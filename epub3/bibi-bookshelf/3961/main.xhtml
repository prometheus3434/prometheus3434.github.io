<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>Yuri Oleşa</p>
<p class="calibre1">1899'da doğdu. Ailesinin 1902'de taşındığı Odessa'da büyüdü. Hukuk okurken üniversitedeki edebiyat çevrelerine katıldı. 1927 yılında yayımlanan <span class="calibre2">Kıskançlık</span> adlı kitabı önce övgüyle karşılandı, daha sonraysa sistem karşıtı olduğu gerekçesiyle üst düzey yetkililer tarafından kınandı. Dönemin ağır yasaklarından ve ev hapsiyle cezalandırılmaktan korkan Oleşa, edebi metinler yazmayı bıraktı. <span class="calibre2">Kıskançlık,</span> daha sonra Nabokov ve Bulgakov'un eserleriyle karşılaştırıldı. Yuri Oleşa 1960 yılında öldü.</p>
<p class="calibre1"></p>
<p class="calibre1"><a id="bookmark1"></a>Sabri Gürses</p>
<p class="calibre1">1972 yılında, İstanbul"da doğdu. 1989 yılında Akademi Kitabevi Şiir Başarı Ödülü'nü aldı. 1991 yılında Milliyet Sanat Aşk Öyküleri Yarışması'nda Başarı Ödülü aldı. 1999 yılında İstanbul Üniversitesi Rus Dili ve Edebiyatı Bölümü'nden mezun oldu. Yüksek lisansını İstanbul Üniversitesi Çeviribilim Bölümü'nde yaptı. İngilizceden Joseph Campbell, Jonathan Lethem, John Smolens, Shusha Guppy, Charles Nicholl. Don Delillo, David Foster Wallace, William Guthrie. Wemer Sombart, DeDillo Jameson, William Shakespeare. Karel Capek, Slovaj Zizek, Niall Lucy ve Rusçadan F. M. Dostoyevski. Mihail Bahtin, Yuri Lotman, Sultan Galiyev. Yuri Oleşa, İvan Turgenyev, Andrey Beliy ve Aleksandr Puşkin'den çevirileri bulunmaktadır. Andrey Beliy’in <span class="calibre2">G/osso/alia</span> adlı eserinin çevirisiyle. Uluslararası Rus Edebiyatı Çevirmenleri Merkezi'nin onur ödülünü aldı.</p>
<p class="calibre1">Kırmızı Kedi Yayınevi: 458 Klasikler: 19</p>
<p class="calibre1">Özgün adı: <span class="calibre2">Znvist</span></p>
<p class="calibre1"><span class="calibre2">Kıskançlık </span>Yuri Oleşa</p>
<p class="calibre1">Çeviren: Sabri Gürses</p>
<p class="calibre1"><span class="calibre3">© </span>Varvara Shkolvskaya-Kordi, 1927 <span class="calibre3">© </span>Kırmızı Kedi Yayınevi, 2015</p>
<p class="calibre1">Yayın Yönetmeni: İlknur Özdemir</p>
<p class="calibre1">Editör: Mert Tanaydın</p>
<p class="calibre1">Son Okuma: Sema Diker</p>
<p class="calibre1">Kapak Görseli: Olesya Karakotsya / 123rf</p>
<p class="calibre1">Kapak Uygulama: Yeşim Ercan Aydın</p>
<p class="calibre1">Grafik: Serap Bertay</p>
<p class="calibre1">Bu kitabın Türkçe yayın hakkı FfM Agency, Ltd. Russia, 2015 ve Kalem Telif Haklan Ajansı aracılığıyla alınmıştır.</p>
<p class="calibre1">Tanıtım için yapılacak kısa alıntılar dışında, yayıncının yazılı izni alınmaksızın, hiçbir şekilde kopyalanamaz, elektronik veya mekanik yolla çoğaltılamaz, yayımlanamaz ve dağıtılamaz.</p>
<p class="calibre1">Bu çevirinin ilk baskısı 2007 yılında yayımlanmıştır.</p>
<p class="calibre1">Birinci Basım: Mayıs 2015, İstanbul ISBN: 978-605-9908-86-3 Kırmızı Kedi Sertifika No: 13252</p>
<p class="calibre1">Baskı: Pasifik Ofset</p>
<p class="calibre1">Cihangir Mah. Güvercin Cad. No: 3/1 Baha İş Merkezi A Blok Kat: 2</p>
<p class="calibre1">34310 Haramiderc/İSTANBUL</p>
<p class="calibre1">Tel: 0212 412 17 77 Sertifika No: 12027</p>
<p class="calibre1"><span class="calibre3">Kırmızı Kedi Yayınevi</span></p>
<p class="calibre1"><a href="mailto:kirmizikedi@kirmizikedik.itap.com">kirmizikedi@kirmizikedik.itap.com</a> /<a href="http://www.kirmizikedikitap.com">www.kirmizikedikitap.com</a> <a href="http://www.facebook.com/">www.facebook.com/</a> kirmizikedikitap / twitter.com / krmzkedikitap kirmizikediedebiyat.blogspot.com.tr</p>
<p class="calibre1">Ömer Avni M. Emektar S. No: 18 Gümüşsuyu 34427 İSTANBUL T: 0212 244 89 82 <span class="calibre3">F: </span>0212 244 09 48</p>
<p class="calibre1">Sabahları tuvalette şarkı söylüyor. Ne kadar yaşam sevinciyle dolu, ne kadar sağlıklı bir insan olduğunu tahmin etmek zor değil. Şarkı söyleme arzusu onda kendiliğinden doğuyor. Ne ezgisi, ne sözleri olan, sadece "ta-ra-ra"dan ibaret, türlü türlü usullerde haykırdığı bu şarkılar şöyle yorumlanabilir:</p>
<p class="calibre1">"Yaşamaktan pek hoşnudum... ta-ra! Ta-ra! .. Bağırsaklarım esnek... ra-ta-ta-ta-ta-ra-ri... Sular içimde doğru dürüst dolaşıyor... ra-ta-ta-du-ta-ta... Kısal bağırsak, kısal... tram-ba-ba-bum!"</p>
<p class="calibre1">Sabahleyin yatak odasından çıkıp yanımdan geçerek (uyuyormuş gibi yapıyorum) dairenin bağrına, tuvalete açılan kapıya yöneldiğinde, hayal gücüm de peşinden gidiyor. Onun iri gövdesi için dar gelen o tuvalet bölmesindeki itiş kakışı dinliyorum. Sırtı şak diye kapanan kapının iç tarafının üçte birini kaplıyor, dirsekleri kenarlara çarpıyor ve ayaklarını zar zor içeri sokuyor. Elektrik düğmesini çeviriyor, oval içeriden aydınlanıyor ve opal renkli harika bir yumurta halini alıyor. Akıl gözüyle, koridorun</p>
<p class="calibre1">karanlığında asılı duran bu yumurtayı görüyorum. Üzerinde doksan altı kilo taşıyor. Bir süre önce, bir yerde merdivenlerden inerken, göbeğinin, attığı adımlarının temposuna uygun bir şekilde sallandığını fark etmişti. Bu yüzden yeni jimnastik hareketlerine başlamaya karar verdi.</p>
<p class="calibre1">İşte örnek bir erkek.</p>
<p class="calibre1">Genellikle jimnastiğini yatak odasında değil, içinde benim yaşadığım, belli bir işlevi olmayan odada yapıyor. Burası daha ferah, havadar, bol ışıklı, aydınlık. Açık balkon kapısından serinlik geliyor. Dahası, lavabo da burada. Yatak odasından hasırı getiriyor. Beline kadar soyunuyor, göbeğinin ortasından tek düğmeyle iliklenmiş trikotaj içdo-nuyla kalıyor. Odanın mavili pembeli dünyası düğmenin sedef objektifinde fırıl fırıl dönüyor. Hasıra sırtüstü yattığı ve sırayla bacaklarını kaldırdığı zaman, düğme kendini tutamıyor. Apış arası meydana çıkıyor. Apış arası ihtişamlı. Sevecen bir nokta. Yasak bir köşe. Bir üretim müdürünün apışı. Ben böyle güderi donukluğuna sahip bir apışı bir erkek antilopta görmüştüm. Yardımcı kızları, sekreter ve yazıcıları, onun bir bakışıyla aşk dalgalarına dalıyor olmalı.</p>
<p class="calibre1">Bir çocuk gibi yıkanıyor, ıslık çalıyor, sıçrıyor, su püskürtüyor, feryat fidan ediyor. Avuçlarına su dolduruyor ve suyu daha koltuk altına götüremeden hasıra döküyor. Su, samanın üzerinde dolu dolu, temiz damlalar halinde yayılıyor. Bazen gözüne sabun kaçıyor - lanet edip koca parmaklarıyla gözkapaklarını aralıyor. Çığlık çığlığa boğazını temizliyor. Balkonun altından geçen insanlar durup başlarını kaldırıyorlar.</p>
<p class="calibre1">Gül rengi, sessiz mi sessiz bir sabah. Bahar dorukta. Bütün pervazlarda saksılar duruyor. Çatlaklarından hızlı büyümenin zincifresi sızıyor.</p>
<p class="calibre1">* * *</p>
<p class="calibre1">(Eşya beni sevmez. Mobilya bana çelme takmaya çalışır. Cilalı bir köşe bir gün beni tam anlamıyla ısırmıştı. Yorganla hep karmaşık bir ilişkim olmuştur. Bana verilen çorba, hiç soğumaz. Eğer herhangi bir çerçöp -bozuk para ya da düğme- masadan düşecek olsa, yerinden oynatılması zor bir mobilyanın altına yuvarlanır. Yerde emeklerim ve başımı kaldırınca, dolabın bana güldüğünü görürüm.)</p>
<p class="calibre1">Mavi pantolon askıları yanlardan sarkıyor. Yatak odasına gidiyor, masada kelebek gözlüğünü buluyor, aynanın karşısında takıyor ve odama dönüyor. Burada, odanın ortasında durup pantolon askılarının ikisini de aynı anda, sanki omzunda ağırlık kaldırırmış gibi kaldırıyor. Bana tek söz söylemiyor. Uyuyormuş gibi yapıyorum. Güneş pantolon askısının metal şeritlerinde alev alev iki öbek halinde toplanıyor. (Eşya onu seviyor.)</p>
<p class="calibre1">Saçını taraması, sakalıyla bıyığını şekle sokması gerekiyor. Saçı çok kısa kesilmiş, bıyığı küçük - burnunun hemen altında. Büyük şişko bir çocuğa benziyor. Bir şişe alıyor eline; cam tıpa cıvıldadı. Avucuna kolonya döktü ve kolonyayı kafasına sürdü - önce alnından ensesine, sonra ters yöne doğru. Sabahleyin iki bardak soğuk süt içiyor: Dolaptan sürahiyi çıkarıyor, dolduruyor ve oturmadan içiyor.</p>
<p class="calibre1">Onu ilk gördüğümde aklım durmuştu. Ne yapacağımı, ne düşüneceğimi bilememiştim. Karşımda gri takım elbiseli, kolonya kokan, zarif bir adam duruyordu. Dudakları diri, hafif dolgundu. Züppenin biri olduğu belliydi.</p>
<p class="calibre1">* * *</p>
<p class="calibre1">Geceleri sık sık horultusuna uyanıyorum. Mahmurlukla, ne olup bittiğini anlayamıyorum. Sanki birisi tehdit edercesine hep aynı şeyi söylüyormuş gibi: "Karakatau... Krra... ka. .. tauuu..."<a id="footnote1"></a><sup class="calibre4"><a href="#bookmark2">1</a></sup><sup class="calibre4"></sup></p>
<p class="calibre1">Ona güzel bir daire vermişler. Ön balkonda vernikli kaidenin üzerinde nasıl da güzel bir vazo duruyor! Yuvarlak, uzun, zarif bir damar kırmızısıyla renklenmiş, ince porselenden bir vazo. Bir flamingoyu andırıyor. Daire üçüncü katta. Balkon dar bir mekânda asılı. Geniş banliyö caddesi bir otoyola benziyor. Aşağıda, caddenin karşısında bir bahçe var; sıkıntılı, Moskova banliyölerinde sıkça görülen, ocak gibi üç duvar arasındaki bir viranede yetişmiş, karman çorman bir yığın, ağaçlık bir bahçe.</p>
<p class="calibre1">O bir obur. Öğle yemeğini dışarıda yiyor. Dün akşam aç geldi, bir şeyler atıştırmaya karar verdi. Dolapta bir şey bulamadı. Aşağı (köşede bir bakkal var) indi ve bir yığın şey getirdi: İki yüz elli gram jambon, bir kutu çaça balığı, uskumru konserveleri, kocaman bir baton ekmek, iyi kalite Hollanda peyniri, dört elma, on yumurta ve "İran nohudu" püresi. Omlet ve çay da istemişti (evdeki mutfak ortak kullanılıyor, sırayla iki aşçı hizmet veriyor).</p>
<p class="calibre1">"Bir şeyler atıştır Kavalyerov," diye seslendi bana ve yiyeceklere yumuldu. Omleti tavadan yedi, bir ekmek parçasıyla emayeyi sökercesine silip süpürdü. Gözleri kanlanmıştı, kelebek gözlüğünü taktı, ağzını şapırdatıyor, burnundan soluyordu, kulakları oynuyordu.</p>
<p class="calibre1">Kendimi gözlemler yaparak eğlendiririm. Tuzun bıçağın ucundan geriye hiç iz bırakmadan kaybolduğunu fark ettiniz mi hiç - bıçak hiç dokunulmamış gibi ışıldar; kelebek gözlüğün burun kemerine tıpkı bir bisiklet gibi oturduğunu; insanın çevresini karınca gibi yayılan küçük yazıların sardığını: Çatallarda, kaşıklarda, gözlüğün çerçevesinde, düğmelerde, kalemlerde bir sürü yazı olduğunu fark ettiniz mi? Kimse fark etmiyor onları. Var olma mücadelesi veriliyor. Kocaman tabela harfleri halini alıncaya dek şekilden şekile giriyorlar! Bir sınıf diğer sınıfa isyan ediyor: Sokak levhalarının harfleri afiş harflerine karşı ayaklanıyor.</p>
<p class="calibre1">Patlayıncaya kadar yedi. Bıçakla bir elmaya uzandı ama sarımsı elmanın yanağını yarıp bıraktı.</p>
<p class="calibre1">Bir halk komiseri konuşmasında ondan büyük övgüyle bahsetmişti: "Andrey Babiçev, devletimizin önemli yurttaşlarından biridir."</p>
<p class="calibre1">O, Andrey Petroviç Babiçev, yemek sanayi tröstünün müdürü mevkiinde bulunuyor. O büyük bir sosisçi, pastacı ve aşçı.</p>
<p class="calibre1">Nikolay Kavalyerov, yani ben de, onun yanında soytarıyım.</p>
<p class="calibre1">Yiyip içmeyle ilgili her şeyin başında o var.</p>
<p class="calibre1">Hırslı ve kıskanç. Bütün yumurtaları, börekleri, pirzolaları kendisi kızartmak, bütün ekmekleri kendisi pişirmek istiyor. Yemek doğurmak isterdi. "Çeyreklik” doğurdu.</p>
<p class="calibre1">Eseri büyüyor. "Çeyreklik" dev bir ev, en büyük lokanta, en büyük mutfak olacak. İki kap yemek bir çeyrek-lik edecek.</p>
<p class="calibre1">Mutfaklara savaş ilan edildi.</p>
<p class="calibre1">Binlerce mutfak fethedilmiş sayılır.</p>
<p class="calibre1">Ev yapımı yemeklerin, konservelerin, kavanozların sonunu getirecek. Bütün kıyma makinelerini, gaz ocaklarını, tavaları, muslukları birleştirecek... Şöyle diyebilirsiniz: Bu, mutfağın sanayileştirilmesi olacak.</p>
<p class="calibre1">Bir dizi komisyon kurdu. Sovyet fabrikalarında yapılmış sebze temizleme makineleri mükemmel görünüyordu. Bir Alman mühendis mutfağı inşa ediyor. Bir</p>
<p class="calibre1">sürü işletmede Babiçev'in siparişleri hazırlanıyor.<a id="footnote2"></a><sup class="calibre4"><a href="#bookmark3">2</a></sup><sup class="calibre4"></sup></p>
<p class="calibre1">Onun hakkında şunu öğrendim:</p>
<p class="calibre1">Tröst müdürü olan o, bir sabah, çantası kolunun altında, (çok ağırbaşlı, resmi giyimli bir yurttaş olarak) ön kapının güzellikleri arasından geçip tanımadığı bir merdiveni çıktı ve karşısına çıkan ilk kapıyı çaldı. Harun el Reşit gibi, işçilerin yaşadığı banliyödeki evlerden birinin mutfağına gitmişti. İsi ve pisliği gördü, duman içinde azgın cadılar uçuşuyordu, çocuklar ağlıyordu. Hemen üzerine çullandılar -herkesi huzursuz etmişti-, iriyarıydı, onlardan farklı bir yer, ışık, havadan geliyordu. Üstüne üstlük, bir de çantası, zarif ve temiz kelebek gözlüğü vardı. Cadılar hemen anladı: Bu, elbette, bir komisyon üyesiydi. Ellerini bellerine dayayıp onunla dalaştı ev sahipleri. O da gitti. Onun yüzünden (arkasından bağırdılar) ocak sönmüştü, bir bardak çatlamıştı, çorbaya fazla tuz atmışlardı. Söylemek istediklerini söylemeden gitti. Hayal gücünden yoksun. Şöyle diyebilirdi:</p>
<p class="calibre1">"Hanımlar! Sizlerden isi alıp götüreceğiz, burun deliklerinizi dumandan, kulaklarınızı yaygaradan temizleyeceğiz, patatesi büyülü bir şekilde, bir anda kabuğundan soyup kurtarıyoruz; mutfakta sizden çalınan saatleri geri veriyoruz - hayatınızın yarısı size iade edilecek. Küçük-hanım, sen kocan için çorba yapıyorsun. Ama çorba gölüne gününün yarısını harcıyorsun! Biz sizin göllerinizi ışıl ışıl denizlere çevireceğiz, lahana çorbası okyanus, lapalar dağ olacak; hamurdan buzullar yapacağız! Dinleyin hanımlar, bekleyin! Size şunu vaat ediyoruz: Yerdeki fayanslar güneşle parlayacak, bakır kap kacak cilalı, tabaklar tertemiz olacak, süt öyle yoğun olacak ki cıva gibi akacak ve çorbadan öyle güzel kokular yükselecek ki, sofranıza koyduğunuz çiçekler onu kıskanacak."</p>
<p class="calibre1">O, bir Hint fakiri gibi, aynı anda on yerde bulunuyor.</p>
<p class="calibre1">Resmi yazışmalarda sık sık parantezlere, vurgulara başvuruyor - insanların onu yanlış anlayacaklarından korkuyor.</p>
<p class="calibre1">İşte yazışmalarından örnekler:</p>
<p class="calibre1"><span class="calibre2">"Yoldaş Prokudina!</span></p>
<p class="calibre1">İlgili alıcıya (çikolata, dolgu) şeker ambalajı (12 adet) yapın, ama yeni olsun. Fakat 'Rosa Luxemburg' olmasın (böyle bir pastil olduğunu öğrendim!!) - onun yerine bilim alanından bir şey olsun (edebiyat - coğrafya? astronomi?), çekici bir sesletimi olan ve ciddi bir isim olsun, 'Eskimo'? 'Teleskop'? Yarın telefonla, birle iki arasında, İdare'yi arayıp bana bildirin. Mutlaka."</p>
<p class="calibre1"><span class="calibre2">"Yoldaş Fominski!</span></p>
<p class="calibre1">Bütün ilk tabaklara <span class="calibre2">(hem</span> 50 <span class="calibre2">hem</span> 75 <span class="calibre2">köpeklik yemekte)</span> et parçası <span class="calibre2">(kesim makinesindeki gibi özenle kesilsin)</span> konmasını emredin. Bu işlemi ısrarla gözetin. Şunlar doğru mu: 1) içki çerezi tepsisiz veriliyormuş? 2) nohut küçük ve kötü ıslatılmış oluyormuş?"</p>
<p class="calibre1">Kimseye güvenmeyen, titiz, ince eleyip sık dokuyan, köprücükkemiği gibi biriydi. Sabah saat onda karton fabrikasına geldi. Karşılamada sekiz kişi vardı. Şunları kabul etti: 1) kızartma müdürü, 2) Uzakdoğu konserve tröstünün temsilcisi (bir yengeç kutusunu kapıp birine göstermek için çalışma odasından dışarı koştu; döndü, onu yanına, kolunun kıyısına koydu ama uzun zaman sakinleşemedi, sürekli mavi kutuya bakıp durdu, güldü, burnunu kaşıdı), 3) inşaat biriminden gelen mühendis, 4) yük arabalarıyla ilgilenen Alman (Almanca konuşuyordu; konuşmasını herhalde bir atasözüyle bitirdi, çünkü kafiyeli bitti ve ikisi de güldü), 5) reklam posteri projesini yürüten ressam (ondan hoşlanmadı; posterin romantik değil, kimyasal bir mavi rengi olabileceğini söylüyordu), 6) tef görünümünde süt beyazı yaka düğmeleri olan bir üstlenici restoran müdürü, 7) hayvan kellelerinden bahseden burma bıyıklı sıska bir adam ve son olarak, 8) hoş bir köy sakini. Bu sonuncu görüşmenin özel bir yanı vardı. Babiçev ayağa kalkıp onu kucaklayacak gibi öne atıldı. Öteki de bütün odayı dolduruyordu - büyüleyici biçimde hantal, ürkek, güler yüzlü, bronz tenli, açık renk gözlü biri, sanki Tolstoy'un Levin'i.<a id="footnote3"></a><sup class="calibre4"><a href="#bookmark4">3</a></sup><sup class="calibre4"></sup> Kır çiçeği ve sütlü yemek kokuları yükseliyordu ondan. Sovhoz<a id="footnote4"></a><sup class="calibre4"><a href="#bookmark5">4</a></sup><sup class="calibre4"></sup> üzerine bir şeyler konuşuldu. Orada bulunanların yüzünde hülyalı bir ifade belirdi.</p>
<p class="calibre1">Dört yirmide Yüksek Halk Ekonomi Sovyeti'yle toplantıya gitti.</p>
<p class="calibre1">Akşamleyin, evde palmiye yeşili bir abajurun altında düşüncelere dalmış oturuyor. Önünde bir sürü kâğıt, kayıt defteri, sütun sütun rakamla dolu küçük liste duruyor. Masa takviminin yapraklarını çeviriyor, yerinden sıçrıyor, etajerde bir şeyler aranıyor, dosyalar çıkarıyor, sandalyede dizlerinin üzerine yerleşiyor, (ve karnını masaya dayayıp tombul yüzünü ellerinin arasına alarak) okuyor. Masanın yeşil zemininin üzerinde bir cam tabakası var. Sonuçta bunun büyütülecek bir tarafı var mı? Adam çalışıyor, adam evde, akşamleyin, çalışıyor. Adam listeler çıkarıyor, kurşunkalemle kulağını karıştırıyor. Özel bir şey yok. Ama bütün hareketleri şöyle söylüyor: Kavalye-rov, sen - küçük burjuvasın. Elbette, bunu dile getirmiyor. Herhalde düşüncelerinde de bu tür bir şey yok. Ama bu söze dökülmeden anlaşılıyor. Üçüncü bir şahıs dile getiriyor bunun bana. Üçüncü bir şahıs, beni, onu izlerken, delirmeye zorluyor.</p>
<p class="calibre1">"Çeyreklik! Çeyreklik tabii!" diye haykırıyor. "Çeyrek-lik tabii!" Ansızın kahkahalar atmaya başlıyor. Çok komik bir şeyi ya kâğıtlarda okumuş ya da rakam dolu sütunlarda görmüş. Kahkahadan kırılırken beni çağırıyor. Kişniyor, parmağıyla listeyi gösteriyor. Bakıyorum ve hiçbir şey göremiyorum. Onu güldüren ne böyle? Orada, benim bir kıyas yapmak için bir ilke bile göremediğim yerde, o, bu ilkelerden insanı kahkahalara boğacak kadar uzaklaşmış bir şey görüyor. Bir rahip kahkahası bu. Onu, roketlerin kalkışını dinleyen bir kör gibi dinliyorum.</p>
<p class="calibre1">"Kavalyerov, sen bir küçük burjuvasın. Hiçbir şeyden anlamıyorsun." Bunu söylemiyor, ama bu söze dökülmeden anlaşılıyor.</p>
<p class="calibre1">Ara sıra eve gece geç döner. O zaman emri telefonda alırım:</p>
<p class="calibre1">"Kavalyerov, sen misin? Dinle Kavalyerov! Ekmek Fabrikası'ndan beni arayacaklar. İki yetmiş üç sıfır beş-tL'n arayıp altmış ikiyi istesinler. Not et, altmış iki, İmtiyaz Dairesi. Hoşça kal."</p>
<p class="calibre1">Gerçekten de, onu Ekmek Fabrikası'ndan arıyorlar.</p>
<p class="calibre1">Soruyorum:</p>
<p class="calibre1">"Ekmek Fabrikası mı? Yoldaş Babiçev İmtiyaz Dairesi'nde... İmtiyaz Dairesi için, iki yetmiş üç beş sıfır beş. Oradan altmış iki, İmtiyaz Dairesi. Hoşça kalın."</p>
<p class="calibre1">Ekmek Fabrikası'ndan tröst müdürü Babiçev'i arıyorlar. Babiçev İmtiyaz Dairesi'nde. Bundan bana ne? Ama Ekmek Fabrikası ve Babiçev'in yazgısında dolaylı bir katkım olmasından, hoşnutluk duyuyorum. İdari bir heyecan hissediyorum. Ama sonuçta benim rolüm hiç gibi bir şey. Bir uşak rolü. Olay ne o zaman? Ona saygı mı duyuyorum? Ondan korkuyor muyum? Hayır. Ondan daha kötü olmadığıma inanıyorum. Küçük burjuva değilim ben. Ona göstereceğim.</p>
<p class="calibre1"><span class="calibre2">* * *</span></p>
<p class="calibre1">Onu bir şekilde gafil avlamak, zayıf yönünü, savunmasız bir noktasını ortaya çıkarmak istiyorum. Onu sabah temizliği sırasında ilk kez gördüğüm zaman, onu yakaladığımı, onun ulaşılmazlığını kırdığımı sanmıştım.</p>
<p class="calibre1">Kurulandıktan sonra, odasından çıkıp balkonun eşiğine yöneldi ve havluyla kulaklarını temizlerken bana sırtını döndü. Bu sırtı, bu şişman gövdeyi arkadan, gün ışığında görünce neredeyse çığlık atıyordum. Sırtı her şeyi ele veriyordu. Bedeninin yağı tatlı tatlı sararmıştı. Yabancı bir yazgı fermanı açılmıştı karşımda. Babiçev'in ataları derilerine özenle bakmıştı, yağ silindirleri dedesinin gövdesinin üzerinde tatlı tatlı yerleşmişti. Komisere mükemmel bir cilt, soylu bir renk ve saf pigmentasyon miras kalmıştı. Ve en vayvaylık olan, içimde gerçek bir zafer hissi uyandıran şey, belinin üzerinde bir ben, özel, kalıtımsal, soylu bir miras olan bir ben görmüş olmamdı - bir annenin onlarca yıl sonra bile kaçırılmış çocuklarını tanımasına yarayan, kan dolu, şeffaf, vücuda bir kökle bağlı o hassas noktayı görmüştüm.</p>
<p class="calibre1">"Siz bir aristokratsınız, Andrey Petroviç! Siz rol yapıyorsunuz!" sözleri kaçıverecekti neredeyse dudaklarımdan.</p>
<p class="calibre1">Ama o göğsünü bana doğru çevirdi.</p>
<p class="calibre1">Göğsünde, sağ memenin altında, bir yara izi vardı. Yuvarlak, biraz kabarık, balmumundaki para izi gibi bir şey. Sanki oradan bir dal çıkmıştı ve onu budamışlardı. Ba-biçev kürek mahkûmuydu. Kaçmıştı, ona ateş etmişlerdi.</p>
<p class="calibre1">"Bu İokaste dedikleri de kim?" diye sordu bir gün bana birdenbire. Ondan (özellikle geceleri) beklenmedikleri için tuhaf olan sorular çıkıyor. Bütün gün meşgul. Ama gözleri afişleri, vitrinleri tarıyor, kulak ucuyla başkalarının konuşmalarından sözcükler yakalıyor. Hammadde bu. Ben onunla iş hakkında konuşmayan tek kişiyim. Konuşmaya çalışmayı zorunlu buluyor. Ciddi bir konuşma için yetersiz olduğumu düşünüyor. İnsanların dinlenirken çene çaldığını biliyor. İnsani âdetlerin de biraz hakkını vermeye karar veriyor. Bu yüzden bana boş sorular yöneltiyor. Bunlara yanıt veriyorum. Onun yanında aptalım. Benim aptal olduğumu düşünüyor.</p>
<p class="calibre1">"Zeytin sever misiniz?" diye soruyor.</p>
<p class="calibre1">"Evet, İokaste kim biliyorum! Evet, zeytin seviyorum, ıima aptalca sorulara yanıt vermek istemiyorum. Kendimi sizden daha aptal saymıyorum." Ona böyle bir yanıt vermem gerekirdi. Ama cesaretim yok. Beni eziyor.</p>
<p class="calibre1">Onun çatısı altında yaşamaya başlayalı iki hafta oldu. Bundan iki hafta önce bir gece, beni sarhoş bir halde durduğum meyhanenin eşiğinden aldı... Beni meyhaneden dışarı atmışlardı.</p>
<p class="calibre1">Meyhanedeki tartışma yavaş yavaş büyümüştü; önce bir şey yoktu, bir skandal beklenmiyordu - tersine, iki kamp arasında dostluk sağlanabilirdi; sarhoşlar sokulgandır; aralarında bir kadının oturduğu kalabalık bir topluluk beni yanına çağırmıştı ve ben de bu daveti kabul etmeye hazırdım, ama ipek bluz giymiş, köprücükkemik-leri çıkık, cilveli, güzel kadın benimle ilgili bir şaka yaptı - ve ben de gücenerek maşrapamı bir fener gibi önümde tutup yarı yoldan, masama döndüm.</p>
<p class="calibre1">O zaman arkamdan şakalar yağmur gibi yağmaya başladı. Aslında ben de biraz gülünç görünüyordum; böyle kıvırcık salata gibi. Adam arkadan bas bir sesle vakvaklıyordu. Nohut fırlatıyorlardı. Masamın etrafında dolanıp, onlarla yüz yüze geldim -bira mermere dökülmüştü, maşrapanın kulpuna takılan başparmağımı</p>
<p class="calibre1">kurtaramıyordum-, sarhoş bir halde, lafları arka arkaya sıraladım: Kendini küçük düşürme ve kibir acı bir sel halinde boşandı:</p>
<p class="calibre1">"Siz. .. canavar topluluğu... genç bir kızı kaçırmış serseri hilkat garibeleri güruhu... (Etraftakiler kulak kabarttı: kıvırcık salata saçmalamaya başladı, konuşması hayhuyu bastırdı.) Siz, palmiyenin altında oturan, bir numaralı hilkat garibesi. Kalkın da herkes sizi görsün ... Dikkat edin yoldaşlar, saygıdeğer kamuoyu ... Susun! Orkestra, vals! Ezgili, sakin bir vals! Şahsınız koşumlarını sergileyecek. Yanaklar kırış kırış olmuş - ama bunlar kırışıklık değil, dizgin; çeneniz öküz, burnunuz arabacı, cüzamlı hasta, geri kalanlarsa haybeye yük... Oturun. Devam edelim: İki numaralı canavar. .. yanaklarınız mıdır yoksa diz mi onlar? Çok güzel! Bakınız, yurttaşlar, canavarlar topluluğu geçiyor... Ya siz? Ya siz nasıl girdiniz bu kapıdan? Kulaklarınız nasıl sığdı oradan? Ya siz, çalıntı mala sokulmuş olan, sorsanıza ona sizin şu yılanbalıkları için neler düşünüyor? Yoldaşlar. .. (dört bir yana bakındım) onlar... işte bunlar. .. bana güldüler! İşte şu güldü... Sen nasıl güldüğünü biliyor musun? Sen boş şırıngaların çıkardığı sesi çıkardın... Küçükhanım ... 'bahar vakti çariçenin teşrif ettiği bahçelerde, sizin için, o on sekiz yaşınız için savaşa gitmeye değer bir gül yok!'<a id="footnote5"></a><sup class="calibre4"><a href="#bookmark6">5</a></sup><sup class="calibre4"></sup> Küçükhanım! Haykırın! Yardım çağırın! Sizi kurtarırız. Ne oldu bu dünyaya? O sizi elliyor ve siz de ezilip büzülüyor musunuz? Memnun musunuz? (Bir ara verdim ve gösterişli bir tavırla devam ettim.) Size sesleniyorum, buraya yanıma oturun. Neden gülüyorsunuz bana? Tanımadığım bayan, karşınızda duruyor ve rica ediyorum: Beni kaybetmeyin. Öylece kalkın, onları bir yana itin ve gelin buraya. Ondan, bütün onlardan ne bekliyorsunuz?.. Ne? Şefkat? Zekâ? Okşama? Adanmışlık? Gelin bana. Beni onlarla kıyaslamak bile gülünç olur. Benden, emin olun, çok daha fazlasını alacaksınız...”</p>
<p class="calibre1">Söylediklerimaen dehşete düşerek söyledim bunları. Acıyla o özel düşleri hatırladım, insanın kendi kendine, bu bir düş, ne istersen yap, nasıl olsa uyanacaksın diye diye gördüğü düşleri. Ama bu sefer uyanmayacağım belliydi. Onarılmazlık yumağına deli gibi dolanmıştım.</p>
<p class="calibre1">Beni dışarı attılar.</p>
<p class="calibre1">Baygın bir halde yattım. Sonra, kendime gelince şöyle dedim:</p>
<p class="calibre1">"Onlara sesleniyorum, ama gelmiyorlar. Buna alçak diye sesleniyorum, ama gelmiyorlar." (Birden sözlerim bütün kadınlara yönelik oldu.)</p>
<p class="calibre1">Kanalizasyon deliğinin üzerinde, yüzüm mazgala dayanmış halde yatıyordum. İçinden gelen havayı soluduğum kanalizasyonda küf kokusu vardı; karanlık delikte bir şeyler hareket ediyordu; oradaki çöp canlıydı. Düşerken, son anda mazgalı görmüştüm ve düşte gördüklerime onun hatırası hâkim oldu. Meyhanede yaşanan kaygı ve korkunun, ezilme ve cezalandırılma endişesinin bir yoğunlaş-masıydı o delik; ve düşte, bu bir takip masalına dönüştü; kaçıyor, kurtuluyordum - gücüm tükendi ve düş kesildi.</p>
<p class="calibre1">Kurtarılmış olmanın mutluluğundan titreyerek gözlerimi açtım. Ama tam bir uyanıklık olmadı bu, bu hali bir hayalden diğerine geçiş gibi algıladım, yeni hayalde başlıca rolü cankurtaran oynuyordu - beni takipten kurtaran kişi, tümüyle rüyadayım sanarak ellerini kollarını öpücüklere boğduğum, hüngür hüngür ağlayarak boynuna .Uıldığım kişi.</p>
<p class="calibre1">"Neden böyle mutsuzum?.. Benim yeryüzünde yaşamam ne zor!" diye geveledim.</p>
<p class="calibre1">"Başını daha yukarı kaldırın," dedi cankurtaran.</p>
<p class="calibre1">Beni bir otomobile taşıdılar. Kendimden geçerken, göğü, ağaran, aydınlanan göğü gördüm; kafamın arkasındaki el alıp götürdü onu. Bu hayal gümbür gümbürdü, baş döndürücüydü ve her seferinde bir öğürmeyle sona eriyordu. Sabahleyin kendime gelince, korkuyla ayaklarıma uzattım ellerimi. Hâlâ nerede olduğumu, başıma ne geldiğini anlayamamıştım, itiş kakışı hatırlıyordum. Beni ambulansa taşıdıkları, sarhoş olduğum için de ayaklarımı kestikleri düşüncesine kapılmıştım. Sargıların şişkin, fıçımsı kabarıklığını hissedeceğim inancıyla uzattım ellerimi. Ama sadece şunu anladım: Bir balkonu, iki de penceresi olan, büyük, temiz ve aydınlık bir odanın içinde, kanepede yatıyordum. Sabahın erken saatleriydi. Kızarıyor, uysal uysal ısınıyordu balkonun taşı.</p>
<p class="calibre1">Sabahleyin tanıştığımızda, ona kendimden bahsettim.</p>
<p class="calibre1">"Acınası bir haliniz vardı," dedi, "sizin için çok üzüldüm. Siz, belki de gücenip insan başkasının hayatına neden burnunu sokar diye düşünüyorsunuz. Öyleyse affedin beni lütfen. Ama isterseniz şöyle yapalım. Burada kalmanızın sakıncası yok. Çok mutlu olurum. Yer çok. Hava da var, ışık da. Sizin için iş de var: Düzeltmenlik yapıp, materyal toplamak. İster misiniz?"</p>
<p class="calibre1">Bu meşhur şahsı, tanımadığı, şüpheli görünümlü genç bir insanı hoş görmeye iten nedenler neydi?</p>
<p class="calibre1">Bir akşam iki sır aydınlığa kavuştu.</p>
<p class="calibre1">"Andrey Petroviç," diye sordum, "bu resimdeki kim?"</p>
<p class="calibre1">Masasında esmer bir delikanlının fotoğrafı duruyordu.</p>
<p class="calibre1">"Efendim?" diyerek soruyu tekrarlatırdı hep. Aklı kağıda takılırdı, düşüncelerini ondan kolayca koparamazdı. "Efendim?" Aklı hâlâ başka yerdeydi.</p>
<p class="calibre1">"Bu genç adam kim?"</p>
<p class="calibre1">"Ah... O Volodya Makarov diye biri. Harika bir genç adam." (Benimle normal bir şekilde konuşmazdı hiç. Sanki ona ciddi bir şey soramazmışım gibi. Bana hep, ondan yanıt olarak bir atasözü ya da bir kuple ya da sadece böğürtü alıyormuşum gibi gelirdi. İşte - normal bir şekilde söylemek varken, "Harika bir genç adam," diye şiir gibi telaffuz ediyor, sanki ezberden okur gibi: "ge-eyynç aa-dam!")</p>
<p class="calibre1">"Onu harika yapan nedir?" diye soruyorum, ses tonumun hırçınlığıyla öç alarak. Ama hırçınlığı fark etmiyor.</p>
<p class="calibre1">"Yani. Genç bir adam işte. Öğrenci. Onun kanepesinde yatıyorsunuz," diyor. "Aslında, benim oğlum sayılır. On</p>
<p class="calibre1">yıl benimle yaşadı. Volodya Makarov. Sonra gitti. Babasına. Murom'a."</p>
<p class="calibre1">"Ah, yani öyle. .."</p>
<p class="calibre1">"Öyle efendim."</p>
<p class="calibre1">Masadan kalkıp odada volta atmaya başladı.</p>
<p class="calibre1">"On sekiz yaşında. Ünlü bir futbolcu."</p>
<p class="calibre1">("Demek futbolcu," diye düşündüm.)</p>
<p class="calibre1">"Neyse," dedim, "bu gerçekten harika! Ünlü bir futbolcu olmak, bu gerçekten büyük bir vasıf." ("Ne diyorum ben?")</p>
<p class="calibre1">Duymadı. Mutlu düşüncelere dalmıştı. Balkonun eşiğinden uzaklara, göğe bakıyor. Volodya Makarov'u düşünüyor.</p>
<p class="calibre1">"Kesinlikle kimseye benzemeyen bir delikanlıydı," dedi birden, bana dönerek. (Düşüncelerinde Volodya Ma-kiirov varken, benim burada olmamın ona küçük düşürücü geldiğini görüyorum.) "Ona hayatımı borçluyum, en başta. Beni on yıl önce bir saldırıdan kurtardı. Ensemi bir örse yerleştirmiş ve çekiçle yüzüme vurmaya kalkmışlardı. Beni o kurtardı. (Bu fedakârlıktan bahsetmekten hoşlanıyor. Bu fedakârlığı sık sık hatırladığı belli.) Ama bunun önemi yok. Asıl önemli olan başka bir şey. O tam anlamıyla yeni bir insan. Öyle yani." (Ve masaya dönüyor.)</p>
<p class="calibre1">"Niye beni alıp buraya getirdiniz?"</p>
<p class="calibre1">"Buyrun? Hımmm?" Mırıldanıyor, bir saniye sonra duyuyor sorumu. "Neden getirdim? Acınası bir haliniz vardı. Duygulanmamak elde değildi. Hüngür hüngür ağlıyordunuz. Sizin için son derece üzüldüm."</p>
<p class="calibre1">"Ya kanepe?"</p>
<p class="calibre1">"Ne olmuş kanepeye?"</p>
<p class="calibre1">"Yani sizin delikanlı dönecek olursa... "</p>
<p class="calibre1">Hiç düşünmeden, yalın ve neşeli bir şekilde yanıt verdi:</p>
<p class="calibre1">"O zaman sizin kanepeyi boşaltmanız gerekecek. .."</p>
<p class="calibre1">Kalkıp suratının ortasına yumruğu patlatmam gerekir. Görüyorsunuz ya, bana acımış, bu meşhur şahıs, mutsuz, yolunu şaşırmış genç insana acımış. Ama bir süreliğine. Asıl kişi dönünceye dek. Akşamları düpedüz sıkılıyor-muş. Sonra beni kovacak. Alay ederek söylüyor bunu.</p>
<p class="calibre1">"Andrey Petroviç," diyorum. "Ne dediğinizin farkında mısınız? Ne kadar küstahsınız?"</p>
<p class="calibre1">"Öyle mi efendim? Hımmm?" Düşünceleri kâğıttan kopuyor. Şimdi yankı ona sözümü yineliyor ve ben yankının yanılması için talihime yalvarıyorum. Gerçekten duymadı mı? Haydi. Bir kez olsun.</p>
<p class="calibre1">Ama dışarıdan bir müdahale oluyor. Evden atılmak kaderimde görünmüyor şimdilik.</p>
<p class="calibre1">Caddede, balkonun altında biri bağırıyor:</p>
<p class="calibre1">"Andrey!"</p>
<p class="calibre1">Kafasını çeviriyor.</p>
<p class="calibre1">"Andrey!"</p>
<p class="calibre1">Masadan avuçları üstünde yükselerek, hemen ayağa kalkıyor.</p>
<p class="calibre1">"Andreyciğim! Canım!"</p>
<p class="calibre1">Balkona çıkıyor. Pencereye yanaşıyorum. İkimiz de caddeye bakıyoruz. Karanlık. Kaldırımı sadece birkaç pencere aydınlatıyor. Kaldırımın ortasında geniş omuzlu, kısa boylu bir adam duruyor.</p>
<p class="calibre1">"İyi akşamlar Andreyciğim! Nasılsın? 'Çeyreklik' nasıl?"</p>
<p class="calibre1">(Balkon penceresinden iriyarı Andreyciği de görüyorum. Burnundan soluduğunu duyuyorum.)</p>
<p class="calibre1">Caddedeki adam haykırmaya devam ediyor ama sesini biraz alçaltarak:</p>
<p class="calibre1">"Niye ses vermiyorsun? Sana haber vermeye geldim. Bir makine icat ettim. Makinenin adı 'Ofelya'."</p>
<p class="calibre1">Babiçev hızla dönüyor. Gölgesi caddenin üzerine düşüyor ve karşıdaki bahçenin yapraklarında neredeyse bir fırtına kopuyor. Masasına oturuyor. Cam masada parmaklarıyla trampet çalıyor.</p>
<p class="calibre1">Dışarıdaki, "Ayağını denk al Andrey!" diye bağırıyor. “Böbürlenip kendini bir şey sanma! Seni mahvedeceğim Andrey. .."</p>
<p class="calibre1">O zaman Babiçev tekrar kalkıyor ve yumruklarını sıkıp balkona fırlıyor. Ağaçlar belirgin bir şekilde hışırdıyor. Gölgesi, bir Buda gölgesi gibi şehrin üzerine düşüyor.</p>
<p class="calibre1">"Kiminle mücadele ediyorsun sen, alçak!" diyor. Sonra korkuluğu sarsıyor. Yumruk savuruyor. "Kiminle mücadele ediyorsun sen, alçak! Def ol buradan. Seni tutuklamalarını emredece-ği-iim!"</p>
<p class="calibre1">"Hoşça kal," diye bir ses geliyor aşağıdan.</p>
<p class="calibre1">Şişman adam başındaki melon şapkayı çıkarıyor, elini uzatıyor, melon şapkayı sallıyor, ağdalı bir nezaketi var. Andrey artık balkonda değil; adamcağız, caddenin ortasından hızlı hızlı yürüyerek uzaklaşıyor.</p>
<p class="calibre1">"Bak!" diye bağırıyor bana Babiçev. "Bak, tadını çıkar. Kardeşim İvan. Tam bir alçaktır!"</p>
<p class="calibre1">Köpürmüş bir haldeodada dolanıyor. Sonra tekrar bağırıyor bana:</p>
<p class="calibre1">"O kim mi? İvan mı kim? Miskin, zararlı, bulaşıcı bir insan. Onu kurşuna dizdirmek lazım!"</p>
<p class="calibre1">(Portredeki esmer delikanlı gülüyor. Onda köylü yüzü var. Işıl ışıl dişlerini özel, erkeksi bir şekilde gösteriyor. Işıltılı bir diş kafesini tıpkı bir Japon gibi sergiliyor.)</p>
<p class="calibre1">Gece. Çalışıyor. Kanepede oturuyorum. Aramızda bir lamba var. Abajur (benim bakış açımdan) onun yüzünün üst kısmını gizliyor, o kısım yok. Abajurun altında yüzünün alt yarı küresi asılı duruyor. Bütün olarak boyalı bir kil kumbaraya benziyor.</p>
<p class="calibre1">"Benim gençliğim bu çağın gençliğiyle çakıştı," diyorum. Dinlemiyor. Bana karşı olan kayıtsızlığı incitici.</p>
<p class="calibre1">"Sık sık bu asrı düşünüyorum. Şanlı asrımızı. Ve bu ikisinin, asrın gençliğiyle birinin gençliğinin çakışması, ne harika, değil mi?"</p>
<p class="calibre1">Kulakları uyağa tepki veriyor. Uyak - ciddi bir insana gülünç geliyor.</p>
<p class="calibre1">"Asrın - insanın!" diye yineliyor. (Ama ona az önce iki sözcük duyup yinelediğini söyleseniz, inanmaz.)</p>
<p class="calibre1">"Avrupa'da yetenekli insana şan şöhret elde etmesi için büyük olanak sağlanıyor. Orada başkasının şan şöhretini severler. Rica ederim, dikkat çekici bir şey yap ve seni şan yoluna çıkarsınlar... Bizde bireysel başarı elde etmek için bir yol yok. Doğru değil mi?"</p>
<p class="calibre1">Sanki kendi kendimle konuşuyorum. Birtakım sözcükler, sesler dile getiriyorum. Ve benim şakımam onu rahatsız etmiyor.</p>
<p class="calibre1">"Ülkemizde şan yolu parmaklıklarla sınırlanmış... Yetenekli insan ya sönüp gidecek ya da büyük bir skandal koparıp parmaklığı devirmenin yolunu bulacak. Örneğin, ben tartışmak istiyorum. Kişiliğimin gücünü göstermek istiyorum. Kendi şanımı istiyorum. Bizde insana ilgi göstermekten korkuluyor, ben aşırı ilgi istiyorum. Küçük bir Fransız kasabasında doğmak, hayallerle büyümek, kendime yüksek bir hedef koymak ve harikulade bir gün kasabadan çıkıp yürüyerek başkente gitmek, orada fanatik bir şekilde çalışarak hedefime ulaşmak isterdim. Ama Batı'da doğmadım. Şimdi bana şöyle diyorlar: Sen, yani en harikulade kişilik, bir hiçsin sadece. Ben de zaman içinde, karşı çıkabileceğim bu hakikate alışmaya başlıyorum. Hatta şöyle düşünüyorum: Yani, müzisyen, yazar, komutan olarak, Niagara Şelalesi'nin üzerinden bir halatın tepesinde geçerek ün kazanabilirim işte ... Bunlar şan şöhret elde etmek için mubah yollar, burada kişilik kendini göstermek için acı çekiyor... Ama bir düşünün, bizde ne zaman bir amaca yönelmişlikten, yararlılıktan bahsedilecek olsa, insandan nesne ve olaylara yönelik ciddi, gerçekçi bir yaklaşım beklenecek olsa, hemen bir onay alıp aptalca olduğu besbelli bir şey yaratması, dâhiyane bir rezalet çıkarması ve sonra da, 'İşte siz öylesiniz, ben de böyleyim,' demesi bekleniyor. Sokağa çıkması, seninle bir şey yapması ve etrafı şöyle bir selamlaması bekleniyor: 'Yaşadım, ne istersem yaptım.”'</p>
<p class="calibre1">Hiçbir şey duymuyor.</p>
<p class="calibre1">"Hatta kalkıp kendi işini bitirmen bekleniyor. Nedensizce kendini öldürmen. Rezalet çıksın diye. Herkesin hayatına son verme hakkının olduğunu göstermek için. Şimdi bile. Sizin eşiğe kendinizi asmanız.</p>
<p class="calibre1">"En iyisi Varvara Meydanı'na, şimdi Hogina denen yere asın kendinizi. Yüksek Halk Ekonomi Sovyeti'nin eşiğine asmalı insan kendini. Orada kocaman bir kemer var. Görmüş müydünüz? Orada oldukça etkili olur."</p>
<p class="calibre1">Buraya taşınmadan önce yaşadığım odada, korkunç bir yatak vardı. Hayaletten korkar gibi korkardım ondan. Bir fıçı kadar sertti. İnsanın kemikleri takırdıyordu içinde. Üzerine benim Harkov'da, Blagoveşensk pazarından, açlık yılında aldığım yorgan serili. Onu satan kocakarı börek satıyordu. Böreklerin üzerine bir yorgan örtmüştü. Buz kesmişlerdi, artık yaşam ısısı yaymıyorlardı, yorganın altında enikler gibi kıvranıyor, mırıldanıyorlardı. O sırada herkes gibi ben de kötü bir hayat sürüyordum ve bu sahneyi öyle büyük bir mutlulukla, kararlılıkla, sıcaklıkla içime çekmiştim ki, şu kesin kararı aldım: Kendime böyle bir yorgan alacaktım. Hayalimi gerçekleştirdim. Mavi bir yorganın altına süzüldüğüm gece, olağanüstü bir geceydi. Altında ısındım, kıpırdandım, sıcaklık beni öyle bir hale getirdi ki, jelatin gibi oldum. Uykuya dalmak muhteşemdi. Ama zaman akıp geçti, yorganın desenleri kabarıp bisküvi gibi oldu.</p>
<p class="calibre1">Şimdi mükemmel bir kanepede yatıyorum.</p>
<p class="calibre1">Kasten kıpırdanarak onun yeni, sıkı, bakir yaylarını gıcırdatıyorum. Yaylardan çıkan ayrı ayrı gıcırtı damlaları duyuluyor. Gözümün önüne suyun yüzeyine yönelen hava kabarcıkları geliyor. Bebek gibi uyuyorum. Kanepede çocukluğuma dönüyorum. Her yanımı mutluluk sarıyor. Çocuk gibi, yine küçük zaman aralıklarına hâkim oluyorum, gözkapaklarının ağırlaşmasıyla, uykuya dalmayı, asıl uykunun başlangıcından ayıran aralıklara. Bu aralığı tekrar uzatmayı, ondan tat almayı, keyfimce düşüncelerle doldurmayı ve tekrar uykuya dalmaksızın, uyanık bilincin denetimine başvurarak, düşüncelerin nasıl rüya bedenine büründüğünü, suyun derinlerinden gelen kabarcıklar gibi nasıl hızla yuvarlanan üzüm tanelerine dönüştüğünü, dolgun üzüm salkımlarının nasıl ortaya çıktığını, yoğun bir şekilde üzüm salkımlarıyla kaplı koca bir duvara dönüştüğünü görebiliyorum; üzümlerin yanından geçen patikayı, güneşli, kızgın yolu...</p>
<p class="calibre1">Ben yirmi yedi yaşındayım.</p>
<p class="calibre1">Bir keresinde gömlek değiştirirken, kendimi aynada gördüm ve birden babamla aramda dikkat çekici bir benzerlik yakaladım. Aslında böyle bir benzerlik yok. Ailemin yatak odasını, ve ben, çocukken, gömleğini değiştiren babamı seyrettiğimi hatırladım. Ona acımıştım. Artık yakışıklı, ünlü olamıyor, artık tamam, işi bitmiş, artık olduğu şeyden başka şey değil, başka şey olamaz. Ona acıyarak böyle düşünüyordum ve kendi üstünlüğümden sessizce gurur duyuyordum. Şimdiyse kendimde babamı görüyorum. Bu biçim benzerliği - hayır, başka bir şey: Cinse özgü benzerlik de diyebilirim: Birden kendimde, varlığımda babamın tohumunu hissettim sanki. Ve sanki biri bana şöyle dedi: Tamamsın. İşin bitti. Başka bir şey olmayacak. Çocuk yap.</p>
<p class="calibre1">Asla yakışıklı ya da meşhur olmayacağım. Küçük kasabadan başkente gitmeyeceğim. Komutan da, halk komiseri de, âlim de, yarışçı da, maceraperest biri de olmayacağım. Hayatım boyunca müthiş bir aşkın hayalini kurdum. Yakında eski daireme, içinde korkunç bir yatağın olduğu odama döneceğim. Orada bir komşum var: dul Prokopoviç. Kırk beş yaşında, ama avluda ona kısa adıyla " Anyoçka" diye sesleniyorlar. Berberler kooperatifi için yemek pişiriyor. Koridorda bir mutfak yapmış. Ocak - karanlık bir çukurda. Kedi besliyor. Sessiz, sıska kediler sanki elektrik çarpmış gibi hareketlerle onun eline atlıyor. Onlara sakatat atıyor. Bu yüzden zemin sedef tükürüklerle bezenmiş gibi oluyor. Bir gün kestane gibi küçük ve kaskatı olmuş bir kalbin üzerine basıp kaydım. Kadın, kediler ve bağırsaklarla sarmaş dolaş geziyor. Elinde bir bıçak parıldıyor. Bağırsakları dirsekleriyle parçalıyor, örümcek ağlarını parçalayan bir prenses gibi.</p>
<p class="calibre1">Dul Prokopoviç yaşlı, yağlı ve pörsük. Ciğer sosisi gibi sıkmak mümkün onu. Sabahleyin ona koridordaki lavaboda rastlardım. Yarı çıplak olur ve bana kadınca gülümserdi. Kapısında, bir taburenin üstünde bir leğen dururdu ve içinde saçlar yüzerdi.</p>
<p class="calibre1">Dul Prokopoviç benim erkek olarak aşağılanmamın simgesi. Bütün davranışları sanki şöyle söylerdi: Buyrun, hazırım, geceleyin kapıları şaşırın, benimkini kasten örtmeyeceğim, sizi kabul edeceğim. Yaşayalım, tadını çıkaralım. Müthiş aşkla ilgili hayalleri bir kenara atın. Hepsi geçmişte kaldı. Baksanıza siz de ne hale geldiniz be komşu: Şişmanladınız, pantolonunuz çekti. Size başka ne lazım? Ha? İnce elli birisi mi? Hayallerinizde kadın mı? Hani oval yüzlü olan? Unutun onu. Siz de baba sayılırsınız. Bulup bulunmayın, ha? Harika bir yatağım var. Bizim merhum piyangoda kazanmıştı. Müflonlu bir de yorgan. Size bakarım. Acıyorum. Olur mu?</p>
<p class="calibre1">Bazen bakışları açık bir ahlaksızlık yansıtıyor. Bazen benimle karşılaştığında gırtlağından küçük bir ses, sevinç spazmıyla fışkıran yuvarlak bir ses damlası çıkıyor.</p>
<p class="calibre1">Baba değilim ben, seni iğrenç aşçı! Sana yâr olacak değilim pis yılan!</p>
<p class="calibre1">Babiçev'in kanepesinde yatıyorum. Zarif bir genç kız düşlüyorum, ince ince gülerek yorganın altından bana sokuluyor. Hayallerim gerçekleşiyor. Ama ona nasıl, nasıl teşekkür ederim? Korkuyorum. Kimse beni karşılıksız sevmedi. Orospular iliğimi kemirdi. Bu benden ne istiyor? Düşlerde hep olduğu gibi, benim düşüncelerimi okuyarak şöyle diyor:</p>
<p class="calibre1">"Ah, sakin ol. Sadece bir çeyreklik."</p>
<p class="calibre1">Geçmiş yıllardan hatırlıyorum: Ben, lisedeyken, balmumu heykeller müzesine götürmüştüler bizi. Cam mahfazanın içinde frak giymiş yakışıklı bir adam var, birinin kollarında, göğsünde kanayan bir yarayla ölüyor.</p>
<p class="calibre1">"Bu, anarşistlerin yaraladığı Fransız cumhurbaşkanı, Carnot," diye açıklamıştı babam.</p>
<p class="calibre1">Cumhurbaşkanı ölüyordu, zorlukla nefes alıyor, gözka-pakları titriyordu. Saatler gibi ağır ağır geçmişti cumhurbaşkanının hayatı. Büyülenmiş gibi bakakalmıştım. Kusursuz adam, yeşilimsi küpün içinde, sakalını tutmuş yatıyordu. Harika bir şeydi bu. O zaman ilk kez zamanın uğultusunu duymuştum. Zaman üzerimden akıp geçti. Coşkun gözyaş-larımı içime akıttım. Ünlü olmaya, gün gelip de duymanın çok az kişiye nasip olduğu o asırların uğultusuyla dolup taşmış balmumu kopyam, yeşilimsi bir küpün içinde aynı böyle gösteriş yapsın diye ünlü olmaya karar verdim.</p>
<p class="calibre1">Şimdi sahne sanatçıları için repertuvar hazırlıyorum: Maliye müfettişleri, Sovyet kadınları, NEP spekülatörleri,<a id="footnote6"></a><sup class="calibre4"><a href="#bookmark7">6</a></sup><sup class="calibre4"></sup> yeni zenginler ve nafakalar hakkında monologlar ve beyitler:</p>
<p class="calibre1">Kurumda gürültü patırtı,</p>
<p class="calibre1">Her şey çoktan karıştı:</p>
<p class="calibre1">Daktilocu Lizoçka Kaplan Davul aldı armağan...</p>
<p class="calibre1">Belki de, bir gün gelecek, büyük balmumu sergisinde geniş burunlu, solgun samimi yüzlü, dağınık saçlı, bir oğlan çocuğu kadar şişman, göbeğinden tek düğmeyle iliklenmiş bir ceket giyen tuhaf bir adamın balmumu heykeli yer alacak; ve küpün üzerinde şu levha olacak:</p>
<p class="calibre1">NİKOLAY KAVALYEROV</p>
<p class="calibre1">Daha fazlası değil. Sadece bu. Gören herkes şöyle diyecek: "Ah!" Ve birtakım hikâyeleri, belki efsaneleri hatırlayacak: "Ah, işte bu o, şanlı bir zamanda yaşamış, herkesin nefret ettiği ama imrendiği, övdüğü, hepsinde iz bırakmış, büyük planlarla yorulmuş, çok şey yapmak istemiş ama hiçbir şey yapmamış - ve bütün bunlara iğrenç, alçakça suçu işleyerek son vermiş olan o kişi... "</p>
<p class="calibre1">Tversk'ten dönerken ara sokağa saptım. Nikitskaya'da olmam gerekiyordu. Sabah erkendi. Sokak eklemli. Romatizmanın eklemlerde dolaşması gibi bir sokaktan diğerine geçti. Eşya beni sevmiyor. Sokağın canını yakıyorum.</p>
<p class="calibre1">Melon şapka giymiş bir adamcağız önümden yürüyordu.</p>
<p class="calibre1">Önce şöyle düşündüm: Acelesi var - ama çok geçmeden gövdesini öne atıp telaşla yürümenin o adama özgü bir şey olduğu anlaşıldı.</p>
<p class="calibre1">Bir yastık taşıyordu. Sarı kılıf içindeki büyük bir yastığı ucundan tutmuş taşıyordu. Yastık dizine çarpıp duruyordu. Bu yüzden yastığın üzerinde çukurlar belirip kayboluyordu.</p>
<p class="calibre1">Şehrin merkezinde bir yerde, bir ara sokakta, çiçekli, romantik bir çit uzanır. Çitin yanından yürüyorduk.</p>
<p class="calibre1">Daldaki kuş ışıldadı, dikleşti ve tıraş makinesini andırır bir şekilde şıkırdadı. Önden giden adam kuşa baktı. Arkadan giden ben, adamın yüzünün, ayın ilk safhasındaki hilal kadar kısmını görebildim. Gülümsüyordu.</p>
<p class="calibre1">"Gerçekten benziyor değil mi?" diye haykırıyordum az kalsın, onun da aklından bir benzerliğin geçtiğini sanarak.</p>
<p class="calibre1">Melon şapka.</p>
<p class="calibre1">Onu çıkarıyor ve çörek gibi kucağına alıp taşıyor. Diğer elinde yastık var.</p>
<p class="calibre1">Pencereler ardına kadar açık. İkinci kattaki bir pencerede, içinde bir çiçek olan mavi küçük bir vazo görünüyor. Adamcağız vazodan etkileniyor. Kaldırımdan iniyor, karşıya geçiyor ve pencerenin altında durup başını kaldırıyor. Şapkası ensesine indi. Yastığa sıkı sıkı sarılıyor. Dizi artık tüy tüy olmuş.</p>
<p class="calibre1">Bir çıkıntının arkasından izliyorum.</p>
<p class="calibre1">Vazoya seslendi: "Valya!"</p>
<p class="calibre1">Bir anda, penceredeki vazo devriliyor, pembeler giymiş bir genç kız görünüyor.</p>
<p class="calibre1">"Valya," diyor adam, "sana geldim."</p>
<p class="calibre1">Sessizlik oldu. Vazodan boşalan su saçağa aktı.</p>
<p class="calibre1">"Baksana, sana ne getirdim... Görüyor musun?" Yastığı iki eliyle kaldırıp göbeğinin önünde tutuyor. "Hatırladın mı? Üzerinde uyurdun (adam alay ediyordu). Dön bana, Valya. İstemiyor musun? Sana 'Ofelya'yı gösteririm. İstemez misin?"</p>
<p class="calibre1">Tekrar sessizlik oldu. Genç kız pervaza yaslanmıştı, taranmamış saçları aşağıya sarkıyordu. Küçük vazo yanında yuvarlanıyordu. Camda göründükten bir saniye sonra, sokağın ortasında duran adamı görür görmez, kızın dirseklerini kırıp pervaza yasladığını hatırladım.</p>
<p class="calibre1">Gökten ve camlardan bulutlar geçiyordu ve yolları camların üzerinde kesişiyordu.</p>
<p class="calibre1">"Rica ediyorum Valya, dön! Çok kolay; merdivenlerden kaç."</p>
<p class="calibre1">Bekliyordu.</p>
<p class="calibre1">Aylak seyirciler toplanmıştı.</p>
<p class="calibre1">"İstemiyor musun? Peki, hoşça kal.”</p>
<p class="calibre1">Döndü, şapkasını düzeltti ve sokağın ortasından bana doğru gelmeye başladı.</p>
<p class="calibre1">"Bekle! Bekle baba! Baba! Baba!”</p>
<p class="calibre1">Adımlarını hızlandırdı, koşmaya başladı. Yanımdan geçti. Gördüm: Genç biri değil. Koşmaktan nefesi kesilmiş, yüzü bembeyaz olmuştu. Gülünç, şişmanca bir adam göğsüne bastırdığı bir yastıkla koşuyordu. Ama bunda delice bir yan yoktu.</p>
<p class="calibre1">Pencere boştu.</p>
<p class="calibre1">Kız adamın peşine takılmıştı. Köşeye kadar koştu -orada ara sokağın ıssızlığı sona eriyordu; adamı bulamadı. Çitin yanında duruyordum. Kız geri döndü. Ona doğru bir adım attım. Ona yardım edebileceğimi, bir şeyler bildiğimi anlayıp durdu. Gözyaşları, yanağından kıvrıla kıvrıla, bir vazonun kenarından akar gibi akıyordu. Heyecanla bir şeyler sormak için başını kaldırdı, ama ona engel olup şöyle dedim: "Çiçek ve yapraklarla kaplı bir dal gibi bittiniz yanımda."</p>
<p class="calibre1">Akşamleyin yazdıklarını düzeltiyorum: "...boğazlama sırasında toplanan kan, ya sosis yapımı için besine ya da açık ve koyu renkli albüminin işlenmesiyle, zamk, düğme, boya, gübre ve büyükbaş hayvanlar, kuşlar ve balıklar için yeme dönüştürülebilir. Büyükbaş hayvanların peynir yağı ve yağ içeren organik sakatatı - yemek yağlarının hazırlanması için kullanılabilir: yağ, margarin, yapay tereyağı ve sanayi yağları: istearin, gliserin ve teknik lubri-kant. Koyun kelle ve ayakları, elektrikli spiral matkaplar, otomatik temizleme makineleri, gazlı yakma tezgâhları, kıyma makineleri ve haşlama teknelerinin yardımıyla besin maddelerine, kemik yağına, tüy ve kemikten arındırılmış çeşitli mamullere dönüştürülebilir... "</p>
<p class="calibre1">Telefonda konuşuyor. Geceleri onu on kez ararlar. Kiminle konuştuğuyla ilgilenmem. Ama birden kulağıma şu sözler geliyor:</p>
<p class="calibre1">"Gaddarlık değil bu."</p>
<p class="calibre1">Kulak kesiliyorum.</p>
<p class="calibre1">"Gaddarlık değil bu. Sen sordun, ben de söylüyorum. Bu gaddarlık değil. Hayır, hayır! Tümüyle rahat olabilirsin. Duyuyor musun? - Kendini küçük mü düşürüyor? Ne? Pencerenin altında mı dolanıyor? - İnanma. Bu onun şakalarından biri. Benim penceremin altında da dolanıyor. Pencere altında dolanmaktan pek hoşlanıyor. Onu tanıyorum. - Ne? Ya? Kız da ağladı mı? Bütün gece mi? Bütün gece ağlaması boşuna. - Aklını mı kaçırmış? Katançikov'a gönderelim. Ofelya? Nasıl? Ya... Boş ver. Ofelya onun saçmalaması. Nasıl istersen. Ama bak söylüyorum: Doğrusunu yapmışsın. - Evet, evet. - Ne? Yastık mı? Gerçekten mi? (Kahkaha.) Gözümün önüne geliyor. Nasıl? Nasıl? Senin üzerinde uyuduğun yastık mı? Bak şuna. - Ne? Her yastığın bir tarihi vardır. Kısacası, kuşkulanmayı bir kenara bırak. Ne? - Evet-evet! (Burada sustu ve uzun zaman dinledi. Köşede oturuyordum. Kahkahalar atıyordu.) Dal mı? Nasıl? Ne dalı? Çiçek kaplı? Çiçek ve yaprak kaplı bir dal? Ne? Bu da herhalde onun yanındaki alkoliklerden biri olmalı."</p>
<p class="calibre1">Haşlanmış, sıradan bir kahvaltı sosisini gözünüzün önüne getirin: Büyük, çok dallı bir ağaç gövdesinin ucundan kesilmiş, şişman, tam yuvarlak bir kereste. Kör ucunda, büzülüp bağlanmış deri çıkınının içinden, ip şeklindeki kuyruğu sallanıyor. Sosis gibi sosis. Herhalde, bir kilodan biraz daha ağır. Zarı yağın sararmış kabarcıklarıyla kaplanmış. Yağ, kesik yerinde de beyaz bir benek gibi görünüyor.</p>
<p class="calibre1">Babiçev sosisi avucuna almıştı. Konuşuyordu. Kapılar açılıp kapandı. İnsanlar içeri girdi. Kalabalık arttı. Sosis Babiçev'in pembemsi seçkin avucunda, canlı bir şey gibi duruyordu.</p>
<p class="calibre1">"Müthiş, değil mi?" diye sordu bir anda herkese seslenerek. "Hayır, göreceksiniz... Şapiro'nun burada olmaması ne yazık. Şapiro'yu çağırmak lazım kesinlikle. Ha-ha. Müthiş! Şapiro'yu aradınız mı? Meşgul mü? Tekrar arayın... "</p>
<p class="calibre1">Sonra sosis masaya kondu. Babiçev ona sevgiyle bir yatak yaptı. Ardından gözlerini ondan ayırmadan geri çekilip, eliyle arkasında bulduğu koltuğa oturdu, yumruklarını kalçasına dayayıp kahkahaya boğuldu. Yumruğunu kaldırdı, yağı gördü, yaladı.</p>
<p class="calibre1">"Kavalyerov! (Kahkahalar arasında.) Şimdi boş musun? Lütfen Şapiro'ya gitsene. Depoya. Yerini biliyor musun? Doğruca ona git ve bunu da götür. (Gözlerini sosise çevirerek.) Götür - baksın ve beni arasın."</p>
<p class="calibre1">Sosisi depoya, Şapiro'ya götürüyorum. Babiçev'se dört bir yana telefon ediyor.</p>
<p class="calibre1">"Evet, evet," diye gürlüyor, "evet! Kesinlikle mükemmel! Sergiye gönderelim. Milano'ya gönderelim! Elbette! Evet! Evet! Yüzde yetmiş dana eti. Büyük bir zafer. .. Hayır, ellilik değil, tuhafsınız doğrusu... Ellilikmiş! Ha ha! Otuz beşten. Müthiş, değil mi? Çok güzel!"</p>
<p class="calibre1">Arabayla gitti.</p>
<p class="calibre1">Gülen suratı -pembe bir çömlek- otomobilin penceresinde sarsılıyordu. Girerken şapkasını kapıcının eline tutuşturdu ve merdivenleri gözlerini belerterek, yaban-domuzu gibi ağır, gürültüyle ve sarsıla sarsıla çıktı. "Sosis!" diye duyuldu sesi çalışma odalarında. "Tam dediğim gibi . .. size söylediğim gibi... Ne hikâye ama!" Ben güneşle ışıyan sokaklarda hâlâ ağır ağır ilerlerken, o çalışma odalarının her birinden Şapiro'ya telefon ediyordu:</p>
<p class="calibre1">"Size onu getiriyor! Göreceksiniz, Solomon! Bayılacaksınız."</p>
<p class="calibre1">"Daha getirmediler mi? Ha-ha, Solomon..."</p>
<p class="calibre1">Mendilini neredeyse yakasını yırtacak kadar içeri sokup yüzünü buruşturarak, acı çekerek terli boynunu siliyordu.</p>
<p class="calibre1">Şapiro'ya gittim. Bir sosis taşıdığımı gören herkes iki yana açılıyordu. Yol büyülü bir şekilde temizlendi.</p>
<p class="calibre1">Herkes, bir elçinin Babiçev'in sosisiyle birlikte geldiğini biliyordu. Melankolik, yaşlı Yahudi Şapiro, profilden altı rakamına benzeyen burnuyla deponun avlusunda, ahşap sundurmanın altında duruyordu. Antrepolardan açılan bütün kapılar gibi yaz sıcağıyla hareket eden kapı (insan gözkapaklarını kapatıp parmaklarıyla üstüne bastıracak olursa, gözlerinin önünde böyle hoş, kaotik bir sıcaklık belirir,) devasa bir ambarın içine açılıyordu. Dışarıdaki direkte bir telefon asılıydı. Yanına sarı listelerle bezeli birtakım belgeler çivilenmişti.</p>
<p class="calibre1">Şapiro sosis kerestesini aldı, ağırlığını tarttı, avucunda yuvarladı (bu sırada başını da sallıyordu), burnuna doğru kaldırıp kokladı. Ardından sundurmanın altına girdi, sosisi bir kutuya yerleştirdi ve çakıyla küçücük bir dilim kesti. Tam bir sessizlik içinde yendi dilim, göğe kaldırıldı, yavaş yavaş emildi ve ağır ağır yutuldu. Çakılı el yana gerildi, titredi; elin sahibi duyumlarını dinliyordu.</p>
<p class="calibre1">"Ah!" diye iç çekti yuttuktan sonra. "Aferin Babiçev. Sosisi yapmış. Bakın, gerçekten başarmış. Otuz beş kopeke böyle bir sosis - bu gerçekten inanılmaz bir şey."</p>
<p class="calibre1">Telefon çaldı. Şapiro ağır ağır kalkıp kapıya doğru gitti.</p>
<p class="calibre1">"Evet, yoldaş Babiçev. Sizi tebrik ediyor ve öpmek istiyorum."</p>
<p class="calibre1">Orada bir yerde Babiçev öyle güçlü bir şekilde bağırdı ki, burada, telefondan uzakta durmama rağmen onun sesini, ahizedeki cızırtı ve yankıları duydum. Güçlü sarsıntılarla sallanan ahize Şapiro'nun zayıf parmaklarından az kalsın düşüyordu. Hatta yüzünü buruşturup, sanki duymasına engel olmaya çalışan bir afacana sallar gibi ahizeye diğer elini salladı.</p>
<p class="calibre1">"Ben ne yapayım?" diye sordum. "Sosis sizde mi kalıyor?"</p>
<p class="calibre1">"Onu eve, dairesine götürmeni rica etti. Beni de akşam onu yemeye davet ediyor."</p>
<p class="calibre1">Kendimi tutamadım:</p>
<p class="calibre1">"Gerçekten eve mi taşıyacağım? Başka bir tane satın alamaz mı?"</p>
<p class="calibre1">"Böyle bir sosisi satın alamazsın," dedi Şapiro. "Daha pazara sunulmadı. Bu fabrikanın numunesi."</p>
<p class="calibre1">"Ama kokuşur."</p>
<p class="calibre1">Şapiro, çakıyı kapatıp cebini bulmak için elini böğründe gezdirerek ağır ağır konuştu; yaşlı Yahudiler gibi hafif gülümseyerek ve gözlerini kısarak öğüt verdi: "Yoldaş Babiçev'i hemen bir günde bozulmayacak bir sosis için tebrik ettim. Yoksa yoldaş Babiçev'i kutlamazdım. Sosisi bugün yiyeceğiz. Onu güneşe koy, korkma, sıcak güneşe, gül gibi kokar."</p>
<p class="calibre1">Ambarın karanlığında kaybolup parşömen ve yağlı kâğıtla döndü; birkaç dakika sonra elimde ustaca yapılmış bir paket tutuyordum.</p>
<p class="calibre1">Babiçev'le tanışıklığımın ilk günlerinden beri ünlü bir sosisle ilgili konuşmalar çalınıyordu kulağıma. Bir yerlerde temiz, ucuz ve özel türden bir besin hazırlama deneyleri yürütülüyordu. Babiçev sürekli çeşitli yerlere sonuçlarla ilgili sorular yöneltiyordu endişeyle; özenle notlar hazırlıyor, fikirler alıp tavsiyeler veriyordu; bazen süzgün, bazen tatlı bir heyecan içinde kapatıyordu telefonu. Sonunda bu örnek üretilmişti. İri, tıka basa dolu bir bağırsak, hortumun dolgun sallanışıyla sallana sallana, gizemli kuluçka makinelerinden çıkmıştı.</p>
<p class="calibre1">Bu bağırsağın bir parçasını eline alan Babiçev, tıpkı genç gelininin ne kadar güzel olduğunu ve misafirleri üzerinde ne büyüleyici bir izlenim yarattığını gören bir nişanlı gibi, önce kıpkırmızı kesilmiş, hatta donakalmıştı. Mutlu bir şaşkınlıkla herkese bakmış ve parçayı hemen bırakıp yukarı kaldırdığı avuçlarıyla şöyle demek ister gibi bir ifadeyle uzaklaşmıştı: "Hayır, hayır. Yapamam. Vazgeçiyorum. Sonra azap çekmemek için. Basit bir insanın hayatına böylesine bir başarının tesadüf etmesi mümkün olamaz. Bu kaderin bir oyunu. Alın. Ben buna layık değilim."</p>
<p class="calibre1">Bir kilo mucizevi sosisi taşırken, belirsiz bir yöne doğru yürüyordum.</p>
<p class="calibre1">Köprünün üstünde duruyordum.</p>
<p class="calibre1">Emek Sarayı sol kolda, arkada Kremlin. Nehirde sandallar, yüzücüler vardı. Altımdan kuş gibi uçan bir bot geçiyor. Bot, gördüğüm yükseklikten, biçim olarak dev, uzunlamasına yarılmış bir bademe benziyor. Badem köprünün altına gizleniyor. Ancak o zaman botun bacasını ve bacanın kıyısında iki kişinin bir tencereden borş içtiğini hatırlıyorum. Saydam ve uçucu, ak bir duman dalgası bana doğru geliyor. Bana ulaşmadan önce, başka bir boyuta geçiyor ve bana ancak zar zor görünen, astral bir çembere sarılmış olarak temas ediyor.</p>
<p class="calibre1">Sosisi nehre atmak istedim.</p>
<p class="calibre1">Olağanüstü insan, Andrey Babiçev, Eski Siyasi Mahkûmlar Derneği üyesi, yönetici, bugünü bayram sayıyor. Sırf ona yeni cins bir sosis gösterdiler diye... Bu gerçekten bayram mı? Gerçekten şan mı?</p>
<p class="calibre1">Bugün gözlerinin içi gülüyor. Evet, şanın damgasını taşıyor. Neden aklım başımdan gitmiyor? Neden bu zafer karşısında hoşnutluk, sevinç, saygı duymuyorum? Gözümü hınç bürüyor. O yönetici, komünist, o yeni dünyayı inşa ediyor. Ama bu yeni dünyada şan, sosisçinin eline yeni bir sosis cinsi geçince geliyor. Ben bu şanı anlamıyorum, ne demek ki bu? Yaşam öyküleri, anıtlar, tarih bana bu şandan bahsetmedi hiç... Yani, şanın doğası mı değişti? Her yerde mi, yoksa sadece burada, bu inşa edilen dünyada mı? Ama zaten bu yeni inşa edilen dünyanın büyük, görkemli olduğunu hissediyorum... Kör değilim, aklım çalışıyor. Bana kimsenin öğretmesi, açıklaması gerekmiyor... Okuryazarım. Tam da bu dünyada şan istiyorum! Bugün Babiçev'in gözlerinin içi nasıl gülüyorsa, benimkilerin de öyle gülmesini istiyorum. Ama yeni bir sosis cinsi getirmesin bana şan.</p>
<p class="calibre1">Sokakta paketle oynuyordum. Uyuz sosis parçası hareketlerimi, irademi yönetiyordu. Bunu istemiyordum!</p>
<p class="calibre1">Birkaç kez paketi korkulukların ötesine atmaya hazırlandım. Ama rezil sosis parçasının havada uçarken paketinden kurtulduğunu, bir torpido hızıyla düşüp dalgaların arasında kaybolduğunu hayal etmek bana yetti - bir anda gözlerimin önüne gelen başka bir hayal yüzünden titremeye başladım. Üzerime gelen Babiçev'i, fırlak gözleriyle üzerime gelen yenilmez idolü gördüm. Ondan korkuyorum. Beni eziyor. Bana bakmıyor - içimi okuyor. Bana bakmıyor. Gözlerini sadece yandan görebiliyorum, yüzü bana dönükken ise, bakışını değil: Yuvarlak, göz kamaştırıcı iki levha gibi parlayan kelebek gözlüğünü. Bana bakmakla ilgilenmiyor, ne vakti var ne isteği, ama içimi okuduğunu kavrıyorum.</p>
<p class="calibre1">Akşamleyin Solomon Şapiro geldi, yanında iki kişi daha getirdi ve Babiçev onlara ziyafet verdi. Yaşlı Yahudi bir şişe votka getirmişti ve ünlü sosisi tadarken bir yandan da içtiler. Ziyafete katılmadım. Onları balkondan izledim.</p>
<p class="calibre1">Resim sanatı bir sürü şöleni ölümsüzleştirdi. Komutanlar, önderler ve sıradan yağlı oburlar ziyafetler çek-liler. Çağlara damgalarını vuruyorlar. Tüyler uçuşuyor, örtüler düşüyor, yanaklar parlıyor.</p>
<p class="calibre1">Yeni Tiepolo!<a id="footnote7"></a><sup class="calibre4"><a href="#bookmark8">7</a></sup><sup class="calibre4"></sup> Çabuk gel buraya! İşte sana yiyip içen karakterler... Parlak yüz mumluk ampulün altında, masanın çevresinde oturmuş, canlı bir şekilde muhabbet ediyorlar. Resmet onları yeni Tiepolo, "Müdürün Şöleni"ni resmet!</p>
<p class="calibre1">Müzede senin tablonu görüyorum. Resminin karşısında duran ziyaretçileri görüyorum. Başlarını sallıyorlar, ama mavi pantolon askılarıyla resmettiğin şişman devin böylesine heyecanla neden bahsettiğini bilmiyorlar. .. Çatalıyla yuvarlak bir sosis parçasını tutuyor. Artık o yuvarlağın konuşanın ağzında kaybolmasının zamanı çoktan geldi, ama kaybolamıyor, çünkü konuşan söylediklerine alabildiğine kaptırmış kendini. Neden bahsediyor böyle?</p>
<p class="calibre1">"Bizde sosis yapamıyorlar!" diyordu mavi pantolon askılı dev. "Belki bu bizim sosisimiz sayılır? Sus, Solomon. Sen Yahudisin, sen sosisten anlamazsın - tatsız tuzsuz koşer eti seversin.... Bizde sosis yok. Yaptıkları sklerozlu parmak gibi oluyor, sosis değil. Gerçek sosis dediğin şöyle üzerine bastırdın mı fışkırır. Görürsünüz, böyle sosisler yapacağım."</p>
<p class="calibre1">Havaalanında toplandık.</p>
<p class="calibre1">"Biz" diyorum! Oysa bir askıntı, laf olsun diye götürülmüş biriydim. Kimse benimle konuşmuyordu, kimse benim izlenimlerime aldırmıyordu. Gönül rahatlığıyla evde kalabilirdim.</p>
<p class="calibre1">Son model bir Sovyet uçağı ilk uçuşunu gerçekleştirecekti. Babiçev'i çağırdılar. Ziyaretçiler bariyerin arkasına geçti. Babiçev bu seçkin topluluğa başkanlık ediyordu. Biriyle konuşmaya başlar başlamaz, çevresindeki bir kalabalık toplandı. Herkes onu saygı dolu bir ilgiyle dinliyordu. Gri takım elbisesinin içinde, görkemli, bütün omuzlardan yüksek duran omuz kemeriyle kasım kasım kasılıyordu. Askılı siyah bir dürbün göbeğinin üzerinde duruyordu. Muhatabını dinlerken, ellerini ceplerine sokuyor ve iyice açtığı ayaklarının üzerinde topuklarından parmak uçlarına ve parmak uçlarından topuklarına doğru sallanıyordu. Sık sık burnunu kaşıyordu. Kaşıdıktan sonra, çimdik haline getirip gözünün dibine dek soktuğu parmaklarına bakıyordu. Dinleyenler, öğrenciler gibi kendilerini tutamayıp onun hareketlerini ve mimiklerini taklit ediyorlardı. Onlar da burunlarını kaşıyor, kendi kendilerine hayret ediyorlardı.</p>
<p class="calibre1">Öfkeden çılgına dönüp onlardan uzaklaştım. Bir büfede oturup tarlalardan esen rüzgâra karşı bira içtim. Rüzgârın oturduğum masanın örtüsünün uçlarındaki zarif süslemeleri havalandırmasını seyrederek, biramı yudumladım.</p>
<p class="calibre1">Havaalanında bir sürü mucize bir araya gelmişti: Bir yanda, yakınlarda, bariyerin hemen ötesindeki tarlalarda papatyalar açmıştı, sarı papatya tozları saçıyorlardı; diğer yanda, aşağılarda, ufuk hizasında, yuvarlak, top dumanına benzeyen bulutlar kayıyordu; bir yanda türlü yönleri gösteren ok işaretleri en parlak kırmızılarını donanmıştı; diğer yanda yukarılarda, ipekten bir kuyruk, bir rüzgâr tulumu sönüp şişerek dalgalanıyor, rüzgârı haber veriyordu; ve yine başka bir yanda, otların, kadim savaşlara, geyiklere, romantiklere ev sahipliği yapmış yeşil otların üzerinde, uçan makineler geziniyordu. Bu çeşninin, bu mükemmel karşıtlık ve uyuşmaların tadını çıkardım. İpekten kuyruğun uzayıp kısalma ritmi düşüncelere karışıyordu.</p>
<p class="calibre1">Lilienthal'ın<a id="footnote8"></a><sup class="calibre4"><a href="#bookmark9">8</a></sup><sup class="calibre4"></sup> bir böcek kanadı gibi saydam, titreşen adı çocukluk yıllarımdan beri bana büyüleyici gelmiştir. .. Uçuşan, hafif bambu sazlıkların üzerine konmuş gibi duran bu isim benim belleğimde havacılığın başlangıcıyla bağlantılıdır. Uçan insan Otto Lilienthal öldü. Uçan makineler kuşlara benzemez oldu. Hafif, saydam, sarımsı kanatların yerini paletler aldı. Kalkış sırasında yeri dövdüklerine inanmak bile mümkün. Her koşulda, kalkış sırasında toz kalkar. Uçan makine artık ağır bir balığa benziyor. Hava yolculuğu nasıl da hızla sanayileşti.</p>
<p class="calibre1">Marş gürledi. Askeri halk komiseri geldi. Yol arkadaşlarını geride bırakıp, park yolunda hızla ilerledi halk komiseri. Yürüyüşünün basınç ve hızıyla rüzgâr yaratıyordu. Peşinden yapraklar sürükleniyordu. Orkestra bopstil çalmaya başladı. Askeri halk komiseri de orkestranın ritmine uyarak, bopstil adımlar atıyordu.</p>
<p class="calibre1">Piste açılan kapıya yöneldim. Ama beni durdurdular. Asker, "Yasak!" dedi ve elini kapının üst kısmına götürdü.</p>
<p class="calibre1">"Neden ki?" diye sordum.</p>
<p class="calibre1">Başını çevirdi. Bakışları ilginç olayların sahnelendiği yere çevrilmişti. Proje mühendisi pilot, kızıl deri bir ceketle, askeri halk komiserinin önünde duruyordu. Dar bir deri kemer, halk komiserinin tıknaz sırtını geriyordu. İkisi selam durdular. Herkes put kesildi. Sadece orkestra tam faaliyetteydi. Babiçev göbeği dışarı fırlamış bir halde duruyordu.</p>
<p class="calibre1">"İzin verin yoldaş!" dedim yine askerin koluna dokunarak ve şu yanıtı aldım:</p>
<p class="calibre1">"Sizi havaalanından uzaklaştıracağım."</p>
<p class="calibre1">"Ama ben oradaydım. Sadece bir dakika için çıktım. Babiçev'le birlikteyim!"</p>
<p class="calibre1">Davetiye göstermem gerekiyordu. Bende davetiye yoktu. Babiçev beni yanında getirmişti. Tabii pistten çıkmış olmasaydım, böyle bir sıkıntı yaşamazdım. Burada, bariyerin ardında da, seyretmek için ayrı bir yer vardı. Ama ısrar ettim. Civarda neler olup bittiğini görmek gibi önemsiz bir istek, beni duvara tırmanmak zorunda bıraktı. Birden açık bir şekilde, büyük ve önemli bir iş için çağrılmış olanlara ait olmadığımı, onlar arasındaki varlığımın tümüyle gereksiz olduğunu, bu insanların yaptığı büyük şeylerin hiçbiriyle bağlantım olmadığını kavradım - ne burada, tarlada ne de başka yerlerde.</p>
<p class="calibre1">"Yoldaş, ben sıradan bir yurttaş değilim," diye gücendim (düşüncelerimden oluşan çorbayı düzene sokmak için daha iyi bir ifade bulamamıştım). "Neyim ben size göre? Küçük burjuva mı? İzin verseniz iyi olacak. Onlardan biriyim." (Elimle askeri halk komiserini karşılayan insan topluluğunu gösterdim.)</p>
<p class="calibre1">"Onlardan değilsiniz," diye güldü asker.</p>
<p class="calibre1">"Yoldaş Babiçev'e sorun!"</p>
<p class="calibre1">Ellerimi megafon gibi yapıp bağırdım; parmak uçlarımda yükselmiştim:</p>
<p class="calibre1">"Andrey Petroviç!"</p>
<p class="calibre1">Orkestra bir anda sustu. Davuldan çıkan son ses yankılanarak gümbürdedi.</p>
<p class="calibre1">"Yoldaş Babiçev!"</p>
<p class="calibre1">Beni duydu. Askeri komiser de bana doğru döndü. Herkes döndü. Pilot, elini, pitoresk bir biçimde siperliğine doğru kaldırıp gözlerini güneşten korudu.</p>
<p class="calibre1">İçimi bir korku kapladı. Bariyerin arkasında ağırlığımı bir ayağımdan diğerine veriyordum; göbekli, dar kısa pantolonlu biriydim - onları meşgul etmeye nasıl cüret edebilmiştim? Ve sessizlik çökünce, onlar daha aralarından birine seslenen kişinin kim olduğunu anlayamamış, meraklı pozlarla donup kalmışken - bir kez daha seslenme cesaretini kendimde bulamadım.</p>
<p class="calibre1">Ama o biliyordu, beni görmüştü, ona seslendiğimi duymuştu. Bir saniye geçti - ve her şey sona erdi.</p>
<p class="calibre1">Topluluktakiler eski pozlarına döndüler. Ağlamak üzereydim.</p>
<p class="calibre1">O zaman tekrar parmak uçlarımda yükseldim ve bir daha, askeri şaşkına çeviren o aynı megafonla, o yasak bölgeye yankılanan bir feryat daha gönderdim:</p>
<p class="calibre1">"Sosis!"</p>
<p class="calibre1">Ve bir kez daha:</p>
<p class="calibre1">"Sosis!"</p>
<p class="calibre1">Ve birçok kez daha:</p>
<p class="calibre1">"Sosis! Sosis! Sosis!"</p>
<p class="calibre1">Sadece onu, herkesten uzun olan, şapkası kalabalığın üzerinden görünen Babiçev'i görüyordum. Gözlerimi kapatıp bariyerin yanına çökmek istediğimi hatırlıyorum. Gözlerimi kapadım mı, kapamadım mı hatırlamıyorum, ama eğer kapadıysam, her koşulda, yine en önemli şeyi görmeyi başarmıştım. Babiçcv'in yüzü bana dönmüştü. Saniyenin onda biri kadar bana dönük durdu. Gözleri yoktu. Kelebek gözlüğün cıva gibi ışıldayan iki camı vardı. Ani bir cezanın korkusu beni karabasana benzer bir halin içine soktu. Düş görüyordum. Uyuyordum ya da bana öyle geliyordu. Ve bu düşte en korkunç olan şey, Babiçev'in başının, kıpırtısız gövdesinin üzerinde, kendi ekseninin üzerinde, pervane gibi bana doğru dönmesiy-di. Sırtı dönmemişti.</p>
<p class="calibre1">Havaalanından ayrıldım.</p>
<p class="calibre1">Ama oradaki bayram cümbüşü beni cezp ediyordu. Yeşil bir tabyanın üzerinde durdum ve üzerime esen toza karşı bir ağaca yaslandım. Bir aziz gibi sardı beni çalılar. Kekremsi, müşfik dallar kırdım, çiğneyip tükürdüm. Durdum, solgun, iyi huylu yüzümü kaldırıp göğe baktım.</p>
<p class="calibre1">Havaalanından bir uçak havalandı. Korkunç bir mırıltıyla, güneşte sararak, bir tabela gibi eğik, benim ağacımın yapraklarını neredeyse yararak üzerimden kayıp geçti. Yükseldi, yükseldi - tabyayı ezerek onu izledim: Bir ateş alıp bir karararak uzaklaştı. Mesafe değişiyordu, o da, süngü, çakı, ezilmiş leylak gibi çeşitli nesnelerin biçimini alarak değişti...</p>
<p class="calibre1">Yeni Sovyet makinesinin görkemli kalkışı bensiz gerçekleşti. Savaş ilan edilmişti. Babiçev'i küçük düşürmüştüm.</p>
<p class="calibre1">Şimdi havaalanının kapısından öbek öbek dışarı akıyorlar. Şoförler meydana çıktı. İşte Babiçev'in mavi aracı. Şoför Alpers beni görüyor, işaret ediyor. Sırtımı dönüyorum. Pabuçlarıma çayırın yeşil otları dolanıyor.</p>
<p class="calibre1">Onunla konuşmam lazım. Anlayacaktır. Ona bunun benim değil onun suçu olduğunu, benim değil aslında onun suçlu olduğunu açıklamalıyım! Dışarı tek başına çıkmıyor. Onunla yüz yüze konuşmam lazım. Buradan İdare'ye gidecek. Ondan önce davranıyorum.</p>
<p class="calibre1">İdare'de şöyle diyorlar: O şimdi inşaatta.</p>
<p class="calibre1">'"Çeyreklik'te mi? Yani, haydi 'Çeyreklik'e o zaman!"</p>
<p class="calibre1">İçime bir kurt düşmüştü; ona söylemem gereken belli bir söz ağzımdan kaçmıştı sanki ve ben onu yakalayamayacağım, kaybedip unutacağım korkusuyla peşine düştüm.</p>
<p class="calibre1">İnşaat sararmış, havada asılı bir serap gibi göründü bana. İşte, "Çeyreklik"! Evlerin ötesinde, uzakta bir yerdeydi - iskelenin çeşitli kısımları tek bir yerde birleşiyor-du; uzaktan semavi bir kovan gibi görünüyordu ...</p>
<p class="calibre1">Yaklaşıyorum. Gürültü ve toz. Kulaklarım duymaz, gözlerim görmez oluyor. Ahşap döşemeye ulaşıyorum. Bir serçe havalanıyor, tahtalar hafifçe yaylanıyor, tahterevalliyle ilgili çocukça düşüncelere karışmış yürüyor, talaşların dökülmesine ve omuzlarımın talaşlarla bembeyaz olmasına gülüyorum.</p>
<p class="calibre1">Onu nerede aramalı?</p>
<p class="calibre1">Bir kamyon yolu tıkamış. Hiçbir şekilde giremez.</p>
<p class="calibre1">Uğraşıyor, tırmanıyor ve yatay bir düzlemden dik düzleme tırmanan bir böcek gibi düşüyor.</p>
<p class="calibre1">Yollar karman çorman, sanki bir kulağın içine giriyorum.</p>
<p class="calibre1">"Yoldaş Babiçev?"</p>
<p class="calibre1">Gösteriyorlar: Orada. Bir yerde temel kazıyorlar.</p>
<p class="calibre1">"Nerede?"</p>
<p class="calibre1">"Orada."</p>
<p class="calibre1">Bir çukurun üzerindeki kalasta yürüyorum. Dengemi buluyorum. Aşağıda ambar gibi bir şey görünüyor.</p>
<p class="calibre1">Devasa, karanlık ve soğuk. Hepsi bir arada bir şantiyeye benziyor. Herkesin yoluna çıkıyorum.</p>
<p class="calibre1">"Nerede?"</p>
<p class="calibre1">"Orada."</p>
<p class="calibre1">O ele avuca sığmıyor.</p>
<p class="calibre1">Bir kez göründü: Gövdesi ahşap bir korkuluğun üzerinden geçti. Kayboldu. Sonra tekrar yukarıda, uzak bir yerde belirdi - aramızda engin bir boşluk vardı, yakında binanın avlularından biri olacak bir boşluk.</p>
<p class="calibre1">Oyalandı. Beraberinde bir-iki kişi daha vardı - kasketli, önlüklü birileri. Fark etmez, tek bir söz söylemek için ona sesleneceğim: "Beni affedin."</p>
<p class="calibre1">Bana o yöndeki en kısa yolu gösterdiler. Geriye sadece merdivenler kaldı. Sesleri duymaya başlamıştım bile. Sadece birkaç basamak...</p>
<p class="calibre1">Ama bakın ne oldu. Başımı eğmem gerekti, yoksa çarpacaktı. Eğildim, tahta basamağa tutundum. Üzerimden zıplayıp geçti. Evet, havada uçtu.</p>
<p class="calibre1">Uçan ama kıpırtısız duran figürü garip bir açıdan gördüm - yüzü değil, sadece burun deliklerini gördüm: iki delik. Sanki bir anıta aşağıdan bakıyormuşum gibiydi.</p>
<p class="calibre1">Ne oldu böyle?</p>
<p class="calibre1">Merdivenden yuvarlandım.</p>
<p class="calibre1">Ortadan kaybolmuş. Uçmuş. Demir bir levhanın üzerinden başka bir yere uçmuş. Parmaklığın gölgesi uçuşuna eşlik etmiş. Şakırtı ve ulumalarla bir yarım daire çizen demir şeyin üzerinde duruyordu. Ne ki bunlar: Teknik alet edevat, vinç falan. Çapraz yerleştirilmiş demir raylardan bir rampa. Rayların arasında oluşan çerçevede, onun burun deliklerini görmüştüm.</p>
<p class="calibre1">Basamağa oturdum.</p>
<p class="calibre1">"Nerede o?" diye sordum.</p>
<p class="calibre1">Çevredeki işçiler güldüler, ben de, gösterisinin girizgâhı şamatalı bir kıçüstü düşmeyle sona eren bir palyaço gibi dört bir yana gülümsedim.</p>
<p class="calibre1">"Bunun suçlusu ben değilim," dedim. "Bunun suçlusu</p>
<p class="calibre1">o."</p>
<p class="calibre1">Geri dönmemeye karar verdim.</p>
<p class="calibre1">Daha önce yaşadığım yer artık başka birine aitti. Kapıda bir kilit asılıydı. Yeni kiracı dışarıdaydı. Hatırladım: I )ul Prokopoviç'in yüzü bir asma kilide benziyordu. Gerçekten de hayatıma yeniden mi giriyordu?</p>
<p class="calibre1">Gece bulvarda geçti. Çok zarif bir sabah doğdu üzerime. Başka birtakım evsizler de yakınlardaki banklarda uyuyordu. İki büklüm olmuş, ellerini ceket kollarının içine \i'kip karınlarına sokuşturmuş bir halde, bağlanıp başları koparılmış Çinliler gibi yatıyorlardı. Şafak onlara soğuk parmaklarıyla dokunuyordu. İnleyip sızlıyorlar, gözlerini .ıçıp kollarını gevşetmeden titreyerek doğruluyorlardı.</p>
<p class="calibre1">Kuşlar uyanmıştı. Küçük küçük sesler duyuluyordu: llirbirleriyle konuşurken çıkarttıkları küçük sesler - kuş ■.esleri, ot sesleri. Güvercinler kerpiç bir oyukta yaygara koparmaya başlamışlardı.</p>
<p class="calibre1">Titreyerek doğruldum. Esneme, bir it gibi, sarstı beni.</p>
<p class="calibre1">(Kapılar açıldı. Birbardak, sütle dolduruldu. Hâkimler ı e/a hükmünü açıkladı. Gece boyu çalışan bir adam</p>
<p class="calibre1">pencercye yaklaştı, alışılmadık bir ışık vuran caddcyi ta-nıyamayıp hayrete düştü. Bir hasta içki içmek için izin istedi. Bir çocuk fare kapanına fare yakalanmış mı diye bakmak için mutfağa koşturdu. Sabah başlamıştı.)</p>
<p class="calibre1">O gün Andrey Babiçev'e bir mektup yazdım.</p>
<p class="calibre1">Solyanka üzerindeki Emek Sarayı'nda, "Nelson" zraz/'si<a id="footnote9"></a><sup class="calibre4"><a href="#bookmark10">9</a></sup><sup class="calibre4"></sup> yedim, bira içip şunları yazdım:</p>
<p class="calibre1">Andrey Petroviç!</p>
<p class="calibre1">Siz beni barındırdınız. Beni yanınıza, kanatlarınızın altına aldınız. Sizin harika kanepenizde uyudum. Bundan önce nasıl perişan yaşadığımı biliyorsunuz. Saadet dolu bir gece geldi. Siz bana acıdınız, sarhoş haldeyken beni sokaktan aldınız.</p>
<p class="calibre1">Bana keten çarşaflar serdiniz. Kumaşın soğukluğu ve düzlüğü sanki benim huzursuzluğumu sakinleştirmek, endişemi dindirmek için hesaplanmıştı.</p>
<p class="calibre1">Hayatıma sedef yorgan düğmeleri bile girdi ve Üzerlerinde, doğru noktayı bulunca rengârenk tayf halkası yü-zerdi. Hemen tanırdım onları. Belleğin çok eskiden unutulmuş, çok uzak, çocukluk köşelerinden çıkıp gelirlerdi.</p>
<p class="calibre1">Bir yatağım oldu.</p>
<p class="calibre1">Bu sözcüğün kendisi bile benim için "kruvasan" sözcüğü gibi şiirsel bir uzaklığa sahip.</p>
<p class="calibre1">Siz bana bir yatak verdiniz.</p>
<p class="calibre1">Siz bana refah yüksekliklerinden bir yatak bulutu, büyülü bir sıcaklıkla sokulan, hatıralarla, tatlı acılar ve umutlarla kaplanan bir hale gönderdiniz. Gençliğim için</p>
<p class="calibre1">Kıhsis edilmiş olan şeylerin çoğunu şimdi yaşayabilirim diye ummaya başladım.</p>
<p class="calibre1">Bana büyük iyilikler yaptınız, Andrey Petroviç!</p>
<p class="calibre1">Bir düşünün: Meşhur bir adam bana dostu olmak yakınlık gösterdi!! Ünlü devlet adamı evinin kapılarını açtı. Size hislerimi ifade etmek istiyorum.</p>
<p class="calibre1">Aslında topu topu bir his var: nefret.</p>
<p class="calibre1">Sizden nefret ediyorum, yoldaş Babiçev.</p>
<p class="calibre1">Bu mektup kibrinizi kırmak için yazılıyor.</p>
<p class="calibre1">Size geldiğim ilk günden beri bir korku yaşıyorum. lic'ni ezdiniz. Siz üzerime oturdunuz.</p>
<p class="calibre1">Siz içdonuyla duruyorsunuz. Bira kokan bir ter yayılıyor. Size bakıyorum ve yüzünüz tuhaf bir şekilde büyümeye başlıyor, gövdeniz büyüyor - bir heykelin, idolün kili cam gibi üfleniyor, şişiyor. Haykırmaya hazırlanıyorum.</p>
<p class="calibre1">Beni ezme hakkını ona kim verdi?</p>
<p class="calibre1">Ben neden ondan kötüyüm?</p>
<p class="calibre1">O daha mı akıllı?</p>
<p class="calibre1">Ruhu daha mı zengin?</p>
<p class="calibre1">Daha mı iyi örgütlenmiş?</p>
<p class="calibre1">Daha mı güçlü? Daha mı önemli?</p>
<p class="calibre1">Sadece konum olarak değil, özünde de mi benden d.ıha büyük?</p>
<p class="calibre1">Neden onun üstünlüğünü kabul etmek zorundayım?</p>
<p class="calibre1">Bu soruları sordum kendi kendime. Her gün gözlem-lı-r bana yanıtı parça parça verdi. Aylar geçti. Yanıtı biliyorum. Ve artık sizden korkmuyorum. Siz sadece aptal bir unvan sahibisiniz. Başka hiçbir şey değilsiniz. Beni şahsiyetinizin değeriyle ezmediniz. Ah hayır! Artık sizi açıkça .mlıyorum, avucumun içine oturtup gözlüyorum. Size karşı duyduğum korku çocukçaydı, geçti. Sizi üzerimden attım. Siz sahtekârsınız.</p>
<p class="calibre1">Bir ara kuşku içinde azap çektim. "Belki de onunla kıyaslanınca ben bir hiçim," diye düşündüm. "Belki de, o benim gibi ikbal düşkünü biri için, büyük insan örneği sayılmalı."</p>
<p class="calibre1">Ama, sizin tıpkı sizden önce gelmiş ve sizden sonra gelecek olanlar gibi sadece cahil ve aptal bir unvan sahibi olduğunuz ortaya çıktı. Ve bütün unvan sahipleri gibi despotsunuz. Ancak despotluk açıklayabilir sizin bir sosis parçası çevresinde kopardığınız fırtınayı ya da tanımadığınız bir genci sokaktan alıp eve getirmenizi. Ve belki de, siz tam da bu despotluk yüzünden, hakkında sadece futbolcu olduğunu bildiğim Volodya Makarov'a yaklaştınız. Siz bir efendisiniz. Size soytarılar ve sığıntılar lazım. Volodya Makarov'un da alaylara dayanamayarak kaçtığından kuşkum yok. Herhalde, onu da benim gibi sistematik bir şekilde aptala çevirdiniz.</p>
<p class="calibre1">Onun yanınızda oğlunuz gibi yaşadığını, hayatınızı kurtardığını belirtmiştiniz, hatta onu hatırlayınca hayallere dalmıştınız. Hatırlıyorum. Ama bütün bunlar yalan. Siz sizdeki efendilik eğilimlerini kabul etmekte zorlanıyorsunuz. Ama ben belinizdeki beni gördüm.</p>
<p class="calibre1">Daha kanepenin ona ait olduğunu ve o dönünce benim hurdaya çıkarılacağımı söylediğiniz zaman, çekip gitmeliydim, incinmiştim. Ama bir dakika geçmeden, sizin ona ve bana karşı soğuk ve aldırışsız olduğunuzu anladım. Siz efendisiniz, bizse asalak.</p>
<p class="calibre1">Ama size cesurca şunu söyleyeyim ki ne o dönecek size ne de ben. İnsanlara saygı göstermiyorsunuz. O, ancak benden daha aptalsa dönecektir.</p>
<p class="calibre1">Benim yazgım, arkamda kürek mahkûmluğu ya da devrimcilik stajı olmadan şekillendi. Soda üretmek ya da .ırı kovanı kurmak gibi sorumluluk gerektiren işlerle asla görevlendirilmeyeceğim.</p>
<p class="calibre1">Ama bu benim çağın kötü çocuğu olduğum, sizinse iyi çocuk olduğunuz anlamına mı gelir? Bu benim bir hiç, silinse önemli biri olduğunuz anlamına mı gelir?</p>
<p class="calibre1">Beni sokakta buldunuz...</p>
<p class="calibre1">Nasıl da aptalca davrandınız!</p>
<p class="calibre1">"Sokakta," dediniz, "ama olsun, önemsiz bir kişi, bı-r.ıkalım çalışsın. Düzeltmen olabilir belki, tashihçi ya da redaktör." Sokaktaki genç adama inmediniz. burada belli oldu sizin kendinizi beğenmişliğiniz. Siz makam sahibisiniz, yoldaş Babiçev!"</p>
<p class="calibre1">Kim olduğumu sandınız? Ölmekte olan bir lümpen proleter mi? Beni desteklemeye mi karar verdiniz? Mersi. t .üçlüyüm ben, -duyuyor musunuz?- ölüp dirilecek ve lekrar ölecek kadar güçlüyüm.</p>
<p class="calibre1">Mektubumu okuduktan sonra ne yapacağınızı merak ediyorum. Belki de, beni kovduğunuz için vicdan azabı çekeceksiniz, ya da belki, akıl hastanesine göndereceksiniz. Her şeyi yapabilirsiniz, siz büyük bir insansınız, hükümetin bir üyesisiniz. Kendi kardeşiniz hakkında, onu kurşuna dizmek gerektiğini söylediniz. Şöyle dediniz: "Kanatçikova'ya' gönderelim."</p>
<p class="calibre1">Alışılmadık bir izlenim bırakan kardeşiniz benim için bilmece gibi, anlaşılmamış kaldı. Tam bir sır, hiç-lıi <span class="calibre2">r</span> şey bilemiyorum. "Ofelya" adı tuhaf bir şekilde</p>
<p class="calibre1">I Moskova'nın güneyinde bir yer; Moskova Psikiyatri Kliniği 1889-94 yıllarında buradaki bir çiftlikte kurulmuştu. (ç.n.)</p>
<p class="calibre1">heyecanlandırıyor beni. Ama siz, sanırım, bu isimden ür-küyorsunuz.</p>
<p class="calibre1">Bütün bunlar hakkında birtakım tahminler yürütüyorum. Öngörebildiğim bir şeyler var. Size engel olacağım. Evet, bundan neredeyse eminim. Ne olursa olsun size izin vermeyeceğim. Siz kardeşinizin kızını ele geçirmek istiyorsunuz. Onu sadece bir kez gördüm. Evet, ona çiçekler ve yapraklarla kaplı daldan bahseden benim. Sizin hayal gücünüz yok. Benimle alay ettiniz. Telefon konuşmanızı duydum. Kızın gözünde, babasını karaladığınız gibi beni de karaladınız. Ele geçirmek istediğiniz, tıpkı bizlere yapmaya çalıştığınız gibi aptal durumuna düşürmeye uğraştığınız bir kızın sevecen, heyecanlı bir ruha sahip olabileceğini düşünmek sizin işinize gelmez. Ondan faydalanmak istiyorsunuz, tıpkı (broşürünüzde yazan) "koyun kelle ve ayaklarından elektrikli spiral matkaplar yardımıyla" faydalanmak istediğiniz gibi (bu sözcüğü bilerek kullanıyorum).</p>
<p class="calibre1">Ama hayır, size izin vermeyeceğim. Elbette o leziz bir lokma! Pisboğaz ve obursunuz siz. Fizyolojik ihtiyaçlarınız uğruna kurban etmekten çekinmeyeceğiniz bir şey bile mi yok? O genç kızı mahvetmenize engel olan ne? Yeğeniniz olması mı?</p>
<p class="calibre1">Ama siz aileyi, akrabalığı küçümsüyorsunuz. Ona boyun eğdirmek istiyorsunuz.</p>
<p class="calibre1">Kardeşinizi de bu yüzden öyle çılgınca eziyorsunuz. Ona şöyle bir bakan biri harika bir insan olduğunu söyleyecektir. Tanımadığım halde onun bir dâhi olduğunu düşünüyorum ama dehasını nerede kullandığını bilmiyorum... Ona eziyet ediyorsunuz. Parmaklıkları nasıl yumrukladığınızı duydum. Kızın babasını terk etmesine neden oldunuz.</p>
<p class="calibre1">Ama bana eziyet edemeyeceksiniz.</p>
<p class="calibre1">Kardeşinizi ve onun kızını koruyacağım. Çiçek ve v.ıpraklarla kaplı dala gülen bir öküzsünüz, beni bir dinleyin - evet, onu gördüğümde ancak bu haykırışla ifade ■ ■ilebilirdim heyecanımı. Peki, siz onun için ne gibi sözler hazırladınız? Siz beni o kıza sizin anlamadığınız bir ılillc seslendiğim için alkolik ilan ettiniz! Anlamadığınız ya gülünç ya da korkunç bulduğunuz bir dille seslendiğim için. Şimdi gülüyorsunuz, ama yakında korkudan oı1iinüz patlayacak... Bunu laf olsun diye söylemiyorum, hen de gerçekçi olabilirim. Yaa! Onun için, Valya için ba-\ <sup class="calibre4">1</sup> .ığı sözler de söyleyebilirim. Ama şimdi, izin verin, size .ııılayacağınız türden, paçanızı tutuşturmak, elde edemediğiniz şeyle sizi kızdırmak için düşünülmüş bir şeyler .ııılatayım, saygıdeğer sosis!</p>
<p class="calibre1">Evet, hemen önümde duruyordu - evet, öncelikle ken-ıl i adıma şunu söyleyeyim: Gölgeden bile hafif, en hafif gölgeyi, yağan karın gölgesini bile kıskandırabilir; evet, ki'ndi adıma söyleyeyim; kulağıyla değil, hafifçe başını eğip şakağıyla duydu beni; evet, fındığa benziyor yüzü; v.ınık tenli, çıkık elmacıkkemikli, yuvarlak, çeneye doğru d.ıralan bir biçimi var yüzünün. Anlıyor musunuz? Hayır ıııı? Bir de şunu dinleyin. Koşarken elbisesi açıldı ve ben şunu gördüm: Her yeri yanık tenli değilmiş, göğsündeki mavi damar kabartısını gördüm...</p>
<p class="calibre1">Ve şimdi - size gelelim. Ağız tadıyla yemek istediğiniz ,ı'yin tarifi. Önümde on altı yaşlarında bir genç kız duruyordu, neredeyse küçücük bir kız, geniş omuzlu, mavi i’,özlü, saçları kırpık ve karman çorman -bir satranç figürü gibi zarif, büyüleyici bir taze-, (tabii bana göre) kısa l'oylu.</p>
<p class="calibre1">Onu elde edemeyeceksiniz.</p>
<p class="calibre1">O benim karım olacak. Hayatım boyunca onu hayal ettim ben.</p>
<p class="calibre1">Savaşalım! Çarpışalım! Siz benden on üç yaş büyüksünüz. Bu yıllar sizin arkanızda ve benim önümde. Sosis işinde birkaç başarı, birkaç ucuz lokanta daha - işte sizin meşguliyet alanınızın sınırları bunlar.</p>
<p class="calibre1">Ama benim başka düşlerim var!</p>
<p class="calibre1">Siz değil, ben alacağım Valya'yı. Avrupa'da sansasyon yaratacağız - orada şanın sevildiği yerde.</p>
<p class="calibre1">Valya'yı bir sürü şeyin ödülü gibi alacağım: Aşağılanmanın, bir türlü yaşayamadığım gençliğin, hayatı boyunca sürünmenin ödülü.</p>
<p class="calibre1">Size aşçıdan bahsetmiştim. Hatırlarsınız: Koridorda bulaşık yıkadığından. İşte şimdi, başka bir şey geliyor gözümün önüne: Bir yerde bir oda, bir gün parıl parıl güneşle aydınlanmış olacak, pencerenin kıyısında mavi bir leğen olacak, leğende de pencerenin yansıması ve Valya leğenin üzerinde, sazan gibi kıvrılarak yüzünü yıkayacak, sular saçacak, suyun piyanosunu çalacak...</p>
<p class="calibre1">Bu hayali gerçekleştirmek için, elimden geleni yapacağım! Valya'yı elde edemeyeceksiniz.</p>
<p class="calibre1">Hoşça kalın, yoldaş Babiçev!</p>
<p class="calibre1">Koca bir ay boyunca böylesine alçaltıcı bir rolü nasıl oynayabildim? Size bir daha asla dönmeyeceğim. Bekleyin: Belki, ilk aptal geri döner size. Ona benden selam söyleyin. Artık size dönmeyecek olmam ne büyük mutluluk!</p>
<p class="calibre1">Kendime duyduğum saygı ne zaman bir nedenle kırılacak olsa, o zaman, fikirlerin çağrışımıyla, sizin yazı masanızın kıyısında geçirdiğim o gecelerden birini hatırlayacağımı biliyorum. Ne üzücü görüntülerdi onlar!</p>
<p class="calibre1">Akşam. Masanın arkasında oturuyorsunuz. Kendi-ııi' hayranlık ışınları yayıyorsunuz. "Çalışıyorum," diye nliişüyor bu ışınlar, "duyuyor musun, Kavalyerov, ben çalışıyorum, rahatsız etmeyin... şışş... siz sadece bir küçük l hi rjuvasınız."</p>
<p class="calibre1">Sabah olunca çeşitli dudaklardan övgüler dökülüyor:</p>
<p class="calibre1">"Büyük insan! Muhteşem insan! Gerçek bir şahsiyet -Andrey Petroviç Babiçev!"</p>
<p class="calibre1">Ama tam da bu dalkavuklar size ilahiler düzerken, siz l.ıın da özgüvenle kabarırken, yanınızda kimsenin dikka-li' almadığı ve kimsenin görüşünü sormadığı bir insan yakıyordu; her hareketinizi izleyen, sizi inceleyen, gözleyen hoşgörüyle, köle gibi değil, insanca, uysalca- ve sizin büyük şahsiyete sahip bir memur olduğunuz ve sadece dış koşullar sayesinde kıskanılacak bir yüksekliğe çıkarılmış olan sıradan bir şahsiyetten başka bir şey olmadığınız sonucuna varmış olan biri yaşıyordu.</p>
<p class="calibre1">Aptal yerine koymanıza gerek yok. İşte size söylemek islediklerimin hepsi buydu.</p>
<p class="calibre1">Siz beni soytarı yapmak istediniz - düşmanınız ol-ıl um. ("Kime karşı savaşıyorsun, alçak?" - diye bağırmıştınız kardeşinize. Kimi kastettiğinizi bilmiyorum: Kendinizi mi, partinizi mi, fabrikanızı mı, dükkânı mı, kovan-l.ırı mı - bilmiyorum. Ama ben size karşı savaşıyorum: Sıradan efendiye, egoiste, şehvetpereste, kendisi için her şeyin yolunda gideceğine inanan öküze. Sizin kardeşiniz .ıdına, kandırdığınız kız adına, sevecenlik, ihtiras, şahsi-v i't adına, "Ofelya" gibi insanı heyecanlandıran bir isim .ıdına, seçkin bir insan olan sizin ezdiğiniz her şey adına ,.ıvaşıyorum. Solomon Şapiro'ya selam söyleyin...</p>
<p class="calibre1">Hizmetçi beni içeri aldı. Babiçev dışardaymış. Geleneksel süt içilmiş. Masada lekeli bardak duruyor. Yanında İbrani harflerine benzeyen bisküvilerle dolu bir tabak var.</p>
<p class="calibre1">İnsan hayatı değersiz. Gezegenlerin hareketi korkunç. Buraya yerleştiğim sırada, saat iki oldu mu kapının pervazının üstüne bir güneş tavşanı yerleşirdi. Otuz altı gün geçti. Tavşan başka bir odaya sıçradı. Dünya yörüngesinin bir ayağını daha tamamladı. Küçük güneş tavşanı, bu çocuk oyuncağı, bize sonsuzluğu hatırlatıyor.</p>
<p class="calibre1">Balkona çıktım.</p>
<p class="calibre1">Köşede bir insan topluluğu kilise çanını dinliyordu. Balkondan görünmeyen bir kilisenin çanı çalıyordu. Bu kilise zangocuyla ünlüdür. Aylaklar başlarını yukarı çevirmişti. Ünlü bir zangocu işbaşında izliyorlardı.</p>
<p class="calibre1">Bir keresinde ben de tam bir saat köşede dikilmiştim. Kemerin aralıklarından çanın içi görünüyordu. Orada, tavan arasında, çatıdaki, örümcekle kaplanmış kirişlerin arasındaki zifiri karanlıkta kuduruyordu zangoç. Yirmi çan paramparça ediyordu onu. Bir arabacı gibi arkaya \,ıslanıyor, başını eğiyor, belki naralar atıyordu. Orta nok-l.ıda, mermer örümcek ağının merkezindeki ipi çekiyor, ıri elleriyle asılarak bir donup kalıyor, bir köşeye atılıyor, örümceğin ağ krokisini karman çorman ediyordu - Qu-.ısimodo kadar gizemli, zar zor görünen, kara, belki de ,irkin bir müzisyendi.</p>
<p class="calibre1">(Fakat onun uzaklığı böyle bir resim yaratıyor. İstense, şöyle de denebilirdi: Bir adam kap kacak çevirip zile vuruyor. - Meşhur çan kulesi sesi de lokanta ve gar sesinin lıir karışımı olarak anılabilir.)</p>
<p class="calibre1">Balkondan dinliyordum.</p>
<p class="calibre1"></p>
<p class="calibre1">"Tom-vir-lir-li! Tom-vir-lir-li! Tom-vir-lir-li!" Tom Vir-lırli. Tom Virlirli diye biri uçuşuyordu havada.</p>
<p class="calibre1"></p>
<p class="calibre1"><span class="calibre3">Tom Virlirli, </span></p>
<p class="calibre1"><span class="calibre3">torbalı Tom, </span></p>
<p class="calibre1"><span class="calibre3">toy Tom Virlirli!</span></p>
<p class="calibre1"></p>
<p class="calibre1">Bu seçkin zangoç bir sürü sabahıma müzik kattı. Tom büyük çanın, büyük kazanın sesi. Virlirli - küçük ziller.</p>
<p class="calibre1">Tom Virlirli bu çatı altında yaşadığım harika sabahlar-ıkın birinde geldi bana. Bir güfte, sözlü cümleye dönüştü. llu Tom'u canlı bir şekilde hayal ettim.</p>
<p class="calibre1">Şehri süzen bir delikanlı. Kimsenin tanımadığı bir de-1 ikanlı yaklaşıyor, hiçbir şeyden şüphelenmeyen, uykudaki şehri görüyor. Sabah sisi yeni yeni dağılıyor. Şehir, v,ıdide, sanki yeşil, ışıl ışıl bir bulut gibi yayılıyor. Tom Virlirli gülümsüyor ve elini kalbine götürerek, şehre bakıyor, çocuk kitaplarındaki resimlerden tanıdığı çizgileri .ırıyor.</p>
<p class="calibre1">Delikanlının sırtında bir torba.</p>
<p class="calibre1">O her şeyi yapıyor.</p>
<p class="calibre1">O, gençlik kibrinin ta kendisi, çalımlı hayallerin mahremiyetinin ta kendisi.</p>
<p class="calibre1">Günler geçecek - ve çok geçmeden (güneş tavşanı kapıdan kalkıp öteki odaya birçok kez zıplamadan), sırtında tobası olanla aynı şeyleri hayal eden çocuklar, bir mayıs sabahı, şehrin varışlarından, şanın varoşlarından, ne istediyse yapmış olan insanın şarkısını söylemeye başlayacak.</p>
<p class="calibre1"></p>
<p class="calibre1"><span class="calibre3">Tom Virlirli, </span></p>
<p class="calibre1"><span class="calibre3">torbalı Tom,</span></p>
<p class="calibre1"><span class="calibre3">toy Tom Virlirli!</span></p>
<p class="calibre1"></p>
<p class="calibre1">İşte sıradan bir Moskova kilisesinin çanı bende böyle romantik, besbelli Batı Avrupa karakterli bir hayale dönüşmüştü.</p>
<p class="calibre1">Mektubu masaya bırakıyorum, pılı pırtımı toplayıp (torbaya mı?) gideceğim. Zarfı cam masanın üzerine, mutsuzlukta yoldaşım saydığım kişinin portresinin yanına bıraktım.</p>
<p class="calibre1">Kapı çalındı. O mu?</p>
<p class="calibre1">Açtım.</p>
<p class="calibre1">Kapıda, elinde bir torbayla, sanki kapının ardında değerli, düşlerine girmiş bir dostunu görmüş gibi neşeyle (tam bir Japon gülüşüyle) gülen, ürkek, biraz Valya'yı andıran Tom Virlirli duruyordu.</p>
<p class="calibre1">Bu esmer delikanlı Volodya Makarov'du. Bana hayretle baktı, sonra gözlerini odada gezdirdi. Bakışları birkaç kez kanepeye, kanepenin altına, benim ayakkabılarımın durduğu yere çevrildi.</p>
<p class="calibre1">"Merhaba!” diye selamladım onu.</p>
<p class="calibre1">Kanepeye gitti, oturdu, kalktı, sonra yatak odasına yöneldi, orada oyalandı, döndü ve flamingo vazonun yanında durup bana sordu:</p>
<p class="calibre1">"Andrey Petroviç nerede? İdare'de mi?”</p>
<p class="calibre1">"Emin değilim. Andrey Petroviç akşam dönecek. Belki, yanında yeni bir aptal getirir. Siz birincisiniz, ben ikin-ı i, o da üçüncü olur. Yoksa sizden önce de aptallar var mıydı? Belki, yanında bir kız getirir.”</p>
<p class="calibre1">"Kimi?” diye sordu Tom Virlirli. "Nasıl?” diye sordu, .ınlamadığı için yüzünü buruşturarak. Kaşlarını kaldırdı.</p>
<p class="calibre1">Yeniden oturdu kanepeye. Kanepenin altındaki ayakkabılar onu rahatsız etmişti. Apaçık belliydi bu: Çizmesinin topuğuyla onları itmek üzereydi.</p>
<p class="calibre1">"Neden döndünüz?” diye sordum. "Hangi şeytan geri getirdi sizi? Bizim rolümüz son erdi. Şimdi başkalarıyla ilgileniyor o. Bir kızı mahvediyor. Kendi yeğenini, Valya'yı. Anladınız mı? Gidin buradan. Beni dinleyin!”</p>
<p class="calibre1">(Ona doğru atıldım. Kıpırdamadan oturuyordu.) "Beni dinleyin! Benim yaptığımı yapın! Ona bütün hakikati söyleyin... İşte (masadan mektubu kaptım), işte ona y.ızdığım mektup...”</p>
<p class="calibre1">Benden uzaklaştı. Torbayı alışkanlıkla kanepenin yanındaki bir köşeye bırakmıştı. Telefona gidip İdare'yi aradı. Böylece benim pılı pırtı da toplanmadan kaldı. Kaçmaya davrandım.</p>
<p class="calibre1">Mektup bende kaldı. Onu yırtmaya karar vermiştim. Futbolcu onun yanında, oğlu gibi yaşayacaktı. Torbayı bir köşeye koyuşundan, odaya bakışından, telefon ahizesini tutuşundan, numarayı çevirişinden, besbelliydi: O eskiydi, evine dönmüş biri gibiydi - burası onun eviydi. Kötü geçirilmiş bir gece beni etkilemişti. Yazmak istediğim şeyleri yazamamıştım. Babiçev hoşnutsuzluğumu anlamayacaktı. Bunu kıskançlık olarak açıklayabilirdi. Şöyle düşünebilirdi: O Volodya'yı kıskanıyor.</p>
<p class="calibre1">Mektubun bende kalması iyi oldu.</p>
<p class="calibre1">Yoksa karavana atmış gibi olacaktım.</p>
<p class="calibre1">Volodya'nın bir şaklaban, Babiçev'i eğlendiren biri olduğunu düşünerek yanılmıştım. Bu yüzden, mektubumda onu savunmamalıydım. Tersine. Şimdi, onunla karşılaştıktan sonra, onun kibirli biri olduğunu görmüştüm. Babiçev kendi gibi birine kucak açmıştı. Onun gibi kibirli, kör bir adam çıkmıştı ortaya.</p>
<p class="calibre1">Bakışları anlatıyordu her şeyi. "Affedersiniz, yanılıyorsunuz. Sığıntı sizsiniz. Bense bütün haklara</p>
<p class="calibre1">sahibim. Efendinin oğluyum ben."</p>
<p class="calibre1">Bir bankta oturdum. Ve birden korkunç bir şey oldu.</p>
<p class="calibre1">Zarf aynı değildi, benimki daha büyüktü; bu benim mektubum değildi. Benimki orada kalmıştı. Telaştan başka bir mektup almıştım. Bu mektup şöyleydi:</p>
<p class="calibre1">Sevgili, canım Andrey Petroviç! Selamlar, selamlar! S.ığlığın iyi mi? Yanına yeni bir kiracı almadın mı? İvan l’ı'troviç "Ofelya"yı senin üzerine kışkırtmadı mı? Gözünü aç: İkisi anlaşmış -senin Kavalycrov'la İvan Petroviç-, lıem seni de tanıyorlar. Gözünü aç, dikkatli ol. Zayıfsındır sen, kolay incinirsin, gözünü aç...</p>
<p class="calibre1">Sen neden böyle kolay inanır oldun? Önüne gelen haydudu eve alıyorsun. Def et şunu başından! Ertesi gün de şiiyle dersin: "Hadi, bitti artık genç adam, hoşça kal!" Bir düşünsene: Şefkatmiş! Beni hatırlayıp ben de yere düşebilirim, benim de başıma bir yerde böyle şeyler gelebilir, böyle yerde yatıp kalabilirim diye o sarhoşa acıdığını, kıldırıp benim yüzümden taşıdığını söyleyen mektubunu okudum - okudum ve bu mektup beni güldürdü, bir şey anlamadım. Bunlar senin değil, İvan Petroviç'in söyleyeceği şeyler.</p>
<p class="calibre1">Tam da tahmin ettiğim gibi olmuş: Bu üçkâğıtçıyı getirmişsin evine, sonra tabii ki, kendin bile onunla ne yapacağını bilemez hale gelmişsin. Kovmayı da beceremiyorsun, peki ne yapacaksın - şeytan bilir! Doğru mu? lhıksana: Kalkmış sana ben ahlak dersi veriyorum. Senin işin böyle bir iş, duygusallığa dayanıyor: Meyveler, otlar, .ırılar, danalar ve o tür şeyler. Bense endüstri insanıyım. ( ;ül bakalım, gül bakalım Andrey Petroviç! Sen bana hep güldün.</p>
<p class="calibre1">Anlıyor musun, ben artık yeni bir kuşaktanım.</p>
<p class="calibre1">Ne olacak şimdi? Döneceğim ben, peki senin enayi ne olacak? Ya senin enayi hemen gözyaşlarına boğulup kanepeyi bırakmak istemezse? Sen de acıyacaksın ona. Evet, imreniyorum.</p>
<p class="calibre1">Onu kovacağım, suratını dağıtacağım. Sen öyle iyisin ki, sırf bağırırsın, yumruk atarsın, gövde gösterisi yaparsın, ama olay ciddiye bindi mi, üzülürsün. Ben olmasaydım, Valya'cık bu vakte dek İvan Petroviç'le birlikte çile çekiyor olurdu. Sen o kızı orada nasıl tutabildin? Geri dönmedi, değil mi? Sen de biliyorsun: İvan Petroviç kurnaz bir adam, bilinmedik bir şey değil, kendisi de üç kuruşluk bir şarlatan olduğunu söylüyor. Doğru değil mi? Yani acıma ona.</p>
<p class="calibre1">Onu kliniğe yatırmayı dene. Kaçar. Yoksa senin Ka-valyerov'a kliniğe yatmasını mı önerdin? Gücenir.</p>
<p class="calibre1">Neyse, boş ver. Kızma. Sonuçta sen söylemiştin: "Sen beni eğit Volodya, ben de seni eğiteceğim." İşte birbirimize öğretiyoruz.</p>
<p class="calibre1">Yakında geliyorum. Birkaç gün içinde. Babam sana selam söylüyor. Hoşça kal, küçük Murom şehri!<a id="footnote10"></a><sup class="calibre4"><a href="#bookmark11">10</a></sup><sup class="calibre4"></sup> Geceleyin, yürürken anlıyorum, kendi kendime konuşurken, ortada şehir falan yok. Sadece imalathaneler var, şehir de neymiş?! Cevabı kolay. Bütün imalathaneleri çıkarınca geriye kalan yer. Her şey onlar için, onlar uğruna. Onlar her şeyin üstünde. Geceleyin şehre bir Mısır karanlığı<a id="footnote11"></a><sup class="calibre4"><a href="#bookmark12">11</a></sup><sup class="calibre4"></sup> çöküyor, kasvetli bir karanlık, burada ruhlar var biliyorsun. Ama diğer tarafta, şehrin eteklerinde imalathane ışıkları yanıyor, parıldıyor - bayram yeri gibi!</p>
<p class="calibre1">Şehirdeyse (gördüm bunu) bir buzağı bölge müfettişi nin (koltuğunun altına sıkıştırdığı) çantasının peşinden koşturuyordu. Koşuyor, ağzını şapırdatıyor, geviş getiriyor, buzağı çantayı istiyor... Manzara şöyle: Bir çit, bir gölet, kırmızı şapka giymiş bir müfettiş yürüyor, doğru dürüst bir şekilde, buzağıysa çantayı hedef almış. Çelişkiler, anlıyor musun?</p>
<p class="calibre1">Ben bu buzağıları sevmem. Ben makine insanım. Beni lanıyamazsın sen. Makineye dönüştüm. Daha dönüşme-diysem de, dönüşmek istiyorum. Buradaki makineler canavar! Cidden! Acayip kayıtsız, gururlu makineler. Senin •,osishanedekiler gibi değil. Siz el işçiliği yapıyorsunuz. Sizin tek yaptığınız buzağı doğramak. Ben makine olmak istiyorum. Bana akıl ver. İşimden gurur duymak, çalıştığım için gururlu olmak istiyorum. Kayıtsız olmak istiyorum, anlıyor musun, her şeye karşı, ama işe karşı değil! Makineye karşı kıskançlık kapladı beni - işte olay bu! Neden ben ondan daha kötüyüm! Onu biz tasarlamıştık, yaratmıştık, ama o bizden daha canavar kesildi. ona bir yol verdin mi - aman Tanrım! Öyle bir çalışıyor ki tek bir rakam bile artmıyor. Ben de öyle olmak istiyorum. Anlıyor musun Andrey Petroviç - tek bir rakam bile artmıyor. Seninle konuşmayı nasıl da istiyorum!</p>
<p class="calibre1">Seni elimden geldiğince taklit ediyorum. Hatta taklit ederken tıpkı senin gibi ağzımı şapırdatıyorum.</p>
<p class="calibre1">Birçok kez ne kadar şanslı olduğumu düşündüm! Sen bana omuz verdin, Andrey Petroviç! Pek az komso-ı ııol benim gibi yaşıyor. Bense seninle, bilge, harika bir şahsiyetle yaşıyorum. Böyle bir hayata herkes değer verir. Zaten çok kimsenin beni kıskandığını biliyorum. Sağ ol, Andrey Petroviç! Gülme - derler ya, aşkımı itiraf ediyorum. Makineymiş, diyeceksin, ama aşkını itiraf ediyor. Değil mi? Hayır, ciddiyim: Makine olacağım.</p>
<p class="calibre1">İşler nasıl? "Çeyreklik" inşa oluyor mu? Yıkılan bir şey oldu mu? "Sımsıcak" ne oldu? Düzelttiler mi? Ya Kamp-fer?</p>
<p class="calibre1">Ev nasıl? Tanımadığım vatandaş benim kanepemde mi uyuyor? Bitlenecek kanepe. Hatırlıyor musun, beni o maçtan ne halde sürükleyerek getirmişler? Hâlâ anlatıyorlar. Hatırlıyor musun beni getirdiklerini? Sen de korkmuştun, Andrey Petroviç! Gerçekten korkmuştun değil mi? Benim için salya sümüksün zaten! Kanepede yatıyordum; ayak davul gibi olmuş. Sana bakıyorum - sen masanın arkasında, yeşil abajurun altında, yazıyorsun. Seni izliyorum, birden sen de bana bakıyorsun; hemen gözlerimi kapatıyorum - tıpkı anneme yaptığım gibi!</p>
<p class="calibre1">Kısaca futboldan bahsedeyim. Moskova takımında Al-manlara karşı oynayacağım. Belki, Şuhov'u almazlarsa, SSCB takımında oynayacağım. Enfes bir şey!</p>
<p class="calibre1">Ya Valya'cık! Elbette, evleneceğiz! Dört yıl sonra. Güleceksin, sabredemeyeceksiniz diyeceksin. Ama sana söylüyorum: Dört yıl sonra. Evet. Yeniçağın Edison'ı olacağım. Onunla ilk kez senin "Çeyreklik" açılınca öpüşeceğiz. Evet. İnanmıyor musun? Birbirimize söz verdik. Sen hiçbir şey bilmiyorsun. "Çeyreklik" açıldığı gün biz tribünde müzik eşliğinde öpüşeceğiz.</p>
<p class="calibre1">Beni unutma, Andrey Petroviç. Birden geleceğim ve şu manzarayla karşılaşacağım: Kavalyerov en yakın dostun olmuş, beni unutturmuş, yerimi almış. Seninle limnastik yapıyor, inşaata gidiyor. Az şey mi? Belki o çok v.ıkışıklı bir delikanlıdır, benden daha hoştur - belki, sen onunla dost olmuşsundur ve ben, yeniçağın Edison'ı, çöpe atılmışımdır? Belki de, sen, o, İvan Petroviç ve Val-v.ı'cıkla oturmuş bana gülüyorsunuz? Senin Kavalyerov Valya'cıkla evlendi mi yoksa? Doğruyu söyle. O zaman seni öldürürüm, Andrey Petroviç. Şeref sözü veriyorum. Bizim konuşmalarımızı, planlarımızı değiştirdiğin için. Anladın mı?</p>
<p class="calibre1">Neyse, yeter, meşgul bir adama engel olmayayım. Ge-ıvksiz yere harf yığılmasın, derken yaptığıma bak. Ayrı kaldığımız için böyle oluyor, değil mi? Neyse, hoşça kal, sevgi ve hürmetlerimle, hoşça kal, yakında görüşeceğiz.</p>
<ul class="calibre5"><li class="calibre6"><a href="main-1.xhtml">Bölüm 1 4</a></li><ul class="calibre7"><li class="calibre6"><a href="main-2.xhtml">Bir yerde hakem düdük çaldı. Marş başladı. Bu neşe</a></li></ul></ul>
<p class="calibre1"><a id="bookmark2"><sup class="calibre4"><a href="#footnote1">1</a></sup></a></p>
<p class="calibre1"> Krakatau, Endonezya'da Java ve Sumatra adasındaki Sunda Boğa-zı'nda bulunan bir volkan adası ve adadaki volkan. Bu volkanın 2627 Ağustos 1883 günü çıkardığı, Hiroşima'ya atılan bombadan 13.000 kez daha güçlü patlamanın yol açtığı seslerin, yeryüzünde duyulan en yüksek patlama sesi olduğu sanılıyor. Romanın yazıldığı tarihte, Hiroşima'ya bomba atılmamıştı. (ç.n.)</p>
<p class="calibre1"><a id="bookmark3"><sup class="calibre4"><a href="#footnote2">2</a></sup></a></p>
<p class="calibre1"><span class="calibre2"></span> "Mutfak-fabrika" 1 920-30 yılları arasında Sovyetlcr Birliği'nde beslenmenin toplumsallaştırılması yönünde bir girişim oldu. Yeni insan tipinin oluşturulması için atılmış adımlardan biri olan ortak yemek, kendine özgü mimari yapılar içinde 1930'lara dek denendi, daha sonra ağırlıkla fabrika işçilerinin öğünlerine yönelik bir çalışmaya dönüştü. (ç.n.)</p>
<p class="calibre1"><a id="bookmark4"><sup class="calibre4"><a href="#footnote3">3</a></sup></a></p>
<p class="calibre1"> <span class="calibre2">Aınm Knreııiım'nın</span> kahramanı Kont Levin. (ç.n.)</p>
<p class="calibre1"><a id="bookmark5"><sup class="calibre4"><a href="#footnote4">4</a></sup></a></p>
<p class="calibre1"><span class="calibre2"></span> Sovyet çiftliği (sovhoz, sovyetskoye hozyaistva), Sovyet döneminin 1918 yılında köy ekonomisine yönelik düzenlemelerinden biri olan devlet çiftlikleri. (ç.n.)</p>
<p class="calibre1"><a id="bookmark6"><sup class="calibre4"><a href="#footnote5">5</a></sup></a></p>
<p class="calibre1"><span class="calibre2"></span> Nikolay Cumilyov'un Theoplıile Cautier'in <span class="calibre2">Ln Rıve-Tlıc</span> adlı şiirinin <span class="calibre2">Çaynnyn Roza</span> (Çay Cülü) adıyla <span class="calibre2">1912</span> yılında yayımladığı çevirisinden alıntı. (ç.n.)</p>
<p class="calibre1"><a id="bookmark7"><sup class="calibre4"><a href="#footnote6">6</a></sup></a></p>
<p class="calibre1"> Burada Lenin döneminde uygulanan Yeni Ekonomi Politikası'nın (NEP, Novaya Ekonomiçeskaya Politika) kısaltmasıyla Almanca, "insan" anlamına gelen "mann" sözcüğünün birleştirilmesinden oluşturulan "nepman" sözcüğünün dişi hali, "nepmanşa" kullanılıyor. Nep-man: NEP tüccarı, spekülatörü, girişimcisi vb. (ç.n.)</p>
<p class="calibre1"><a id="bookmark8"><sup class="calibre4"><a href="#footnote7">7</a></sup></a></p>
<p class="calibre1"> "Eski Tiepolo", Bajanıonte Tiepolo'ııun <span class="calibre2">(1b%-1770) Kleapatra'nm</span> Şii/mi .ıdlı resmi, Mnskov.ı, Arh.ıngel Müzesi'nde bulunuyor. (ç.n.)</p>
<p class="calibre1"><a id="bookmark9"><sup class="calibre4"><a href="#footnote8">8</a></sup></a></p>
<p class="calibre1"> Otto Lilienthal (1848-1896), havacılık tarihinin öncülerinden biri. 19. yüzyıl sonunda uçurtma kanatlarla yaptığı denemeler ölümle sonuçlandı. (ç.n.)</p>
<p class="calibre1"><a id="bookmark10"><sup class="calibre4"><a href="#footnote9">9</a></sup></a></p>
<p class="calibre1"> Zrazi, "parçalara ayrılmış" anlamına gelen Lehçeden alınmış bir sözcük; köfte benzeri bir yemek. (ç.n.)</p>
<p class="calibre1"><a id="bookmark11"><sup class="calibre4"><a href="#footnote10">10</a></sup></a></p>
<p class="calibre1"> Murom, Oka Nehri'nin kıyısında, Rusya'nın en eski şehirlerinden biri, 1392 yılında kurulmuştur. (ç.n.)</p>
<p class="calibre1"><a id="bookmark12"><sup class="calibre4"><a href="#footnote11">11</a></sup></a></p>
<p class="calibre1"> Mihail Bulgakov'un Rus köyü için kullandığı bir deyiş. Bulgakov'un 1925 yılında "Mısır Karanlığı" ismiyle yayımlanmış bir öyküsü bulunmaktadır. (ç.n.)</p>
</body>
</html>
