<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Bir yerde hakem düdük çaldı. Marş başladı. Bu neşeli seyirlik böyle kesildi. Oyunun ikinci yarısı başladı. Volod-ya uçarak gitti.</p>
<p class="calibre1">“Almanlar en az iki gol yiyecek," diye bağırıyordu bir delikanlı, Kavalyerov'un yanından geçerken.</p>
<p class="calibre1">Valya rüzgârla mücadele etmeyi sürdürdü. Eteğiyle mücadele ederken on kez konum değiştirmiş, sonunda kendini Kavalycrov'dan bir fısıltı uzaklığında bulmuştu.</p>
<p class="calibre1">Ayaklarını geniş bir şekilde açmış duruyordu. Rüzgârın sürüklediği ve uçarken yakaladığı şapkayı elinde tutuyordu. Daha kendini doğrultamamışken, Kavalyerov'a boş gözlerle baktı, başı yanaklarının üzerine sert bir açıyla düşen kısa kesilmiş kestane renkli saçların altında hafifçe yana eğilmişti.</p>
<p class="calibre1">Güneş ışığı omzundan süzülüyordu, geri çekildi, köp-rücükkemiği hançer gibi ışıldadı. Dakikanın onda biri kadar sürdü bu bakışma ve birden Kavalyerov, buz kesilerek, içindeki sıkıntının ne olduğunu anladı -kızı, bir başka dünyanın, yabancı ve alışılmadık varlığını gördüğü ve onun ne kadar tatlı göründüğünü, saflığının nasıl ezici bir erişilmezliğe sahip olduğunu hissettiği için- ve genç bir kız olduğu, Volodya'yı sevdiği, engellenemez bir cazibeye sahip olduğu için sıkıntı duyuyordu.</p>
<p class="calibre1">Babiçev kızın elini tutmuş bekliyordu.</p>
<p class="calibre1">“Valya," dedi Kavalyerov. “Hayatım boyunca sizi bekledim. Acıyın bana..."</p>
<p class="calibre1">Ama kız bunu duymadı. Rüzgâr yüzünden eğilerek koşmaya başlamıştı.</p>
<p class="calibre1">Geceleyin Kavalyerov eve sarhoş döndü.</p>
<p class="calibre1">Koridordaki lavaboya, su içmeye gitti. Musluğu sonuna dek açtı, tepeden tırnağa ıslandı. Musluğu bıraktı, sular ıslık çala çala fışkırdı. Anyoçka'nın odasına girerken, durdu. Işık yanıyordu. Etrafı sarı pamuklu bir ışıkla kaplanmış olan dul, dev yatağına oturmuş, çıplak ayaklarını da kenardan sarkıtmıştı. Uyumaya hazırdı.</p>
<p class="calibre1">Kavalyerov ileri bir adım attı. Kadın büyülenmiş gibi susuyordu. Kavalyerov'a gülüyor, onu çağırıyor gibi geldi.</p>
<p class="calibre1">Ona doğru gitti.</p>
<p class="calibre1">Kadın karşı koymadı ve hatta kucak açtı.</p>
<p class="calibre1">"Ah, seni sıvacı kuşu," diye fısıldadı, “seni sıvacı kuşu."</p>
<p class="calibre1">Sonra Kavalyerov uyandı. İçki susuzluğu, suyu gördüğü delice düşteki sarhoşluk onu mahvetmişti. Uyandığında etraf sessizdi. Uyandıktan bir saniye sonra, lavabodaki suyun nasıl aktığını hatırladı -keskin bir hatıra irkiltti onu- ama su yoktu. Tekrar devrildi. O uyurken dul ev işlerini yapmıştı: Musluğu kapamış, uyuyanı soymuş ve pantolon askılarını onarmıştı. Sabah oldu. Kavalyerov önce hiçbir şey anlamadı. Komedideki, zenginin bulup saraya getirdiği o sarhoş dilenci gibi, tanımadığı mobilyalar arasında delirmiş bir halde yatıyordu. Aynada daha önce görülmemiş bir yansımasını gördü - tabanları öndeydi. Elini başının altına koymuş, gösterişli bir şekilde yatıyordu. Güneş onu yandan aydınlatıyordu. Tıpkı bir tapınak kubbesinin altındaymış gibi, geniş, dumanlı ışık huzmeleri etrafında tütüyordu. Üzerindeyse üzüm salkımları asılıydı, eroslar dans ediyordu, bereket boynuzlarından elmalar fışkırıyordu - ve sanki bütün bunların arasından görkemli bir org sesi yükseliyor gibiydi. Anyoçka'nın yatağında yatıyordu.</p>
<p class="calibre1">“Bana onu hatırlatıyorsun," diye fısıldadı Anyoçka ateşle, üzerine eğilerek.</p>
<p class="calibre1">Yatağın üzerinde çerçeveli bir portre asılıydı. Bir adam, asrın son redingotlarından birini gösterişli bir şekilde giymiş olan bir dedecik vardı portrede. Adamın sağlam, kat kat sembolik bir ensesi olduğu hissediliyordu. Elli yedi yaşlarındaydı.</p>
<p class="calibre1">Kavalyerov hatırladı: Babası gömleğini değiştiriyor. ..</p>
<p class="calibre1">“Sen bana kocamı çok hatırlatıyorsun," diye tekrarladı Anyoçka, Kavalyerov'u kucaklayarak. Ve Kavalyerov'un başı bir çadıra girer gibi, kadının koltuk altına girdi. Koltuk altının çatısını açtı dul. Heyecan ve utanç onu allak bullak etmişti.</p>
<p class="calibre1">"O da beni alırdı... böyle... sinsice... sessizce, susar, susar, hiçbir şey söylemezdi... ve sonra! Ah seni sıvacı kuşum. .."</p>
<p class="calibre1">Kavalyerov vurdu ona.</p>
<p class="calibre1">Kadın geri çekildi. Kavalyerov yatak örtüsünü üzerinden atarak, yataktan fırladı; çarşaf peşinden sürüklendi. Kadın kapıya atıldı, kollarını sallayıp yardım isteyerek koşturdu, kap kacak Pompei'li gibi peşinden geldi. Sepet düştü, sandalye yana devrildi.</p>
<p class="calibre1">Kavalyerov birkaç kere sırtına, lastik gibi yağla kemer-lenmiş beline vurdu.</p>
<p class="calibre1">Masa tek ayağının üzerinde duruyordu.</p>
<p class="calibre1">“O da döverdi beni," dedi kadın gözyaşları arasında gülümseyerek.</p>
<p class="calibre1">Kavalyerov yatağa döndü. Hastalandığını hissederek yığıldı... Bütün gün kendini kaybetmiş bir halde yattı. Akşamleyin dul da yanına yattı. Horluyordu. Kavalyerov onun gırtlağını karanlığa açılan bir tonoz gibi hayal etti. Tonozun kemerlerine gizlendi. Her şey titriyor, sarsılıyor, yer zangırdıyordu. Kavalycrov kaydı ve uçurumdan esip gelen havanın basıncıyla düştü. Uyuyan inilti. Bir ara iniltiyi kesip, yüksek sesle ağzını şapırdatarak sustu. Gırtlağın bütün mimarisi buruştu. Horultusu önce toz gibi, ardından sodamsı bir hal aldı.</p>
<p class="calibre1">Kavalyerov sıçrayıp ağlamaya başladı. Kadın kalktı ve alnına ıslak havlu koydu. Kavalyerov ıslaklığı hissetti, iyice doğruldu, eliyle havluyu buldu, büzdü, çenesinin altına koydu, şöyle fısıldayarak öptü:</p>
<p class="calibre1">“Kızı benden çaldılar. Bu dünyada yaşamak ne zor... Ne zor...”</p>
<p class="calibre1">Yatağa giremeyen dul, aynalı kemerin yanına sokulup hemen uyudu. Tatlılığını uyku sardı. Açık ağzıyla, ihtiyarlar gibi sesler çıkararak uyuyordu. Tahtakuruları geziniyor, biri duvar kâğıdını söküyormuş gibi hışırtı çıkarıyorlardı. Gündüz bilinmeyen tahtakurusu sırları çıktı ortaya. Yatağın tahtası büyüdü, gevşedi. Pervaz pembeleşti. Yatağın çevresinde bir loşluk toplandı. Gece sırları köşelerden çıkıp duvarlara yürüdü, uyuyanları sardı ve yatağın altına süzüldü. Kavalyerov birden gözlerini iri iri açarak doğruldu. Yatağın kenarında İvan duruyordu.</p>
<p class="calibre1">Kavalyerov hemen hazırlanmaya başladı.</p>
<p class="calibre1">Anyoçka kemerin altında, kollarını göbeğinde birleştirmiş, oturur bir halde uyuyordu. Kavalyerov onu rahatsız etmemeye dikkat ederek battaniyeyi üzerinden aldı ve onu üzerine yağmurluk gibi geçirip İvan'ın peşine düştü.</p>
<p class="calibre1">“Çok iyi," diyordu diğeri. “Kertenkele gibi ışıldıyorsunuz. Halka da bu halde görüneceksiniz. Gidelim, gidelim! Acele etmek lazım/'</p>
<p class="calibre1">“Çok hastayım,“ diye iç çekti Kavalyerov; pantolonunu, gömleğini, pabuçlarını arayacak gücü olmadığını açıklamak ister gibi, hafifçe gülümsedi. “Yalınayak gitmemin bir sakıncası var mı?"</p>
<p class="calibre1">İvan koridora çıkmıştı. Kavalyerov peşinden gitti. “Uzun süre boyunca yok yere acı çektim/' diye düşünüyordu Kavalyerov. "Bugün hesaplaşma vakti geldi." İnsan seli alıp götürdü onları. Az Herdeki köşede ışıl ışıl bir yol görünüyordu. "İşte o!" dedi İvan Kavalyerov'un elini sıkarak. "İşte 'Çeyreklik'!" Kavalyerov gördü: Bahçeler,</p>
<p class="calibre1">yuvarlak yaprak kubbeleri, yarı saydam taştan kemerler, galeriler, yeşilin üzerinde uçan top...</p>
<p class="calibre1">"Buradan!" diye emretti İvan.</p>
<p class="calibre1">Sarmaşık kaplı bir duvarın üzerinde koştular, sonra atlamaları gerekti. Mavi battaniye Kavalyerov'un sıçrayışını kolaylaştırdı, kalabalığın üzerinde havada süzüldü ve geniş bir taş basamağa kondu. Aynı anda ürküp kanatlı bir böcek gibi battaniyesinin altına saklanmaya çalıştı. Onu fark etmemiştiler. Bir kaidenin arkasına yerleşti.</p>
<p class="calibre1">Bir sürü insanın çevrelediği merdivenlerin tepesinde, Andrey Babiçev duruyordu. Durmuş, Volodya'nın omzundan tutmuş kendine doğru çekiyordu.</p>
<p class="calibre1">"Şimdi kızı getirirler," dedi Andrey dostlarına gülümseyerek.</p>
<p class="calibre1">Ve ardından Kavalyerov şunları gördü: Basamaklara açılan asfalt yolda bir orkestra ilerliyordu ve orkestranın üzerinde Valya süzülüyordu. Çalgıların sesi onu havada tutuyordu. Ses taşıyordu onu. Boruların üzerinde sesin genişliğine ve gücüne bağlı olarak bir alçalıyor, bir yükseliyordu. Kurdeleleri başından yukarılara uçmuştu, elbisesi kabarmıştı, saçları havaya savrulmuştu.</p>
<p class="calibre1">Son pasaj onu merdivenlerin tepesine taşıdı ve kız Volodya'nın kollarına düştü. Herkes iki yana açıldı. Ortada sadece ikisi kaldı.</p>
<p class="calibre1">Daha sonra olanları Kavalyerov göremedi. Ani bir korkuya kapılmıştı. Birden önünde tuhaf bir gölge hareket etti. Bir anda buz kesilerek, ağır ağır arkasına döndü. Arkasında, otların üzerinde Ofelya oturuyordu.</p>
<p class="calibre1">"A-a-a!" diye haykırdı garip bir şekilde. Kaçmaya davrandı. Ofelya, şakırtılarla battaniyesinden yakaladı onun. Battaniye kaydı. Utanç verici bir halde, sendeleyerek, düşerek, orasını burasını taşlara vurarak merdivenleri tırmandı Kavalyerov. Ötekiler yukarı bakıyordu. Eğilmiş duruyordu muhteşem Valya.</p>
<p class="calibre1">"Geri gel Ofelya!" diyen İvan'ın sesi duyuldu. "Beni dinlemiyor... Ofelya, dur!"</p>
<p class="calibre1">"Tutun onu!"</p>
<p class="calibre1">"Onu öldürecek!"</p>
<p class="calibre1">"Ay!"</p>
<p class="calibre1">"Bakın! Bakın! Bakın!"</p>
<p class="calibre1">Kavalyerov merdivenlerin ortasında durup baktı. İvan duvara tırmanmaya çabalıyordu. Sarmaşık koptu. Kalabalık akın etti. İvan geniş bir şekilde açtığı kollarıyla duvara tutunuyordu. Korkunç demirden şey ağır ağır otların üzerinde ona doğru ilerliyordu. Bu şeyin başı denebilecek kısım, sessiz sessiz parıltılı bir iğne sallıyordu. İvan haykırdı. Kolları onu taşımadı. Düştü, melon şapkası yabani hindibaların arasında yuvarlandı. Sırtını duvara yaslayıp elleriyle yüzünü kapatarak oturdu. Makine, yabani hindibaları parçalayarak ilerliyordu.</p>
<p class="calibre1">Kavalyerov doğruldu ve umutsuzluk dolu bir sesle haykırdı: "Kurtarın onu! Makinenin bir insanı öldürmesine gerçekten izin verecek misiniz?!"</p>
<p class="calibre1">Yanıt gelmedi.</p>
<p class="calibre1">"Benim yerim onun yanı!" dedi Kavalyerov. "Öğretmenim! Sizinle öleceğim!"</p>
<p class="calibre1">Ama artık çok geçti. İvan'ın korkak feryadıyla yıkıldı. Yere düşerken, iğneyle duvara çakılmış İvan'ı gördü.</p>
<p class="calibre1">İvan, korkunç bir eksenin çevresinde dönerken sessizce iki büklüm oldu.</p>
<p class="calibre1">Kavalyerov bir şey görmemek, bir şey duymamak için elleriyle örttü yüzünü. Ama yine de şakırtıyı duydu. Makine merdivenlerde yükseliyordu.</p>
<p class="calibre1">"İstemiyorum!" diye bağırdı var gücüyle. "Beni öldürecek! Bağışlayın! Bağışlayın! Acıyın bana! Makineyi rezil eden ben değilim! Ben suçlu değilim! Valya! Valya! Kurtarın beni!"</p>
<p class="calibre1">Kavalyerov üç gün hasta yattı. İyileşince kalktı.</p>
<p class="calibre1">Sabit bir noktaya, köşeye bakarak, yataktan indi. Otomat gibi giyindi ve birden pantolon askısında yeni bir deri ilmik olduğunu hissetti. Dul İngiliz çengelliiğnesini çıkarmıştı. İlmiği nereden almıştı? Kocasının eski askısından mı sökmüştü? Kavalyerov durumunun iğrençliğini enine boyuna anladı. Ceketini giymeden koridorda koşmaya başladı. Koşarken kırmızı ilmikleri söküp attı.</p>
<p class="calibre1">Sokağın eşiğinde durdu. Avludan gelen sesler duyulmuyordu. O zaman sokağa adım attı ve bütün düşünceleri karıştı. Tatlı duygular uyandı içinde - üzüntü, sevinç hissetti. Güzel bir sabahtı. Hafif bir esinti vardı (sanki kitap yapraklarını çevirir gibi), gök maviydi. Çamurlu bir yerde duruyordu Kavalyerov. Onun hamlesiyle ürken kedi, çöp kutusundan fırladı; peşinden birtakım çöpler sürüklendi. Bir sürü insanın lanetleriyle kaplanmış bu yerde şiirsel ne olabilirdi? Ama o durdu, başını kaldırdı ve kollarını uzattı.</p>
<p class="calibre1">Hemen o anda vaktin geldiğini, iki varlık arasındaki sınırın çizildiğini hissetti - yıkım zamanı gelmişti! Kopmak, ne varsa her şeyden kopmak... şimdi, hemen, çok değil iki içten hamleyle, sınırı çizmek gerekiyordu ve rezil, çirkin, onun olmayan bir yaşam - ona yabancı, zorla dayatılan bir yaşam geride kalacaktı...</p>
<p class="calibre1">Gözlerini iri iri açarak durdu ve bütün görüş alanı, hem heyecandan, hem de hâlâ güçsüz olduğundan önünde titremeye ve pembeleşmeye başladı.</p>
<p class="calibre1">Ne kadar aşağılandığını anladı. Buradan çıkmak gerekiyordu. Çok rahat, çok mağrur bir hayat yaşamıştı, kendi değerini fazlasıyla abartmıştı - tembeldi, kirliydi ve şeh-vetperestti...</p>
<p class="calibre1">Kavalyerov eşiğin üzerinde uçarken her şeyi anladı.</p>
<p class="calibre1">Döndü, pantolon askısını yerden aldı, giydi. Bir kaşık şıkırtısı duyuldu -dul onu yakalamaya çalışıyordu- ama dönüp ardına bakmadan evi terk etti. Yine bulvarda sabahladı. Sonra geri döndü. Ama kesin kararını vermişti!</p>
<p class="calibre1">"Dula haddini bildireceğim. Onun olup bitenler hakkında vır vır etmesine izin vermeyeceğim. Sarhoşluktur oldu. Ama sokakta yaşamam imkânsız."</p>
<p class="calibre1">Dul ocağın üzerine eğilmiş, bir kibrit yakmıştı. Ona göz ucuyla baktı ve hoşnut bir şekilde gülümsedi. Kavalyerov odaya girdi. Dolabın köşesinde İvan'ın melon şapkası asılıydı.</p>
<p class="calibre1">İvan yatağın üzerinde oturuyordu, kardeşine benziyordu, ama daha küçük haline. Battaniye onu elma gibi sarmıştı. Masada bir şarap şişesi duruyordu. İvan bir bardaktan kırmızı şarap içiyordu. Anlaşılan, az önce uyanmıştı; uykudan sonra yüzü daha kendine gelmemişti ve battaniyenin altında uykulu bir şekilde kaşınıyordu.</p>
<p class="calibre1">"Ne demek oluyor bu?" diye klasik soruyu yöneltti Kavalyerov.</p>
<p class="calibre1">İvan açıkça gülümsedi.</p>
<p class="calibre1">"Demek oluyor ki, dostum, içmemiz lazım. Anyoçka, bardak!"</p>
<p class="calibre1">Anyoçka geldi. Dolaba uzandı.</p>
<p class="calibre1">"Kıskanma Kavalcığım," dedi Kavalyerov'u kucaklayıp. “O da senin gibi çok yalnız. Ben ikinize de acıyorum."</p>
<p class="calibre1">"Ne demek oluyor bu?" diye sordu sessizce Kavalye-rov.</p>
<p class="calibre1">"Ne o, sorunun ne?" diye kızdı İvan. "Bir şey demek olmuyor."</p>
<p class="calibre1">Alt kısmını örterek yataktan kalktı ve Kavalyerov'a şarap doldurdu.</p>
<p class="calibre1">"İçelim Kavalyerov... Biz duygular hakkında çok şey söyledik. .. Ama, dostum, en önemlisini unuttuk... Adam-sendeciliği unuttuk... Haksız mıyım? Aynı şekilde... Adamsendeciliğin insan aklının en iyi hallerinden biri olduğunu düşünüyorum. Adamsendeci olalım Kavalyerov! Baksanıza! Biz huzuru bulduk canım. İçin. Adamsendeci-liğin şerefine. Hurra! Anyoçka'ya! Ve bugün, tam vakti... Dinleyin: Ben... size hoş bir haber veriyorum... Kavalye-rov, bugün Anyoçka'yla yatma sırası sizde. Hurra!"</p>
<p class="calibre1"><a id="bookmark0"></a>1927</p>
</body>
</html>
