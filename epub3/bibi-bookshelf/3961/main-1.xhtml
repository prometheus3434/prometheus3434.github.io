<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>Bölüm 1 4</p>
<p class="calibre1">Güney Amerika'ya benzeyen devasa bir bulut duruyordu şehrin üzerinde. Işıldıyordu, ama yarattığı karanlık korkunçtu. Astronomik ölçekteki gölge Babiçev'in caddesinde hareket ediyordu.</p>
<p class="calibre1">Bu caddenin içine giren ve akıntıya karşı ilerleyen herkes gölgenin hareketini gördü, gözleri karardı, bulut ayaklarının altındaki zemini alıp götürdü. Sanki dönen bir kürenin üzerinde yürüyorlardı.</p>
<p class="calibre1">Onların arasında kendime yol açıyordum.</p>
<p class="calibre1">Balkon yukarıda. Korkuluklarında bir ceket. Kilise çanı çalmıyor daha. Köşedeki aylakların yerine geçtim. Delikanlı balkonda göründü. Kederli bir hali vardı. Başını kaldırdı, çevreye bakındı, korkulukları aştı.</p>
<p class="calibre1">Merdiven, kapı. Kapıyı çalıyorum. Kalbim güm güm atıyor. Kavga etmeye geldim.</p>
<p class="calibre1">Beni içeri alıyorlar. Bana kapıyı açan geriye çekiliyor, kapıyı tutuyor. İlk gördüğüm şey Andrey Babiçev. Andrey Babiçev, bacaklarını arasından bir Liliput ordusunun geçebileceği bir şekilde açmış, odanın ortasında duruyor.</p>
<p class="calibre1">Ellerini pantolon ceplerine sokmuş. Ceketini çıkarıp omzundan sarkıtmış. Elleri cebinde olduğundan, ceketinin etekleri iki yandan fistolar oluşturuyor. Duruşu şöyle diyor:</p>
<p class="calibre1">"Ne var bayım?"</p>
<p class="calibre1">Tek görebildiğim o. Tek duyabildiğim Volodya Maka-rov'un sesi.</p>
<p class="calibre1">Babiçev'e doğru bir adım atıyorum. Yağmur yağıyor.</p>
<p class="calibre1">Hemen karşısında diz çökeceğim:</p>
<p class="calibre1">"Beni kovmayın! Andrey Petroviç, beni kovmayın! Her şeyi anladım. İnanın bana, tıpkı Volodya'ya inandığınız gibi! İnanın bana: Ben de gencim, ben de yeniçağın Edison'ı olacağım, ben de tapacağım size! Nasıl aval aval baktım, nasıl böyle kör olabildim, beni sevmeniz için gerekenleri nasıl yapmadım! Bağışlayın beni, yanınıza alın, bana dört yıl verin... "</p>
<p class="calibre1">Ama, dizlerimin üstüne çökmeden, sinsice soruyorum.</p>
<p class="calibre1">"Siz neden işte değilsiniz?"</p>
<p class="calibre1">"Hemen gidin buradan!" karşılığını duyuyorum yanıt olarak.</p>
<p class="calibre1">Sanki sahnedeymişiz gibi hemen yanıt verdi. Ama replik bilincime bir süre sonra ulaştı.</p>
<p class="calibre1">Alışılmadık bir şey oldu.</p>
<p class="calibre1">Yağmur yağıyordu. Herhalde, yıldırım düştü.</p>
<p class="calibre1">Renkli bir şekilde konuşmak istemiyorum. Yalın bir şekilde konuşmak istiyorum. Bir ara Camille Flammarion'un<a id="footnote1"></a><sup class="calibre4"><a href="#bookmark1">1</a></sup><sup class="calibre4"></sup> Atmosfer'ini okumuştum. (Ne göksel bir isim! Flammarion - yıldızın ta kendisi!) Küresel yıldırımı tasvir ediyordu, evin içine sessizce sızan, evi kör edici bir ışıkla dolduran tam, düzgün bir kürenin muhteşem etkisini tasvir ediyor. .. yani, benim yersiz karşılaştırmalara başvurmaya niyetim yok. Ama bulut kuşku çekiciydi. Fakat gölgesi sanki düşte gibi hareket ediyordu. Ancak yağmur yağıyordu. Yatak odasındaki pencere açıktı. Fırtınada cam açık bırakılmaz ki! Cereyan olur!</p>
<p class="calibre1">Yağmurla, gözyaşı gibi acı damlalarla, flamingo vazonun tavanda dalgalanmaya başlayan perdeleri tutuşturan bir alev gibi dalgalanmasına yol açan rüzgârlarla birlikte, yatak odasından çıktı Valya.</p>
<p class="calibre1">Ama bu olay karşısında bir tek ben sersemledim. Aslında her şey olağandı: Bir arkadaş gelmişti ve arkadaşları onunla görüşmek için telaş ediyordu. Herhalde Babiçev bu günü dört gözle bekleyen Valya'yı getirmişti. Her şey olağandı. Benimse, hayal kurup durmayayım diye, bir genç kızı küresel yıldırım etkileriyle karşılaştırmayayım diye kliniğe gönderilip hipnoz edilmem gerekiyordu.</p>
<p class="calibre1">Böyle bozarım ben sizin basitliğinizi!</p>
<p class="calibre1">"Hemen gidin buradan!" diye bir ses geliyor yine.</p>
<p class="calibre1">"Öyle kolay değil..." diye başlıyorum.</p>
<p class="calibre1">Cereyan oluyor. Kapı açık kalmış. Rüzgâr bana bir kanat veriyor. Deli gibi çarpıyor omzumun altında kanadım, gözlerim kapanıyor. Cereyan yüzümün yarısını uyuşturdu.</p>
<p class="calibre1">"Öyle kolay değil... " diyorum korkunç kanadımı kırmak için kapının kenarına yaslanarak. "Volodya, sizin yokluğunuzda yoldaş Babiçev Valya'yla birlikte yaşadı.</p>
<p class="calibre1">Daha dört yıl bekleyeceksiniz, Andrey Petroviç Valya'dan hevesini alsın diye ..."</p>
<p class="calibre1">Kapının arkasındaydım. Yüzümün yarısı uyuşmuştu. Belki, yumruğu da hissetmedim.</p>
<p class="calibre1">Kilit üzerime kırılan bir dal gibi kapandı ve ben harika bir ağaçtan olmuş, vakti geçmiş, düşünce dağılan bir meyve gibi düştüm. "Her şey sona erdi," dedim sakin sakin kalkarken. "Şimdi sizi öldüreceğim yoldaş Babiçev."</p>
<p class="calibre1">Yağmur yağıyor.</p>
<p class="calibre1">Yağmur Tsvet Bulvarı'nda geziniyor, sirkte dolanıyor, sağdaki bulvara dalıyor ve Petro Bulvarı'nda zirveye ulaşıyor, birdenbire körleşiyor ve güvenini kaybediyor.</p>
<p class="calibre1">Yağmur altında, kılıcıyla damlaları püskürterek ilerleyen efsanevi kılıç ustasını düşünerek Truba'dan<a id="footnote2"></a><sup class="calibre4"><a href="#bookmark2">2</a></sup> geçiyorum. Kılıç ışıldamış, pelerinin etekleri havalanmış, kılıç ustası flüt gibi sağa sola sıçramış ve kuru kalmıştı. O babasının mirasını almıştı. Ben iliklerime dek ıslanmış ve anlaşılan, bir şamar yemiştim!</p>
<p class="calibre1">Bir dürbünün ters tarafından bakınca görünen manzaranın daha ışıltılı, canlı ve üçboyutlu olduğunu keşfediyorum. Renkler ve hatlar belirginleşiyor sanki. Bildik bir nesne gibi duran nesne, birden gülünç derecede küçük, alışılmadık görünüyor. Bu da gözlemciye çocukça fikirler veriyor. Sanki bir düş gibi. Dikkat edin, dürbünü</p>
<p class="calibre1"></p>
<p class="calibre1">tersine çeviren insan aydınlık bir şekilde gülümsemeye başlar.</p>
<p class="calibre1">Yağmurdan sonra şehir pırıl pırıl oldu ve üçboyutlu bir hal aldı. Herkes gördü: Tramvay kızıla boyanmış; uzaktaki köprünün taşları tek renkli değil, aralarında yeşil olanlar bile var; yukarılardaki boyacı yağmurdan korunmak için güvercin gibi saklandığı saçak altından çıkıp tuğladan tuvalinin başına geçti; penceredeki çocuk bir ıiyna parçasıyla güneşi yakalıyor...</p>
<p class="calibre1">Bir kocakarıdan yumurta ve Fransız francalası aldım. Pctro yakasından gelen yolcularının gözü önünde yumurtayı tramvaya vurarak kırdım.</p>
<p class="calibre1">Yokuşu tırmanmaya başladım. Dizim yüksekliğinde banklar sıralanmıştı. Burada park yolu biraz eğri büğrüy-dü. Güzelim anneler altlarına şallarını serip oturmuştu banklara. Güneşten yanmış yüzlerinde, balık pulu gibi ışıldıyordu gözleri. Yanık, boyun ve omuzları da kaplamıştı. Ama bluzların içinden görünen genç, büyük göğüsleri bembeyazdı. Yalnız ve yılgın bir halde, hüzünle içtim bu beyazlığı, adı süt, annelik, karı kocalık, kibir ve saflık olan bu beyazlığı.</p>
<p class="calibre1">Bir dadı, papa gibi giydirilmiş bir çocuğu gezdiriyordu yanında.</p>
<p class="calibre1">Kırmızı saç bandı takmış bir kız çocuğunun dudaklarından bir filiz sarkıyordu. Kız su birikintisine girdiğini fark etmeden orkestrayı dinliyordu. Tubalar fil kulaklarını andırıyordu.</p>
<p class="calibre1">Herkese -annelere, dadılara, genç kızlara, çalgılarına dolanmış müzisyenlere- komik görünüyordum. Trompetçiler bana yanaklarını daha da şişirerek yan yan baktılar. Genç kız kıkırdadı, bu yüzden de filiz yere düştü sonunda. O sırada su birikintisini fark etti. Kendi talihsizliği yüzünden beni suçlayıp haince sırtını döndü.</p>
<p class="calibre1">Komik olmadığımı göstereceğim. Kimse anlamıyor beni. Anlaşılmayan şey ya gülünç ya korkunç sayılır. Her şey korkunç olacak.</p>
<p class="calibre1">Sokak aynasına yaklaştım.</p>
<p class="calibre1">Sokak aynalarını çok seviyorum. Yolun kenarında beklenmedik bir şekilde ortaya çıkıyorlar. Yolunuz bildik yoldur, sakindir - sıradan şehir yoludur, size bir mucize, bir seyirlik sunmaz. Hiçbir şey beklemeden yürürsünüz, başınızı kaldırırsınız ve birden, bir anda, her şey aydınlığa kavuşur: Dünyada, dünyanın kurallarında hiç görülmemiş değişimler yaşanmıştır.</p>
<p class="calibre1">Optik, geometri yıkılmıştı, yürüyüşünüzün, hareketlerinizin, nereye gidiyorsanız oraya gitme isteğinizin doğallığı yıkılmıştır. Ensenizle gördüğünüzü düşünmeye başlarsınız - hatta şaşkın bir halde gelip geçenlere gülümsersiniz, bu üstünlüğünüzden dolayı mahcup olmuşsunuzdur.</p>
<p class="calibre1">“Ah..." diye sessiz sessiz iç çekersiniz.</p>
<p class="calibre1">Az önce gözünüzden gizlenmiş olan tramvay, tekrar önünüze gelir, turtayı kesen bir bıçak gibi bulvarın kenarını keser. Birinin kolunda asılı olan, mavi bir kurdeleden sarkan saman şapka (o kadını az önce görmüştünüz, dikkatinizi çekmişti, ama bakmaya fırsat bulamamıştınız), size doğru gelir, gözlerinizin önünden geçer.</p>
<p class="calibre1">Uzaklar önünüzde açılır. Her şey inandırıcıdır; bu ev, duvar, ama bize bir üstünlük verilmiş. Bu ev değil! Siz bir sırrı ortaya çıkardınız: Burada duvar yok, gizemli bir dünya var, sizin az önce gördüğünüz her şey yineleniyor burada - ve üstelik öylesine üçboyutlu ve renkli bir şekilde yineleniyor ki, böylesi ancak dürbünün ters tara-1 ından bakınca olur.</p>
<p class="calibre1">Deyim yerindeyse, serseme dönersiniz. Kurallar böyle birdenbire yıkılmış, oranlar inanılmaz bir şekilde değişmiştir. Ama bu baş dönmesinden mutluluk duyuyorsunuz... Mavileşen kareye doğru acele etmeniz gerektiğini l.ıhmin ediyorsunuz. Yüzünüz aynada kıpırtısız asılı kalıyor, bir tek onun doğal bir şekli var, kurallı dünyadan geriye kalan bir tek o, o sırada her şey yıkılmış, değişmiş ve yerini yeni bir düzen, sizin hiç benimseyemeyeceğiniz bir düzen almış, aynanın karşısında koca bir saat durmuşsunuz, aynada yüzünüz tropik bir bahçedeki küçük bir nok-la halini almış. Yerin yeşili ölçüsüz, göğün mavisi ölçüsüz.</p>
<p class="calibre1">Aynadan gözlediğiniz yayanın hangi yöne yöneldiğini bir türlü kesin bir şekilde söyleyemiyorsunuz (daha ayırmadınız gözlerinizi aynadan)... Ancak dönünce...</p>
<p class="calibre1">Francalayı yiyip bitirirken aynaya bakıyordum.</p>
<p class="calibre1">Başımı çevirdim.</p>
<p class="calibre1">Yandan bir yerden çıkıp gelmiş bir yaya aynaya doğru yürüyordu. Ona engel olmaya kalkışmadım. Kendi kendisi için hazırladığı gülüş bana ulaştı. Başı benden aşağıdaydı ve yüzünü yukarı kaldırdı.</p>
<p class="calibre1">Omzunun arkada kalan kısmına düşen tırtılı bulup atmak için aynaya doğru koşturdu. Dirseğini kemancı gibi kaldırıp bir fiskeyle attı onu.</p>
<p class="calibre1">Optik yalanlar üzerine, aynanın odağı üzerine düşünüyordum hâlâ ve bu yüzden yanıma gelene, onu tanımadığım halde sordum:</p>
<p class="calibre1">"Ne taraftan geldiniz? Siz nereden çıktınız?"</p>
<p class="calibre1">“Nereden mi?" dedi. "Nereden mi çıktım?" (Parlak gözleriyle bana baktı.) "Kendi kendimi çıkardım."</p>
<p class="calibre1">Melon şapkasını kaldırdı, kelini sergiledi ve abartılı bir nezaketle eğildi. Yaşlılar sadaka isteyenleri böyle selamlar. Ve, yaşlı insanlardaki gibi, onun da gözaltı torbaları leylak renkli manşonlar gibi sallanıyordu. Bir bonbon emiyordu.</p>
<p class="calibre1">Derhal anladım: İşte benim dostum, hem öğretmenim hem teselli verenim.</p>
<p class="calibre1">Onun eline yapıştım ve ona iyice sokularak şöyle dedim:</p>
<p class="calibre1">"Söyleyin bana, yanıt verin bana!.."</p>
<p class="calibre1">Kaşlarını kaldırdı.</p>
<p class="calibre1">"Nedir bu... Ofelya?"</p>
<p class="calibre1">Yanıt vermeye hazırlandı. Ama dudaklarının kıyısından, erimiş bir akide şekerinin tatlı suyu sızdı. Heyecanlanmış, duygulanmış bir halde, yanıtını bekledim.</p>
<p class="calibre1"><span class="calibre3">İKİNCİ KİTAP</span></p>
<p class="calibre1">Yaşlılığın yaklaşması İvan Babiçev'i ürkütmüyordu.</p>
<p class="calibre1">Fakat, bazen, hızla akıp geçen hayata, kayıp yıllara, bir mide kanseri ihtimaline yönelik şikâyetler dökülürdü dudaklarından... Ama bu şikâyetler çok aydınlık olurdu, hatta büyük olasılıkla içtenlikten yoksun, retorik nitelikte yakınmalardı bunlar.</p>
<p class="calibre1">Avucunu göğsünün sol yanına bastırır, gülümser ve sorardı:</p>
<p class="calibre1">"Acaba, kalp kırılırken nasıl bir ses çıkıyor?"</p>
<p class="calibre1">Bir gün elini kaldırdı, dostlarına elinin, üzerinde damarların bir ağaç şeklini aldığı dış yüzeyini gösterdi.</p>
<p class="calibre1">"İşte," dedi, "hayat ağacı. İşte bana yaşam ve ölüm hakkında, bahçelerin gerçekten çiçeklenen ve solan ağaçlarından daha çok şey söyleyen ağaç. Bileğimin bir ağaçla çiçeklendiğini ne zaman fark ettiğimi hatırlamıyorum... Ama, belki de, ağaçların çiçeklenip solmasının bana hayat ve ölümü değil, eğitim yılının başı ve sonunu hatırlattığı harika bir çağda olmalı! O zamanlar mavilenirdi bu ağaç, mavi ve sağlamdı; ve o zamanlar kanla ilgili</p>
<p class="calibre1">düşündüğüm şey onun sıvı değil, ışık olmasıydı; elin üzerinde pembemsi bir şafak gibi yükselip manzarayı bir Japon suluboyasına benzetirdi...</p>
<p class="calibre1">Yıllar geçti, ben değiştim, ağaç da değişti.</p>
<p class="calibre1">Mükemmel çağı hatırlıyorum, serpilip büyüdüğü. Gurur anları yaşadım ben, onun önüne geçilmez çiçeklenişini görerek. Eğri ve boz bir hal aldı - ve bunda gizliydi kudreti! Onun kudretini elim aracılığıyla adlandırabilirdim. Ya şimdi, dostlarım! Nasıl da pörsüdü, nasıl da çürüdü!</p>
<p class="calibre1">Bana dallar kırılıyor, oyuklaraçılıyormuş gibi geliyor. .. Skleroz bu, dostlarım! Deri camlaşıyor, altındaki doku sulanıyor - hayat ağacımın üzerine çöken bu duman, çok geçmeden beni saracak olan o duman değil mi?"</p>
<p class="calibre1">Babiçev'in üç kardeşi vardı. İvan ortancasıydı. Büyük olanın adı Roman'dı. Silahlı örgüt üyesiydi ve terörist bir eyleme karıştığı için idam edilmişti.</p>
<p class="calibre1">Küçük kardeş, Andrey, ülkeyi terk etmişti. "Ne dersin Andrey?" diye yazmıştı İvan Paris'e. "Soyumuzda bir de şehit var artık! Büyükanne duysa amma mutlu olurdu!" Kardeşi Andrey de, kendine has kabalığıyla, ona kısa bir yanıt göndermişti: "Puştun tekisin sen." Kardeşler arasındaki uyuşmazlık böyle başlamıştı.</p>
<p class="calibre1">İvan çocukluktan beri ailesini ve tanıdıklarını şaşkına çeviriyordu.</p>
<p class="calibre1">On iki yaşında bir çocukken aile üyelerine içinde tuhaf bir aygıt, zilli teflerden bir saçağı olan abajur gibi bir şey sergilemişti ve bu aygıt sayesinde isteyen herkese (siparişe göre) her düşü gördürebileceğini söylemişti.</p>
<p class="calibre1">"İyi," dedi lisenin müdürü ve Latince hocası olan babası. "Sana inanıyorum. Roma tarihiyle ilgili bir düş görmek istiyorum."</p>
<p class="calibre1">"Tam olarak ne yani?" diye işgüzarca sormuştu çocuk.</p>
<p class="calibre1">"Fark etmez. Pharsalos Çarpışması olsun. Ama işe yaramazsa, seni döverim."</p>
<p class="calibre1">Gecenin geç bir vaktinde evin içinde harika bir ses uçup yankılandı. Lise müdürü çalışma odasında, kızgınlıktan kaskatı ve dümdüz bir halde, mezarda yatar gibi yatıyordu. Anne sımsıkı kapatılmış kapıların önünde haykırıyordu. İyi niyetle gülümseyen küçük Vanya, kanepenin yanında dolanıyor, Çin şemsiyesini sallayan bir ip cambazı gibi abajurunu sallıyordu. Sabah olunca, baba üç sıçrayışta, çıplak bir halde, çalışma odasından çocuk odasına gitti ve şişman, iyi yürekli, uykulu, tembel Vanya'yı yatağından kaldırdı. Gün daha doğmamıştı ya da belki doğmasına biraz daha vardı, ama müdür perdeleri çekip açtı, vakitsiz bir şekilde sabahın gelişini karşıladı. Anne bu pataklama işlemine engel olmaya çalıştı, ellerine yapışıp bağırdı:</p>
<p class="calibre1">"Dövme onu Petyonka, dövme... Hata yapmış... Yemin ederim... Ne var ki, neyin düşünü gördün?.. Zil başka yere götürmüş. Biliyorsun, nasıl bir evimiz var. .. Rutubet içinde. Ben, ben gördüm Pharsalos Çarpışması'nı! Çarpışmayı ben gördüm rüyamda, Petyonka!"</p>
<p class="calibre1">"Yalan söyleme," dedi müdür. "Ayrıntı ver bana. Ba-lear okçularının üniformalarıyla Numid mızrakçılarının üniformaları arasında ne fark vardı?.. Ee, efendim?"</p>
<p class="calibre1">Bir dakika bekledi, anne hıçkırdı ve küçük deneyci dayak yedi. Galileo gibi dimdik durdu. Aynı günün gecesinde oda hizmetçisi ev sahibesine, kendisine evlenme teklif eden Dobrodayev diye birini reddedeceğini anlattı.</p>
<p class="calibre1">"Herkese yalan söylüyor, ona inanmak mümkün değil," diye açıkladı hizmetçi. "Rüyamda, sabaha kadar atlar gördüm. Hepsi dörtnala koşuyordu. Maskeli bir sürü korkunç at. Rüyada at görmek yalan anlamına gelir."</p>
<p class="calibre1">Alt çenesi üzerindeki hâkimiyetini kaybeden anne, uyurgezer gibi kocasının çalışma odasına yöneldi. Aşçı da alt çenesi üzerindeki iktidarını kaybedeceğini sezerek, sobanın yanına dikilmişti.</p>
<p class="calibre1">Kadın kocasının omzuna dokundu. Adam masasında oturmuş, sigara kutusunun gevşemiş markasını yapıştırıyordu.</p>
<p class="calibre1">Ve anne şöyle dedi çocuk gibi yarım ağızla:</p>
<p class="calibre1">"Petruşa, Fros'la bir konuşsana... sanırım, Fros, rüyasında Pharsalos Çarpışması'nı görmüş... "</p>
<p class="calibre1">Müdürün hizmetçinin rüyası hakkında ne düşündüğü bilinmiyor. İvan'a gelince, onun, yapay düşler hikâyesinden birkaç ay sonra, yeni bir icattan bahsetmeye başladığı biliniyor.</p>
<p class="calibre1">Sözde özel bir sıvı sabun ve özel bir tüp icat etmişti ve bunları kullanarak harika köpükler yapmak mümkündü. Bu köpük uçarken büyüyecek, sırayla bir Noel ağacı süsü, bir top, sonra bir kır evinin bahçesi genişliğinde bir küre olacak, daha da, daha da büyüyecek, sepetli bir balon büyüklüğüne gelecek - ve o zaman patlayıp, şehrin üzerine kısa, altın renkli bir yağmur serpecekti.</p>
<p class="calibre1">Babası mutfaktaydı. (Tarifi nesilden nesile geçen, ünlü bir çorbanın içine ne kadar defne yaprağı konulması ya da tencereye, "kesede yumurta"<a id="footnote3"></a><sup class="calibre4"><a href="#bookmark3">3</a></sup><sup class="calibre4"></sup> denen ideal bir bileşimi elde etmek için konmuş olan yumurtaların tencerede ne kadar süre kalacağına yönelik gözlem gibi birtakım aşçılık sırlarına vâkıf olmakla övünen ve bunları kendisinin sıra dışı ayrıcalığı sayan o kasvetli baba cinsindendi o da.)</p>
<p class="calibre1">Mutfağın penceresinden bakıldığında, avluda, duvarın hemen dibinde görülen küçük İvan hayaller saçıyordu. Babası sarımsı kulağıyla onu dinleyip seyrediyordu. Çocuklar İvan'ın çevresine toplanmıştı. Ve İvan sabun köpüğü hakkında saçmalıyordu. Büyük olacaktı, gökküresi kadar büyük.</p>
<p class="calibre1">Müdürün tekrar tepesi attı. Büyük oğlan, Roman, bir yıl önce evden kaçmıştı. Baba umudunu küçüğe bağlamıştı.</p>
<p class="calibre1">Tanrı onu oğullarıyla incitiyordu.</p>
<p class="calibre1">Öfkeyle gülerek pencereden çekildi. Yemekten sonra İvan'ın bir şeyler anlatmasını bekledi, ama İvan sesini çıkarmadı. "Bu herhalde beni hor görüyor. Bu herhalde beni aptal sayıyor," diye öfkeden köpürdü müdür. Ve günün sonunda, Babiçev'in babası balkonda çayını içerken, birden çok uzakta, çok geride, gizli, camsı, batan güneşin ışınları arasında ince ve sarı bir şekilde ışıldayan görüş alanında, portakal renkli büyük bir küre belirdi. Düzlemi eğimli bir hat boyunca keserek, ağır ağır süzülüyordu.</p>
<p class="calibre1">Müdür odaya daldı ve kapı aralığından, İvan'ın yan odada pencere kenarında durduğunu gördü. Öğrenci camdan dışarı sarkmış, gürültülü bir şekilde alkış tutuyordu.</p>
<p class="calibre1">"O gün büyük bir tatmin yaşadım," diye hatırlıyordu İvan Petroviç. "Babam ürkmüştü. Sonra uzun zaman bakışlarını yakalamaya çalıştım, ama gözlerini kaçırıyordu. Onun için üzülmüştüm. Suratı karardı - öleceğini sandım. Ve yüce gönüllü bir şekilde büyüklük bende kalsın dedim. Babam sığ, dar kafalı, sıradan bir insandı. O gün şehrin üzerinde Ernest Vitollo'nun balonunun uçtuğunu bilmiyordu. Olayla ilgili enfes afişler asılmıştı. Küçük dolandırıcılıklar yapmayı öğrenmiştim. Size şunu söylemc-liyim ki, sabun köpükleri deneyim hayal ettiğim sonuçlara götürmedi beni."</p>
<p class="calibre1">(Somut veriler o zamanlar, yani İvan Babiçev'in on iki yaşında bir öğrenci olduğu tarihlerde hava ulaşımının çok yaygın bir gelişme göstermemiş olduğunu ve taşra kentlerinin üzerinde zaman zaman uçuşlar düzenlendiğini ortaya koyuyor. Ama eğer bu bir uydurmaysa, ne yapalım! Uydurma, aklın âşığıdır.)</p>
<p class="calibre1">Arkadaşları İvan Babiçev'in doğaçlamalarını hızla seyrederdi.</p>
<p class="calibre1">"Ve bana öyle geliyor ki, geceleyin, gündüz yaşanan bütün o can sıkıntısının ardından, babam düşünde Phar-salos Çarpışması'nı gördü. Sabahleyin liseye gitmedi. Annem borj'unu<a id="footnote4"></a><sup class="calibre4"><a href="#bookmark4">4</a></sup><sup class="calibre4"></sup> çalışma odasına götürdü. Büyük olasılıkla onu çarpışmanın ayrıntıları sarsmıştı. Belki de, rüyanın çarpıttığı tarihe yönelik bu alayı kabul edememişti... Herhalde, çarpışmanın sonucunu balonlardan inen Balear okçularının belirlediğini görmüştü düşünde... "</p>
<p class="calibre1">İvan Babiçev sabun köpükleri hikâyesini böyle bir sonla bitirdi.</p>
<p class="calibre1">Bir başka seferinde, dostlarıyla ergenlik çağından şu olayı paylaşıyordu:</p>
<p class="calibre1">"Şemiot soyadını taşıyan bir öğrenci, genç bir hanıma kur yapıyordu... işin kötü yanı - kızın soyadın hatırlamıyorum... Affedersiniz... affedersiniz... diyelim, hanımın adı, çınlayan topukları nedeniyle Lilya Çınçınat-ki olsun. Avluda olup biten her şeyden bizim çocukların da haberi olurdu. Bizim öğrenci, Lilya'nın balkonunun ,ıltında, balkon kapısının altın derinliklerinden içeri bu kıza, herhalde on altısına basmış ve bize, çocuklara bir hanımefendi gibi görünen kıza seslenmeye korkarak, te-1 ikte bekliyordu.</p>
<p class="calibre1">Öğrencinin kasketi mavi, yanakları kırmızıydı. Öğrenci bisikletle gezerdi. Öğrencinin sıkıntısı, mayıs ayında, bir pazar gününde, hani nadir görülen, meteoroloji biliminin hafızasında en fazla on tanesi yer etmiş olan ve rüzgârın ona mavi bir kurdclecik bağlama isteğini verecek kadar hoş ve tatlı bir şekilde estiği o pazar günlerinden birinde tarifsiz bir hal aldı; son sürat balkona yaklaşan öğrenci, Lilya'nın korkuluğa yaslanmış teyzesini gördü, kadın alaca bulaca, çiçekli basma bir elbise giymişti, misafir odasındaki koltuğun kılıfı gibiydi - baştan aşağı kıvrımlar, helezonlar, fırfırlar içindeydi; saçı sümüklüböcek kabuğuna benziyordu. Ve teyze, öğrenci Şemiot'un gelmesinden açıkça hoşnut olmuştu - deyim yerindeyse, yukarılardan kucak açtı öğrenciye ve patates gibi bir sesle, tükürükle sırılsıklam olmuş ve ağzını dolduran bir sesle, ateşli ateşli sakız çiğneyerek şöyle dedi tam olarak: 'Lilyacığım Herson'a<a id="footnote5"></a><sup class="calibre4"><a href="#bookmark5">5</a></sup><sup class="calibre4"></sup> gidiyor. Bugün gidiyor. Saat yedi kırkta. Uzun süreliğine gidiyor. Bütün yaz için gidiyor. Sana selam söylememi istedi, Sergey Sergeyeviç! Selam!'</p>
<p class="calibre1">Ama öğrenci bir âşığın içgüdüsüyle anlamıştı her şeyi. Lilyacığın odasının altın derinliğinde hıçkırdığını ve balkona fırlasa bile, beyaz olan ceketi fizik yasalarına göre çok yüksek miktarda ışık emdiği ve kör edici bir Alp beyazıyla parladığı için öğrenciyi göremeyeceğini biliyordu - ama çıkaramayacağını, çünkü teyzenin her şeye kadir olduğunu da biliyordu...</p>
<p class="calibre1">'Bana bisikletini ver, ben de senin intikamını alayım,' dedim öğrenciye. 'Lilyacığın bir yere gitmek istemediğini biliyorum. Onu skandalla korkutuyorlar. Ver bisikleti.'</p>
<p class="calibre1">'Nasıl öç alacaksın?' diye sordu öğrenci benden ürkerek. Ve birkaç gün sonra, Lilya'nın teyzesine, annemin gönderdiğini söylediğim bir siğil ilacı götürdüm. Teyzenin altdudağının kıyısındaki kıvrımda büyük bir siğili vardı. Bu yaşlı hanım beni öpücüklere boğdu, fakat onun öpücükleri içimde sanki beni yeni bir mancınıkla fırlatmışlar gibi bir his uyandırdı... Dostlarım, öğrencinin intikamı alındı. Teyzenin siğilinden bir çiçek, basit bir çançi-çeği çıktı. Teyze nefes aldıkça tatlı tatlı salınıyordu çiçek. Kadın rezil oldu. Göğe açtığı elleriyle, herkesi paniğe sürükleyerek avluda koşturup durdu...</p>
<p class="calibre1">Ben de çifte mutluluk yaşadım. Birincisi, siğillerden çiçek çıkarma deneyi parlak bir sonuç verdi; ikincisi, öğrenci bana bisikletini hediye etti.</p>
<p class="calibre1">Dostlarım, o zamanlar bisiklet nadir bulunurdu. O zamanlar bisikleti hâlâ karikatürlerde resmederlerdi."</p>
<p class="calibre1">"Peki teyzeye ne oldu?"</p>
<p class="calibre1">"Ah, dostum! Sonbahara kadar çiçekle yaşadı. Büyük bir umutla rüzgârlı günlerin gelmesini bekledi ve o gün gelince şehrin işlek kısımlarından kaçınarak, yeşillenen bir yerlere gitti ... Ahlaki azaplar onu mahvetmişti. Yüzünü bir eşarpla örtüyordu, çiçek sevecen bir şekilde gıdıklıyordu dudaklarını ve bu gıdıklama ona geçip giden gençliğin nasıl dedikoduyla mahvolduğunu, neredeyse lekmeyle kovulmuş tek bir öpücüğün hayaleti gibi hatırlatıyordu... Bir tepede durdu, eşarbı çıkardı.</p>
<p class="calibre1">'Parçala, parçala onu dört bir yandan! Al götür onun kınetli taçyapraklarını,' diye dua etti. Rüzgârsa inadına, kesiliverdi. Ama yakınlardaki bir yazlık evden delirmiş lıir arı uçup gelip çiçeği hedef alarak, zavallı kadının çevresinde vızır vızır sekizler dokudu. Teyze kaçmaya başladı ve eve varınca hizmetçiye kimseyi içeri almamasını emrederek, aynanın karşısında oturdu, mitsel, çiçekle bezenmiş, arı sokmasından gözlerine dek şişmiş ve tropik bir yumru köke dönüşmüş yüzünü seyretmeye başladı. Korkunç görünüyordu! Çiçeği basitçe kesip atmak da çok riskliydi: Ne de olsa siğil vardı! Kan zehirlenmesi yaşayabilirdi!"</p>
<p class="calibre1">Vanya Babiçev her alanda ustaydı. Şiir ve müzik-1 i oyunlar yazmıştı, harika resim yapıyordu, bir sürü iş geliyordu elinden, hatta tombulluk, hımbıllık gibi dış görünümüne has özelliklerinin kullanılmasına dayanan bir dans uydurmuştu: Şişman bir adamdı (ergenlik yıllarındaki birçok harika insan gibi). Dansın adı "sürahi"ydi. Kâğıttan yılanlar, düdükler, fenerler satıyordu; çocuklar onun cesaret ve ününü kıskanırdı. Avluda ona "Mühendis” lakabını takmışlardı.</p>
<p class="calibre1">İvan Babiçev Petersburg'da Politeknik Enstitüsü'nün mühendislik bölümünü, tam da kardeşi Roman'ın idam edildiği yıl bitirdi. Odessa yakınlarında, Nikolayev şehrinde, Naval fabrikasında, İkinci Dünya Savaşı'nın başlangıcına dek mühendis olarak çalıştı.</p>
<p class="calibre1">O sırada...</p>
<p class="calibre1">Gerçekten hiç mühendis olmuş muydu?</p>
<p class="calibre1">"Çeyreklik" inşa edildiği yıl, İvan muteber olmayan bir işletmede çalışıyordu ve iş bir mühendis için tam bir yüz karasıydı.</p>
<p class="calibre1">Düşünün bir, birahanelerde onun bunun istediği portreleri resmediyor, sipariş edilen her konuda doğaçlama söz söylüyor, el falı bakıyor, ona kesintisiz okunan gelişigüzel elli sözcüğü peş peşe tekrarlayarak belleğinin gücünü sergiliyordu.</p>
<p class="calibre1">Bazen, iç cebinden, ona bir anda hilebaz bir kumarbaz havası veren bir deste iskambil çıkarıyor ve hokkabazlık yapıyordu.</p>
<p class="calibre1">Onu yanlarına davet ediyorlardı. Asıl olay o daveti kabul edince başlıyordu: İvan Babiçev vaaz veriyordu.</p>
<p class="calibre1">Neden bahsediyordu?</p>
<p class="calibre1">"Bizler, en son aşamaya dek ulaşmış olan insanlarız," diyordu, maşrapayı toynak gibi mermere çarparak. "Güçlü kişilikler, kendince yaşamaya karar vermiş olan insanlar, egoistler, dik kafalılar, çok daha akıllı kişiler olan, siz</p>
<p class="calibre1">avangartlara sesleniyorum! Dinleyin, önde duranlar! Çağ sona eriyor. Dalga duvarları dövüyor, köpürüyor, köpükler ışıldıyor. Ne istiyorsunuz siz? Ne? Ortadan kaybolmayı, bir hiçe indirgenmeyi, bir damla, güzel bir köpük olmayı mı? Hayır dostlarım, böyle mahvolmanız gerekmez! Hayır! Bana gelin, size öğreteceğim."</p>
<p class="calibre1">Etraftakiler onu belli bir saygıyla, ama söylediklerine dikkat etmeden dinliyorlardı, fakat, "Doğru!" diye ünle-yerek ve ara ara alkışlayarak destekliyorlardı. Her seferinde hep aynı dörtlükle veda ederek, birdenbire ortadan kayboluyordu; dörtlük şöyleydi:</p>
<p class="calibre1"></p>
<p class="calibre1"><span class="calibre3">Ne bir Alman şarlatanım </span></p>
<p class="calibre1"><span class="calibre3">Ne de adam aldatanım</span></p>
<p class="calibre1"><span class="calibre3">Ben ılımlı Sovyet hokkabaz</span></p>
<p class="calibre1"><span class="calibre3">Ben çağdaş bir sihirbaz</span></p>
<p class="calibre1"></p>
<p class="calibre1">Şunları da o söylemişti:</p>
<p class="calibre1">"Kapılar kapanıyor. Kapı kanatlarının sesini duyuyor musunuz? İtmeyin. Eşiğin ötesine geçmeye çalışmayın! Durun! Durmak, gururdur. Gururlu olun. Ben önderini-zim, ben bayağıların kralıyım. Biralar içip daha fazlasını servis etmediklerinde şarkı söyleyen, ağlayan, burnunu masaya dayayanlar, sizin yeriniz benim yanım. Gelin, ağır acılarınızla, taşıdığınız şarkılarla. Kıskançlıktan ölen, ya da sen, kendi ilmiğini hazırlayan, size sesleniyorum, yok olan çağın çocukları: Gelin, bayağılar ve hayalperestler, kızlarına özenle bakan aile babaları, geleneklere inanan, onur, vazife ve aşk kurallarına bağlı kalan, kandan ve kargaşadan korkan insanlar, canlarım -asker ve generaller-, yola çıkalım! Nereye mi? Sizi götüreceğim."</p>
<p class="calibre1">Yengeç yemeyi severdi. Kerevitleri elleriyle katlederdi. Pasaklıydı. Meyhane peçetesine benzeyen gömleği, hep göbek yerinde açık dururdu. Dahası kolalı, ama pis manşetleriyle ortaya çıktığı da olurdu. Eğer pasaklı halini şıklık eğilimiyle birleştirebilirse, manzara tamam olurdu. Örneğin, melon şapka. Örneğin, yakada bir çiçek (meyve verinceye kadar kalırdı orada). Ya da eprimiş pantolon paçaları ve ceketinin çoktan kopmuş birkaç düğmesinin yerinde sarkan iplikler.</p>
<p class="calibre1">"Ben, yengeç oburuyum. Bakın: Onları yemiyorum, onları mahvediyorum, tam bir papaz gibi. Görüyor musunuz? Harika yengeçler. Yosunlara dolanmış. Ah, yosun değil mi? Sıradan yeşillik mi diyorsunuz? Ne fark eder? Yosun olduğunu varsayalım. Yani yengeci denizin dibinden çıkartılmış bir gemi de sayabiliriz. Harika yengeçler. Kamskoye'den geliyorlar."</p>
<p class="calibre1">Yumruğunu yaladı ve manşetine gözü ilişince, oradan bir yengeç parçası çıkardı.</p>
<p class="calibre1">Gerçekten bir zamanlar mühendislik yapmış mıydı? Palavra atmıyor muydu? Çünkü onda ne mühendis ruhu vardı, ne de makinelere, metale ya da şemalara bir yakınlık! Daha çok bir aktöre ya da cüppesiz bir rahibe benziyordu. Dinleyenlerin ona inanmadığının kendisi de farkındaydı. Zaten konuşurken de gözlerinden garez okunuyordu.</p>
<p class="calibre1">Böylece bir birahaneden diğerine gezip duruyordu şişman vaiz. Bir keresinde masanın üstüne çıkacak kadar ileri gitti... Hantal ve bu tür cambazlıklar için idmansız olduğundan, palmiye yapraklarına tutunarak tırmandı herkesin tepesine; şişeler kırıldı, palmiyeler devrildi -masanın üzerinde doğruldu ve iki boş maşrapayı terazi gibi tutarak bağırmaya başladı:</p>
<p class="calibre1">"İşte, tepelerde durmuş, toplanan ordumu seyrediyorum! Gelin yanıma! Bana gelin! Büyük bir savaş veriyorum! Ün hayal eden aktörler! Mutsuz sevgililer! Evde kalmış kızlar! Muhasebeciler! İkbalperestler! Budalalar! Şövalyeler! - Ödlekler! Gelin yanıma! Kralınız İvan Babiçev geldi! Vakit gelmedi henüz - ama yakında, yakında harekete geçeceğiz... Etrafımda toplanın askerlerim!"</p>
<p class="calibre1">Maşrapayı fırlatıp attı ve birinin elinden kaptığı akordeonu karnının üzerinde yaydı. Çalgıdan çıkan gıcırtı yüzünden kıyamet koptu; havada kâğıt peçeteler uçuştu...</p>
<p class="calibre1">Tezgâhın ardından önlüklü ve muşamba manşetli .idamlar koşturup geldi.</p>
<p class="calibre1">"Bira! Bira! Bize bira getirin! Fıçıyla getirin birayı! Büyük olaylar şerefine içmemiz lazım!"</p>
<p class="calibre1">Ama başka bira getirmediler, topluluğu gece karanlığına attılar ve vaiz İvan da peşlerinden kovuldu - aralarında en küçüğü, ağırı, kovulması en güç olanı oydu. İnat ve öfkeden birdenbire içi petrol dolu bir varilin ağırlığına ve cansız hareketsizliğine sahip olmuştu.</p>
<p class="calibre1">Melon şapkasını utanç verici biçimde kafasına geçirmişlerdi.</p>
<p class="calibre1">Sokakta dört bir yana sallanarak yürüdü, sanki onu L'lden ele geçiriyorlardı - ve gelip geçenleri utandırarak hazin bir şekilde yarı şarkı söyledi, yarı uludu.</p>
<p class="calibre1">"Ofelya!" diye şarkı söylüyordu. "Ofelya!" Sadece tek bir söz; bu söz yolunun üstünde asılı duruyor, sanki, sokakların üzerinde kendi kendini parıltılı bir sekiz şeklinde örerek uçuyordu.</p>
<p class="calibre1">O gece ünlü kardeşini ziyaret etti. İkisi masanın başına oturdular. Karşılıklı. Ortada yeşil abajurlu bir lamba duruyordu. Andrey ve Volodya oturdu. Volodya başını bir kitaba yaslayıp uyudu. Sarhoş İvan kanepeye geçti. Uzun zaman, kanepeyi bir sandalye gibi hareket ettirerek altına yerleştirmeye çabaladı.</p>
<p class="calibre1">"Sarhoşsun sen Vanya," dedi kardeşi.</p>
<p class="calibre1">"Senden nefret ediyorum," diye yanıt verdi İvan.</p>
<p class="calibre1">"Ne utanmazsın Vanya! Yat, uyu. Sana yastık vereceğim. Şapkanı çıkar."</p>
<p class="calibre1">"Sen benim tek sözüme bile inanmıyorsun. Öküzün tekisin sen Andrey! Sözümü kesme. Yoksa abajuru Volodinov'un kafasında paralarım. Sus. Neden inanmıyorsun sen 'Ofelya'nın varlığına? Mucizevi bir makine yaptığıma neden inanmıyorsun?"</p>
<p class="calibre1">"Sen hiçbir şey icat etmedin Vanya! Bu senin rezil bir fikrin. Kötü bir şaka. Ama hiç utanmıyorsun, değil mi? Zaten beni de aptal sayıyorsun. İyi de neye yarıyor bu makine? Belki böyle bir makine vardır. Peki, 'Ofelya' niye? Üstelik niye melon şapka giyiyorsun? Nesin sen -eskici mi büyükelçi mi?"</p>
<p class="calibre1">İvan sustu. Sonra, bir anda ayılmış gibi, ayağa kalktı ve yumruklarını sıkarak kardeşinin üzerine yürüdü:</p>
<p class="calibre1">"İnanmıyor musun? İnanmıyor musun? Andrey, milyonlarca kişilik bir ordunun önderiyle konuşurken ayağa kalk. Gülüyorsun, inanmıyor musun bana? Bana böyle bir makine yok mu diyorsun? Andrey, sana yemin ediyorum: Bu makine yüzünden mahvolacaksın."</p>
<p class="calibre1">"Hop," dedi kardeşi, "Volodya'yı uyandıracaksın."</p>
<p class="calibre1">"Senin Volodya'nın içine tüküreyim. Biliyorum, biliyorum senin planlarını. Sen benim kızımı Volodya'ya vermek istiyorsun. Yeni bir soy yaratmak istiyorsun. Benim kızım kuluçka makinesi değil. Onu alamayacaksın. Onu Volodya'ya vermem. Kendi ellerimle boğarım onu."</p>
<p class="calibre1">Duraksadı ve gözünün kıyısında başlayan seğirmeyle birlikte ellerini ceketinin cebine sokup dışarı fırlayan göbeğini kaldırarak, sinsi bir ses tonuyla şöyle dedi:</p>
<p class="calibre1">"Yanılıyorsun birader! Kendi kendini kandırıyorsun. Ha-ha, sefil. Volodya'nın seni sevdiğini, çünkü Vo-lodya'nın yeni insan olduğunu sanıyorsun. Yağma yok Andreyciğim, yağma yok... Olay öyle değil Andreyciğim, iiyle değil... Çok başka."</p>
<p class="calibre1">"Ne peki?" diye sordu Andrey sertçe.</p>
<p class="calibre1">"Sadece yaşlanıyorsun Andreyciğim! Sadece bir erkek \ocuk gerekiyor sana. Sadece babalık hisleri duyuyorsun. Aile ebedidir Andrey! Yeni dünyanın bir tek futbol sahasında tanınmış, pek bilinmeyen bir delikanlı olarak sim-gelenmesi - saçmalık..."</p>
<p class="calibre1">Volodya başını kaldırdı.</p>
<p class="calibre1">"Selam sana yeniçağın Edison'ı!" diye haykırdı İvan. "Heyyo!" ve görkemli bir şekilde eğilerek selam verdi.</p>
<p class="calibre1">Volodya sessizce bakıyordu ona. İvan kahkahalar atıyordu.</p>
<p class="calibre1">"Ne oldu Edison? Sen de inanmıyor musun 'Ofelya' diye bir şey olduğuna?"</p>
<p class="calibre1">"İvan Petroviç, sizi Kanatçikova tatil yerine göndermek lazım," dedi Volodya esneyerek.</p>
<p class="calibre1">Andrey kısa bir kişneme kopardı.</p>
<p class="calibre1">O zaman vaiz yastığı yere fırlattı.</p>
<p class="calibre1">"Küstahlar!" diye haykırdı. Biraz duraksadıktan sonra: "Andrey! Buna seyirci mi kalacaksın? Neden evlatlığının kardeşine hakaret etmesine göz yumuyorsun?"</p>
<p class="calibre1">Bu sırada İvan kardeşinin gözlerine bakmıyor, sadece camdaki ışıltıyı görüyordu.</p>
<p class="calibre1">"İvan," dedi Andrey. "Senden bir daha bana gelmemeni rica ediyorum. Sen deli değilsin. Hayvansın."</p>
<p class="calibre1">Yeni vaizle ilgili konuşmalar oluyordu.</p>
<p class="calibre1">(Dedikodu birahanelerden evlere sıçramıştı, kara oluklardan geçip ortak mutfaklara varmıştı - sabahları el yüz yıkama, gazocaklarının yakılma vaktinde, pişen sütü izleyen insanlar ve musluktan akan suyla yıkananlar kaynatmaya başlamıştı.)</p>
<p class="calibre1">Dedikodu kurumlara, huzurevlerine, pazaryerine sızdı.</p>
<p class="calibre1">İsimsiz bir yurttaşın, Yakimanka'da, bir tahsildarın düğününe gittiğine (yurttaşın melon şapkalı, silik, kuşkulu biri olduğu belirtiliyordu ayrıntı olarak - İvan Babiçev'den başkası olamazdı) ve kutlamanın zirvesinde ortaya çıkıp kendini tanıtarak yeni evlilere yönelik bir konuşma yapmak için izin istediğine dair bir hikâye uydurulmuştu. Şöyle demiş:</p>
<p class="calibre1">"Birbirinizi sevmeniz gerekmez. Birleşmeniz gerekmez. Damat, gelini terk et! Sevginiz size ne fayda getirecek? Kendi düşmanınızı getireceksiniz dünyaya. Sizi yiyip bitirecek."</p>
<p class="calibre1">Damat hemen kavgaya atılmış. Gelin düşüp bayılmış. Misafir çok gücenip uzaklaşmış ve şölen masasında duran bütün şişelerdeki şarabın suya dönüştüğü görülmüş.</p>
<p class="calibre1">Şaşkınlık verici başka bir hikâye daha uydurulmuştu.</p>
<p class="calibre1">Çok gürültülü bir yerden (bazıları Kuznetski Köp-rüsü'nün yanındaki Neglinniy diyordu, bazıları da Strast-niy Manastırı'rnn yanındaki Tvorskaya) bir otomobil geçiyormuş, içinde de dizlerinin üstünde bir çanta olan, kırmızı yanaklı, tombul, ağırbaşlı bir yurttaş oturuyormuş.</p>
<p class="calibre1">Kaldırımdaki kalabalığın arasında da şu ünlü kişi, İvan varmış. Oradan geçen ağabeyini görünce, aracın yoluna çıkmış, kollarını bostan korkuluğu gibi ya da bir atı ürkütmeye çalışan biri gibi kaldırmış. Şoför zar zor yavaşlamış. Sinyal vermiş, ağır ağır ilerlemeyi sürdürmüş, ama korkuluk yoldan çıkmamış.</p>
<p class="calibre1">"Dur!" diye haykırmış var gücüyle adam. "Dur komiser. Dur, yabancı çocuk hırsızı!"</p>
<p class="calibre1">Ve şoförün fren yapmaktan başka çaresi kalmamış. Trafik durmuş. Az kalsın bir sürü araba bir öndekinin üstüne çıkarak uçacakmış, bir otobüs de korna çala çala durmuş, hepsi karman çorman olmuş, fil lastiklerini indirip geri çekilmeye razı olmuşlar. ..</p>
<p class="calibre1">Köprünün üzerinde kollarını açmış duran adam sessizlik istemiş.</p>
<p class="calibre1">Herkes de susmuş.</p>
<p class="calibre1">"Kardeş," demiş adam. "Neden sen otomobille geziyorsun da, ben yürüyorum? Aç kapıyı, kenara çekil, beni de al yanına. Bana da yaraşmıyor yürümek. Sen öndersin, ama ben de önderim."</p>
<p class="calibre1">Ve gerçekten de, bu sözlerini duyanlar dört bir yanına toplanmış, otobüsten inmiş birileri, başkaları çevredeki birahanelerden çıkmış - ve o, otomobilde oturan kardeşse, otomobilde olduğu için daha da heybetli görünerek ayağa kalkınca, karşısında canlı bir barikat görmüş.</p>
<p class="calibre1">Karşısındaki manzara öyle korkunçmuş ki, sanki o sırada arabadan inip şoförün arkasından onlara, caddeye boylu boyunca bir sütun gibi yayılmış olan o barikata doğru yürüse...</p>
<p class="calibre1">İvan'ı da, o sırada omuzlarına almışlar: Yandaş kalabalığının üzerinde yükselerek, sallanmış, düşmüş, kalkmış; melon şapkası ensesine inmiş ve iri, temiz, yorgun bir insan alnı ortaya çıkmış.</p>
<p class="calibre1">Ve kardeşi, hainin göbeğine kadar çıkan pantolonundan tutup onu aşağı indirmiş. Öylece milislere teslim etmiş.</p>
<p class="calibre1">"GPU'ya!" demiş.<a id="footnote6"></a><sup class="calibre4"><a href="#bookmark6">6</a></sup><sup class="calibre4"></sup></p>
<p class="calibre1">Büyülü sözcük söylenir söylenmez, herkes silkinip uyuşukluktan kurtulmuş: Frenler ışıldamış, tekerlekler dönmeye başlamış, kapılar şırak diye kapanmış ve uyuşukluk halinden önce başlamış olan bütün bu hareketler kaldıkları yerden devam etmiş.</p>
<p class="calibre1">İvan on gün tutuklu kalmış.</p>
<p class="calibre1">Özgürlüğüne kavuştuğu zaman, içki arkadaşları ona sokakta, kardeşi tarafından çok tuhaf koşullar altında tutuklanmasının doğru olup olmadığını sormuşlar. Kahkaha atmış.</p>
<p class="calibre1">"Yalan bu. Efsane. Beni sırf sarhoşum diye attılar içeri. Sanıyorum, çoktandır gözlüyorlardı beni. Ama, tabii, artık böyle efsaneler yazılıyor olması iyi. Bir çağın sonu, bir geçiş zamanı da kendi efsane ve söylentilerine ihtiyaç duyar. Böyle bir söylentinin kahramanı olmaktan mutlu oldum doğrusu. Bir efsane daha olacak: 'Ofelya' adını taşıyan bir makine hakkında... Çağ dudaklarında benim adımla ölüyor. Ben de bunun için çabalıyorum."</p>
<p class="calibre1">Onu sürgünle tehdit edip bırakmışlardı.</p>
<p class="calibre1">GPU'yu nasıl suçlayabilirdi?</p>
<p class="calibre1">"Siz kendinizi kral mı ilan ettiniz?" diye sormuştu soru yargıcı.</p>
<p class="calibre1">"Evet... Bayağıların kralı."</p>
<p class="calibre1">"Ne demek bu?"</p>
<p class="calibre1">"Baksanıza, insanların büyük bir kısmının gözünü açıyorum..."</p>
<p class="calibre1">"Neye gözlerini açıyorsunuz?"</p>
<p class="calibre1">"Lanetlenmiş olduklarını anlamaları gerek."</p>
<p class="calibre1">"İnsanların büyük bir kısmı, dediniz. Bu kısımla kimi kastediyorsunuz?"</p>
<p class="calibre1">"Sizin sessiz olarak adlandırdıklarınızın hepsini. Sessiz bir mizacı olanları. İzin verin, daha ayrıntılı açıklayayım."</p>
<p class="calibre1">"Müteşekkir olurum."</p>
<p class="calibre1">" ...bana göre bir dizi insani duygu imha ediliyor..."</p>
<p class="calibre1">"Örneğin? Hangi hisler..."</p>
<p class="calibre1">"...merhamet, şefkat, gurur, kıskançlık, sevgi - kısacası, çağı sona erdiren insanın ruhunu oluşturan duyguların neredeyse hepsi. Sosyalizm çağı eski duygulanımın yerine insan ruhuna yeni bir şekil getiriyor."</p>
<p class="calibre1">"Evet efendim."</p>
<p class="calibre1">"Beni anladığınızı görüyorum. Kıskançlık yılanının soktuğu komünist kovuşturmaya uğruyor. Merhametli komünist de kovuşturmaya uğruyor. Merhamet çiçeği, hırs kertenkelesi, kıskançlık yılanı - bu flora ve fauna yeni insanın hayatından kovulmalıdır.</p>
<p class="calibre1">...beni affedin, gördüğünüz gibi biraz renkli konuşuyorum: Size cafcaflı geliyor mu söylediklerim? Güçlük çekiyor musunuz? Tebrik ederim. Su mu? Hayır, su istemem... Renkli konuşmayı severim ...</p>
<p class="calibre1">...intihar etmiş bir komsomolun mezarının, ara sıra çe-lenklerle ve ayrıca, mücadele arkadaşlarının lanetleriyle süslendiğini biliyoruz. Yeni dünyanın insanı şöyle diyor: İntihar dekadan bir eylemdir. Eski dünyanın insanıysa şöyle derdi: Onurunu kurtarmak için hayatına son vermesi gerekir. Böylece, yeni insanın kendini şairlerin ve tarihin ilham perisinin ta kendisinin övdüğü, eski duyguları hor görmeye zorladığını görüyoruz. İşte görüyorsunuz efendim. Bu duyguların son bir geçit törenini yapmak istiyorum..."</p>
<p class="calibre1">"Bu sizin duygu komplosu olarak adlandırdığınız şey mi?"</p>
<p class="calibre1">"Evet. Bu duygu komplosu, başında da ben varım." "Devam edin."</p>
<p class="calibre1">"Evet. Çevremde bir topluluk oluşturmak istedim... Beni anlıyor musunuz?</p>
<p class="calibre1">...siz de biliyorsunuz ki, eski duyguların harika şeyler olduğu kabul edilebilir. Bir kadına ya da vatana duyulan büyük aşklar örneğin. Az şey mi! Kabul edin ki, bu hatıralardan bazısı bugüne dek hep heyecan vermiştir. Doğru değil mi? İşte benim istediğim de...</p>
<p class="calibre1">...bilirsiniz, elektrik lambasının beklenmedik bir biçimde karardığı olur. Söndü, dersiniz. Ve bu sönen lamba sarsılırsa, tekrar parıldar ve bir süre daha yandığı olur. Lambanın içinde bir kaza olmuştur. Tungsten telleri kırılmıştır ve kırık yerlerin temas etmesiyle lamba hayata döner. Kısa, yapay, açıkça sönmeye mahkûm bir yaşam -hummalı, aşırı gergin bir parıltı. Ardından karanlık basar, hayat geri gelmez ve karanlıkta sadece ölü, yanıp bitmiş teller sarsılır. Beni anlıyor musunuz? Ama kısa bir ışıltı muhteşem bir şey!</p>
<p class="calibre1">...sarsmak istiyorum ...</p>
<p class="calibre1">...sönen çağın kalbini sarsmak istiyorum. Kırık yerler temas etsin diye kalp lambasını sarsmak...</p>
<p class="calibre1">...ve bir anlık muhteşem bir ışıltı yaratmak...</p>
<p class="calibre1">...oradan, sizin eski dünya dediğiniz yerden temsilciler bulmak istiyorum. Şu duygular var aklımda: Kıskançlık, kadınlara, onura yönelik sevgi. Size kanıtlamak için böyle bir aptal bulmak istiyorum: İşte, yoldaşlar, 'aptallık' denen insani halin temsilcisi budur.</p>
<p class="calibre1">...birçok karakter eski dünyanın komedisini sergilediler. Perde kapandı. Oyuncuların sahne önüne koşması ve son kupleleri şakıması gerekiyor. Onlarla seyirci salonu arasında aracı olmak istiyorum. Koroyu yönetmek ve sahneden son çıkan olmak istiyorum.</p>
<p class="calibre1">...eski insani tutkuların son geçit törenini tertipleme onuru bana düştü ( ... ) maskelerin göz yarıklarından tarih ışıl ışıl bir bakışla bizi izliyor. Ve ben ona şunu göstermek istiyorum: İşte seven, işte onur düşkünü, işte gözü kara bir yiğit, işte sadık dost, işte zina yapan oğul - işte onlar, büyük duyguların sahipleri, bugün değersiz ve bayağı sayılanlar. Yok olup gitmeden, alay edilmeden önce son bir kez olsun, kendilerini en yoğun halleriyle sergilesinler.</p>
<p class="calibre1">...tuhaf bir konuşma duyuyorum. Usturadan bahsediyorlar. Gırtlağını kesen akılsız bir adamdan. O sırada bir kadının adı geçiyor. Adam ölmemiş, beceriksiz, boğazını dikmişler - ve o da tekrar aynı yeri kesmiş. Kim bu? Gösterin onu, o bana lazım, onu arıyorum. Ve kadını arıyorum. Kadın, şeytani bir kadın ve adam, trajik sevgili. Ama nerede aramalı adamı? Sklifosovski Hastanesi'nde mi? Ya kadını? Kim o? Bir tezgâhtar mı? NEP spekülatörü olan kadın mı?</p>
<p class="calibre1">...kahramanları bulmakta zorlanıyorum...</p>
<p class="calibre1">...kahramanlar yok...</p>
<p class="calibre1">...başkalarının pencerelerine bakıyor, başkalarının merdivenlerini tırmanıyorum. Ara sıra yabancı gülüşlerin peşinden, bir kelebeğin peşinden koşan doğa bilimci gibi hoplaya zıplaya koşuyorum! Haykırmak istiyorum: 'Durun! O fundalık nasıl renkleniyor, gülüşünüzün dayanıksız ve düşüncesiz pervanesi nereden uçup geldi? Bu fundalık hangi duygudan? Hüznünüzün pembe yaban-gülü mü yoksa sığ hırsınızın frenküzümü mü? Durun! Bana lazımsınız...'</p>
<p class="calibre1">...çevremde bir sürü kişi toplamak istiyorum. Seçim yapabilmek ve aralarından en iyisini, en parlak olanını seçmek için, ikna etmek için olacak bu grup... bir duygu grubu.</p>
<p class="calibre1">...evet, bu komplo, dünya ölçeğinde barışçıl bir ayaklanma. Dünya Duygu Gösterisi.</p>
<p class="calibre1">...diyelim, kanlı canlı, yüzde yüz ikbal düşkünü birini buldum. Ona şöyle diyeceğim: 'Ortaya çık! Seni yıpratan şeyi göster onlara, onlara ikbal düşkünlüğünün ne olduğunu göster. Öyle şeyler yap ki şöyle desinler: <span class="calibre2">Ey, alçak ikimi düşkünü! Ey, güçlü ikbal düşkünü!'</span> Ya da, diyelim, şans eseri ideal bir düşüncesiz buldum. Ona da rica edeceğim: 'Ortaya çık, düşüncesizliğin gücünü göster, göster ki seyirciler somut bir şekilde görebilsin.'</p>
<p class="calibre1">...duyguların dehası ruhları ele geçirecek. Gururun dehası bir ruhu idare ediyor, bir başkasını merhamet dehası. Onları, bu cinleri serbest bırakmak ve arenaya çıkarmak istiyorum."</p>
<p class="calibre1">Sorgu yargıcı: "Peki herhangi birini bulmayı başardınız mı?"</p>
<p class="calibre1">İvan: "Uzun zaman seslendim, uzun zaman aradım. Bu çok güç bir şey. Belki de beni anlamıyorlar. Ama birini buldum."</p>
<p class="calibre1">Sorgu yargıcı: "Kim bu?"</p>
<p class="calibre1">İvan: "Siz onun sahibi olduğu duyguyla mı, yoksa adıyla mı ilgileniyorsunuz?"</p>
<p class="calibre1">Sorgu yargıcı: "Her ikisiyle de."</p>
<p class="calibre1">İvan: "Nikolay Kavalyerov. Kıskanç."</p>
<p class="calibre1">Aynadan uzaklaştılar.</p>
<p class="calibre1">Şimdi iki komik birlikte yürüyordu. Daha kısa ve şişman olanı diğerinden bir adım öndeydi. Bu İvan Babiçev'e has bir şeydi. Yol arkadaşıyla konuşurken, sürekli olarak arkasına bakması gerekiyordu. Eğer uzun bir cümle kurması gerekecek olursa (ve cümleleri hiçbir zaman kısa olmazdı), yüzü yol arkadaşına dönük bir halde yürürken karşıdan gelenlere çarpardı. O zaman hemen melon şapkasını çıkarır ve tumturaklı özürler dilerdi. Görgülü bir insandı. Yüzünde hep samimi bir gülümseme olurdu.</p>
<p class="calibre1">Gün son demlerindeydi. Mavi ceket giymiş, kırmızı yanaklı ve sakallı Çingene, omzuna kaldırdığı, saf bakırdan bir leğen taşıyordu. Gün Çingene'nin omzunda uzaklaşıyordu. Leğenin diski ışık ışık ve göz kamaştırıcıydı. Çingene ağır ağır yürüyor, leğen hafif hafif sallanıyordu ve diskin içinde gün dönüp duruyordu.</p>
<p class="calibre1">Yolcular onun arkasından bakıyordu.</p>
<p class="calibre1">Ve disk güneş gibi battı. Gün sona erdi.</p>
<p class="calibre1">Yolcular hemen bir birahaneye yöneldiler.</p>
<p class="calibre1">Kavalyerov İvan'a, malum şahsın onu evinden nasıl kovduğunu anlatıyordu. İsim vermedi. İvan da ona aynı şeyi anlattı: O da malum şahıs tarafından kovulmuştu.</p>
<p class="calibre1">“Siz de, büyük ihtimalle onu tanıyorsunuzdur. Herkes onu tanır. Kardeşimden bahsediyorum, Andrey Petroviç Babiçev. Duymuş muydunuz?"</p>
<p class="calibre1">Kavalyerov kızardı, gözlerini yere indirdi. Bir şey söylemedi.</p>
<p class="calibre1">"Bu açıdan kaderimiz benziyor, bizim dost olmamız lazım," dedi İvan gözlerinin içi gülerek. "Kavalyerov soyadını da sevdim ben: Hem şaşaalı hem de seviyesiz."</p>
<p class="calibre1">Kavalyerov şöyle düşündü: "Ben de hem şaşaalı hem de seviyesizim."</p>
<p class="calibre1">"Muhteşem bira!" diye bağırdı İvan. "Lehlerin bir deyişi vardı: Gözleri bira rengi. Güzel laf, değil mi?</p>
<p class="calibre1">...ama en önemlisi, bu malum kişi, kardeşim, kızımı kaçırdı...</p>
<p class="calibre1">...ondan öcümü alacağım.</p>
<p class="calibre1">...benim kızımı kaçırdı. Yani, tam anlamıyla kaçırmadı elbette. Öyle gözlerinizi iri iri açmayın Kavalyerov. Burnunuzu da biraz küçültseniz fena olmaz. Sizde bu kalın burun varken, sıradan bir küçük burjuva olarak mutlu olmak için bir kahraman kadar meşhur olmalısınız. Kıza ahlaki baskı yaptı. Ama bunun için onu dava edebilir miyim? Savcıya gideyim, öyle mi? Kız beni terk etti. Ben artık Andrey'i, onun yanında yaşayan o alçak kadar suçlamıyorum."</p>
<p class="calibre1">Volodya'dan bahsediyordu.</p>
<p class="calibre1">Kavalyerov'un büyük ayak parmakları utançtan kıpır kıpırdı.</p>
<p class="calibre1">" ...bu delikanlı bana hayatı rezil etti. Keşke, futbol oynarken böbreklerini patlatsalardı! Andrey her konuda onu dinliyor. O çocuk, görüyorsun ya, yeni insan! Çocuk Valya'nın mutsuz olduğunu, çünkü benim, babasının deli olduğunu ve (o alçak) benim sistematik bir şekilde onu delirttiğimi söyledi. Alçak! Birlikte Valya'nın aklını çeldiler. O da kaçtı. Kız arkadaşlarından biri onu yanına aldı.</p>
<p class="calibre1">...bu arkadaşına lanetler okudum. Yemek borusuyla kalınbağırsağının birbiriyle yer değiştirmesini diledim. Öyle bir manzarayı getirebiliyor musunuz gözlerinizin önüne? Bu da kalın kafalılar meclisi oldu hani...</p>
<p class="calibre1">...kadın bizim kültürümüzün en iyi, en güzel, en saf ışığıdır. Kadın cinsinin özünü aradım. Bütün kadınsal nitelikleri kendinde toplayan birini aradım. Kadın niteliklerinin dölünü aradım. Kadın, eski dünyanın şanıydı. Bu kadınsı prensiple parıldamak istedim. Biz öleceğiz, Kavalyerov. Kadını başımın üzerinde bir meşale gibi taşımak isterdim. Kadının çağımızla birlikte söneceğini düşündüm. Bin yıllar mezar çukurunun yanında duruyor. Çukura makineler, dökme demir parçaları, pervaneler, vidalar, yaylar yuvarlanmış... Karanlık, kapkaranlık bir çukur. Ve çukurda çürümüş odunlar, fosforesans saçan mantarlar, küf ışıldıyor. Bunlar bizim duygularımız! Bütün bunlar duygularımızdan, ruhlarımızın çiçeklenişinden kalanlar. Yeni insan çukura giriyor, araştırıyor, içinde geziniyor, ona gerekli olanı seçiyor - ona hangi makine parçası, hangi somun uygun gelirse onu seçiyor, ama küfü çiğniyor, ışığını söndürüyor. Bu çukurda benzersiz bir duyguyla çiçeklenecek olan kadını bulmayı hayal ettim. Eğreltiotunun mucizevi çiçeklenişiyle. Bizim demirimizi çalmak için gelen yeni insan ürksün, elini çeksin, ona küf gibi görünen ışıkla körleşen gözlerini kapasın diye.</p>
<p class="calibre1">...bu özü buldum. Yanımda. Valya'yı. Valya'nın ölen asrın üzerinde parıldadığını, onun büyük mezarlığa giden yolunu aydınlattığını düşündüm. Ama yanılmışım. Uçup gitti. Eski asrın başucundan ayrıldı. Kadının bizim olduğunu, şefkat ve sevginin sadece bizim olduğunu düşündüm, ama işte... yanılmışım. Ve işte yeryüzünün son hayalperesti olarak, çukurun kıyısında, yaralı bir yarasa gibi dolanıyorum..."</p>
<p class="calibre1">Kavalyerov düşündü: "Valya'yı onlardan kurtaracağım." Çitin çiçeklendiği o ara sokakta olup bitenlere tanık olduğunu söylemek istedi. Ama nedense bunu yapmadı.</p>
<p class="calibre1">"Bizim kaderimiz birbirine benziyor," diye devam etti İvan. "Elinizi verin bana. İşte. Sizi tebrik ediyorum. Sizi görmekten çok mutluluk duydum genç adam. Kadeh kaldıralım. Demek sizi kovdular Kavalyerov? Anlatsanıza, anlatsanıza. Fakat zaten anlatmıştınız. Çok önemli biri mi sizi def etti? Adını vermek istemiyor musunuz? Olur. Bu adamdan çok mu nefret ediyorsunuz?"</p>
<p class="calibre1">Kavalyerov başını sallıyor.</p>
<p class="calibre1">"Ah, sizi nasıl da anlıyorum, canım! Siz, anladığım kadarıyla, varlıklı bir adamın iktidarına karşı küstahlık etmişsiniz. Sözümü kesmeyin. Bahsi geçen adamın her şeyinden nefret etmişsiniz. Kuşkusuz, onun sizi incittiğine inanıyorsunuz. Sözümü kesmeyin. İçin .</p>
<p class="calibre1">...siz onun gelişiminize engel olduğuna, size ait olanı elinizden aldığına, size göre, sizin sözünüz geçmesi gerekirken onunkinin geçtiğine inanıyorsunuz. Ve öfkeden kuduruyorsunuz... "</p>
<p class="calibre1">Orkestra dumanın içinde uçuyor. Kemancının solgun yüzü kemanın üzerine yaslanmış.</p>
<p class="calibre1">"Keman kemancıya benziyor," diyor İvan. "Ahşap bir frak giymiş küçük bir kemancı bu. Duyuyor musunuz? Ahşap şarkı söylüyor. Ahşabın sesini duyuyor musunuz? Orkestradaki ahşap türlü seslerle şarkı söyler. Ama ne kadar rezil çalıyorlar! Tanrım, ne kadar rezil çalıyorlar!" Müzisyenlere döndü.</p>
<p class="calibre1">"Elinizde davul mu var sanıyorsunuz? Davul partisyonu çaldığınızı mı düşünüyorsunuz? Hayır, müzik tanrısı yumrukluyor sizi .</p>
<p class="calibre1">...dostum, kıskançlık bizi yutacak. Önümüzdeki çağı kıskanıyoruz. İsterseniz, işte yaşlılık kıskançlığı. İşte ilk kez yaşlanan insan neslinin kıskançlığı. Kıskançlık hakkında konuşalım. Bana bira verin... "</p>
<p class="calibre1">Geniş bir pencerenin kıyısında oturuyorlardı.</p>
<p class="calibre1">Yine yağmur yağıyordu. Akşam olmuştu. Şehir, sanki Cardiff<a id="footnote7"></a><sup class="calibre4"><a href="#bookmark7">7</a></sup><sup class="calibre4"></sup> kömüründen oyulmuş gibi ışıldıyordu. İnsanlar burunlarını yapıştırıp Samotek'in<a id="footnote8"></a><sup class="calibre4"><a href="#bookmark8">8</a></sup><sup class="calibre4"></sup> camından içeri bakıyordu.</p>
<p class="calibre1">" ...evet, kıskançlık. Burada bir dram sahneleniyor olmalı, tarih tiyatrosunun o büyük dramlarından biri, insanda gözyaşı, heyecan, merhamet ve öfke uyandırması gereken dramlardan biri. Siz, kendiniz fark etmeseniz bile, tarihsel misyonun taşıyıcılarından biri olmuşsunuz. Siz, deyim yerindeyse, bir pıhtısınız. Siz can çekişen çağın kan dolaşımındaki kıskançlık pıhtısısınız. Can çekişen çağ yerine gelecek çağı kıskanıyor."</p>
<p class="calibre1">"Benim ne yapmam lazım?" diye sordu Kavalyerov. "Canım, bu noktada ya uzlaşmak... ya da skandal çıkarmak gerekir. Ya da bir şamata çıkarıp gitmek.</p>
<p class="calibre1">Dedikleri gibi, çarpın kapıyı. En önemlisi şu: Şamatalı bir şekilde gidin. Tarihin çirkin suratında bir yara izi bırakın - parıl parıl olun, lanet olsun! Zaten size engel olurlar. Mücadele etmeden teslim olmayın... Size çocukluğumdan bir hikaye anlatmak istiyorum...</p>
<p class="calibre1">...bir balo düzenlenmişti. Çocuklar bir piyes sahneliyorlardı, büyük misafir odasında özel olarak hazırlanmış bir sahnede bale yapılacaktı. Ve küçük bir kız... hayal edebiliyor musunuz? - öyle tipik bir genç kız, on iki yaşında, kısa elbisesinin altında incecik bacakları olan, pembe, atlas, fırfırlı bir elbise giymiş -yani, bilirsiniz, fırfırlı yakası, kurdeleleriyle, 'aslanağzı' denen çiçeğe benzeyen; güzel, kibirli, şımarık, lüleleri sallanan bir kız-, işte o balonun korosunda böyle bir kız vardı. Kraliçeydi. Ne isterse yapıyordu, herkes hayrandı ona, her şey ondan yayılıyor, her şey ona doğru sürükleniyordu. Herkesten iyi şarkı söylüyor, dans ediyor, sıçrıyor, oyunlar uyduruyordu. En iyi hediyeler ona geliyordu, en iyi şekerler, çiçekler, portakallar, övgüler... Ben de on üç yaşındaydım, lisedeydim. Beni gölgede bıraktı. Fakat ben de heyecanlara alışkındım, ben de tapınmalarla şımartılmıştım. Sınıfta da başı ben çekerdim, örnek öğrenciydim. Kendimi tutamadım. Kızı koridorda yakalayıp patakladım, kurdelelerini kopardım, lülelerini karman çorman ettim, güzel yüzünü tırmaladım. Ensesinden tutup alnını birkaç kez sütuna çarptım. O sırada o kızı hayatımdan çok seviyordum, tapıyordum ona - ve var gücümle nefret ediyorum. Ahunun buklelerini yolarken, onu rezil ettiğimi, onun pembeliğini, ışıltısını dağıttığımı düşünüyordum ve herkesin izin verdiği bir hatayı düzelttiğimi sanıyordum. Ama öyle değildi. Utanan ben oldum. Oradan kovuldum. Yine de, canım, bütün akşam beni konuştular; balolarını mahvettim; o ahunun göründüğü her yerde benden bahsettiler... İşte ilk kez böyle tanıdım kıskançlığı. Kıskançlığın kalbi yakışı korkunç oluyor. Kıskanmak çok ağır bir şey! Kıskançlık insanın boğazını felç gibi sıkıyor, insanın gözlerini yuvalarından oynatıyor. Onu, yakaladığım kurbanı orada, koridorda paralarken, gözlerimden yaşlar boşanıyordu, boğulur gibi oluyordum - vc atlasa dokundukça ürpermeme rağmen, yine de muhteşem giysisini parçaladım. Bu atlas hcm dudakları hem dişleri kamaştırıyordu sanki. Bilirsiniz, öyle bir atlas, halis atlas - bilirsiniz, ona dokunmak insanın omurgasını, bütün sinir sistemini titretir, yüzde kasılmalara yol açar! İşte rczil kızı korumak için bütün güçler bana karşı ayaklanmıştı. Kamaşma, fundalıklarda vc bıçaklarda gizlcncn o zchir, misafir odasındaki öylesine büyüleyici, masum görünen elbisesinden, göze çok hoş görünen atlastan, onun pcmbe renginden kaynaklanmıştı. Zorbalığımı gerçekleştirirken birtakım çığlıklar atmış mıydım, hatırlamıyorum. Şöyle fısıldamış olabilirim: 'İşte sana intikam! Yoluma çıkma! Bana ait olabilecek bir şeyin üstüne oturma.. .'</p>
<p class="calibre1">...beni dikkatle dinlediniz mi? Bir benzetme yapmak istiyorum. Çağın mücadelesi geliyor aklıma. Kuşkusuz, ilk bakışta karşılaştırma basit görünüyor. Ama beni anlıyor musunuz? Kıskançlıktan bahsediyorum."</p>
<p class="calibre1">Orkestra gösterisini bitirmişti.</p>
<p class="calibre1">"Oh, Tanrıya şükür," dedi İvan. “Sustular. Viyolonsele baksanıza. Onu ellerine aldıkları sırada sadece azıcık ışıldıyordu. Ona uzun zaman işkence ettiler. Şimdi ıslanmış gibi parlıyor - hemen canlandı viyolonsel. Fikirlerimi yazmak lazım, Kavalyerov. Ben konuşmuyorum - sözlerimi mermer üzerine kazıyorum. Doğru değil mi?..</p>
<p class="calibre1">...canım, bizler rekortmendik, bizler de tapınmalarla şımartıldık, biz de orada üstün olmaya alıştık. .. kendi yerimizde... Nerede kendi yerimiz? .. Orada, sönen çağda. Ah, yükselen dünya ne de güzel! Ah, bizi almadıkları bayram nasıl da ışıl ışıl! Her şey oradan, yeni çağdan çıkıyor, her şey ona yöneliyor, en iyi ödül ve heyecanları o topluyor. Onu seviyorum, bu dünyayı, bana yaklaşan bu dünyayı hayattan çok seviyorum, ona tapıyorum ve var gücümle nefret ediyorum ondan! Boğulur gibi oluyorum, gözlerimden iri iri gözyaşları akıyor, ama ellerimi onun giysisine geçirmek, giysisini parçalamak istiyorum. Yoluma çıkma! Bana ait olan şeyin üstüne oturma...</p>
<p class="calibre1">...öç almamız gerek bizim. Hem sizin hem benim -bizim gibi binlercesi var- öç almamız gerek. Kavalyerov, düşman her zaman yel değirmeni olarak görünmez. Bazen de, yel değirmeni yerine koymak istenen şey, bir düşman, fatih, kayıp ve ölüm getiren şeydi. Kavalyerov, sizin düşmanınız gerçek bir düşman. Ondan öç alın. İnanın bana, bir vaveyla koparıp gideceğiz. Yeni dünyanın kibrini kıracağız. Dış kapının mandalı değiliz. Biz de tarihin gözdeleri olmuştuk.</p>
<p class="calibre1">...hakkınızda konuşmalarını sağlayın Kavalyerov. Besbelli: Her şey yok olacak, her şeyin yazgısı belli, çıkış yok - öleceksiniz, kalın burun! Aşağılamalar gitgide artacak, her gün bir düşman süslü püslü bir genç gibi serpilecek. Öleceğiz: Bu besbelli. O yüzden kendi ölümünüzü süsleyin, onu havai fişeklerle güzelleştirin, sizi sıkan giysinizi yırtıp atın, öyle bir veda edin ki sizin 'elveda'nız asırlarca duyulsun."</p>
<p class="calibre1">Kavalyerov şöyle düşündü: "Aklımı okuyor."</p>
<p class="calibre1">"Sizi incittiler mi? Sizi kovdular mı?"</p>
<p class="calibre1">"Beni çok incittiler," dedi ateşli birşekilde Kavalyerov, "uzun süre aşağıladılar."</p>
<p class="calibre1">"Kim incitti sizi? Çağın seçkinlerinden biri mi?"</p>
<p class="calibre1">"Kardeşiniz," diye bağırmak istedi Kavalyerov, "sizi inciten kişinin ta kendisi." Ama sustu.</p>
<p class="calibre1">"Şansınız var. Siz fatihinizi şahsen tanıyorsunuz. Somut bir düşmanınız var. Benim de öyle."</p>
<p class="calibre1">"Ne yapmam lazım?"</p>
<p class="calibre1">"Şansınız var. Sizin kendi ödeşmeniz, size annelik etmiş olan çağ adına yapılacak ödeşmeyle birleştirilebilir."</p>
<p class="calibre1">"Ne yapmam lazım?"</p>
<p class="calibre1">"Onu öldürün. Arkanızda asrın kiralık katili diye saygın bir hatıra kalsın. Düşmanınızı iki çağın eşiğinde kıstırın. Böbürleniyor, o artık oraya varmış, o artık bir deha, yeni dünyanın eşiğinde bir fermanla dolanan bir Eros,</p>
<p class="calibre1">0 artık burnunu dikmiş havaya, sizi görmüyor - burnuna bir veda yumruğu indirin. Sizin için dua ediyorum. Ve ben (İvan maşrapayı kaldırdı), ve ben de düşmanımı mahvedeceğim. 'Ofelya'ya içelim Kavalyerov. Bu benim intikam silahım."</p>
<p class="calibre1">Kavalyerov asıl haberi vermek için ağzını açtı: Bizim düşmanımız ortak, ben kardeşinizi öldüreyim diye dua ediyorsunuz siz - ama tek kelime söylemedi, çünkü masalarına bir adam yanaşmış, İvan'ı, hemen ve soru sormadan onunla gitmeye davet etmişti. İvan tutuklanmıştı, neden tutuklandığı bir önceki bölümden biliniyor.</p>
<p class="calibre1">"Hoşça kal canım," dedi İvan, "beni Golgota'ya<a id="footnote9"></a><sup class="calibre4"><a href="#bookmark9">9</a></sup><sup class="calibre4"></sup> götürüyorlar. Kızıma gidin (Kavalyerov'un belleğinde ışıl ışıl duran ara sokağın adını söyledi), gidin ve onu kollayın. Siz, eğer böyle bir yaradılış bizi değiştirecek olursa, geriye tek bir yol kaldığını göz önünde bulundurun: intikam."</p>
<p class="calibre1">Birasını yuvarladı ve gizemli adamın önüne geçip gitti.</p>
<p class="calibre1">Giderken ziyaretçilere göz kırptı, gülücükler saçtı, klarnetin borusuna bir göz attı ve tam kapıda geri dönüp şapkasını öne uzattığı elinde tutarak, şu dizeleri okudu:</p>
<p class="calibre1"></p>
<p class="calibre1"><span class="calibre3">Ne bir Alman şarlatanım </span></p>
<p class="calibre1"><span class="calibre3">Ne de adam aldatanım</span></p>
<p class="calibre1"><span class="calibre3">Ben ılımlı Sovyet hokkabaz</span></p>
<p class="calibre1"><span class="calibre3">Ben çağdaş bir sihirbaz</span></p>
<p class="calibre1">"Neye gülüyorsun? Uyumak istediğimi mi sanıyorsun?" diye sordu Volodya.</p>
<p class="calibre1">"Ya, gülmüyorum. Öksürüyorum."</p>
<p class="calibre1">Ve Volodya sandalyeye ulaşmadan uyumaya başlamıştı bile.</p>
<p class="calibre1">Gençler erkenden yorulmuştu. Yaşlı olansa -Andrey Babiçev- bir devdi. Gündüz boyunca ve gece yarısına dek çalışırdı. Andrey masaya yumruğunu vurdu. Lambanın üzerindeki abajur, demliğin üzerindeki kapak gibi sallandı, ama diğeri uyuyordu. Abajur titredi. Andrey hatırladı: James Watt, buharla titreyen demlik kapağına bakıyor.</p>
<p class="calibre1">Ünlü efsane. Ünlü resim.’</p>
<p class="calibre1">James Watt buhar makinesini icat etti.</p>
<p class="calibre1">"Ne icat ediyorsun James Wattçığım? Sen hangi makineyi icat edeceksin Volodya? Doğanın hangi yeni sırrını keşfedeceksin sen, yeni insan?"</p>
<p class="calibre1"> Marcus Stone'un (1840-1921), Genç /nmcs Bııl;nr/n Oyııııyor adlı yağlıboya resmi. Resimde, Watt sofrada çaydanlığın buharını incelerken görülüyor. (ç.n.)</p>
<p class="calibre1">Ve burada Andrey Babiçev'in kendi kendine konuşması başlıyordu. Kısa bir süreliğine çalışmayı bırakıyor ve uyuyana bakarak, düşünüyordu:</p>
<p class="calibre1">"Acaba İvan haklı olabilir mi? Belki de, ben sıradan bir küçük burjuvayım sadece ve aile fikrine sıcak bakıyorum. Neden o benim için değerli; çocukluk yıllarından beri benimle yaşadığı için mi, ona alıştım, onu oğul gibi sevdim? Sırf bu yüzden mi? Nasıl oluyor bu? Ya eğer o aptalın tekiyse? Uğruna yaşadığım şey, onda toplanmış. Şanslıyım. Yeni insanlığın hayatı uzakta. Buna inanıyorum. Ve bana mutluluk veriyor. İşte bana böylesine yakın uyudu, benim muhteşem yeni dünyam. Yeni dünya benim evimde yaşıyor. Ona gönülden bağlıyım. Oğul? Destek? Asrı sona erdiren? Doğru değil! Bu gerekli değil bana! Yüksek bir yatakta, yastıkların üzerinde ölmek istemiyorum. Şunu biliyorum: Benim son nefesim ailenin değil, kitlenin malı. Saçma! Biz o yeni dünyaya nasıl özen gösteriyorsak, ben de öyle özen gösteriyorum ona. Ve o benim için değerli, somutlaşmış bir umut gibi. Eğer onun hakkında yanılmışsam, eğer yeni değil, benden farklı değilse onu kovarım, çünkü hâlâ eskinin bağrında duruyorum ve daha çıkmadım. Onu kovarım o zaman: Bana oğul lazım değil, ben baba değilim, o da oğul değil, biz aile değiliz. Ben ona inanan biriyim, o da inancı haklı çıkaran biri.</p>
<p class="calibre1">Biz aile değil, insanlığız.</p>
<p class="calibre1">Yani, bu ne demek? Yani, babalık sevgisi gibi insani bir duygu yok mu edilmeli? Neden seviyor o beni, o yeni olan? Yani, orada, yeni dünyada da, oğulla baba arasında sevgi tomurcukları olacak mı? O zaman bayram etmeye hakkım var; o zaman onu hem oğul hem de yeni insan olarak sevmeye hakkım var. İvan, İvan, senin komplon anlamsız. Bütün duygular kaybolmuyor. Boşuna kuduruyorsun sen İvan! Bazı şeyler kalıyor."</p>
<p class="calibre1">Çok eskiden, derin vadiye çökmüş karanlık bir gece vakti, dizleri yıldızlarda, yıldızları çalılıklardan ürküterek koşuyordu iki kişi: komiser ve delikanlı. Delikanlı komiseri kurtarmıştı. Komiser kocaman, delikanlı küçücüktü. Gören, bir devin yere sine sine kaçtığını düşünür, çocuğun da devin eli olduğunu sanırdı.</p>
<p class="calibre1">Sonsuza dek birleşmişlerdi.</p>
<p class="calibre1">Delikanlı devin yanında yaşadı, büyüdü, serpildi, komsomol oldu ve üniversiteye gitti. Demiryolu işçileriyle dolu bir kasabada doğmuştu, hat teknisyeninin oğluydu.</p>
<p class="calibre1">Yoldaşları onu severdi, yetişkinler onu severdi. Ara sıra herkesin hoşuna gitmekten huzursuz olurdu - bu bazen ona haksız ve yanlış bir şeymiş gibi gelirdi. Yoldaşlık duygusu çok güçlüydü. Birtakım dengeler için kaygılanır ve yeteneklerin dağıtımı konusunda doğanın yaptığı haksızlıkları düzeltmeye çalışırken, ara sıra insanların üzerinde bıraktığı izlenimin gücünü azaltmak amacıyla kurnazlığa bile başvurur, kendi parıltısını bastırmaya çalışırdı.</p>
<p class="calibre1">Daha az başarılı yaşıtlarını adanmışlıkları, özveriye hazır olmaları nedeniyle, her birinde dikkat çekici özellik ve yetenekler bularak ateşli dostluk gösterileriyle ödüllendirmek isterdi. Onun bulunduğu ortam yoldaşları rekabete iterdi.</p>
<p class="calibre1">"İnsanların neden öfkelendiği ya da gücendiği üzerine düşündüm," dedi. "Böyle insanlarda zaman kavramı yok. Teknikle tanışık değiller. Zaman, aslında teknik bir kavram. Eğer herkes teknisyen olsaydı, o zaman hınç, bcncillik vc bütün zayıf duygular ortadan kalkardı. Gülüyor musun? Anlasana: Zayıf duygulardan kurtulmak için zamanı kavramak lazım. Sözgelimi, güccnmc, bir saat ya da bir yıl sürebilir. Bir yıla akılları eriyor. Ama bin yıla erişemiyorlar. Kadranda sadece üç-dört bölüm görüyorlar, sürünüyorlar, saplanıyorlar... Nereye gidebilirler! Bütün kadranı kucaklayamıyorlar. Yani sonuçta: Onlara bir kadran olduğunu söylemeyi denesen bile sana inanmazlar!"</p>
<p class="calibre1">"Peki, neden sadece zayıf duygular? Yüksek duygular zaten kısa sürüyor. Ya yüce gönüllülük?"</p>
<p class="calibre1">"Görüyorsun ya. Bak, beni dinle. Yüce gönüllülükte belli bir haklılık var... teknik bir haklılık. Gülme. Evet, evet. Hayır, gerçekten... Ben, sanırım, karıştırdım. Beni şaşırtıyorsun. Hayır, bekle! Devrim oldu ... ama, nasıl? Kuşkusuz, çok acımasızca. Ha! Ama neyin peşine düştü? Yüce gönüllülükle yapıldı, değil mi? İyi oldu - bütün kadran için... Değil mi? İki bölümlük aralığa değil, kadranın bütün çemberinde gücenmeli ... O zaman gaddarlık ve yüce gönüllülük arasında fark olmaz. O zaman tek bir şey olur: Zaman. Tarihin mantığı, deyim yerindeyse, demirdendir. Ve tarih ile aman aynı şey, birbirinin kopyasıdır. Gülme, Andrey Petroviç. Ben şöyle diyorum: İnsanın başlıca duygusu zaman kavrayışı olmalıdır."</p>
<p class="calibre1">Ayrıca şunu da söyledi:</p>
<p class="calibre1">"Burjuva dünyasının kibrini kıracağım. Onlar bizimle alay ediyor. Eskiler vır vır ediyor: Nerede sizin mühendisleriniz, cerrahlarınız, profesörleriniz, ressamlarınız? Büyük bir yoldaş grubu, yüz kadar insan topluyorum. Bir birlik oluşturacağız. Burjuva dünyasının kibrini kırmak için. Benim övündüğümü mü sanıyorsun? Hiçbir şey anlamıyorsun. Duygularıma hiç kapılmam. Biz vahşi hayvanlar gibi çalışacağız. Göreceksin. Önümüzde eğilecekler. Ve Valya da bu birlikte yer alacak."</p>
<p class="calibre1">Uyandı.</p>
<p class="calibre1">"Bir düş gördüm," diye sırıttı, "güya Valya'cıkla birlikte çatıda oturmuş teleskopla Ay'a bakıyormuşuz."</p>
<p class="calibre1">"Nasıl? Ya? Teleskopla mı?"</p>
<p class="calibre1">"Ben de şöyle diyorum ona: 'İşte orada, aşağıda,/e/«kef dej/iziude.' O da bana soruyor: 'Şehadet denizi mi?'"</p>
<p class="calibre1">O yılın baharında Volodya kısa bir süre için babasını görmeye Murom'a gitti. Babası Murom lokomotif tamirhanesinde çalışıyordu. Ayrı kaldıkları iki günden sonra, üçüncü günün gecesi Andrey eve dönüyordu. Bir kavşağı dönerken şoför yavaşladı, farları yaktı ve Andrey duvarın dibinde yatan bir adam gördü.</p>
<p class="calibre1">Andrey mazgalın üzerinde yatanı görünce orada bulunmayan kişiyi hatırladı. Bu hatıra yüzünden şoföre doğru eğilip oradan uzaklaşmayı emretti. "Aralarında ortak bir şey yok!" diye bağırıyordu neredeyse Andrey. Gerçekten de yerde yatanla orada olmayan arasında bir benzerlik yoktu. O sadece Volodya'yı canlı bir şekilde gözlerinin önüne getiriyordu. Şunu düşünüyordu: "Ya bir şey olur da Volodya böyle acınası bir hale düşmeye mecbur kalırsa." Ve basit bir aptallık yaptı, duyarlılığının coşmasına izin verdi. Araç durdu.</p>
<p class="calibre1">Nikolay Kavalyerov yerden kaldırıldı, saçma sözlerine kulak verildi.</p>
<p class="calibre1">Andrey onu evine götürdü, üçüncü kata çıkardı ve Volodya'nın kanepesine yatırdı, ona yatak yaptı ve üzerine bir battaniye örttü; o da yanağında ızgaranın çapraz iziyle sırtüstü yattı. Ev sahibi hayırsever bir şekilde uykuya daldı: Kanepe boş kalmamıştı.</p>
<p class="calibre1">Aynı gece, teleskopa genç bir adamın asıldığını gördü düşünde.</p>
<p class="calibre1">Anyoçka Prokopoviç'in odasında enfes bir yatak vardı - pahalı, koyu vişne rengi vernikle kaplanmış ahşaptan yapılma, sırt koyma yerinin iç tarafında aynalı kemerleri olan bir yatak.</p>
<p class="calibre1">Anyoçka'nın kocası, geride kalmış bir yılın çok sakin bir günü, halk şenliği sırasında, müzik sesleri ve ortalığa saçılan konfetiler arasında, ahşap bir köprünün üzerine tırmanıp piyango biletini göstererek, amirinden enfes bir yatağa sahip olma hakkı için bir makbuz aldı. Yatağı at arabasıyla getirdiler. Delikanlılar ıslık çaldı. Mavi gök sarsılan aynalı kemerlerde yansıdı, sanki bir çift güzel göz yavaşça açılıp kapanıyordu.</p>
<p class="calibre1">Aile yaşadı dağıldı - yatak bütün dertleri gördü geçirdi.</p>
<p class="calibre1">Artık Kavalyerov yatağın arkasında bir köşede yaşıyor.</p>
<p class="calibre1">Anyoçka'ya gidip şöyle demişti:</p>
<p class="calibre1">"Şu köşe için size ayda otuz ruble ödeyebilirim."</p>
<p class="calibre1">Anyoçka, uzun uzun gülümseyerek, kabul etmişti.</p>
<p class="calibre1">Çıkıp gidebileceği bir yer yoktu. Bir önceki odasına yeni bir kiracı iyice yerleşmişti. Kavalyerov korkunç karyolasını dört rubleye satmıştı ve karyola iniltileriyle birlikte onu terk etmişti.</p>
<p class="calibre1">Anyoçka'nın yatağı bir orga benziyordu. Odanın yarısını kaplıyordu. Tepesi tavanın alacakaranlığında kayboluyordu.</p>
<p class="calibre1">Kavalyerov şöyle düşünüyordu:</p>
<p class="calibre1">“Çocuk olsaydım, Anyoçka'nın küçük oğlu - ne kadar şiirsel, büyülü hikâyeler yaratırdı çocuk aklım, böylesine tuhaf bir eşyanın manzarasına teslim olmuş bir haldeyken! Artık yetişkinim ve ancak genel hatları görüyorum, ancak birtakım ayrıntıları yakalayabiliyorum, ama o zaman olmuş olsaydı. ..</p>
<p class="calibre1">...amao zaman, neuzaklıklara, neölçeklere, nezamana, ne ağırlığa, ne yerçekimine boyun eğmeksizin, yaylı şiltenin çerçevesiyle yatağın kenarı arasındaki boşlukta oluşan koridorlarda emeklerdim; artık bana ölçme kabından daha büyük görünmeyen sütunlar arasında saklanırdım; hayali mancınıklar olurdu bariyerlerinde ve battaniyenin yumuşak, insanı yutan zemininde kaçan düşmanlara, dağılan kuvvetlere ateş ederdim; aynadan kemerin altında, yeni okuduğum bir romandaki kral gibi elçileri kabul ederdim; oymaların üzerinde fantastik bir yolculuğa çıkardım -gitgide daha yukarı, daha yukarı- erosların ayaklarına ve sırtlarına basarak, Buda'nın heykeline tırmanır gibi tırmanırdım üzerine, onu bir bakışla kucaklayamadan ve son kavisten, baş döndüren bir yükseklikten, korkunç bir uçuruma, yastıkların buzdan uçurumuna düşerdim..."</p>
<p class="calibre1">İvan Babiçev, Kavalyerov'u yeşil çayırda götürüyor... Ayaklarının altında yabani hindibalar uçuşuyor, süzülüyor - ve onların yüzüşü sıcağın dinamik bir tasviri ... Sıcaktan rengi sararıyor Babiçev'in. Bütün yüz sararıyor, sıcak sanki yüzünün bir maskesini çıkarıyor.</p>
<p class="calibre1">"Buraya!" diye emir veriyor.</p>
<p class="calibre1">Çevre rengârenk.</p>
<p class="calibre1">Viranelerden geçiyorlar, çitlerin kıyısından ilerliyorlar; çitlerin ardında köpekler havlıyor, zincirlerini şakırdatıyor. Kavalyerov ıslık çalıyor, köpeği kışkırtıyor - ama her şey mümkün: Birden bir şey yoldan çıkabilir, zincir kopar ve köpek çitin üzerinden atlar - ve bu yüzden kışkırtıcının midesinin dibinde bir yerde korku kapsülleri eriyor.</p>
<p class="calibre1">Yolcular, neredeyse küçük kırmızı evlerin, bahçelerin tepesinde duruyormuş gibi görünen yeşil bir yokuştan kaçıyorlar. Kavalyerov burayı tanımıyor ve hatta önünde Krestovski Kuleleri'ni görünce, yönünü şaşırıyor. Lokomotif ıslıkları, demiryolu şakırtıları geliyor uzaktan.</p>
<p class="calibre1">"Size makinemi göstereceğim," dedi İvan Kavalyerov'a bakarak. "Bir çimdik atın kendinize... öyle... bir daha... bir daha... Rüya değil miymiş? Değil miymiş? Hatırlasanıza: Uyumadınız. Hatırlasanıza: Her şey olağan bir şekilde oldu, sizinle viranelerin içinden geçtik, hiç kurumayan su birikintisi ışıldıyordu, parmaklığa çömlekler asılmıştı; hatırlasanıza dostum, yoldaki çöplükte, hendeklerdeki çitlerin dibinde enfes şeyler görünüyordu: Örneğin, baksanıza -bir kitap yaprağı-, eğilin, bakın, rüzgâr alıp götürmemiş onu daha. Baksanıza: <span class="calibre2">Taras Bulba</span> için yapılmış bir illüstrasyon, tanıdınız mı? Belki, şuraya atılmış bir yiyecek paketinden düşmüştür yaprak buraya. Devam edelim - şu da ne? Hendekte ebedi, geleneksel bir pabuç mu var? Ona ilgi göstermeye değmez - bu çok akademik bir metruk imge! İlerde - bir şişe... durun, hâlâ dolu, ama yarın bir at arabası tekerleği ezer onu ve eğer bizden sonra başka herhangi bir hayalperest bizim yolumuzdan geçecek olursa, ünlü şişe camını, ünlü kırıkları, yazarların çöpün ve metrukun içinde birdenbire alev alma ve yalnız yolcuya türlü seraplar gördürme özelliği yüzünden övdüğü kırıkları seyretmekten büyük mutluluk duyacaktır... Gözlemleyin, dostum, gözlemleyin... İşte düğmeler, kasnaklar, işte bir sargı parçası, işte taşlaşmış insan dışkılarından Babil kuleleri... Kısacası, dostum - sıradan bir çöplük rölyefi... Unutmayın. Hepsi çok basit. Ve ben sizi, makinemi göstermek üzere getirdim. Çimdik atın kendinize. Öyle. Yani, uyku değilmiş değil mi? Tamam, iyi. Ama sonra -sonra ne olacağını da biliyorum- siz, keyfinizin kaçtığını, çok sıcak olduğunu, belki de, sıcak, yorgunluk ve bu tür şeyler yüzünden size öyle geldiğini söyleyeceksiniz. Hayır, dostum, oldukça normal bir halde olduğunuzu doğrulamanızı talep ediyorum. Şimdi göreceğiniz şey, sizi çok ciddi bir şekilde sersemletebilir."</p>
<p class="calibre1">Kavalyerov doğruladı:</p>
<p class="calibre1">"Çok normal bir haldeyim."</p>
<p class="calibre1">Ve orada bir çit, tahtadan, alçak bir çit vardı.</p>
<p class="calibre1">"Orada," dedi İvan. "Bekleyin. Oturalım. İşte orada, oluğun altına. Size diyorum: Benim hayalim makincle-rin makinesiydi, evrensel makine. Mükemmel bir araç düşündüm, yüz farklı işlevi bir araya toplayacak tek bir küçük aygıt hayal ettim. Evet, dostum. Harika, soylu bir hedef. Bu yüzden fanatik oldum: Tekniğin mastodonunu<sup class="calibre4">1</sup> ehlileştirmek, onu uysal, evcil kılmak düşüncesine kapıldım... İnsana böyle bir kaldıraç vermek, kapı sürgüsü gibi alışılmış bir şey olacaktı... "</p>
<p class="calibre1">1 Bir mamut türü. (ç.n.)</p>
<p class="calibre1">"Mekanikten hiç anlamam," dedi Kavalyerov, "makinelerden korkarım ..."</p>
<p class="calibre1">"Ve başardım. Beni dinleyin Kavalyerov. Böyle bir makine icat ettim."</p>
<p class="calibre1">(Çiti işaret etti ve yine de, kül rengi, sıradan tahtaların ardında herhangi bir sır olmadığını düşünmek mümkündü.)</p>
<p class="calibre1">"Dağları patlatabilir. Uçabilir. Ağırlık kaldırabilir. Maden çıkarabilir. Mutfak ocağının, çocuk arabasının, uzak menzilli topun yerini alabilir. .. Bu mekanik dehasının ta kendisi... "</p>
<p class="calibre1">"Niye gülüyorsunuz İvan Petroviç?"</p>
<p class="calibre1">(İvan kaş göz işareti yapıyordu.)</p>
<p class="calibre1">"Çiçek açıyorum. Bunu yapmadan bahsedemiyorum ondan, yoksa kalbim kaynar sudaki yumurta gibi hop hop ediyor. Dinleyin beni. Ona yüzlerce hünerimi kattım. Her şeyi yapabilecek bir makine icat ettim. Anlıyor musunuz? Şimdi göreceksiniz, ama ... "</p>
<p class="calibre1">Ayağa kalktı ve elini Kavalyerov'un omzuna koyarak, gösterişli bir şekilde şöyle dedi:</p>
<p class="calibre1">"Ama bunları yapmasını yasakladım. Enfes bir gün, kendi çağımdan öç almak için bana doğaüstü bir olanak verildiğini anladım. Makineyi bozdum. Kasten. Aslen."</p>
<p class="calibre1">Mutlu mutlu gülüyordu.</p>
<p class="calibre1">"Hayır Kavalyerov, büyük bir tatmin elde edeceksiniz. Tekniğin en büyük yaratısını insani duygularla işe yaramaz hale getirdim! Makineyi lekeledim. Kafatasımda duran o beyni, büyüleyici bir makine düşünmüş olan beynimi bana veren asrımdan öç aldım... Kime bırakacaktım onu? Yeni dünyaya mı? Bizi yemek gibi çiğniyorlar - boa yılanı tavşanı nasıl etkisi altına alıyorsa, on dokuzuncu asrı öyle etkiliyorlar. .. Bizi yutup sindiriyorlar. Yararı olanı yutuyorlar, zararı olanı atıyorlar. .. Duygularımızı atıyorlar, tekniğimizi yutuyorlar! Duygularımızın öcünü alıyorum. Makinemi almıyorlar, beni kullanmıyorlar, benim beynimi yutmuyorlar... Benim makinem yeni asrı mutlu edebilirdi, hemen, daha ilk günden, tekniğin serpilmesini sağlayabilirdi. Ama işte - almıyorlar onu! Benim makinem - ölen asrın doğan asra çekeceği göz kamaştırıcı bir nah. Onu gördükleri zaman ağızları sulanacak. Makine -bir düşünün- onların idolü, makine... ve birden... ve birden en iyi makine bir yalan, bayağılık, hissi bir alçaklık! Gidelim... size göstereceğim... O, her şeyi yapabiliyor - şimdi bizim romanslarımızı söylüyor, eski asrın aptal romanslarını söylüyor ve eski asır çiçek topluyor. Seviyor, kıskanıyor, ağlıyor, düş görüyor. .. Ben yaptım onu. Geleceğin insanlarının bu tanrısına, makineye güldüm. Ve ona aşk ve umutsuzluktan aklını kaybetmiş bir kızın adını verdim, yani Ofelya'nın adını... En insani, en duygulandırıcı ismi...”</p>
<p class="calibre1">İvan, Kavalyerov'u peşinden sürükledi.</p>
<p class="calibre1">İvan, Kavalyerov'a parıl parıl parlayan, neeksik nefaz-la iki gülleye benzeyen arka tarafını sergileyerek gözünü bir yarığa dayadı. Ya sıcak, alışılmadık biçimde ücra olan ıssızlık, manzaranın Moskova için beklenmedik biçimde yeni olması gerçekten etkilemişti onu, ya da yorgunluk etkisini gösteriyordu, her koşulda, ıssız yerde tek başına ve meşru şehir gürültüsünden uzakta kalan Kavalyerov bir seraba, sözlü bir halüsinasyona kaptırmıştı kendini. Sanki yarığın ötesinde biriyle konuşan İvan'ın sesini duyar gibi oldu. Ardından İvan geri çekildi. Kavalyerov da öyle yaptı, İvan'dan oldukça uzak duruyor olsa da, sanki korku karşıdaki ağaçların arasında bir yerde saklanmıştı ve ikisini bir yandan çektiği bir iple tutuyordu.</p>
<p class="calibre1">"Kim ıslık çalıyor?" diye korku dolu bir sesle haykırdı Kavalyerov.</p>
<p class="calibre1">Tiz ıslık her yeri sardı. Kavalyerov bir anda, sanki cereyandan çıkmak ister gibi yüzünü avuçlarının arasına alarak geri döndü. İvan çitten ayrılıp -yeri döve döve-Kavalyerov'a doğru koştu, ıslık peşinden uçuyordu, sanki İvan koşmuyordu da, göz kamaştırıcı bir ıslık ışınına takılmış bir halde kayıyordu.</p>
<p class="calibre1">Kavalyerov, İvan'ın, "Ondan korkuyorum! Ondan korkuyorum!" diyen nefesi tıkanmış fısıltısını duydu.</p>
<p class="calibre1">El ele tutuşarak, yukarıdan aşağı, çöpe atılmış eski bir koşum takımı sandıkları için üzerine bastıkları bir berduşun küfürleri eşliğinde koşmaya başladılar. ..</p>
<p class="calibre1">Uykusundan olan berduş bir tümseğin üzerinde oturmuş, otları karıştırıyor, taş aranıyordu. Bir sokağa gizlendiler.</p>
<p class="calibre1">"Korkuyorum ondan," dedi hızlı hızlı İvan. "Benden nefret ediyor... Beni değiştirdi... Beni öldürecek... "</p>
<p class="calibre1">Kendine gelen Kavalyerov, tabansızlığından utanmıştı. Kaçmaya başlayan İvan'ı gördüğü zaman, neden ürktüğünü de görür gibi olduğunu, ama tam olarak ayırt edemediğini hatırladı.</p>
<p class="calibre1">"Baksanıza," dedi, "bu ne saçmalık böyle! Veledin teki iki herife ıslık çalıyor. Gördüm ben. Çocuk çitin orada göründü ve ıslık çaldı... Tabii ya, çocuktu..."</p>
<p class="calibre1">"Size söylemiştim," diye gülümsedi İvan, "türlü türlü açıklamalar aramaya başlayacağınızı söylemiştim. Sizden rica etmiştim: Kendinizi iyi bir çimdikleyin."</p>
<p class="calibre1">Bir tartışma başladı. İvan zar zor bulabildiği birahaneye yöneldi. Kavalyerov'u davet etmedi. Diğeri yolu bilmediğinden, tramvay ziline kulak kesilerek dolanmaya başladı. Ama daha ilk köşede, ters tarafa yönelip birahaneye geri döndü. İvan onu gülerek ve bir sandalyeyi gösteren eliyle karşıladı.</p>
<p class="calibre1">"Peki, söylesenize," deyiverdi Kavalyerov. "Yanıt verin bana, neden hem bana hem kendinize eziyet ediyorsunuz? Neden kandırıyorsunuz bizi? Sonuçta ortada bir makine yok! Böyle bir makine olamaz da! Bu yalan ve saçmalık! Neden ikimize de hakaret ediyorsunuz?"</p>
<p class="calibre1">Kavalyerov yorgun argın oturdu sandalyeye.</p>
<p class="calibre1">"Dinleyin, Kavalyerov. Kendinize bir bira söyleyin ve ben de size hikâyeyi anlatayım. Dinleyin."</p>
<p class="calibre1">İKİ KARDEŞİN KARŞILAŞMALARININ HİKÂYESİ</p>
<p class="calibre1">.. .İnşaat iskeleleri "Çeyreklik" in büyüyen narin iskeletini çevreliyordu.</p>
<p class="calibre1">İskele gibi iskele: kirişler, kalaslar, merdivenler, geçitler, ara geçitler; tenteler - ama dibinde toplanmış ka-labalıktakiler çeşit çeşit karaktere ve göze sahipti. Birçok açıdan birbirine benzeyen şekilde gülümsüyordu insanlar. Bazısı sadeleştirmeye heveslenip: İnşaat gölgelenmiş, dedi. Birisi şuna dikkat çekti:</p>
<p class="calibre1">"Tahta yapı çok yükseğe çıkmaya uygun değil. Göz yükseklere çıkarılmış kalastan hoşlanmaz. İskele yapının heybetini küçültüyor. En yüksek direk kolayca yok olmaya meyilli görünüyor. Böylesine muazzam bir ağaç ne olursa olsun nazik. Akla hemen yangın fikri geliyor."</p>
<p class="calibre1">Bir başkası şöyle haykırdı:</p>
<p class="calibre1">"Diğer yandan -baksanıza!- paralel barı tel gibi germişler. Gitar, tastamam gitar!"</p>
<p class="calibre1">Buna karşılık bir önceki şunu belirtti:</p>
<p class="calibre1">"Tamam işte, ben de ahşabın ne kadar nazik olduğunu belirtmiştim. Onu müzik için kullanmak nasipmiş."</p>
<p class="calibre1">O zaman alaycı bir ses karıştı araya:</p>
<p class="calibre1">"Ya bakır? Sözgelimi, ben, sadece bakır çalgıları kabul ediyorum."</p>
<p class="calibre1">Öğrenci tahtaların yerleştirilmesinde kimsenin dikkat çekmediği aritmetiği görüyordu, ama çarpı işaretlerinin kime ait olduğunu ve eşittir işaretinin nereye konacağını hesaplayamıyordu: Benzerlik bir anda kayboluyordu, sarsak bir benzerlikti.</p>
<p class="calibre1">"Troya Kuşatması," diye düşündü şair. "Kuşatma kuleleri."</p>
<p class="calibre1">Ve benzetme müzisyenlerin ortaya çıkmasıyla destek buldu. Kornolarının arkasına saklanarak tahta bir hendeğe, inşaatın dibine yayıldılar.</p>
<p class="calibre1">Gece karanlığı çökmüştü, beyaz ve küre biçimli fenerler, bezleri alışılmadık bir şekilde kızartıyordu, tahta iskelelerin altındaki çöküntüler ölümcül karanlıklar içindeydi. Sallanan fenerlerin zincirleri şakırdıyordu. Sanki gölge kaşlarını indirip kaldırıyordu. Fenerlerin çevresinde böcekler uçuşup can veriyordu. Fenerlerin çevre evlerden alıp inşaata taşıdığı konturlar, uzaklarda, o yöndeki pencerelerde yanıp sönüyordu ve o zaman (o vakte dek rüzgârla durmaksızın salınan fener) çalkantılı bir şekilde iskeleti canlandırıyor, her şey hareketleniyordu - ve üç katlı bir yelkenli gibi, yapıdaki kalabalığa süzülüyordu.</p>
<p class="calibre1">Yapının temelindeki tahtaların üzerinden yürüyüp tahtanın üzerinde durdu Andrey Babiçev. Orada kendi kendine bir kürsü inşa etmişti. Hatibin hem merdiveni, hem podyumu, hem korkuluğu, hem arkasında göz kamaştırıcı kara bir fonu ve hem de doğruca ona çevrilmiş bir ışığı vardı. Öyle çok ışık vuruyordu ki üzerine, en uzaktaki seyirciler bile başkanın masasındaki sürahinin içindeki suyun seviyesini rahatça görüyorlardı.</p>
<p class="calibre1">Babiçev kalabalığın üzerinde, tenekeden yapılmış gibi alaca bulaca ve parıltılı bir halde, bir pilli bebek gibi hareket ediyordu. Bir konuşma yapması bekleniyordu. Aşağıda, kendiliğinden oluşan korunakta, aktörler bir temsile hazırlanıyordu. Kalabalığın göremediği, anlayamadığı bir obua tatlı tatlı inlemeye başladı. Ve davulun ışığın şiddetinden bakırlaşmış olan, kalabalığa dönük yüzü anlaşılmaz bir hal aldı. Tahta oyukta süsleniyordu aktörler. Yukarıdan geçenlerin her adımı onların tepesindeki tahtaları oynatıyor ve bir talaş bulutu yayıyordu.</p>
<p class="calibre1">Kürsüde Babiçev'in görünmesi halkı heyecanlandırdı. Onu takdimci sanmışlardı. Aşırı dinç, maksatlı, teatral bir görünümü vardı.</p>
<p class="calibre1">"Şişko! Baksanıza amma şişko!" diye bağırdı kalabalıktan biri.</p>
<p class="calibre1">"Bravo!" sesleri duyuldu dört bir yandan.</p>
<p class="calibre1">Ama başkanlardan biri, "Yoldaş Babiçev'e söz veriyoruz," dedi ve şaka ardında iz bırakmadan yok oldu. Bir sürü insan parmak ucunda yükseldi. Dikkat kesildi herkes. Ve herkes hoşnut oldu. Babiçev'i görmekten iki nedenle hoşnut olmuştular: Birincisi, ünlü biriydi ve ikincisi, şişmandı. Şişmanlık ünlü bir kişiyi onlardan biri kılıyordu. Babiçev'i alkışladılar. Alkışların yarısı onun şiş-manlığınaydı. O da bir konuşma yaptı.</p>
<p class="calibre1">"Çeyreklik"in çalışmalarını içeriğini özetledi: Şu kadar ve şu kadar yemek, şöyle kapasite, şöyle besin değeri yüzdesi ve komünal beslenme için şu seçenekler.</p>
<p class="calibre1">Çocukların beslenmesinden de bahsetti, "Çeyreklik"te çocuk bölümü olacağından, süt lapalarının bilimsel bir şekilde hazırlanacağından, çocukların büyümesinden, omurgadan, kansızlıktan bahsetti. Her hatip gibi, o da uzaklara, önündeki dinleyici kitlesinden öteye bakıyordu ve bu yüzden konuşmasının sonuna dek, aşağıda, kürsünün altında olup bitenlere kayıtsız kaldı. Ama bu arada melon şapkalı biri öndeki dinleyicilerin ilgisini çoktan çekmişti bile - onlar hatibi dinlemiyorlar, neşeyle, çok sakin bir görünümü olan adamın davranışlarıyla ilgileniyorlardı. Gerçekten de, adam kalabalıktan ayrılmayı, kürsüye geçişi sınırlayan ipin arkasına geçmeyi göze almıştı; gerçekten de, özel biri gibi duruyordu, birtakım hakları olduğunu sergiliyordu, ya gerçekten ona ait olan ya da kendinden menkul hakları olduğunu ... Sırtı topluluğa dönük bir halde, ipe yaslandı, daha doğrusu ipin üzerine kısmen oturdu, kıçı ipin üzerinde duruyordu ve eğer ip koparsa tam bir kargaşa olur diye kaygılanmadan, aşırı sakin bir görünümle, tadını çıkararak, ipte sallandı.</p>
<p class="calibre1">Belki hatibi dinliyordu ya da belki, aktörleri gözlüyordu. Barfikslerin ardında balerinlerin giysileri parlayıp sönüyordu, tahtanın aralığından çeşit çeşit gülünç suratlar görünüyordu.</p>
<p class="calibre1">Ve ... Evet! Zaten asıl önemlisi neydi? Zaten tuhaf bir adamdı bu, bir yastıkla gelmişti. Büyük, sarı kılıfı olan, eski, üzerinde bir sürü başın yatmış olduğu bir yastık getirmiş ve ipe yerleşince, yastığı yere bırakmıştı - yastık yanında bir domuz gibi oturuyordu.</p>
<p class="calibre1">Ve hatip konuşmasını bitirince, bir elindeki mendille dudaklarını silip diğer eliyle sürahiden su doldururken, alkışlar yavaşça kesildi ve topluluk aktörleri dinleyip seyretmeye hazırlanarak, ilgisini yeniden toplarken, yastıklı adam kıçını ipten kaldırdı, kısa boyuyla doğruldu, yastık tutan elini uzattı ve gür bir sesle haykırdı:</p>
<p class="calibre1">"Yoldaşlar! Söz istiyorum!"</p>
<p class="calibre1">O zaman hatip, kardeşi İvan'ı gördü. Yumruklarını sıktı. Kardeşi İvan kürsüye çıkan merdivenleri tırmanmaya davranmıştı. Ağır ağır çıktı. Başkanlardan biri bariyere doğru koştu. El kol hareketleri ve sesiyle yabancıyı durdurabilirdi, ama kolu havada asılı kaldı ve sanki yabancının basamaklarda attığı adımları sayar gibi, kolu sarsıla sarsıla alçaldı.</p>
<p class="calibre1">"Bir. .. iki... beş... bu..."</p>
<p class="calibre1">"Bu hipnoz!" diye bir çığlık koptu kalabalıkta.</p>
<p class="calibre1">Kim olduğu bilinmeyen kişiyse yastığı kenarından sürükleyerek ilerliyordu. Ve işte kürsünün üzerindeydi. Ünlü pilli bebek kara fonda göründü. Kara tahtayla kararmıştı fon. O kadar kararmıştı ki, insanlar üzerinde tebeşirle çizilmiş çizgiler olduğunu sandı - çizgiler ışıldıyordu gözlerde. Pilli bebek duraksadı.</p>
<p class="calibre1">"Yastık!" diye fısıldadı kalabalık.</p>
<p class="calibre1">Ve yabancı konuştu:</p>
<p class="calibre1">"Yoldaşlar! Sizden en önemli dayanağınızı almak istiyorlar: evinizi ve ocağınızı. Devrimin atları, kara merdivenlerde gürleyerek, çocuklarımızın ve kedilerimizin üstüne basarak, bizim seçtiğimiz fayans ve tuğlaları kırarak, mutfaklarınıza baskın yapıyor. Ey kadınlar, sizin gurur ve şanınız olan ocaklarınız tehdit altında! Devrimin filleri mutfağınızı, annenizin ve karınızın mutfağını yerle bir etmek istiyor!</p>
<p class="calibre1">...neler anlattı o? Sizin tencerelerinizle, kaplarınızla, sessizliğinizle, çocuklarınızın ağzına emzik koyma hak-kınızla alay etti... Size ne olmanızı söylüyor? Sizin kalbinizden neyi söküp atmak istiyor? Aile evinizi - yuvanızı, sevgili yuvanızı! Tarihin vahşi vadilerindeki serserilere döndürmek istiyor sizleri. Ey kadınlar, sizin çorbanıza tükürüyor. Anneler, küçük çocuklarınızın küçücük yüzlerinden size olan benzerliği silmeyi hayal ediyor - kutsal, muhteşem aile benzerliğini. Sizin köşe bucağınıza giriyor, mutfak raflarının üzerinde sıçan gibi dolanıyor, yatak altlarına, gömlek içlerine, koltuk altı tüylerinize sokuluyor. Cehenneme gönderin onu! .. İşte yastık. Yastık kralıyım ben. Ona şöyle söyleyin: Her birimiz kendi yastığımızda uyumak istiyoruz. Bizim yastıklarımıza el sürme! Daha tüyü bitmemiş, tavuk tüyü gibi kızıl başlarımız bu yastıklarda yattı, geceleri onların üzerinde verdik aşk öpücüklerimizi, onların üzerinde öldük - ve kimi öldürdüy-sek, onların üzerinde öldürdük. Yastıklarımıza dokunma! Bize seslenme! Bizi çağırma, baştan çıkarma bizi! Bizim sevme, nefret etme, umut etme, ağlama, üzülme ve rica etme yeteneğimizin yerine ne koyabilirsin?.. İşte yastık. Armamız. Bayrağımız. İşte yastık. Mermiler takılıp kalıyor yastığa. Yastıkla boğacağız seni..."</p>
<p class="calibre1">Konuşması kesildi. Yine de çok şey söylemiş sayılırdı. Onu son cümlesinde yakaladılar ve cümleyi kolunu büker gibi arkasında büktüler. Gafil avlandı, birden ürktü ve ürkmesinin sebebi de bağırdığı kişinin, ses çıkarmadan durmuş, dinliyor olmasıydı. Bütün sahne bir temsil sanı-labilirdi. Çoğu kimse de öyle sanıyordu. Zaten aktörlerin çoğu halkın içinden çıkar. Ahşap ambardan gerçek aktörler fışkırıyordu. Evet, balerin tahtaların arasından tam bir kelebek gibi çıkmıştı! Palyaço maymun kılığıyla kürsüye tırmanmış, tek eliyle parmaklığa tutunmuş, diğer eline tuhaf bir müzik aleti almıştı - üç küçük zili olan uzun bir boruydu bu; ve maymun kılığındaki, kızıl peruk takmış birinden her şey beklenebileceğinden, bu boruyla büyülü bir şeyler çıkarabileceği izlenimi doğuyordu kolayca. Frak giymiş birisi kürsüye fırladı, koşuşturan aktörleri durdurdu, bu alışılmadık hatibi görmeye yöneldi. Zaten aktörler de aynı şeyi düşünmüşlerdi, konsere katılmaya davet edilen varyetecilerden birinin, böyle bir oyun düşünüp yastıkla geldiğini, konuşmacıyla tartışmaya giriştiğini, şimdi de kendi numarasına başlayacağını düşünmüşlerdi. Ama hayır. Korkuyla aptal borudan kaydı eksantrik! Bir kargaşa başladı. Ama yabancının kalabalığa gür bir sesle saçtığı sözcükler heyecan uyandırmamıştı. Tersine, adamın konuşması kasıtlı bir şey, bir varyete oyunu sanılmıştı; işte burada başlayan sessizlik bir sürü şapkanın altındaki saçları diken diken etti.</p>
<p class="calibre1">"Niye bana öyle bakıyorsun?" diye sordu adamcağız yastığı düşürerek.</p>
<p class="calibre1">Devin sesini (kimse kardeş kardeşe konuştuklarını bilmiyordu), devin kısa çığlığını bütün meydan, pencereler, kapılar duydu, yataklarında doğruldu ihtiyarlar.</p>
<p class="calibre1">"Neyle mücadele ediyorsun, alçak?" diye soruyordu dev. Yüzü kasılmıştı. Sanki, bu yüz bir şarap tulumuymuş gibi, her yerinden -burnundan, dudaklarından, kulaklarından, gözlerinden- sıcak bir sıvı fışkırıyor ve herkes korkudan gözlerini kapıyordu ... Ama bunu dev söylememişti. Çevresindeki tahtalar, beton, çiviler, çizgiler, formüller ete kemiğe bürünüp söylüyordu. Onların öfkesi devinkini emmişti.</p>
<p class="calibre1">Ama kardeşi İvan geri çekilmedi (hatta herkes şunu bekliyordu: Geri çekilecek, geri çekilecek, yastığının üzerine oturacak) - tersine: Birden güçlendi, dikeldi, bariyere doğru koştu, elini gözlerine siper yaptı ve seslendi:</p>
<p class="calibre1">"Neredesin? Seni bekliyorum! Ofelya!"</p>
<p class="calibre1">Rüzgâr esti. Bu arada, hiç kesilmeyen rüzgâr fenerleri sürekli sallıyordu. Orada bulunanlar gölgelerin birle-şip dağılırken aldığı şekillere (kareler, pisagor üçgenleri, hipokrat hilalleri) alışmıştı artık -üç katlı bir yelkenliye benzeyen yapı demirlerinden kurtulup kalabalığa yaklaşıyordu-, birçoğuna sırtını döndüren, birçoğuna başını eğdiren yeni sağanak, her zamanki hoşnutsuzlukla karşılanmıştı ve hemen de unutulacaktı, eğer...</p>
<p class="calibre1">Ve sonradan şöyle anlattılar: O başlarının üzerinden uçup geçmiş, arkadan fırlayıp gelmişti.</p>
<p class="calibre1">Kalabalığın üzerine dev bir yelkenli süzüldü, ahşap gıcırtısıyla, rüzgâr uğultusuyla ve uçan kara gövdesiyle -bir tiramola gibi- yüksek kirişe vurdu, çırpındı, feneri kırdı...</p>
<p class="calibre1">"Korktun mu birader?" diye sordu İvan. "Bunu ben yaptım. Onu iskelenin üzerine göndereceğim. Senin inşaatını parçalayacak. Vidalar sökülecek, somunlar düşecek, beton çatlayacak, cüzamlı bir beden gibi. İyi mi? Her şey yıkılır. Senin her rakamını yararsız çiçeklere dönüştürecek. İşte, Andrey birader, ben bunu yapabiliyorum..."</p>
<p class="calibre1">"İvan, sen ağır hastasın. Saçmalıyorsun, İvan," dedi kendisinden bir gök gürültüsü beklenen kişi, tatlı ve içten bir sesle. "Kimden bahsediyorsun? Kim bu 'o' dediğin? Hiçbir şey görmüyorum! Benim rakamlarımı çiçeğe çeviren kim? Rüzgâr feneri savurdu sadece, o da kirişe çarpıp kırıldı. İvan, İvan..."</p>
<p class="calibre1">Ve kardeşi, ellerini uzatarak İvan'a doğru adım attı. Ama diğeri ondan kaçtı.</p>
<p class="calibre1">"Bak!" diye bağırdı elini kaldırarak. "Hayır, oraya bakmıyorsun... İşte-işte... daha sola ... Görüyor musun? Kirişte oturan şey? Görüyor musun? Bir su iç. Yoldaş Babiçev'e su getirin ... Orada, sırığın üzerine konan ne? Görüyor musun?!! İnanıyor musun?!! Korkuyor musun?!!"</p>
<p class="calibre1">"Gölge bu!" dedi Andrey. "Kardeşim, bu sadece gölge. Gidelim buradan. Seni götüreyim. Bak konser başlıyor. Aktörler toplanmış. Halk bekliyor. Gidelim Vanya, gidelim."</p>
<p class="calibre1">"Gölge, ha? Bu gölge değil Andreyciğim. Bu senin güldüğün makine... Sırıkta oturan benim, Andreyciğim, ben, eski dünya, benim asrım oturuyor orada. Benim asrımın beyni, Andreyciğim, hem şarkı hem formül yaratabilen beyin. Senin mahvetmek istediğin düşlerle dolu beyin."</p>
<p class="calibre1">İvan elini kaldırıp çığlık attı:</p>
<p class="calibre1">"Git, Ofelya! Seni gönderiyorum!"</p>
<p class="calibre1">Ve, kirişin üzerinde oturan şey, parıldayarak döndü, bir kuş gibi kanat çırptı, ayağını yere vurdu ve tahtaların arasındaki karanlıkta gözden kayboldu.</p>
<p class="calibre1">Bir panik, yığılma başladı, insanlar feryat ederek koşuşuyordu. Ama o tangırdayarak tahtaların arasına daldı. Birden portakal rengi bir ışık saçarak tekrar göründü, ıslık çaldı -ele gelmez bir şekli vardı- ve ağırlıksız gölgesiyle, örümcek gibi, kalas kaosuna diklemesine tırmandı, tekrar bir uca çöktü, çevreye bakındı...</p>
<p class="calibre1">"Harekete geç, Ofelya! Harekete geç," diye bağırdı İvan kürsüye atılarak. "Duydun mu onun ocaktan bahsettiğini? Sana yapıyı yıkmam emrediyorum..."</p>
<p class="calibre1">İnsanlar koşuyordu ve kaçışlarına bir kaçış bulutu, göğün fırtına fügü eşlik ediyordu.</p>
<p class="calibre1">"Çeyreklik" yıkıldı...</p>
<p class="calibre1">Anlatıcı sustu...</p>
<p class="calibre1">"...Ben, İvan Babiçev, yıkıntıların arasında dümdüz duran bir davula doğru güçlükle ilerledim. Ofelya, ezilmiş, ölmek üzere olan Andrey'i sürükleyerek yanıma koştu.</p>
<p class="calibre1">'Yastığı bana bırak, birader,' diye fısıldadı. 'Yastığın üzerinde ölmek istiyorum. Teslim oluyorum, İvan...'</p>
<p class="calibre1">Yastığı dizlerimin üstüne yerleştirdim, o da üzerine başını koydu.</p>
<p class="calibre1">'Biz kazandık Ofelya,' dedim."</p>
<p class="calibre1">Pazar sabahı İvan Babiçev, Kavalyerov'u ziyaret etti.</p>
<p class="calibre1">"Bugün size Valya'yı göstermek istiyorum," diye bildirdi gösterişli bir şekilde.</p>
<p class="calibre1">Yola koyuldular. Yolculuğun harikulade olduğu söylenebilirdi. Issız, şenlikli kentte yolculuk ediyorlardı. Teatr Meydanı'ndaki yoldan geçtiler. Ortalıkta neredeyse hiç hareket yoktu. Tverskoya'da yokuş mavileşti. Pazar sabahı, Moskova yazının en iyi manzaralarından biridir. Herhangi bir hareketlilikle bölünmeyen aydınlık, güneş doğar doğmaz nasılsa öyle kalmıştı. Böylece, ışık ve gölgenin geometrik düzlemleri üzerinde yürüdüler; daha doğrusu, stereoskopik bir bedenin içinden yürüdüler, çünkü ışık ve gölge sadece düzlemde değil, havada da kesişiyordu. Moskova Sovyeti'ne varmadan önce, kendilerini koyu bir gölgenin içinde buldular. Ama iki bina arasına bol miktarda ışık düşüyordu. Işık yoğundu, neredeyse katılaşmıştı, burada ışığın maddi bir şey olduğundan şüphe etmek zordu: Üzerinde taşıdığı toz, eterin salınımına karışabilirdi. Ve işte, Tvorskaya'yı Nikitskaya'yla birleştiren kavşak</p>
<p class="calibre1">orada. Durup çiçekli çitleri seyrettiler. Bir seradan içeri girdiler ve camlı geçitteki ahşap merdivenlerden çıktılar, geçit bakımsızdı, ama camların bolluğu yüzünden neşeli bir hali vardı ve bu camların parmaklıkları arasından gök görünüyordu.</p>
<p class="calibre1">Gök, gözlemciye göre farklı maviliklere ve uzaklıklara sahip şeritler haline gelmişti. Camların dörtte biri kırılmıştı. Seranın alt kısmına birtakım bitkilerin yeşil uçları sızmış, galerinin dış yüzeyini kaplamıştı. Burada her şey neşeli bir çocukluğu hatırlatıyordu. Böyle yerlerde ada tavşanlarının peşinden koşulurdu.</p>
<p class="calibre1">İvan kapıya yöneldi. Galeride üç kapı vardı. Sonuncuya gitti.</p>
<p class="calibre1">Kavalyerov yürürken yeşil dallardan birini koparmak istedi. Eline aldığı anda, dalla birlikte kenarda görünmeyen bir sistem de geldi ve bu sarmaşığı ya da şeytan bilir neyi hayata bağlayan bir tel inledi. (Sanki Moskova'da değil de, İtalya' daymış gibi...) Kavalyerov alnını cama dayadı ve taş duvarla çevrelenmiş avluyu gördü. Galeri iki ve üçüncü katın arasında, yüksek bir yerde bulunuyordu. Bu yükseklikte dururken (İtalya'da devam ediyordu) duvarın ötesindeki manzara gözlerinin önüne serildi; aşırı yeşil bir saha çıktı karşısına.</p>
<p class="calibre1">Eşikten geçerken, bir ses ve kahkaha duydu. O sahadan gelmişti bu sesler. Seslerden bir şey anlamadı, İvan onu çekiştirdi. Kapıyı çaldı. Bir, iki, üç kez...</p>
<p class="calibre1">"Kimseye yok," diye mırıldandı. "Kız orada artık..."</p>
<p class="calibre1">Kavalyerov'un aklı kırık camdan görünen çimenlikte kalmıştı. Neden böyle olmuştu? Aslında gözünün önünde ilginç bir şey olup bitmemişti. Kapıyı çalan İvan'a doğru dönerken, tek duyduğu hızlı hızlı yapılan birtakım hareketlerin, bir jimnastik ritminin sesleriydi. Sıradan avlunun ardından çimenin yeşili göze tam anlamıyla hoş, tatlı ve serin görünüyordu. Büyük olasılıkla, ancak sonradan çimenin büyüleyiciliğinin onu ta başından güçlü bir şekilde etkilediğini kabul edebildi.</p>
<p class="calibre1">"Kız gitmiş!" diye yineledi Babiçev. "Affedersiniz..."</p>
<p class="calibre1">Ve o pencerelerden birinden bakarken, Kavalyerov aynı şeyi yapmak için tereddüt etmedi.</p>
<p class="calibre1">Onda çimen izlenimi bırakan şeyin, küçük, otla kaplanmış bir taşlık olduğu anlaşıldı. Yeşilin asıl gücü onun yanında dikilen yüksek, sık yapraklı ağaçlardan geliyordu. Bütün bu yeşillik evin kocaman, gizli duvarının altında ışıldıyordu. Kavalyerov yukarıdaki bir gözlemciydi. Gördüğü kadarıyla taşlık dardı. Yüksek bir gözlem noktasından görünen bütün ortam, taşlığın üzerine yığılmıştı. Mobilya dolu bir odadaki halı gibi duruyordu. Yabancı çatılar Kavalyerov'a sırlarını açmıştı. Doğal bir yükseklikteki yelkovanı, aşağıda kimsenin şüphe etmediği dinleme pencerelerini ve bir vakit çok yükseklere uçmuş ve oluklardan birine takılıp sonsuza dek orada kalmış plastik topu görüyordu. Anten kuşanmış binalar avludan basamaklarla dışarı uzanıyordu. Kilisenin kurşun kırmızısı tepesi, göğün ıssız aralığına denk geliyordu ve sanki o vakte dek uçuyormuş, ama Kavalyerov onu görememiş gibi duruyordu. Otuzuncu caddeden geçen tramvay direğinin manivelasını gördü ve uzak bir pencerede beliren başka bir gözlemci de, bir şey koklar ya da yerken, perspektifi çarpıtıp neredeyse o manivelanın üzerinde gibi göründü.</p>
<p class="calibre1">Ve başrolde taşlık vardı.</p>
<p class="calibre1">Aşağıya indiler. Avluyu taşlıktan, sıkıcı, ıssız avluyu gizemli çayırdan ayıran taş duvarda bir gedik belirdi.</p>
<p class="calibre1">Birkaç taş, fırından çıkarılmış ekmekler gibi yerinden çıkmıştı. Bu mazgaldan her şey görünüyordu. Güneş Kavalyerov'un tepesini ısıtıyordu. Sıçrama alıştırması yapanları gördüler. İki direk arasına bir ip gerilmişti. Havalanan delikanlı gövdesini, neredeyse kayar gibi, engele paralel bir şekilde uzatarak ipin yanından geçirdi - sanki atlamıyor, bir engelin üzerinden, bir dalganın üzerinden kayıyordu. Ve kayarken, ayaklarını tekme atar gibi oynatıp onları suyu iten bir yüzgeç gibi hareket ettirdi. Birkaç saniye yan yattı, çarpılmış yüzü baş aşağı uçarken ışıldadı ve hemen ardından Kavalyerov onu yerde dururken gördü, fakat yere çarparken, "aff" gibi bir ses çıkarmıştı - ne kesik bir solumaya ne de çimene çarpan topuğun sesine benzeyen bir ses.</p>
<p class="calibre1">İvan, Kavalyerov'un dirseğini çimdikledi.</p>
<p class="calibre1">"İşte o kız... baksanıza..." (Fısıltıyla.)</p>
<p class="calibre1">Herkes bağrışıp el çırpıyordu. Yarı çıplak atlayıcı, herhalde sporcu gösterişi yaparak tek ayağının üstünde seke seke kenara çekildi.</p>
<p class="calibre1">Volodya Makarov'du bu.</p>
<p class="calibre1">Kavalyerov şaşkındı. İçi utanç ve korkuyla dolmuştu. Gülerken, kocaman ışıldayan bir diş makinesi sergiliyordu Volodya.</p>
<p class="calibre1">Yukarıda, galeride, kapı tekrar çaldı. Kavalyerov döndü. Burada, duvarın kıyısında, dışarıyı gözetlerken yakalanmak çok aptalca olacaktı. Galeride biri yürüyordu. Pencereler yürüyeni parçalara ayırıyordu. Beden parçaları birbirinden bağımsız olarak hareket ediyordu. Optik bir yanılsama gerçekleşiyordu. Baş gövdeden öne geçiyordu. Kavalyerov bu başı tanımıştı. Galeriden Andrey Babiçev geçiyordu.</p>
<p class="calibre1">"Andrcy Petroviç!" diye bağırıyordu çayırdan Valya. "Andrey Petroviç! Buraya! Buraya!"</p>
<p class="calibre1">Korkunç misafir kayboldu. Galeriden çıkıp çayıra giden yola girdi. Birtakım engeller Kavalyerov'un gözünden gizliyordu onu. Kaçma vakti gelmişti.</p>
<p class="calibre1">"Buraya! Buraya!" diye sesleniyordu Valya.</p>
<p class="calibre1">Kavalyerov görüyordu: Valya çayırda durmuş, bacaklarını açmış, sağlam bir şekilde yere basmıştı. Kızın üzerinde kara, kısa bir şort vardı, gözler önüne serilen yapılı bacakları kaslıydı. Çorapsız ayaklarına beyaz spor ayakkabılar giymişti; ve düz zemin üzerindeki ayakkabılar onun duruşunu daha da sağlam ve sıkı gösteriyordu - kadınsı değil, erkeksi ya da çocuksu bir duruşu vardı. Bacakları kirlenmiş, yanmış, parlamıştı. Havanın, güneşin, tümseklere, ota düşmenin ve darbelerin etkisiyle sık sık karşılaşan bu bacaklardaki sıyrıkların üzerinde eskiden açılan yara izleri balmumuna benzer kabuklarla kaplanmıştı ve dizleri portakal gibi pürtük pürtük olmuştu. Bacakların sahibinin yaşı ve dış görünümünün güzelliğine olan sessiz inancı ona bacakları konusunda kaygısız davranma hakkı tanıyordu: Bacaklarına bakmıyor, onlara özen göstermiyordu. Ama yukarıda, kara şortun altındaki bedenin saflığı ve yumuşaklığı, bu bacakların sahibinin olgunlaşıp bir kadın olduğu, kendine dikkat edip süslendiği -sıyrıklarının iyileştiği, yara kabuklarının düştüğü, yanıklarının geçip teninin bronzlaştığı- zaman ne kadar zarif biri olacağını gösteriyordu.</p>
<p class="calibre1">Kavalyerov mazgaldan geri çekildi ve duvar boyunca, omzunu taşa sürte sürte koşmaya başladı.</p>
<p class="calibre1">"Nereye gidiyorsunuz!" diye seslendi ona İvan. "Nereye kaçıyorsunuz, bekleyin!"</p>
<p class="calibre1">"Avazı çıktığı kadar bağırıyor! Duyacaklar!" diye korktu Kavalyerov. "Beni görecekler!"</p>
<p class="calibre1">Gerçekten de, duvarın ardında keskin bir sessizlik oldu. Birileri kulak kesildi. İvan, Kavalyerov'un peşinden geliyordu.</p>
<p class="calibre1">"Dinlesenize, canım ... Gördünüz mü? Bu benim kardeşim! Gördünüz mü? Volodya, Valya... Hepsi! Bütün çete... Bekleyin, duvarn tırmanıp küfredeceğim onlara... Değirmenci gibi kirlenmiş üzeriniz Kavalyerov!"</p>
<p class="calibre1">Kavalyerov içinden şöyle diyordu:</p>
<p class="calibre1">"Kardeşinizi şahsen tanıyorum. Beni ürküten bu. O size bahsetmiş olduğum önemli şahsiyet. .. Bizim kaderimiz birbirine benziyor. Siz kıırdeşinizi öldürebileceğimi söylemiştiniz... Ne yapacağım?.."</p>
<p class="calibre1">Taş duvarın üzerinde Valya oturuyordu.</p>
<p class="calibre1">"Baba!" diye bağırdı nerdeyse çığlık atarak.</p>
<p class="calibre1">İvan onun duvardan sarkan ayaklarını yakalamıştı.</p>
<p class="calibre1">"Valya, çıkar gözlerimi. Kör olmak istiyorum," diyordu soluk soluğa, "hiçbir şey görmek istemiyorum: Ne çayırı, ne dalları, ne çiçekleri, ne şövalyeleri, ne korkakları, kör olmam lazım Valya. Ben hata yaptım, Valya... Ben bütün duyguların öldüğünü sandım - sevginin, kendini adamanın, şefkatin... Ama hepsi duruyor Valya ... Sadece bizim için yok, bizim payımıza sadece kıskançlık düşüyor... Çıkar gözlerimi Valya, kör olmak istiyorum ...”</p>
<p class="calibre1">Kızın terli ayaklarını ellerinde, yüzünde, göğsünde gezdiriyordu ve duvarın dibine yığılıverdi.</p>
<p class="calibre1">"İçelim Kavalyerov," dedi İvan. "İçeceğiz Kavalyerov, geçip giden gençliğe, başarısız olan duygu komplosuna, hiç olmamış ve olmayacak olan makineye içeceğiz..."</p>
<p class="calibre1">"Orospu çocuğu İvan Petroviç! (Kavalyerov İvan'ı yakasından tutmuştu.) Benim gençliğim geçmedi! Hayır! Duyuyor musunuz? Yalan! Size göstereceğim... Yarın -duyuyor musunuz?- maç sırasında kardeşinizi öldüreceğe..."</p>
<p class="calibre1">Nikolay Kavalyerov tribünlerdeki yerini aldı. Yukarıda, sağında, ahşap locada, pankartların, dev afiş harflerinin, merdiven vc çapraz tahtaların arasında Valya oturuyordu. Locayı gençler doldurmuştu.</p>
<p class="calibre1">Rüzgâr esiyordu, çok aydınlık ve esintili bir gündü, rüzgâr dört bir yandan esiyordu. Dev saha, vernik gibi parlayan, ezilmiş otla yemyeşildi.</p>
<p class="calibre1">Kavalyerov gözlerini dikmiş, locaya bakıyor, olup biteni görmeye çabalıyordu ve yorulunca da, uzaktan görüp duyamadığı şeyleri elde etmek için hayal gücüne başvuruyordu. Sadece o da değil - locaya yakın oturanların çoğu, sıra dışı bir gösteri beklentisiyle heyecan içinde olmalarına rağmen, gül pembe elbiseli büyüleyici kıza dikmişlerdi gözlerini; kız duruşuyla ve hareketleriyle bir çocuk kadar özensizdi, ama yine de herkesin onu, ünlü biriymiş ya da ünlü birinin kızıymış gibi hayal etmek istemesine yol açan bir hali vardı.</p>
<p class="calibre1">Yirmi bin seyirci doldurmuştu stadyumu. Benzersiz bir eğlence düzenlenmişti - Moskova'yla Alman</p>
<p class="calibre1">takımları arasında uzun zamandır beklenen maç oynanıyordu.</p>
<p class="calibre1">Tribünlerde insanlar tartışıyor, bağrışıyor, eften püften meseleler için yaygara koparıyordu. Stadyum tıka basa doluydu. Bir yerde boğuk bir çığlıkla kırıldı korkuluklar. Kendi yerini ararken başkalarının dizlerine çarpan Kaval-yerov, koridorun ucunda, tribünün dibinde, krem rengi ceket giymiş saygın bir ihtiyacın, kollarını iki yana açmış, ağır ağır soluyarak yattığını gördü. Onu fark etmeden, yanından gelip geçiyorlardı. Kaygı rüzgarla birlikte arttı. Yıldırımlar gibi direkleri dövüyordu bayraklar.</p>
<p class="calibre1">Kavalyerov bütün dikkatini locaya verdi. Valya az yukarısında, çaprazında yirmi metre uzağında oturuyordu. Gözleri ona oyun oynuyordu. Kavalyerov'a, göz göze gelmişler gibi geldi. O zaman kalktı. Kızın boynundaki kolye tutuşmuş gibiydi. Rüzgar kıza tam istediği şeyi yaptı. Bir anda şapkasını yakaladı. Kızıl, ışıl ışıl samandan bir çocuk şapkasıydı. Bluzunun kollarını omzuna dek havalandırdı, kızın zarif ve flüt kadar biçimli kolunu meydana çıkardı. Kızın elindeki broşür uçtu, kanat çırparak çamura düştü.</p>
<p class="calibre1">Maçtan bir ay önce, Alman takımının hücum bölgesindeki yıldızı ünlü santrafor Hetske'yi getireceği tahmin edilmişti. Gerçekten de, Hctske geldi. Alman takımı sahaya marş eşliğinde çıktı ve ünlü adam konuk oyuncu kalabalığının arasında olduğu halde, halk, daha oyuncular sahaya dağılmadan önce (her zaman olduğu gibi) ünlüyü tanıdı.</p>
<p class="calibre1">"Hetske! Hetske!" diye bağırdı seyirciler, ünlü oyuncunun görünmesinden ve onu alkışladıklarından dolayı özel bir keyif duyarak.</p>
<p class="calibre1">Ufak tefek, kara kuru, hafif kambur görünen Hetske biraz yana çekildi, durdu, kollarını yukarı kaldırdı ve ellerini bir araya getirip salladı. Daha önce görmedikleri, bu yabancı selamlama şekli seyircileri daha da heyecanlandırdı.</p>
<p class="calibre1">Alman takımının (on bir kişi) canlı renkli forması açık havada sanki yeşil bir fondaki yağlı boya gibi parladı. Üzerlerinde altın rengine yakın portakal rengi, göğüs kısmının sağ yanında yeşil-leylak şeritler olan tişörtler ve siyah şortlar vardı. Şortlar rüzgarda hışırdıyordu.</p>
<p class="calibre1">Az önce giydiği formanın gıcırlığından huzursuz olan Volodya Makarov, futbolcu kulübesinden sahaya bakıyordu. Almanlar sahanın ort;:ısına gelmişti.</p>
<p class="calibre1">"Çıkalım mı?" diye sordu. “Çıkalım mı?"</p>
<p class="calibre1">“Çık!" diye emir verdi takım kaptanı.</p>
<p class="calibre1">Kızıl formalar ve beyaz şortlar giymiş Sovyet takımı koşarak çıktı. Seyirciler parmaklıklara yığıldı, ayaklarıyla tahtaları dövdüler.</p>
<p class="calibre1">Bağırtılar müziği bastırdı.</p>
<p class="calibre1">Almanlara maçın ilk yarısını rüzgar yönünde oynamak düştü.</p>
<p class="calibre1">Bizimkiler sadece oynamakla ve daha iyi oynamak için gereken her şeyi yapmakla kalmıyor, aynı zamanda Almanların oyununu hem seyirci gibi gözlemeye, hem de profesyonellik açısından değerlendirmeye çabalıyorlardı. Maç kırk beşinci dakikadaki kısa bir arayla birlikte, doksan dakika sürdü. Aradan sonra takımlar sahadaki yerlerini değiştirdi. Rüzgarlı havada en rahatı güçleri tazeleyip rüzgara karşı oynamaktı.</p>
<p class="calibre1">Almanlar sırtlarını rüzgara vererek oynamıştı, ama rüzgar çok güçlüydü, bu yüzden bütün oyun bizim kalemizin çevresinde döndü. Top neredeyse hiç çıkmadı Sovyet sahasından. Bizim bekler güçlü “çiviler" çaktılar, yani yüksek parabolik paslar attılar, ama top, rüzgârdan duvara takılıp, sapsarı ışıklar saçarak geri dönüyor ve tekrar gürlüyordu. Almanlar kudurmuşçasına atak yapıyordu. Ünlü Hetske'nin gerçekten de fırtına gibi bir oyuncu olduğu anlaşıldı. Bütün dikkatler onun üzerinde toplanmıştı.</p>
<p class="calibre1">Top ona geldiği zaman, yukarılarda oturan Valya, sanki şimdi, hemen, korkunç ve haince bir şey görecekmiş gibi çığlıklar atıyordu. Hetske kaleye doğru yol açtı, onun süratine ve baskısına yetişemeyen bizim bekleri geride bıraktı ve kaleye şut çekti. O zaman, yanındakine atılan Valya, iki eliyle onun elini yakaladı, yanağına bastırdı ve bir yandan yüzünü gizlemeye, korkunç olayı görmemeye çabalarken, diğer yandan, kısılmış gözleriyle, güneş altında koşmaktan kararmış olan Hetske'nin korkunç hareketlerini izlemeyi sürdürdü.</p>
<p class="calibre1">Ama Sovyet takımının kalecisi Volodya Makarov, topu yakaladı. Daha hareketini tamamlamamış, şut çekmeye hazırlanan Hetske, zarifçe bu hareketi başka bir harekete, dönüp koşmak için gerekli harekete çevirdi ve formasının karasına dek sırılsıklam tere batmış sırtını dönerek koştu. O zaman Valya, doğal duruşuna geri döndü ve gülmeye başladı: Önce bizimkilere şut çekmediler diye mutluluktan; ve sonra, az önce çığlık atıp yanındakinin elini tuttuğunu hatırladığından.</p>
<p class="calibre1">"Makarov! Makarov! Bravo Makarov!" diye bağırdı herkesle birlikte.</p>
<p class="calibre1">Top ikide bir kaleye uçuyordu. Kalenin direklerine çarpıyor, direkler çarpılıyor, Üzerlerinden kireç dökülüyordu... Volodya topu matematiksel olarak olanaksız bir uçuşla yakalıyordu. Bütün seyirciler, tribünün bütün o canlı dağı dikclmişti sanki - seyircilerin hepsi, sonunda en ilginç şeyi, golün atılmasını görecek olmanın korkunç sabırsız arzusuyla ayağa kalkmıştı. bu arada hakem de düdüğü dudaklarına götürmüş, gol düdüğünü çalmaya hazırlanmıştı... Volodya topu yakalamadı - onu uçuş hattından çıkardı ve fizik kurallarını çiğnercesine, öfke dolu bir kuvvetle akıl almaz bir hareket yaptı. Topla birlikte, tam anlamıyla ona çivilenmiş gibi döne döne uçtu: Bütün bedeniyle sardı topu - dizleri, karnı ve çenesiyle, bütün ağırlığını topun üzerine vererek sarıldı topa, tıpkı alevi söndürmek için üzerine atılan bir battaniye gibi. Yakalanan topun hızı Volodya'yı iki metre yana fırlattı, çatapat gibi düştü Volodya. Rakip forvetler üzerine hücum etti, ama sonuçta top mücadelenin dışına çıkmıştı.</p>
<p class="calibre1">Volodya kalenin içinde kaldı. Yerinde duramıyordu. Topla mücadelenin yol açtığı enerjiyi bastırmaya çalışarak, kale çizgisi üzerinde bir direkten diğerine yürüyordu. Her yeri ağrıyordu. Kollarını oynatıyor, sarsılıyor, ayağıyla sahadaki bir tümseğe vuruyordu. Oyunun başında zarif bir hali vardı, şimdiyse paçavralardan, kara bir bedenden ve kocaman parmaksız eldiveninin derisinden ibaretti. Soluklanması kısa sürdü. Almanların hücumu yeniden Moskova kalesine yöneldi. Volodya tutkuyla zafer kazanmak istiyordu ve takımının her oyuncusu için heyecan duyuyordu. Hetske'ye karşı nasıl oynanacağını, onun zayıf yönlerinin neler olduğunu, ataklarından nasıl korunacağını sadece kendisinin bildiğine inanıyordu. Ayrıca, ünlü Alman'ın Sovyet oyunu hakkında neler düşündüğünü de merak ediyordu. Kendisi beklerinin her birini alkışlayıp onlar için “hurra" diye bağırırken, Hetske'ye şöyle bağırmak istiyordu:</p>
<p class="calibre1">"Bak biz nasıl oynuyoruz! İyi oynuyoruz ha, ne der-</p>
<p class="calibre1">• T»</p>
<p class="calibre1">sın?</p>
<p class="calibre1">Futbolcu olarak Volodya Hetske'nin tam tersiydi. Volodya profesyonel bir sporcuydu, diğeriyse profesyonel oyuncu. Volodya için oyunun genel akışı, ortak zafer, sonuç önemliydi, Hetske'yse sadece kendi sanatını göstermeye çalışıyordu. Yaşlı, deneyimli bir oyuncuydu, takımın onurunu desteklemek için gelmemişti; sadece kendi başarısına değer veriyordu; herhangi bir spor örgütünün daimi üyesi değildi, çünkü para için kulüpten kulübe geçme hesapları yapıyordu. Birinci ligdeki maçlara katılması yasaklanmıştı. Onu sadece dostluk maçlarına, gösteri maçlarına ve başka ülkelere seyahatlere davet ediyorlardı. Sanatını talihle birleştirmişti. Varlığı oynadığı takım için bir tehlike oluşturuyordu. İster takım arkadaşları olsun ister rakipler, oyuncuları hor görüyordu. Bildiği tek şey, her takıma gol atabileceğiydi. Gerisi onun için önemli değildi. Kolaycıydı o.</p>
<p class="calibre1">Daha oyunun ortalarında seyirciler, Sovyet takımının Almanlara yenilmeyeceğini anladılar. Doğru ataklar yapmıyorlardı - Hetske buna engel oluyordu. Onların düzenlerini bozuyor, yıkıyordu. Sırf kendisi için, kendi başına riske girip, yardım almadan ve yardım etmeden oynuyordu. Topu alınca, oyunun bütün hareketlerini kendine yöneltiyor, onu bir yumak haline getiriyor, düğümleyip çözüyordu, bir köşeden diğerine geçip duruyordu - kendi başına, takım arkadaşları için anlaşılır olmayan planlarla, sadece kendine, kendi koşma ve hasmını atlatma becerisine güvenerek.</p>
<p class="calibre1">Seyircilcr buna bakarak, oyunun ikinci yarısının, Hetske yorulduğu ve bizimkiler sahanın diğer tarafına geçtiği zaman Almanların hezimetiyle sona ereceği sonucunu çıkarmışlardı. Yeter ki şimdilik bizimkiler dayansın, kendi kalelerine tek bir top bile geçirmesine izin vermesinler.</p>
<p class="calibre1">Ama bu kez Hetske'nin virtüözlüğü kendini aşmıştı. Araya on dakika kala, topu gövdesiyle karşılayarak sağ köşeye fırladı, sonra sertçe durdu, onun duracağını ummadıkları için ileri ve sağa koşan peşindeki oyuncuları atlattı, topla birlikte sahanın ortasına döndü ve açık uzamda, kalan tek Sovyet bekini aşıp, sanki mesafenin süresini ve şutun hızını ölçüp biçer gibi bir &lt;.ıyağına bir kaleye bakarak, topu doğruca kaleye sürdü.</p>
<p class="calibre1">Tribünlerdcn kesintisiz bir "o-o-o" uğultusu yükseldi.</p>
<p class="calibre1">Volodya, kollarını görünmez bir fıçı tutuyormuş gibi gerip açarak topu tutmaya hazırlandı. Hetske şut çekmeden, kaleye doğru koşuyordu. Volodya onun ayaklarının dibine atladı. Top ikisi arasında, bir fıçının içindeymişçesine çırpındı; sonra seyircilerin ıslık ve patırtıları sahnenin finalini örttü. İkisinden birinin vuruşuyla top kolay ve yanlış bir biçimde Hetske'nin başının üzerinde uçtu ve o da selam verir gibi bir kafa atarak onu ağlara gönderdi.</p>
<p class="calibre1">Böylece, Sovyet takımı gol yedi.</p>
<p class="calibre1">Stadyum gümbürdüyordu. Dürbünler Sovyet tarafına döndü. Hetske, yanardöner pabuçlarına baka baka, gösterişli bir şekilde sahanın ortasına koştu.</p>
<p class="calibre1">Yoldaşlar Volodya'yı yerden kaldırdılar.</p>
<p class="calibre1">Valya diğerleriyle birlikte başını çevirdi. Kavalyerov onun, kendisine çevrilmiş yüzünü gördü. Kızın onu gördüğünden şüphesi yoktu. Telaşla konuşmaya başladı, tuhaf bir sezgiyle öfkeye kapılmıştı. Çevredekiler onun huzursuzluğunu fark etmiş, onunla alay ediyormuş gibi gelmişti.</p>
<p class="calibre1">Yanında oturanlara baktı. Ondan biraz ötede, onunla aynı köşede Andrey Babiçev'in de oturuyor olduğunu görmek beklenmedik bir şey oldu. Dürbünün ayarını yapan iki beyaz el, gri ceket giymiş iri gövde, budanmış bıyık Kavalyerov'u yeniden öfkelendirdi...</p>
<p class="calibre1">Kavalyerov'un tepesinde kara akşamıyla bir dürbün belirmişti. Dürbünün kayışları Babiçev'in yanaklarından aşağı sallanıyordu.</p>
<p class="calibre1">Almanlar tekrar hücuma geçmişti.</p>
<p class="calibre1">Birden, güçlü ve yanlış hesaplanmış bir şutla atılan top, yukarılara uçtu ve sahanın dışına, oyunun dışına, aşağı sıralardaki, telaşlı başların üzerinden geçip Kavalyerov'a doğru uçtu, bir an durdu, bütün şeritleriyle fır döndü ve tahta sıranın üzerine, Kavalyerov'un ayaklarının dibine düştü. Oyun durdu. Oyuncular bu beklenmedik olay yüzünden donakaldılar. Yeşil ve alaca bulaca, sürekli hareket halinde olan sahanın manzarası, şimdi bir anda taşlaşmıştı. Hani, film şeridi kopar, salonun ışıkları açıktır ve makinist daha ışığı kapayamamıştır, film şeridin koptuğu yerde donakalmıştır ve seyirciler tuhaf bir şekilde, hızlı hızlı konuşurken birden kıpırtısız bir halde kalmış kahramanın bembeyaz olmuş kadraj ve konturla-rını seyretmektedirler: Buna benzer bir durum olmuştu. Kavalyerov'un içi sıkıldı. Çevredekiler gülüşüyordu. Topun seyircilerin arasına düşmesi herkesi her zaman güldürür: Böyle bir anda seyirciler, birtakım insanların yarım saattir bir topun peşinde, onları (seyircileri, yabancı insanları) tamamıyla ciddiyetsiz olan bu vakit geçirme tarzını büyük bir ciddiyet ve tutkuyla seyretmeye mecbur ederek koşturuyor olduğunu fark eder sanki.</p>
<p class="calibre1">O anda binlerce kişi Kavalyerov'u davetsiz bir ilgiye boğuyordu ve bu ilgi gülünçtü.</p>
<p class="calibre1">Belki, Valya da, ona, yani topun çarptığı kişiye kahkahalar atıyordu! Belki, o misli eğleniyor, gülünç bir duruma düşmüş düşmanıyla eğleniyordu. Kıs kıs güldü, ayağını toptan çekti, top dengesini kaybedip bir kedi sadakatiyle tekrar ayağına geldi.</p>
<p class="calibre1">“Hey!" diye seslendi Babiçev kendini tutamayıp şaşkın bir halde.</p>
<p class="calibre1">Kavalyerov boyun eğdi. İki iri beyaz avuç topa uzandı. Topu kaldırıp Babiçev'e verdi. O da dikeldi, karnını öne çıkardı, topu tutan kollarını başının üzerine kaldırdı, uzağa fırlatmak için gerildi. Bu işi yaparken ciddi olamıyordu ve ciddi olması gerektiğini anlayarak, ciddi bir ifade takındı, suratını astı ve diri, kırmızı dudaklarını kastı.</p>
<p class="calibre1">Güçlü bir şekilde öne doğrueğilen Babiçev, topu fırlattı, büyülü bir şekilde sahaya ulaştırdı. “Beni tanımıyor," diye hıncı arttı Kavalyerov'un.</p>
<p class="calibre1">Oyunun ilk yarısı, Alman takımının "bir sıfır" üstünlüğüyle sona erdi... Üzerleri yeşil çimenle kaplanmış, yüzleri kararmış oyuncular, çıplak dizlerini suyun içindeymiş gibi güçlü ve geniş bir şekilde hareket ettire ettire geçide doğru yöneldiler. Ruslar gibi kırmızı değil, şakaklarından başlayarak pembe olan Almanlar Moskovalılarla alacalı bulacalı bir şekilde karışmıştılar. Oyuncular, herkesi bir anda, bütün kalabalığı geçidin tahta duvarları altından görerek, kimseyi ayrı ayrı görmeden yürüdüler. Kalabalığa kararmış yüzlerinde cansız, aşırı saydamlaşmış gözlerle ve gülümsemelerle karıştılar. Onları az önce koşturan ve düşüp kalkan rengarenk küçük figürler olarak görenler, şimdi onlarla yüz yüze geliyordu. Oyunun hâlâ dinmemiş olan gürültüsü onlarla birlikte hareket ediyordu. Çingeneye benzeyen Hetske, dirseğinin üst kısmına aldığı yarayı emerek yürüyordu.</p>
<p class="calibre1">Şu ya da bu oyuncunun boyu ya da yapısı, sıyrıklarının derinliği, ağır ağır soluması, giyiminin perişan bir hal almış olması gibi ayrıntılar aylak seyirciler için yenilik oluyordu. Uzaktan hepsi çok daha rahat, renkli bir görüntü veriyordu.</p>
<p class="calibre1">Kavalyerov yabancı böğürler arasında kendine yol açtı ve kolayca çimene ayak bastı. Burada, gölgede, diğerleriyle birlikte geçide koşturdu, tribünün çevresini arka taraftan dolandı. Ağaçların altındaki çimenliğe yerleştirilmiş büfe, bir anda doluvermişti. Krem renkli takım elbise giymiş olan kırış kırış ihtiyar, hırçın ve tehlikeli bir şekilde halkı süzüyor, dondurma yiyordu. Futbolcu kulübesine doluşmuştu kalabalık.</p>
<p class="calibre1">“Hurra! Makarov! Hurra!" diye heyecan dolu haykırışlar geliyordu oradan. Taraftarlar arı gibi sivri tellerden geçerek, duvarın üzerine ve daha da yukarılara çıkmıştı: Orman sakinleri gibi ağaçların üzerine, rüzgârdan sallanan koyu yeşillerin arasına yerleşmişlerdi.</p>
<p class="calibre1">Kalabalığın üzerinde parıltılı, çıplaklığı göz alan bir gövde havalandı. Volodya Makarov'u havaya atıyorlardı. Kavalyerov'un duygu çemberine katılmaya cesareti yoktu. Kalabalığın arasında açılan yarığa bakıyordu.</p>
<p class="calibre1">Volodya artık yerdeydi. Tek çorabı aşağı inmiş, yeşil lastiği armut biçimli, kıllı baldırına dolanmıştı. Yırtılmış forması gövdesinde parça parça duruyordu. Kollarını bilge bir şekilde göğsünde kavuşturmuştu.</p>
<p class="calibre1">Ve işte Valya burada duruyor. Ve Andrey Babiçev de yanında.</p>
<p class="calibre1">Aylaklar üçünü de alkışlıyor.</p>
<p class="calibre1">Babiçev sevgiyle bakıyor Volodya'ya.</p>
<p class="calibre1">Rüzgâr girdi araya. Çizgili direk devrildi, bütün yapraklar sağa yattı. Aylaklar topluluğu dağıldı, bütün manzara değişti, insanlar tozdan kaçıştı. En kötüsü Valya'nın başına geldi. Pembe, kabuk kadar hafif elbisesi bacaklarından yukarı havalandı. Kavalyerov'a altındakileri sergiledi. Rüzgâr elbisesini yüzüne yapıştırdı ve Kavalyerov kızın yüzünün dış hatlarını, yelpaze haline gelen kumaşın şeffaflığı ve ışıltısı altından gördü. Kavalyerov tozların arasında, kızın elbisesini tutarken şaşırıp olduğu yerde döndüğünü, devrilir gibi sendelediğini gördü. Eteğini yakalamaya, dizlerinin arasına sıkıştırmaya çalışıyordu, ama başaramadı ve rezalete son vermek için, fazlasıyla açılan bacaklarını kapatmak için, beklenmedik bir anda yakalanan bir yüzücü gibi elleriyle dizlerini örtmeyi denedi.</p>
<p class="calibre1"><a id="bookmark1"><sup class="calibre4"><a href="#footnote1">1</a></sup></a></p>
<p class="calibre1"> Popüler bilim ve bilimkurgu yazarlığı da yapmış olan, Neptün ve Jüpiter'in aylarına isim veren bir Fransız astronomu (1842-1925). Türkçede, 19. yüzyıl sonunun astronomi kitaplarından olan, Muallîm Nâdiri Fevzi'ye ait <span class="calibre2">Teşekkülât-1 Avalim</span>'in (1890) içeriğinin ondan esinlendiği söylenmektedir. Kenan Rifai, <span class="calibre2">Dünyanın İnkılabı</span> adıyla bir eserini çevirmiştir. (ç.n.)</p>
<p class="calibre1"><a id="bookmark2"><sup class="calibre4"><a href="#footnote2">2</a></sup></a></p>
<p class="calibre1"> Truba, Moskova'nın Tsvet Bulvarı yakınlarında, Trub Meydanı'nda yer alan, sincaplardan balıklara dek çeşitli hayvanların bulunduğu bir evcil hayvanlar pazan. (ç.n.)</p>
<p class="calibre1"><a id="bookmark3"><sup class="calibre4"><a href="#footnote3">3</a></sup></a></p>
<p class="calibre1"> Soyulmuş yumurtaların kırmızı şarapla yumuşatılıp yeşillikle birlikte tavuk derisine sarılarak haşlanmasıyla yapılan bir yemek. (ç.n.)</p>
<p class="calibre1"><a id="bookmark4"><sup class="calibre4"><a href="#footnote4">4</a></sup></a></p>
<p class="calibre1"> Rusların Gürcistan'ın Borjomi şehrinde 19. yüzyıl ortalarında keşfedip ticarileştirdiği, günümüzde de ünlü olan bir madensuyu. (ç.n.)</p>
<p class="calibre1"><a id="bookmark5"><sup class="calibre4"><a href="#footnote5">5</a></sup></a></p>
<p class="calibre1"> Ukrayna'da, Dinyeper kıyısında bir kent. (ç.n.)</p>
<p class="calibre1"><a id="bookmark6"><sup class="calibre4"><a href="#footnote6">6</a></sup></a></p>
<p class="calibre1"> Devlet Polis Teşkilatı (GPU, Gosudarstvennoye Politiçeskoye Uprav-leniye), 6 Şubat 1922'de casuslukla, karşıdevrimcilikle ve çetecilikle mücadele için kuruldu. (ç.n.)</p>
<p class="calibre1"><a id="bookmark7"><sup class="calibre4"><a href="#footnote7">7</a></sup></a></p>
<p class="calibre1"> İngiltere'nin önemli sanayi bölgelerinden, kültür hayatı canlı bir şehir. (ç.n.)</p>
<p class="calibre1"><a id="bookmark8"><sup class="calibre4"><a href="#footnote8">8</a></sup></a></p>
<p class="calibre1"> Birahane adını aynı adı taşıyan caddeden alıyor. (ç.n.)</p>
<p class="calibre1"><a id="bookmark9"><sup class="calibre4"><a href="#footnote9">9</a></sup></a></p>
<p class="calibre1"> ka'nın çarmıha gerildiği yer Rusçaya Rıranice adıyla geçmiş, Latince Calvaria olarak biliniyor. Türkçede Colgota ve İngilizceden aktarılan Colgotha olarak anılıyor. (ç.n.)</p>
</body>
</html>
