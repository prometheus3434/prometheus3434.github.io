<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12"><span class="calibre5"><br class="calibre2" /></span></p>

  <h1 class="calibre14"><span class="calibre5">&nbsp; &nbsp;1</span><br class="calibre4" /></h1>

  <p class="calibre12">13 Kasım akşamı Stockholm'de gökyüzü delinmişçesine yağmur yağıyordu. Martin Beck ile Kollberg, güney bölgesi varoşlarındaki Skarmarbrink metro istasyonundan pek uzağa düşmeyen sözü geçen İkinci kişinin evinde karşılıklı geçmişler, satranç oynuyorlardı.</p>

  <p class="calibre12">Son birkaç gündür işlerin durgun gitmesine koşut olarak, bir bakıma kendilerine izin vermişler, kafa dinliyorlardı.</p>

  <p class="calibre12">Martin Beck çok kötü bir satranççı olmasına karşın, yine de oynardı. Kollberg'in iki aydan gün almış bir kızı vardı. Bu belirli akşam bebe bakıcılığı yapma zorunluluğunda kalmıştı. Martin Beck'e gelince, mutlaka gerekmediği sürece evine gitmemeyi alışkanlık haline getirmişti. Hava kötünün kötüsüydü. Dalga dalga saldıran yağmur orduları damları silip süpürüyor, ardı arkası kesilmez sert darbelerle pencere camlarını zorluyorlardı. Sokaklara boş gözüyle bakılabilirdi. Ara sıra koşturduğu görünen tek tük kişilerin böyle bir gecede <span class="calibre5">dışarıda olmalarını gerektirir önemli nedenleri vardı. Strandvagen'deki Amerikan Elçiliği'nin önünde ve de oraya yönelik çevresi yollarda dört yüz on iki polis, sayısı iki katına ulaşan göstericilerle çatışmaktaydı. Polis göz yaşartıcı bombalar, tabancalar, kırbaçlar, coplar, otomobiller, motosikletler, kısa dalga telsizler, pilli megafonlar, toplum köpekleri ve de birden gemi azıya alan sinirli atlarla donatılmıştı. Göstericiler bir mektup ve de kova kova boşalan yağmur altında yazıları giderek akıp silikleşen karton dövizlerle silahlanmışlardı. Onlara türdeş bir topluluk gözüyle bakmak doğrusu kolay değildi. Çünkü kalabalık akla gelebilecek her tür insandan oluşmaktaydı: cin pantolonlarıyla aba kabanları içinde on üç yaşındaki okul öğrencisi kızlar ve de politikaya ölesiye ciddi bulaşmış üniversiteli gençlerden tutun da kışkırtıcılar, anadan doğma profesyonel belalılara varıncaya dek her türlüsünü, dahası, başında beresi ve elinde ipekli mavi şemsiyesiyle seksen beş yaşında bir kadın ressamı bile görme olanağı bulunuyordu. Ortaklaşa bir güçlü güdü onları birleştirip bütünleştirerek yağmura ve daha kaşıklarına çıkacak ne varsa buna karşı meydan okumaya itmişti. Öte yanda polis, hiç de örgütün seçme kişilerinden oluşma değildi. Kentin tüm karakollarından devşirilme, derme çatma bir alaydı. Çünkü bir doktor tanıdığı ya da kaytarma ustası olan her polis bir yolunu bulup bu tatsız görevden kaçma başarısını göstermişti. Geriye, işi bile isteye ve severek üstlenenlerle "çaylak" olarak anılagelen kaytarma yollarından henüz habersiz, çok genç ve toy polisler kalıyordu. Kaldı ki, çaylaklar ne yaptıklarını, niçin yaptıklarını biliyor değillerdi. Bu</span> <span class="calibre5">konularda hiç aydınlatılmamışlardı. Atlar gemlerini çiğneyerek şahlanıyor, arada elleri tabanca kılıflarına giden polisler coplarıyla saldırı üstüne saldın tazeliyorlardı. Bir küçük kız yıllar sonra bile unutulmayacak bir döviz taşımaktaydı: GÖREV BAŞINA! PİÇ ÜRETİMİNE DEVAM. POLİSE YETİŞTİR ADAM!</span></p>

  <p class="calibre12"><a id="bookmark1"></a></p>

  <p class="calibre12">Yüzer kiloluk üç devriye polisi kendilerini balıklama</p>

  <p class="calibre12">kızın üzerine attılar, dövizi paramparça yırttılar ve onu yerlerde sürükleyerek polis arabasına tıkıp kollarını büktüler, memelerini mıncıkladılar. Daha bugün on üçüne bastığı için, henüz göğüsleri çıkmamıştı.</p>

  <p class="calibre12">Toplam, elliyi aşkın kişi yakalandı. Çoğunun yüzü gözü kan içindeydi. Aralarında kimi tanınmış kişiler de vardı ki, gazetelere bu konuda sütun sütun yazı döşenmekten ya da radyo ve televizyonda seslerini duyurup yüzlerini göstermekten yoksun kimseler değillerdi. Bu tip kişileri karşılarında gören bölge karakollarının nöbetçi çavuşları, bir titreme nöbetine tutulmanın ardı sıra, özür dileyen gülücükler ve de yere koşut bel kırmalarla onları kapılara dek uğurlamadaydılar. Diğerlerine gelince, kaçınılmaz sorgulama süresince bu hoşgörünün binde birini bile göremediler. Bir atlı polis atılan boş bir şişeyle başından yaralanmıştı ve de bunu biri atmıştı mutlaka.</p>

  <p class="calibre12">Harekâtı, askeri okulda eğitim görmüş yüksek rütbeli bir güvenlik görevlisi yönetmişti. Kendisi bir dirlik ve düzenlik kurma yetkilisi olarak ün salmıştı. Yaratageldiği kargaşa ve karmaşa tablosunu övünçle anıyordu.</p>

  <p class="calibre12">Skarmarbrink'deki evde, Kollberg satranç taşlarını topladı, bir tahta kutuya doldurdu ve satranç tahtası<span class="calibre5">nı şak diye kapadı. Akşam kursundan dönen karısı doğruca yatmaya gitmişti.</span></p>

  <p class="calibre12">Kollberg böbür böbür böbürlenerek: "Şu oyunu hiç öğrenemeyeceksin," dedi. Boynu bükük Martin Beck: "Özel bir yetenek ve beceri gerektirdiği söylenir," karşılığında bulundu. "Satranç sezgisi deniyor sanırım." Kollberg konu değiştirdi:</p>

  <p class="calibre12">"Bahse girerim, bu akşam Strandvagen'de kan gövdeyi <span style="font-size: 1em; line-height: 1.2; text-indent: 1.5em;">götürmüştür."</span></p>

  <p class="calibre12">"Ben de aynı düşüncedeyim. Sorun ne?" "Elçiye bir mektup iletmek istiyorlardı," dedi Kollberg. "Bir mektup. Niye postayla göndermezler bunu?" "Yankı uyandırmaz da onun için." "Uyandırmaz, evet, ama öylesine aptalca bir girişim ki, kişi insanlığından utanıyor." "Evet," diyerek katıldı Martin Beck. Şapkasıyla paltosunu giymiş, kapıdan çıkmak üzereydi. Kollberg hemen ayağa kalktı: "Senle geliyorum." "Çıldırdın mı?"</p>

  <p class="calibre12">"Canım şöyle azıcık dolaşmak istiyor." "Bu havada?" Koyu mavi poplin pardösüsünü sırtına geçirmek için uğraşan Kollberg,</p>

  <p class="calibre12">"Ben yağmursever bir hayvanım," dedi. Martin Beck takıldı: "Nezlemi kıskanmış olmayasın?" Martin Beck ile Kollberg polistiler. Her ikisi de cinayet masasındandı. Şimdilik elleri boş olduğu için kendi<span style="font-size: 1em; line-height: 1.2; text-indent: 1.5em;">lerini gönül rahatlığı içinde tembelliğin koynuna kapıp koyuverebillrlerdi.</span></p>

  <p class="calibre12"><a id="bookmark2"></a></p>

  <p class="calibre12">Kentin kenar semtlerinde polis görme olanağı yoktu. Dörtyol ağzındaki yaşlı Hanım, yanına yaklaşıp selam verdikten sonra, kendisini kolundan tutarak karşı kaldırıma geçirecek güleç yüzlü yardımsever polisi boşuna bekledi durdu. Az önce bir vitrin camını tuğlayla kırmış olan kişinin kaygılanması gereksizdi. Çünkü hızla yaklaşmakta olan bir polis arabasının suçlu yüreklere korku salan siren onu eyleminden alıkoymayacaktı. Polisin başını kaşıyacak zamanı yoktu. Daha bir hafta öncesi polis müdürü bir genelge yayımlayarak,</p>

  <p class="calibre12">Amerikan Elçisi'ni, Lyndon Johnson ile Vietnam Savaşını sevmeyen kişilerin mektup verme ya da buna benzer davranışlarına karşı korumak zorunluluğunda oldukları için, polisi yasal görevlerinin birçoğundan affetmek gerekeceğini bildirmişti.</p>

  <p class="calibre12">Dedektif Komiser Lennart Kollberg de Lyndon Johnson ile Vietnam Savaşını sevmezdi, ama yağmur altında kent sokaklarında dolaşmayı severdi.</p>

  <p class="calibre12">Gecenin on birinde yağmur hâlâ indirmekteydi ve de gösteriye durdurulup dağıtılmış gözüyle bakılabilirdi. Bu sıra Stockholm'de sekiz cinayet işlendi ve de bir cinayet girişiminde bulunuldu.</p>

  <h1 class="calibre12" id="sigil_toc_id_1"><a id="bookmark3"></a>2</h1>

  <p class="calibre12">Üzgün gözlerle camdan dışarı bakan adam, yağmur, diye düşündü. Kasım karanlığı ve yağmur, soğuk ve koşuşma. Yaklaşan kışın öncüleri. Yakında kar başlardı. Bu sıra kentin hiçbir yanı çekici değildi. Çıplak ağaçları ve de eski püskü, hantal apartmanlarıyla en başta burası. Daha başlangıçtan yanlış bir görüşle ele alınıp planlanmış, rüzgâra açık bir meydan. Belirli hiçbir yöne ulaşan yolu yoktu, hiçbir zaman da olmamıştı. Çok önceleri başlatılıp bir türlü bitirilememiş görkemli kent planının korkunç bir anısı olarak orada bulunageldiği için olduğu yerde duruyordu işte. Ne ışıklı dükkân camları vardı ne de insanlar kaldırımlarda. Sadece ulu, yapraksız ağaçlar ve de donuk beyaz ışıkları ıslak araba damlarıyla çamurlu su birikintilerinden yansıyan sokak lambaları.</p>

  <p class="calibre12">Yağmur altında öylesine uzunca bir süre taban tepmişti ki, saçları ve pantolon paçaları sırsıklamdı. Şim<span class="calibre5">di de nemin bacakları boyunca ve de ensesinden omuz başlarına doğru soğuk soğuk yayıldığını duyuyor, hafifçe ürperiyordu.</span></p>

  <p class="calibre12">Yağmurluğunun üst iki düğmesini çözdü, sağ elini ceketinin içine daldırıp, tabancanın kabzasını okşadı. O da soğuk ve ıslakça yapışkandı.</p>

  <p class="calibre12">Bu dokunuş, koyu mavi poplin pardösülü adamı apansız ürpertti. Birtakım başka şeyler düşünmeye çalıştı. Sözgelişi, Andraitz'deki otelin balkonu. Beş ay önce tatilini orda geçirmişti. O yerinden kımıldamaz sıcağı getirdi aklına ve de sahili olduğunca kucaklayan güneşin parlak ışıklarını. Ya o balıkçı tekneleri ve koyun ötesindeki ufuklara ulaşmak için dağın tepelerinden aşıp gelen sınır tanımaz, masmavi gökyüzü?</p>

  <p class="calibre12">Sonra yılın bu zamanı orda da yağmur yağıyordur herhalde, diye düşündü. Üstelik evlerde merkezi ısıtma da yoktu, yalnızca koca kütükler yanan ocaklar vardı. Derken baktı, artık aynı sokakta değildi. Yakında yine yağmur altına inmek zorunda kalacaktı.</p>

  <p class="calibre12">Ardındaki basamaklarda birinin varlığını duydu. Bunun, on iki durak önce kentin merkezi olan Klarabergsgatan'daki Ahlens mağazası önünden binen kişi olduğunu biliyordu.</p>

  <p class="calibre12">Yağmur, diye düşündü. Hiç sevmiyorum. Aslında tiksiniyorum. Acaba bir üst rütbeye ne zaman yükseleceğim? Hem burada işim ne benim? Niye evde onunla birlikte sıcacık yatağımda...</p>

  <p class="calibre12">İşte son düşüncesi bu oldu.</p>

  <p class="calibre12">Üst yanları krem renginde ve damı griye boyalı çift katlı bir kırmızı otobüstü. Leyland Atlantean tipi olup, İngiltere'de yapılmıştı. Ne var ki, henüz iki ay önce yü<span style="font-size: 1em; line-height: 1.2; text-indent: 1.5em;">rürlüğe konan İsveç'in sağdan trafik akımı düzenince kurgulanagelmişti. Bu belirli gecede, Stockholm'ün dört numaralı güzergâhı olan Bellmanstro-Djurgarden-Karlberg arası gidiş-geliş yolunda servise konmuştu. Şimdi kuzeybatı yönünde yol alarak, Norra Stationsgatan terminaline yaklaşmaktaydı. Burası, Stockholm ile Solna arası kent sınırının hemen birkaç metre gerisinde yer alıyordu.</span></p>

  <p class="calibre12">Stockholm'ün bir banliyösü olan Solna, iki kent arası sınır haritada yalnızca noktalı bir çizgi gibi görülse de, bağımsız bir belediye yönetimi kuruluşunda işlem görür.</p>

  <p class="calibre12">Büyüktü bu kırmızı otobüs. On iki metreyi aşkın uzunlukta ve de yaklaşık beş metre yüksekliğinde. On beş tonun üstünde bir ağırlığı vardı. Farları yanıyordu ve de Karlbergsvagen'in ıssız sokaklarında sıra sıra dizili yapraksız ağaçlar arasından geçerken, buğulu camlarıyla içerisi sıcak, sinirleri gevşetici bir görünüm taşıyordu. Sonra sağa, Norrbackagatan'a saptı. Norra Stationsgatan'a inen uzun bayırda motorun sesi hafiflemişti. Yağmur sac damı ve camları var gücüyle dövüyordu. Sırtlarında ağır yükleriyle yokuş aşağı amansızca kayan tekerlekler, iki yanlarına fışır fışır su sütunları sıçratmaktaydı.</p>

  <p class="calibre12">Caddeyle birlikte bayır da sona eriyordu. Otobüsün otuz derecelik bir açıyla Norra Stationsgatan'a sapması <span style="text-indent: 1.5em; font-size: 1em; line-height: 1.2;">gerekirdi. Oradan öte güzergâhın sonuna sadece üç yüz metrelik bir yolu kalıyordu.</span></p>

  <p class="calibre12">Şu sıra taşıtı gözleyen tek kişi, Norrbackagatan'ın yüz elli metre kadar ötesindeki bir evin duvarına sıkı sıkıya yapışmış duran bir adamdı. O da bir camı kır<span style="font-size: 1em; line-height: 1.2; text-indent: 1.5em;">mak üzere olan bir hırsızdan başkası değildi. Otobüsü fark etmiş olmasının nedeni, bu koca şeyi ayak altında görmek istemeyişindendi. İşte şimdi sindiği yerde onun defolup geçmesini bekliyordu.</span></p>

  <p class="calibre12">Köşe başında yavaşladığını ve de yanıp sönen yan lambalarıyla sola dönmeye çalıştığını gördü. Derken gözden silindi. Yağmur öncesinden de hızlı indiriyordu. Adam elini kaldırıp camı kırdı.</p>

  <p class="calibre12">Ancak dönüşün asla tamamlanamadığını gözden kaçırdı.</p>

  <p class="calibre12">Çift katlı kırmızı otobüs dönemecin orta yerinde biran durur gibi oldu. Sonra dümdüz karşı yana yol aldı, kaldırıma çıktı ve de Norra Stationsgatan'ı öteki terk edilmiş hurda deposundan ayıran telörgüye saplanıp kaldı.</p>

  <p class="calibre12">Evet, saplanıp kaldı.</p>

  <p class="calibre12">Motor stop etti, ama farlar ve de içerinin ışığı hâlâ yanıyordu.</p>

  <p class="calibre12">Buğulu camlar, soğuk ve karanlığın içinde ışıl ışıl ışıldamakta devam ettiler.</p>

  <p class="calibre12">Ve de yağmur metal damı kırbaçlıyordu.</p>

  <p class="calibre12">13 Kasım 1967 tarihinin bu gece vaktinde saatler on biri üç geçtiğini gösteriyorlardı.</p>

  <p class="calibre12">Stockholm'de.</p>

  <h1 class="calibre12" id="sigil_toc_id_2">3</h1>

  <p class="calibre12">Kristiansson ile Kvant Solna'nın telsizli devriye polisleriydi.</p>

  <p class="calibre12">Pek verimli olmayan meslek yaşamları süresince bini aşkın sarhoş toplamışlar ve de bir düzine hırsızı suçüstünde yakalamışlardı. Hele bir keresinde, ırzına geçip öldürmeye hazırlanan bir seks manyağını yakalamakla, altı yaşında bir kızın canını kurtarmışlardı.<a href="../Text/Section0003.xhtml#ack4" id="dip4">[-4]</a> Henüz beş ayını doldurmamış bir olaydı bu. Rastlantı bir zafer olmasına karşın, o sıra yarattığı büyük övgü sarhoşluğundan daha kendilerini sıyıramadıkları gibi, zaten böyle bir niyet de taşımıyorlardı.</p>

  <p class="calibre12">Bu belirli gecede, silme bira dolu birer bardak dışında, hiçbir şey tutmamışlardı. Ama bu yaptıkları belki de kuralları çiğnemek olduğu için bilmezlikten gelmek en doğrusuydu.</p>

  <p class="calibre12">On buçuğa az kala bir telsiz emrine uyarak, Ha<span class="calibre16" style="font-weight: normal;">ui</span><span style="font-size: 1em; line-height: 1.2; text-indent: 1.5em;">vudsta dolaylarında bulunan Kapellgatan'daki bir adrese gitmişlerdi. Orada biri, dış basamaklar üzerinde hareketsiz bir gövdenin serilmiş yatmakta olduğunu bildirmişti. Oraya varmaları sadece üç dakika sürdü. Benekli partal paltosu, partal ayakkabıları ve de buruş buruş siyah pantolonu içinde bir insanoğlu kuşkuya yer bırakmaz bir biçimde sokak kapısının önünde dört parça olmuş yatıyordu. İçerdeki ışıklı holde terlikli ve sabahlıklı yaşlıca bir kadın dikilmiş duruyordu. Anlaşılan, şikâyet ondan gelmişti. Cam kanatlı kapının ardından polislere el etti. Sonra bunu biraz aralayıp kolunu uzatarak, kalıp gibi hareketsiz yatan gövdeyi gösterdi.</span></p>

  <p class="calibre12">"Aha! Bu da ne mene şeymiş bakalım?" dedi Kristiansson.</p>

  <p class="calibre12">Kvant eğilip kokladı. Yüzünü buruşturarak, "Sızıp kalmış," diye söylendi. "Yardım et, Kaile." Kristiansson tez canlı değildi: "Dur bakalım hele!"</p>

  <p class="calibre12">"Ne?"</p>

  <p class="calibre12">Kristiansson sahte bir nazikliğe bürünerek sordu: "Siz bu adamı tanır mısınız Bayan?" "Tanıdığımı söyleyebilirim." "Nerde oturur?"</p>

  <p class="calibre12">Kadın, holün üç metre içerisinde bulunan bir kapıyı gösterdi:</p>

  <p class="calibre12">"Orda işte! Kapıyı açmak için uğraşırken olduğu yerde yığılıp kaldı."</p>

  <p class="calibre12">Kristiansson başını kaşıyarak:</p>

  <p class="calibre12">"Evet, doğru," dedi. "Anahtar elinde duruyor. Yalnız mı yaşar?"</p>

  <p class="calibre12"><span style="text-indent: 1.5em; font-size: 1em; line-height: 1.2;">"Böyle sarhoş bir morukla kim yaşayabilir?" diye karşılık verdi yaşlı Hanım.</span><br /></p>

  <p class="calibre12">Kvant kuşkulu bir sesle sordu: "Ne yapmayı düşünüyorsun?"</p>

  <p class="calibre12">Kristiansson onu cevapsız bıraktı. Önce eğilip, matiz sarhoşun elinden anahtarı aldı. Sonra, yılların deneyiminden geçmiş bir tutuşla adamı ayakları üstüne dikti. Ön kapıyı diziyle iteleyip açarak, sızakalmış ihtiyarı evin İçine sürükledi. Kadın kenara çekilip yol verdi, Kvant da dış basamakların üstünde kaldı. Her ikisi de sahneyi sessiz bir hoşnutsuzlukla izliyordu.</p>

  <p class="calibre12">Kristiansson iç kapıyı açtı, odanın ışığını yaktı ve de adamın sırtından ıslak yağmurluğunu çıkardı. Sarhoş sendeledi ve de yatağa devrilerek şöyle homurdandı: "Sağol, Bayan."</p>

  <p class="calibre12">Sonra bir yanına dönerek yine sıza kaldı. Kristiansson anahtarlığı yatağın baş ucundaki tahta iskemlenin üstüne bıraktı, ışığı söndürdü ve de kapıyı çekip arabaya döndü.</p>

  <p class="calibre12">"İyi geceler, Bayan," dedi camdan uzanarak.</p>

  <p class="calibre12">Kadın ona kenetli dudaklarla ters ters baktı, başını geriye devirip evin içinde gözden silindi.</p>

  <p class="calibre12">Kristiansson insanlara duyduğu büyük sevgiden yapmamıştı bunu, fakat üşengeç oluşundan ötürü böyle davranmıştı.</p>

  <p class="calibre12">Bunu Kvant'dan iyi kimse bilemezdi. Malmö'de henüz sıradan devriye polisleri olarak kolgezdikleri zamanlar, Kristiansson'un sarhoşları sırtlaya sürükleye yollardan, dahası köprülerden geçirip komşu karakol bölgesine taşıdığını çok görmüştü.</p>

  <p class="calibre12"><span style="text-indent: 1.5em; font-size: 1em; line-height: 1.2;">Direksiyon başında Kvant oturuyordu. Kontağı açarken şöyle homurdandı:</span><br /></p>

  <p class="calibre12">"Bir de Siv bana üşengeç olduğumu söyler. Gelsin de seni görsün."</p>

  <p class="calibre12">Siv, Kvant'ın sevgili biricik karısı ve de tek konuşma konusuydu.</p>

  <p class="calibre12">"Niçin kendimi boşuna yokuşa süreyim?" dedi Kristiansson filozofça.</p>

  <p class="calibre12">Kristiansson ile Kvant kalıp ve görünüşte birbirinin benzeriydiler. Her ikisi de 1,83 boyunda, sarı saçlı, geniş omuzlu ve de mavi gözlüydü. Ne var ki, huyları çok <span style="text-indent: 1.5em; font-size: 1em; line-height: 1.2;">değişikti ve de olayları her zaman için aynı açıdan görmezlerdi. İşte bu da üstünde görüşbirliğine varamadıkları sorunlardan biriydi.</span></p>

  <p class="calibre12">Kvant sapına dek dürüst kişiydi. Gördüğü olaylardan asla ödün vermezdi. Ama öte yandan da, olabildiğince az şey görmekte uzman kesilmişti.</p>

  <p class="calibre12">Arabayı tam bir sessizlik içinde yavaş yavaş sürüyordu. Havudsta'dan uzanan dolambaçlı yolu izleyerek Polis Eğitim Koleji'nin önünden geçti. Sonra yazlık çay bahçelerini kapsayan bir bölgenin sokaklarına saparak demiryolu müzesini, Ulusal Bakteriyoloji Laboratuvarı'nı ve de Körler Okulu'nu geride bıraktı. Derken üniversite bölgesinin geniş bir alanda yayılan boy boy fakülte kuruluşları arasından döne dolana yol alarak demiryolları genel müdürlüğü yapısı önünden en sonunda doğruca Tomtebodavagen'e çıktı.</p>

  <p class="calibre12">Tek kişiye rastlamanın olağanüstü sayılacağı bölgelerden dolaşarak arabayı geçirmesi bakımından, doğrusu zekice düşünülmüş bir yön saptamasıydı. Bütün yol boyunca tek bir arabayla karşılaşmadılar. Sa<span style="font-size: 1em; line-height: 1.2; text-indent: 1.5em;">dece iki yaratık gördüler: önce bir kedi, sonra bir kedi daha.</span></p>

  <p class="calibre12">Tonıtebodavagen'in sonuna geldiklerinde, Kvant arabayı durdurdu. Radyatörü Stockholm kent sınırından tanı bir metre uzaklıktaydı. Boşta çalışan motorun mırıl mırıl sesini dinleyerek, nöbetin geri kalan dakikalarını kazasız belasız atlatmanın yollarını tasarlıyordu.</p>

  <p class="calibre12">Eğer sıkıysa geldiğin yoldan geri dön de erkek olduğunu anlayalım, diye düşünen Kristiansson, yüksek sesle dedi ki:</p>

  <p class="calibre12">"Bana on kuron borç verebilir misin?" Kvant başını salladı, göğüs cebinden cüzdanını çıkardı ve de on papeli meslektaşının yüzüne bile bakmaksızın eline toka etti. Aynı anda çabuk bir karara vardı. Eğer kent sınırını aşıp Norra Stationsgatan yolunu kuzeydoğu doğrultusundan giderek beş yüz metre kadar izleyecek olsa, Stockholm'de yalnızca iki dakika kalma gereğini duyarlardı. Sonra hemen oradan Eugeniavagen'e sapabilir ve de hastanenin önünden geçerek Haga Park'ı da katettikten öte Kuzey Mezarlığı boyunca yol alıp en sonunda polis merkezinin kapısında kendilerini bulurlardı. Bu arada nöbet süreleri de sona ermiş olur ve de şu kötü havada bir de insan denen bela sever yaratıklara bulaşma olanağı bulmaksızın sıcacık yataklarında soluğu alırlardı.</p>

  <p class="calibre12">Araba Stockholm'e girdi ve sola dönüp Norra Stationgsgatan'a yöneldi.</p>

  <p class="calibre12">Kristiansson onluğu cebine atarak esnedi. Sonra da kovadan boşalırcasına yağan yağmurun aralığından bakıp şöyle dedi:</p>

  <p class="calibre12">"Orda, bu yana doğru koşturan bir dangalak var."</p>

  <p class="calibre12">Kristiansson ile Kvant, ülkenin en güney ucunda yer alan Skane ilindendiler. Sözcük düzenleri, şivelerine uygun olarak, hiç de imrenilir bir özellik taşımazdı.</p>

  <p class="calibre12">"Ula, çömezin iti de var," dedi Kristiansson. "Kolu da var, el ediyor."</p>

  <p class="calibre12">"Haşlakın teki, bana aş olmaz."</p>

  <p class="calibre12">Köpekli adam, ki gülünç denecek denli küçük bir köpekti, hayvanı peşi sıra su birikintileri içinden çeke sürükleye, yolun ortasına fırlayıp, kendini arabanın önüne attı.</p>

  <p class="calibre12">Çabucak frene basan Kvant,</p>

  <p class="calibre12">"Canın cehenneme!" diye sövdü. Yan camı indirip gürledi: "Tekerleklerin altına atmak istiyorsan kendini, başka araba mı bulamadın?"</p>

  <p class="calibre12">Adam parmağını yolun öbür başına uzatarak, soluk soluğa kekeledi:</p>

  <p class="calibre12">"Orda... orda... bir otobüs var orda."</p>

  <p class="calibre12">"Ne yapalım varsa?" diye çıkıştı Kvant kabaca. "Ya sen elin garip itine böyle davranmaktan utanmıyor musun? Zavallı dilsiz hayvana?"</p>

  <p class="calibre12">"Şey olmuş... bir kaza olmuş orda."</p>

  <p class="calibre12">"Tamam. Olmuşsa bakarız." dedi Kvant sabırsızca. "Sen açıl arabanın önünden."</p>

  <p class="calibre12">Arabayı sürdü. Bu ara omzu üstünden bağırmayı da unutmadı:</p>

  <p class="calibre12">"Bir daha böyle davrandığını görmeyelim." Kristiansson yağmurun aralığından bakarak, isteksizce konuştu: "Evet. Otobüsün teki yola sığmayıp kaldırıma tırmanmış. Şu çift kat hantoşlardan."</p>

  <p class="calibre12"><span style="text-indent: 1.5em; font-size: 1em; line-height: 1.2;">"Işıkları da yanıyor," dedi Kvant. "On kapısı da</span> <span style="font-size: 1em; line-height: 1.2; text-indent: 1.5em;">açık. Hopla da bir göz at, Kaile."</span></p>

  <p class="calibre12">Otobüsün arkasına çekip durdu. Kristiansson kapıyı açtı, eli kendiliğinden omuz kayışını düzeltirken, her zamanki sözler ağzından döküldü:</p>

  <p class="calibre12">"Aha! Bu da ne mene şeymiş bakalım?"</p>

  <p class="calibre12">Kvant gibi, onun da ayağında çizme, sırtında parlak düğmeli deri ceket vardı ve de belinde copla tabanca taşıyordu.</p>

  <p class="calibre12">Kvant arabadan çıkmamıştı. Oturduğu yerde, Kristiansson'un rahat adımlarla otobüsün açık duran ön kapısına doğru ilerlemesini izliyordu.</p>

  <p class="calibre12">Onun korkuluk demirine tutunarak kendini tembelce basamağa çektiğini ve de otobüsün içine bir göz attığını Kvant gördü. Derken bir çığlık koyuverip olduğu yere çömeldi. Aynı anda sağ eli de tabancasının kılıfına girmişti.</p>

  <p class="calibre12">Kvant ani kavramayla tepki gösterdi. Devriye arabasının kırmızı lambalarını, ışıldağını ve de turuncu çakarını yakmak ancak bir saniyesini aldı.</p>

  <p class="calibre12">Kvant arabanın kapısını açtığı gibi, boşanan yağmurun altına fırladığında, Kristiansson otobüsün yanında hâlâ çömelmiş duruyordu. Yine de, Kvant 7.65'lik Walter'ini çekip horoz kaldırmaktan kendini alamamıştı. Dahası, kol saatine göz atacak zaman bile bulmuştu.</p>

  <p class="calibre12">Tastamam on biri on üç geçiyordu.</p>

  <p class="calibre12"><br /></p>

  <h1 class="calibre12" id="sigil_toc_id_3">4</h1>

  <p class="calibre12">Norra Stationsgatan'a ilk gelen rütbeli polis Gunvald Larsson oldu.</p>

  <p class="calibre12">Kungsholmen polis merkezindeki masasının başında oturmuş, çapraşık anlatılı ve de can sıkıcı bir raporu belki de yüzüncü kez ezgin bezgin gözden geçirirken, bir yandan da Insanların ne demeye evlerine gitmediklerini merak edip duruyordu.</p>

  <p class="calibre12">Mutlu bir sonuca bağlanan sokak gösterilerinin aşkına merdiven ve koridorlarda havalı havalı koşturup duran</p>

  <p class="calibre12">Emniyet Müdürü, Emniyet Müdür Yardımcısı ve de emniyet amirleriyle, onlardan daha afralı tafralı birtakım komiserleri bu "insanlar" sınıfının içine tıkıştırmaktaydı. Bu koskoca herifler çocuksu şenliklerine son verip, akıllarını başlarına devşirerek evlerinin yolunu tutar tutmaz, kendi de hiç bekletmeden aynı şeyi yapacaktı.</p>

  <p class="calibre12">Telefon çaldı.Homur homur sesler çıkararak alıcıya uzandı:</p>

  <p class="calibre12"><span style="text-indent: 1.5em; font-size: 1em; line-height: 1.2;">"Alo! Larsson."</span><br /></p>

  <p class="calibre12">"Telsiz Merkezi konuşuyor. Bir Solna telsiz devriyesi Norra Stationsgatan'da bir otobüs dolusu ceset buldu." Gunvald Larsson duvardaki elektrikli saate gözlerini kaldırdı. On biri on sekiz geçtiğini gösteriyordu. Hemen şöyle dedi:</p>

  <p class="calibre12">"Peki, bir Solna telsizli devriyesi nasıl olur da Stockholm'de bir otobüs dolusu ceset bulur?"</p>

  <p class="calibre12">Gunvald Larsson, Stockholm Cinayet Masası'na bağlı bir Dedektif Komiser idi. Kaskatı dimdik tutumu nedeniyle meslekte pek sevilen bir kişi olduğu söylenemezdi.</p>

  <p class="calibre12">Ancak hiç zaman yltirmediğinden, oraya varan ilk yetkili oldu.</p>

  <p class="calibre12">Arabanın frenine bastı, paltosunun yakasını kaldırıp yağmurun altına adımını attı. Karşı kaldırıma fırlamış bir çift katlı kırmızı otobüs gördü. On bölümü bir telörgüyü çarpıp parçalamıştı. Hemen ardında beyaz çamurluklarıyla bir kara Plymouth duruyordu. Tüm kapılarında koca koca beyaz harflerle POLIS sözcüğü yazılıydı. Olağanüstü durum ışıklan yanmakta ve de ışıldağının hunisi Içinde ellerinde tabancalarıyla üniformalı iki devriye polisi durmaktaydı. Her ikisinin de benzi olağandışı biçimde soluktu. Biri deri ceketinin önüne küsmüştü ve de tanı bir şaşkınlık Içinde kendini pis bir mendille arıtma çabasındaydı.</p>

  <p class="calibre12">"Ne olmuş burada?" diye sordu Gunvald Larsson. Polislerden biri kekeledi:</p>

  <p class="calibre12">"Orda... orda bir sürü ceset... ölmüş ceset var, çok, çok... orda."</p>

  <p class="calibre12">"Evet," dedi öteki. "Evet, hiç yalanı yok. Bir dolu <span style="font-size: 1em; line-height: 1.2; text-indent: 1.5em;">ceset. Bir dolu da kapçık... pıtrak."</span></p>

  <p class="calibre12">"Kendinize gelin ve de polis gibi konuşun!" diye kükredi Gunvald Larsson.</p>

  <p class="calibre12">"Baş üstüne! Canlılık belirtisi gösteren biri de var."</p>

  <p class="calibre12">"Bir de polis."</p>

  <p class="calibre12">"Polis mi?" diye sordu Gunvald Larsson. "Evet. Bir C.l.D."8<a href="../Text/Section0003.xhtml#ack1" id="dip1" style="font-size: 1em; line-height: 1.2;">[-1].</a></p>

  <p class="calibre12">"Kendisini tanırız. Vasterbega memurlarından. Cinayet Masası dedektifi."</p>

  <p class="calibre12">"Ama adını bilmeyiz. Mavi yağmurluklu, ama cansız." Çifte telsizli polisler bir ağızdan, güvensizce ve de hafif sesle konuşuyorlardı.</p>

  <p class="calibre12">Ufak tefek olmaktan çok uzaktılar, ama Gunvald Larsson'un yanında kediyle boy ölçüşen tarla fareleri gibi kalıyorlardı.</p>

  <p class="calibre12">Gunvald Larsson 1,95 boyunda ve de yaklaşık 110 kilo ağırlığında bir devdi. Profesyonel bir ağır sıklet boksörü denli geniş omuzları ve de üstleri kıllarla kaplı, tava büyüklüğünde pençeleri vardı. Dümdüz arkaya taralı sapsarı saçlarından aşağı sular sızıyordu.</p>

  <p class="calibre12">Çığlık çığlığa bağrışan birçok siren sesleri yağmurun şakırtısını bastırdı. Yankılar uyandırarak her yönden yaklaşır gibiydiler.</p>

  <p class="calibre12">Gunvald Larsson serçeparmağıyla kulağını karıştırırken sordu:</p>

  <p class="calibre12">"Burası Solna mı?"</p>

  <p class="calibre12">Kvant kurnazca karşıladı:</p>

  <p class="calibre12">"Tam kent sınırı üstünde, efendim."</p>

  <p class="calibre12"><span style="font-size: 1em; line-height: 1.2; text-indent: 1.5em;">Gunvald Larsson donuk mavi bakışlarını bir an Kristiansson'dan Kvant'a çevirdi. Sonra otobüsten yana adımlarını açtı.</span><br /></p>

  <p class="calibre12">"İçerisi şey gibi... bir mezbaha gibi," dedi Kristiansson. Gunvald Larsson otobüsün hiçbir yerine dokunmadı. Sadece açık kapıdan başını içeri uzatıp şöyle bir göz gezdirdi.</p>

  <p class="calibre12">"Evet," dedi sakin bir sesle. "Tıpkı bir mezbaha."</p>

  <p class="calibre12"><br /></p>

  <h1 class="calibre12" id="sigil_toc_id_4"><span style="text-indent: 1.5em; font-size: 1em; line-height: 1.2;">5</span></h1>

  <p class="calibre12"><span style="text-indent: 1.5em; font-size: 1em; line-height: 1.2;">Martin Beck, Bagarmossen'dekl apartman dairesinin eşiğinde durdu. Yağmurluğunu çıkarıp suyunu dış taşlığa silkeledikten sonra astı ve de kapıyı ardından kapadı.</span><br /></p>

  <p class="calibre12">Hol karanlıktı, ama ışığı yakma gereğini duymadı. Kızının oda kapısı altından sızan ince ışık çizgisini gördü. İçerden bir radyo ya da plak calicisinin sesi geliyordu. Kapıyı tıklatıp içeri süzüldü.</p>

  <p class="calibre12">Kızı İngrid on altı yaşındaydı. Son günlerde bir hayli olgunlaştığı için Martin Beck onunla öncesinden çok daha iyi anlaşıyordu. Sakin, gerçeklerden kaçmayan,<span style="text-indent: 1.5em; font-size: 1em; line-height: 1.2;">oldukça zeki bir kızdı. Onunla konuşmak adamın hoşuna gidiyordu. Kız lisenin son sınıfındaydı ve de dersleriyle arasında hiçbir anlaşmazlık yoktu. Oysa aynı tip okullar kendi zamanında "değirmen" adıyla anılırdı. Yatağında sırtüstü uzanmış okuyordu. Başucundaki masanın üstünde pikap dönüyordu. Pop müziği değildi çalan, fakat klasik bir şey. Beethoven olarak tah</span><span style="text-indent: 1.5em; font-size: 1em; line-height: 1.2;">min yürüttü.</span></p>

  <p class="calibre12">"Selam," dedi adam. "Daha uyumadın mı?"</p>

  <p class="calibre12">Ağzından çıkan anlamsız sözler kulağına çalınınca sustu. Son on yıl içinde şu dört duvar arasında konuşulagelen saçmalıkları bir an için kafasından geçirdi. İngrid kitabını bırakıp pikabı durdurdu:</p>

  <p class="calibre12">"Selam, baba. Ne dedin?"</p>

  <p class="calibre12">Adam başını sarsaladı.</p>

  <p class="calibre12">"Tanrım, ne ıslak bir pantolon bu!" diyerek hayretini belirtti kız. "Bardaktan boşalırcasma mı yağıyor?" "Kovadan boşanırcasına demen daha yakışık alır. Annenle Rolf uyudular mı?"</p>

  <p class="calibre12">"Herhalde. Yemekten hemen sonra annem Rolf'u sarıp sarmalayıp yatağa soktu. Dediğine bakılırsa, bizim bey kardeş üşütmüşmüş!"</p>

  <p class="calibre12">Martin Beck yatağın üstüne oturdu:</p>

  <p class="calibre12">"Oysa üşütmemiş mi?"</p>

  <p class="calibre12">"Bana sorarsan, domuz gibi. Ama hasta numarasına yatıp, vurdu kafayı. Yalan! Yarın okuldan kaytarmak tek düşüncesi."</p>

  <p class="calibre12">"Sense harıl harıl çalışmaktasın. Ne dersi bu?" "Fransızca. Yarın bir test var. Sınava çekmek istermiydin beni?"</p>

  <p class="calibre12">"Ne yararı olur, kızım? Kulaktan dolma Fransızcasıyla dolaşan bir baban var. En iyisi, bir güzel uyku çek şimdi."</p>

  <p class="calibre12">Oturduğu yerden kalktı. Kız usulca yorganın altına kaydı. Üstünü iyice örtüp yanağına da bir öpücük kondurduktan sonra kapıyı ardından çekmeden önce, onun şöyle fısıldadığını duydu:</p>

  <p class="calibre12">"Yarın benim için dua et, baba."</p>

  <p class="calibre12"><span style="text-indent: 1.5em; font-size: 1em; line-height: 1.2;">"İyi geceler."</span><br /></p>

  <p class="calibre12">Karanlıkta doğruca mutfağa geçti ve de bir süre pencerenin önünde durdu. Yağmur biraz hızını yitirmişe benziyordu. Ama bu, mutfak penceresinin rüzgâra karşı korunmalı olmasından da ileri gelebilirdi. Martin Beck'in aklına takıldı: Amerikan Elçiliğine karşı yapılan gösteride acaba neler olmuştu? Ya gazeteler polisin tutumunu yarın nasıl vereceklerdi? Beceriksiz ve yetersiz diye mi ya da zalimce ve kışkırtıcı olarak mı? Nasıl olursa olsun, görüşler yerici olacaktı. Martin Beck yılların deneyiminden geçmiş ve de katıldığından bu yana içinde bulunduğu mesleğe bağlılıktan öte bir şey duymamış bir kişi olarak, eleştirilerin, biraz tek yanlı olsalar da, gerçekleri yansıttığını, ancak kendine itiraf edebiliyordu. İngrid'in birkaç hafta öncesi, bir akşam söyledikleri aklına düşüverdi. Kızının okul arkadaşlarının çoğu siyasal görüşlü eylemcilerdi. Mitingler düzenler, gösterilere katılırlardı ve de büyük çoğunluğu polise düşman gözüyle bakardı. Çocukken, demişti kızı, göğsümü gere gere babamın polis olduğunu söyler, bundan övünç payı bile çıkarırdım. Ne var ki, şimdi bu konuda suskun kalmayı yeğ tutuyorum.</p>

  <p class="calibre12">Utanç duyduğu için değilmiş, ama dolayısıyla tüm polis örgütünü savunmak durumunda kalmayı göze almak istemezmiş.</p>

  <p class="calibre12">Saçma bir şeydi, hiç kuşkusuz. Ancak gerçek yanı da vardı elbette.</p>

  <p class="calibre12">Martin Beck oturma odasına geçti. Kapıya kulak koyup karısının yatak odasını dinledi. Kadının hafif horultuları duyuluyordu. Çıt çıkarmadan divan yatağı indirdi, duvar lambasını yakıp perdeleri örttü. İner kal<span style="font-size: 1em; line-height: 1.2; text-indent: 1.5em;">kar divanı yeni satın almış ve de eve geç geldiği geceler karısını rahatsız etmek istemediği bahanesiyle yatak odalarından buraya taşınmıştı. Kimi geceler onun sabahlara kadar çalıştığı İçin gündüzleri uyumak gereği duyduğuna işaret eden kadın, dana gibi yatıp kalacağı oturma odasını kirletmesine izin veremeyeceğini söyleyerek, önerisine karşı çıkacak olmuştu. O da bunun üzerine, böylesi durumlarda dana gibi yatıp kirleteceği yerin yatak odası olacağı konusunda söz vermişti. Nasılsa, gündüzleri yatak odası onun dolaşım alanı dışında kalıyordu. Şimdi son bir aydır oturma odasında yatagelmekte ve de bundan büyük kıvanç duymaktaydı. Karısının adı İnga İdi.</span></p>

  <p class="calibre12">Geçen yıllar ikisinin arasındaki ilişkileri kötüden kötüye götürmüştü. Karısıyla yatak paylaşımına son vermek onun için bir kurtuluş olmuştu. Bu duygu zaman zaman vicdanını tedirgin ederdi. Ne var ki, on yedi yıllık bir evlilik sonunda yapacak çok bir şey kalmamıştı. Kaldı ki, bu konuda kimin kusurlu olduğunu sorup durma düşüncesini çoktan kafasından uzaklara atmıştı.</p>

  <p class="calibre12">Martin Beck bir öksürük nöbetine tutulunca, ıslak pantolonu çıkarıp, radyatörün yanındaki bir iskemleye astı. Divana oturmuş, çoraplarını çıkarırken, aklına yeni bir şey geldi: Belki Kollberg'in yağmur altında çıktığı gece yürüyüşlerinin de bir anlamı vardı. Sakın onun evliliği de değişmezlik çemberinden çıkamamanın can sıkıntısına dönüşüyor olmasındı?</p>

  <p class="calibre12">Şimdiden mi? Çünkü Kollberg evleneli henüz on sekiz ay olmuştu.</p>

  <h1 class="calibre12" id="sigil_toc_id_5">6</h1>

  <p class="calibre12">Daha ilk çorap ayağından çıkmadan bu düşünceyi silkip attı. Hayır, Lennar ile Gun birlikte çok mutluydular ve de bu konuda hiç kuşku duymamak gerekirdi. Üstelik, tasası kendine mi düşmüştü bunun?</p>

  <p class="calibre12">Kalktı ve de odanın içinde çırçıplak, kitaplığa yürüdü. Bir tane seçmezden önce kitapları uzunca bir süre gözden geçirdi. Eski İngiliz diplomatlarından Sir Eugene Mülington-Drake'in yazmış olduğu bir kitaptı ve de Graf Spee ile La Plata Deniz Savaşı'nı konu ediniyordu. Elden düşme olarak bir yıl önce satın almıştı. Ne var ki, henüz okuyacak zaman bulamamıştı. Yatağına girip yayıldı, suçlu suçlu öksürdü ve de tam kitabını açmıştı ki, yanına sigara almadığının farkına vardı. Divan yatağın bir iyi yanı da buydu işte: hiçbir tartışma konusu olmadan yatakta rahatça sigara içebiliyordu.</p>

  <p class="calibre12">Yine kalktı, yağmurluğunun cebinden ıslak ve ezik bir paket Florida çıkardı. Kurumaları için sigaraları başucu masasının üstüne tek tek sıraladı ve de içlerinden yanacak gibi olan bir tanesini tüttürdü. Sigara dudakları arasında, bacağının tekini henüz yerden yatağa almamıştı ki, telefon çaldı.</p>

  <p class="calibre12">Telefon denen meret holde duruyordu. Oturma odasına da ek bir hat çekilmesi için altı ay önce dilekçe vermişti. Ancak Telefon İşletmesi'nin normal çalışma temposunu bildiğinden, altı ay sonra hat uzatılacak olursa kendini şanslı kişi sayacaktı.</p>

  <p class="calibre12">Döşemede çıplak ayakla tıpır tıpır koşarak, ikinci zil sesi sona ermeden alıcıyı bulağına götürdü.</p>

  <p class="calibre12">"Beck."</p>

  <p class="calibre12">"Başkomlser Beck mi?"</p>

  <p class="calibre12">Öbür uçtaki sesi tanıyamamıştı:</p>

  <p class="calibre12"><span style="text-indent: 1.5em; font-size: 1em; line-height: 1.2;">"Evet."</span><br /></p>

  <p class="calibre12">"Burası telsiz merkezi. Norra Stationsgatan hattının sonundaki 4 numaralı güzergâh bitimine yakın yerde kurşunlanarak öldürülmüş bir otobüs dolusu insan bulundu. Hemen oraya gitmeniz isteniyor."</p>

  <p class="calibre12">Martin Beck ilkin bir soğuk şakaya hedef olduğu düşüncesine kapıldı. Ya da bir hasmı üşütüp hastalanması için onu böylesine bir düzenle yağmur altına çıkarmayı kurmuştu.</p>

  <p class="calibre12">Polisliğini takınarak sordu:</p>

  <p class="calibre12">"Bu haberi size kim iletti?"</p>

  <p class="calibre12">"Beşinci Bölge'den Hansson. Durum sizden önce de Müdür Hammar'ın bilgisine sunuldu."</p>

  <p class="calibre12">"Kaç ölü var?"</p>

  <p class="calibre12">"Henüz kesin olarak bilinmiyor. En azından altı." "Tutuklu var mı?" "Bildiğim kadarıyla, yok." Martin Beck düşünegeldi: Kollberg'i de, uğrayıp alırım.</p>

  <p class="calibre12">Umarım bir taksi bulunur. Sonra dedi ki: "Tamam. Hemen geliyorum." "Ha! Sayın Başkomiserim..." "Evet?"</p>

  <p class="calibre12">"Ölüler içinde... öyle anlaşılıyor ki, sizin de bir memurunuz varmış."</p>

  <p class="calibre12">Martin Beck telefonu sımsıkı kavradı: "Kim?" "Bilmiyorum. Bir ad vermediler."</p>

  <p class="calibre12">Martin Beck alıcıyı çat diye beşiğine çarptı. Başını duvara yaslayıp gözlerini tavana dikti. Lennart! O olmalıydı mutlaka. Yağmurun altında ne arıyordu sanki? Ya 47 numaralı otobüste ne arıyordu? Hayır, Kollberg <span style="font-size: 1em; line-height: 1.2; text-indent: 1.5em;">olamazdı. Bir yanlışlık vardı mutlaka.</span></p>

  <p class="calibre12"><a id="bookmark4"></a></p>

  <p class="calibre12">Telefonu açıp Kollberg'in numarasını çevirdi. Öte yandan zilin çalındığını duydu. İki. Üç. Dört. Beş. "Kollberg."</p>

  <p class="calibre12">Gun'un uykulu sesiydi bu. Martin Beck sakin ve olağan sesiyle konuşmayı denedi:</p>

  <p class="calibre12">"Alo, Gun. Lennart orda mı?"</p>

  <p class="calibre12">Herhalde kadın doğrulmaya çalışıyordu ki, kulağına bir yatak gıcırtısı çalındı. Sonra karşılık vermesi sonsuzluğa dek uzadı sanki.</p>

  <p class="calibre12">"Yo, yatakta olmadığını kesinlikle söyleyebilirim. Onu senle biliyordum ben. Ya da seni burada biliyordum demek daha doğru olur."</p>

  <p class="calibre12">"Evden birlikte çıktık. Bir yürüyüş yapacağını söylemişti. Evde olmadığını kesinkes biliyor musun?" "Mutfakta olabilir. Bir dakika. Bir göz atıp geleyim."</p>

  <p class="calibre12">Geri dönmesi yeni bir sonsuzluk oldu.</p>

  <p class="calibre12">"Hayır, Martin. Bizimki evde değil."</p>

  <p class="calibre12">Şimdi kadının sesinde endişe seziliyordu.</p>

  <p class="calibre12">"Nerde olabilir?" diye sordu. "Bu havada üstelik?"</p>

  <p class="calibre12">"Herhalde biraz hava alıyordur. Ben de eve henüz geldim. Onun da dönmesi uzun sürmez. Hiç kaygılanma."</p>

  <p class="calibre12"><span style="text-indent: 1.5em; font-size: 1em; line-height: 1.2;">"Döndüğü zaman seni aramasını söyleyeyim mi?"</span><br /></p>

  <p class="calibre12">Sesine inanmışlık gelmişti.</p>

  <p class="calibre12">"Yo, hiç önemi yok. İyi uykular. Hoşça kal."</p>

  <p class="calibre12">Alıcıyı yerine bıraktı. Ansızın öylesine üşümeye başlamıştı ki, dişleri takırdıyordu. Yeniden telefonu eline alarak böylece donakaldı. Düşünüyordu: mutlaka birini arayıp, olayı tüm ayrıntılarıyla öğrenmeliydi.</p>

  <h1 class="calibre12" id="sigil_toc_id_6">7</h1>

  <p class="calibre12">Sonra doğrudan olay yerine gitmenin en iyisi olacağına karar verdi. En yakın taksi durağının numarasını çevirip anında olumlu cevap aldı.</p>

  <p class="calibre12">Martin Beck yirmi beş yıllık bir polisti. Bu süre içinde birkaç meslektaşı görev başında ölümün kucağına düşmüştü. Olgunun ateşi her seferinde bağrını yakmıştı. Ayrıca, kafasının karanlık köşelerinden yükselen bir ses polislik mesleğinin giderek daha tehlikeli bir yola sürüklendiğini söylemekteydi. Belki de bir dahasında sıra kendinde olacaktı. Ama Kollberg söz konusu olduğu zaman, duyguları meslektaşlık sınırından ötelere taşmaktaydı. Her geçen yıl giderek onları çalışmalarında birbirlerine daha bağımlı kılmıştı. İkisi birlikte iyi bir bütün oluşturuyorlardı. Birbirlerinin düşünce ve duygularını söz harcamaksızın anlamayı öğrenmişlerdi. Kollberg on sekiz ay önce evlenip de Skarmarbrink'e taşındığı zaman, bu kez coğrafi olarak da yaklaşmanın sonucunda, boş vakitlerinde birbirleriyle daha sık görüşür olmuşlardı.</p>

  <p class="calibre12">Daha geçenlerde Kollberg, çok ender rastlanır umarsız bir anında şöyle demişti:</p>

  <p class="calibre12">"Bak dostum, eğer sen orda olmasan, Tanrı bilir ya, çoktan istifayı basıp ayrılmıştım şu polis mesleğinden." Martin Beck kafasında bu düşüncelerle ıslak yağmurluğunu sırtına geçirdi ve de merdivenlerden aşağı koşarak, bekleyen taksiye atladı.</p>

  <h1 class="calibre12" id="sigil_toc_id_7">8</h1>

  <p class="calibre12">Yağmur ve gecenin ileri saatine karşın Karlbersvagen yönündeki kordon dışı bölgede bir küçük kalabalık toplanmıştı. Taksiden inen Martin Beck'e merak dolu bakışlarını çevirdiler. Kara külahlı bir devriye polisi şiddetle önüne çıkıp yolunu kesmek için davrandıysa da, bir diğer polis onu hemen kolundan çekerek Başkomisere selam durdu.</p>

  <p class="calibre12">Açık renk trençkotlu ve kasketli bir küçümen adam kendini Martin Beck'in önüne atıp şöyle dedi:</p>

  <p class="calibre12">"Başınız sağ olsun, Başkomiserim. Dönen söylentilere bakılırsa, sizinkilerden biri... "</p>

  <p class="calibre12">Martin Beck öyle bir baktı ki, adamı geri kalan sözlerini yutma zorunda bıraktı.</p>

  <p class="calibre12">Bu kasketli adamı ondan son derece tiksinecek denli iyi tanırdı. Adını polis muhabirine çıkarmış bir bağımsız gazeteciydi. Özelliği cinayet olaylarını sansasyon yaratıcı, iğrenç ve de çoğu zaman yanlış ayrıntılar üstüne kurarak vermekti. Aslında yazılarını en aşağılık <span style="font-size: 1em; line-height: 1.2; text-indent: 1.5em;">haftalık dergiler yayımlardı.</span></p>

  <p class="calibre12">Adam hemen görünmeze karıştı ve de Martin Beck bacağını ipin öte yanma attı. Eşörnek bir kordonun az ötede Torplan'dan yana uzanan bir ayrı bölgeyi de içine aldığını gördü. Kordon altındaki bölge siyahlı beyazlı arabalar ve de seçilir olmaktan uzak birtakım parlak yağmurluklu gölgelerle dolup taşmaktaydı. Çift katlı kırmızı otobüsün çevresi tenha ve de vıcık vıcık çamurluydu. Otobüsün iç ışıkları ve farlar yanmaktaydı. Ancak ışık sütunları bu ağır yağmurda çok uzaklara erişemiyordu. Adli Tıp Laboratuvan'nın cankurtaranı, radyatörü Karlbergsvagen'e dönük olarak, otobüsün tam ardında durmaktaydı. Adli Tıp uzmanının arabası da olay yerindeydi. Yıkık telörgünün ardında kimi kişiler parıldak yerleştirme uğraşındaydılar. Tüm bu ayrıntılar olağanın çok çok dışında bir şey meydana geldiğini gösteriyordu.</p>

  <p class="calibre12">Martin Beck gözlerini sokağın öte yanındaki karanlık yüzlü apartmanlara kaldırdı. Aydınlık birkaç pencerede gölgeler şekillenmişti. Yağmur sicimlerinin aktığı kimi buğulu camlarda da çıkarma gibi yapışmış ak yüzler gördü. Baldırı çıplak, çlzmeli bir kadın, geceliğinin üstüne bir yağmurluk atmış olarak, olay yerinin tam karşısına rastlayan apartmanlardan birinin kapısından dışarı uğradı. Daha sokağın yarısını aşmıştı ki, yolunu kesen bir polis onu kolundan tutup çıkmış olduğu apartmanın kapısına götürdü. Uzun adımlar atarak yürüyen memura ayak uydurmak İçin yarı koşmak zorunda kalıyor, ıslak geceliğinin etekleri çıplak bacaklarına yapışıyordu.</p>

  <p class="calibre12">Martin Beck otobüsün kapılarını göremiyordu.</p>

  <p class="calibre12"><span style="text-indent: 1.5em; font-size: 1em; line-height: 1.2;">Ama içerisinde dolaşan kişiler gözüne ilişince, Adli Tıp elemanlarının işbaşı etmiş olduklarını tahminden geri kalmadı. Cinayet Masasına bağlı meslektaşlarından hiçbiri de görünürde yoktu. Fakat herhalde taşıtın öbür yanında bir yerde olmalıydılar.</span><br /></p>

  <p class="calibre12">Adımlarını gönülsüzce yavaşlattı. Adli Tıp teknisyenlerinin taşıtına geri çekilip yol verirken, az sonra görecek olduklarını düşünüyor, yağmurluğunun ceplerinde yumruklarını sıkıyordu.</p>

  <p class="calibre12">Çift katlı otobüsün açık duran orta kapılarından sızan ışığın altında Hammar dikiliyordu. Uzun yıllardır doğrudan şefi olan bu adam, şimdi de bağlı olduğu şubenin müdürüydü. Otobüsün içinde bulunan biriyle konuşuyor olmalıydı. Konuşmasını kesip Martin Beck'e döndü:</p>

  <p class="calibre12">"Demek gelebildin. Ben de seni çağırmayı unuttuklarını düşünmeye başlamıştım."</p>

  <p class="calibre12">Martin Beck karşılık vermedi. Kapıların önüne giderek içeri baktı.</p>

  <p class="calibre12">Mide kaslarının düğümlendiğini duydu. Bu kadarını hiç ummamıştı. Yalın parlak ışık en küçük ayrıntıya bile keskin bir boyut kazandırmıştı. Tüm otobüs kıvrılakalmış kanlı cesetlerle dolu görünüyordu.</p>

  <p class="calibre12">Hemen tersyüz edip, var hızıyla buradan uzaklaşmak geldi içinden. Ancak yüzü duygularını açığa vurmadı. Yerine, tüm ayrıntıları sistemli bir biçimde beyin arşivine sıralamak için kendini zorladı. Laboratuvar elemanları sessizce ve ustalıkla çalışmalarını sürdürüyorlardı. Bunlardan bir tanesi Martin Beck'e bakıp hayıfla başını sarsaladı.</p>

  <p class="calibre12">Martin Beck cesetleri tek tek gözden geçirdi. Hiçbi<span style="text-indent: 1.5em; font-size: 1em; line-height: 1.2;">rini tanıyamadı. Yani en azından içinde bulundukları durumda.</span></p>

  <p class="calibre12">"Şuradaki," dedi ansızın. "Yoksa o..."</p>

  <p class="calibre12">Hammar'a dönmesiyle sözünü yarıda kesmesi bir oldu. Hammar'ın hemen ardında, karanlıklar içinden çıkagelen Kollberg duruyordu. Şapkasız başında saçları alnına yapışmıştı.</p>

  <p class="calibre12">Martin Beck gözlerini onun üzerinden ayıramadı. "Selam," dedi Kollberg. "Ben de seni merak etmeye başlamıştım. Sana bir daha telefon etmelerini söyleyecektim şimdi."</p>

  <p class="calibre12">Martin Beck'in önünde durup, düşüncelerini okumak istercesine ona uzun uzun baktı. Sonra otobüsün içine bir göz attı ve de mide bulantısından buruşmuş bir yüzle sözünü sürdürdü:</p>

  <p class="calibre12">"Bir sıcak kahve iyi gelir sana. Gidip getireyim."</p>

  <p class="calibre12">Martin Beck başını sarsaladı.</p>

  <p class="calibre12">"Evet, evet." dedi Kollberg.</p>

  <p class="calibre12">Hemen sıvıştı. Martin Beck ardı sıra baktı. Sonra ön kapılara yönelip içerisini gözden geçirdi. Hammar ağır adımlarını sürüyerek ardından yürüdü.</p>

  <p class="calibre12">Şoför direksiyonun üzerine yığılıp kalmıştı. Kurşunu kafadan yediği belli oluyordu. Martin Beck adamın yüzü olması gereken yere baktı ve de mide bulantısı duymaması karşısında hafifçe şaşırdı, ifadesiz bir yüzle yağmuru seyredegelen Hammar'dan yana döndü. Müdürü renksiz bir sesle sordu:</p>

  <p class="calibre12">"Burada ne işi vardı onun söyler misin? Bu otobüsün içinde?"</p>

  <p class="calibre12">Aynı anda Martin Beck telefondaki adamın kimi <span style="font-size: 1em; line-height: 1.2; text-indent: 1.5em;">amaçlamış olduğunu anladı.</span></p>

  <p class="calibre12">Otobüsün üst katına tırmanan basamakların ardına en yakın camın önünde Ake Stenström oturmaktaydı. Kendisi Cinayet Masası komiser yardımcılarından olup, Martin Beck'in en genç memurları arasında yer almaktaydı.</p>

  <p class="calibre12">"Oturmaktaydı" demekle, belki de duruma yaraşır bir sözcük kullanılmıyordu. Stenström'ün koyu mavi poplin yağmurluğu kana bulanmıştı. Sağ omzu, yanında iki kat olmuş oturan bir genç kadının sırtına dayalı, yerinde yayılıp kalmıştı.</p>

  <p class="calibre12">O genç kadın ve de otobüste bulunan diğer altı kişi gibi Stenström de ölüydü.</p>

  <p class="calibre12">Sağ elinde beylik tabancasını tutmaktaydı.</p>

  <h1 class="calibre12" id="sigil_toc_id_8"><span style="text-indent: 1.5em; font-size: 1em; line-height: 1.2;">9</span></h1>

  <p class="calibre12"><span style="text-indent: 1.5em; font-size: 1em; line-height: 1.2;">Yağmur bütün gece devam etti. Güneş, takvim hesabınca, sekize yirmi kala yükseliyor olmasına karşın, ancak saat dokuza doğrudur ki, bulutları aralayıp belli belirsiz ölgün bir ışık saçacak gücü kendinde bulabildi. Çift katlı kırmızı otobüs, Norra Stationsgatan'ın çıkmış olduğu kaldırımın üstünde, tıpkı on saat öncesi gibi duruyordu.</span><br /></p>

  <p class="calibre12">Ne var ki, benzerlik burada sona ermekteydi. Şimdiye dek yaklaşık elli kişi kordon altı bölgeye girmişti ve de bunun dışında yer alan meraklı kalabalığı giderek büyüyordu. Çoğu gece yarısından bu yana orda çakılıp kalmışlardı. Topu topu gördükleri de polis, cankurtaran ekibinden adamlar ve de sirenli her tür imdat taşıtlarıydı. Tam bir siren gecesi yaşanmıştı. Hiçbir nedenle hiçbir yere gitmiyor görünen çığlık çığlığa arabalar, ıslak yollar boyunca aralıksız akıp durmuşlardı. Kesin olarak kimselerin bir şeycikler bildiği yoktu.</p>

  <p class="calibre12"><span style="font-size: 1em; line-height: 1.2; text-indent: 1.5em;">Ancak kulaktan kulağa fısıldanan ve de kısa zamanda kordon içi ilgili ağızlardan meraklı kalabalığına, oradan da çevre evlerle kente, en sonunda daha kesin bir biçim kazanarak tüm ülkeye yayılan iki sözcük vardı. Derken sözcükler üremiş olarak sınırları da aşageldiler.</span><br />
  <a id="bookmark5"></a></p>

  <p class="calibre12">Toplu cinayet.</p>

  <p class="calibre12">Stockholm'de toplu cinayet.</p>

  <p class="calibre12">Stockholm'de bir otobüste toplu cinayet.</p>

  <p class="calibre12">Herkes en azından bu kadarını bildiğini sanıyordu. Kungsholmsgatan polis merkezinde bundan öte çok az şey bilinmekteydi. Dahası, soruşturmayı yürütmekle sorumlu kişinin kimliği bile kesin olarak bilinmiyordu. Tam bir kargaşa süregelmekteydi. Telefonlar durmaksızın çalıyor, insanlar gelip gidiyor, yerler kirleniyor ve de kirletenler, terle yağmurdan yapış yapış, çatacak adam arıyorlardı.</p>

  <p class="calibre12">Martin Beck sordu:</p>

  <p class="calibre12">"Ad listesi üzerinde kim çalışıyor?"</p>

  <p class="calibre12">Kollberg ardına bile dönmeden cevapladı:</p>

  <p class="calibre12">"Rönn, kanımca..."</p>

  <p class="calibre12">Duvara bir plan yapıştırma uğraşındaydı. Taslağın boyu üç metreyi ve eni de yarım metreyi aşıyordu. Bu nedenle başa çıkılması zordu.</p>

  <p class="calibre12">"Yardım edecek kimse yok mu?" diye seslendi.</p>

  <p class="calibre12">"Var elbette." diyen sakin Melander, piposunu bırakıp ayağa kalktı.</p>

  <p class="calibre12">Fredrik Melander uzun boylu, zayıf, mumya görünüşlü ve de dakik saat kadar düzenli bir kişiydi. Cinayet Masasının ünlü dedektif komiserlerinden olup, kırk sekiz yaşındaydı. Kollberg çok uzun yıllar süresince <span style="font-size: 1em; line-height: 1.2; text-indent: 1.5em;">onunla birlikte çalışageimişti. Şimdi bu yılların sayısını unutmuş bulunuyordu. Öte yandan, Melander unutmamıştı. Zaten hiçbir şey unutmamakla tanınırdı.</span></p>

  <p class="calibre12">Her iki telefon aynı anda çaldı.</p>

  <p class="calibre12">"Alo. Ben Başkomiser Beck. Kim? Hayır, burada değil. Aramasını söyleyeyim mi? Ha, evet. Anlıyorum."</p>

  <p class="calibre12">Onu bırakıp öbürüne uzandı. Saçları pamuk beyazı olmuş elli yaşlarında bir adam kapıyı sakınarak açtı ve de çekingen bir tavırla eşikte çakılakaldı.</p>

  <p class="calibre12">Martin Beck alıcıyı kulağına götürürken sordu:</p>

  <p class="calibre12">"Evet. Ek. Ne istedin?"</p>

  <p class="calibre12">"Şu otobüs hakkında..." dedi ak saçlı adam.</p>

  <p class="calibre12">"Ne zaman mı evde olacağım? En küçük bir fikrim yok," diye konuştu telefonda Martin Beck.</p>

  <p class="calibre12">Tombul parmaklarına yapıştırıcı şerit dolanan Kollberg, "Bok iş!" diye haykırdı. "Sinirlenme," dedi Melander. Martin Beck yeniden kapı eşiğinde duran adama döndü: "Neymiş otobüs hakkında söyleyeceğin?" Ek ardında açık duran kapıyı örttü ve de notlarını karıştırdı: "Leyland fabrikalarınca İngiltere'de üretilmiştir. Genellikle Atlantean tipi olarak bilinir. Ne var ki, burada Tip H35 adını almıştır. Yetmiş beş oturmuş yolcu alır. Tuhaf olan yanı... "</p>

  <p class="calibre12">Kapı ansızın hızla açıldı ve eşikteki adam kendini odanın orta yerinde buldu. Gunvald Larsson içeri girip, odanın darmadağın durumunu beğenmez gözlerle denetledi. İnce yağmurluğu, pantolon ve de sarı saçları <span style="font-size: 1em; line-height: 1.2; text-indent: 1.5em;">gibi, sırsıklamdı. Ayakkabıları çamura bulanmıştı.</span></p>

  <p class="calibre12">"Ne burası böyle tımarhane gibi?" diye homurdandı. Melander sordu:</p>

  <p class="calibre12">"Otobüsün tuhaf olan yanı neydi?" Adam sırtını ovuşturarak karşılık verdi: "Yani o tip otobüsler 47 numaralı güzergâhta çalışmaz."</p>

  <p class="calibre12">"Çalışmaz mı?"</p>

  <p class="calibre12">"Yani görülmüş şey değil. Genellikle Alman Büssing otobüsleri çalıştırılır bu hatta. Onlar da çift katlıdır. Bu bir ayrıcalık oldu yani."</p>

  <p class="calibre12">"Eşsiz bir ipucu," dedi Gunvald Larsson. "Bu işi yapan manyak yalnızca İngiliz otobüslerine binen kişileri öldürüyor. Yani söylemek istediğin bu mu?"</p>

  <p class="calibre12">Ek ona korkuyla baktı. Gunvald Larsson ördek gibi silkindikten sonra şöyle dedi:</p>

  <p class="calibre12">"Bırakın palavrayı da, o maymun sürüsü ne arıyor aşağı holde, bunu söyleyin. Kim onlar öyle?"</p>

  <p class="calibre12">"Gazeteciler." diye karşılık verdi Ek. "Birinin onlarla konuşması gerek."</p>

  <p class="calibre12">"Benden paso," dedi Kollberg kesinkes.</p>

  <p class="calibre12">"Hammar yahut Emniyet Müdürü veya Genel Müdür ya da Genel Savcı olmazsa diğer sırmalı kodamanlardan biri, bir bildiri yayımlamayacak mı?" diye sordu Gunvald Larsson.</p>

  <p class="calibre12">"Henüz hazır değil, anlaşılan." dedi Martin Beck. "Ek haklı. Onlarla biri mutlaka konuşmalı."</p>

  <p class="calibre12">Kollberg yineledi:</p>

  <p class="calibre12">"Benden paso."</p>

  <p class="calibre12">Sonra durduğu yerde ansızın fırıldak gibi dönüp,<span style="font-size: 1em; line-height: 1.2; text-indent: 1.5em;">parmağını uzatarak bir bilgisayar kesinliğiyle şöyle dedi:</span></p>

  <p class="calibre12">"Gunvald!... Oraya ilk giden sendin. Basın toplantısını yapmak da sana düşer. Açık ve seçik!"</p>

  <p class="calibre12">Gunvald Larsson'un bakışları odada bulunan herkesin üstünde dolaştı. Tava büyüklüğündeki kıllı sağ elini başına götürüp, ıslak bir tutam saçı alnından gerilere itti. Martin Beck hiç ağzını açmadı. Kapıdan yana bile dönüp bakmamıştı.</p>

  <p class="calibre12">"Tamam." dedi Gunvald Larsson. "Sürüyü bir kafese tıkın. Onlarla konuşacağım. Ama ilkin bilmem gereken bir şey var."</p>

  <p class="calibre12">"Nedir?" diye sordu Martin Beck.</p>

  <p class="calibre12">"Stenström'ün anacığına haber verildi mi?"</p>

  <p class="calibre12">Odaya bir ölüm sessizliği indi. Sanki bu sözler, Gunvald Larsson'u da kapsamına alarak, herkesin konuşma gücünü yok etmişti. Odanın orta yerindeki ak saçlı adam hangi birine bakacağını şaşırmıştı.</p>

  <p class="calibre12">Sonunda Melander başını çevirip, sakince karşılık verdi: "Evet. Annesine haber salındı."</p>

  <p class="calibre12">"Güzel," diyen Gunvald Larsson, kapıyı çarptığı gibi çekip gitti.</p>

  <p class="calibre12">Masasının üstünde parmak uçlarıyla davul çalmaya koyulan Martin Beck de kendi kendine,</p>

  <p class="calibre12">"Güzel," dedi.</p>

  <p class="calibre12">Kollberg sordu:</p>

  <p class="calibre12">"Akıllıca bir iş miydi bu?"</p>

  <p class="calibre12">"Hangisi?"</p>

  <p class="calibre12">"Gunvald'ı önlerine sürmek... Basınla zaten açık olan aramız, bütün bütüne şeker renk olmaz mı der<span style="font-size: 1em; line-height: 1.2; text-indent: 1.5em;">sin?"</span></p>

  <p class="calibre12">Martin Beck gözlerini ona dikti, ama ağzı kapalı kaldı. Kollberg omuz silkti:</p>

  <p class="calibre12">"Aman be! Kısmetinde ne varsa kaşığında o çıkar." Melander masasına döndü, üzerinde duran piposunu alıp ateşledi:</p>

  <p class="calibre12">"Doğru. Yaksa da vız gelir, yağsa da."</p>

  <p class="calibre12">İkisi birlikte taslağı yerine yapıştırmışlardı. Otobüsün alt katını gösterir dev boyut bir çizimdi bu. Birden dokuza dek numaralanmış kimi şekiller de yerli yerine oturtulmuştu.</p>

  <p class="calibre12">"Şu Rönn de listeyle nerde kaldı?" diye mırıldandı Martin Beck.</p>

  <p class="calibre12">Ek inatla.</p>

  <p class="calibre12">"Otobüs hakkında bir şey daha..." derken, telefon çaldı.</p>

  <h1 class="calibre12" id="sigil_toc_id_9"><span style="text-indent: 1.5em; font-size: 1em; line-height: 1.2;">10</span></h1>

  <p class="calibre12"><span style="text-indent: 1.5em; font-size: 1em; line-height: 1.2;">Basınla ilk hazırlıksız yüzleşmenin yer aldığı oda amaca uygun olmayışı göz önünde tutularak, bile isteye seçilmişti. Bir masa, birkaç dolap ve de dört iskemleden öte bir şey içermiyordu. Gunvald Larsson odaya girdiğinde, içerisi zaten sigara dumanı ve de ıslak pardösü kokularından dayanılmaz durumdaydı.</span><br /></p>

  <p class="calibre12">Kapının içinde durup, odayı dolduran gazetecilerle fotoğrafçıları şöyle bir gözden geçirerek kuru bir tonda sordu:</p>

  <p class="calibre12">"Peki, öğrenmek istediğiniz nedir?"</p>

  <p class="calibre12">Hep bir ağızdan konuşur oldular. Gunvald Larsson tava büyüklüğünde olan elini kaldırdı ve de şöyle dedi: "Sırayla, lütfen. Tek tek. Sen, oradaki, başlayabilirsin. Sonra da soldan sağa bir sıra izleyeceğiz."</p>

  <p class="calibre12">Bunun ardı sıra basın toplantısı şu şekilde sürüp gitti:</p>

  <p class="calibre12">SORU: Otobüs ne zaman bulundu? CEVAP: Dün gece yaklaşık on biri on geçe.</p>

  <p class="calibre12"><span style="text-indent: 1.5em; font-size: 1em; line-height: 1.2;">S . Kim buldu?</span><br /></p>

  <p class="calibre12">C: Yoldan geçen bir adam. Daha sonra da bir telsizli devriye arabasını çevirip durumu bildirdi. S: Otobüste kaç kişi bulunuyordu? C: Sekiz.</p>

  <p class="calibre12"><span style="text-indent: 1.5em; font-size: 1em; line-height: 1.2;">S: Tümü de ölü müydü? C: Evet.</span><br /></p>

  <p class="calibre12">S: Bu insanlar nasıl ölmüşlerdi? C: Bu konuda bir şey söylemek için vakit henüz çok erken.</p>

  <p class="calibre12">S: Ölüm nedenleri dış bir etken sonucu muydu? C: Olabilir.</p>

  <p class="calibre12">S: Olabilir demekle yöneldiğiniz amaç nedir? C: Sözcüğün tam anlamı neyse o. S: Kurşun sıkılmış olduğu belirtileri var mıydı? C: Evet.</p>

  <p class="calibre12">S: Öyleyse tüm bu kişiler kurşunlanarak öldürülmüş olamaz mı? C: Olabilir.</p>

  <p class="calibre12">S: Yani olaya bir toplu cinayet gözüyle bakabilir miyiz? C: Evet.</p>

  <p class="calibre12">S: Cinayet silahını buldunuz mu? C: Hayır.</p>

  <p class="calibre12">S: Polisin gözaltına almış olduğu biri var mı? c: Hayır.</p>

  <p class="calibre12">S: Belirli bir kişiyi hedef alan iz ya da ipuçları var mı?</p>

  <p class="calibre12">C: Hayır.</p>

  <p class="calibre12">S: Cinayetler tek ve aynı kişi tarafından mı işlendi? C: Bilemem.</p>

  <p class="calibre12"><span style="text-indent: 1.5em; font-size: 1em; line-height: 1.2;">S: Bu sekiz insanın bir kişiden çok kimselerce öldürüldüğünü belirtir herhangi bir şey var mı? C: Hayır.</span><br /></p>

  <p class="calibre12">S: Tek bir kişi kimsenin karşı koymasına olanak bırakmadan bir otobüsün içinde sekiz insanı birden nasıl öldürebilir?</p>

  <p class="calibre12">C: Bilemem.</p>

  <p class="calibre12">S: Öldürücü kurşunlan sıkan kişi otobüsün içinde miydi yoksa dışarıdan mı ateş edildi? C: Dışarıdan ateş edilmedi. S: Ne biliyorsunuz?</p>

  <p class="calibre12">C: Hasar gören camlara içerden ateş edilmişti. S: Katil ne tür bir silah kullanmış? C: Bilemem.</p>

  <p class="calibre12">S: Bir makineli tüfek ya da bir makineli tabanca olması gerekmez mi? C: Yorum yok.</p>

  <p class="calibre12">S: Cinayetler işlendiği sırada otobüs duruyor muydu yoksa hareket halinde miydi? C: Bilemem.</p>

  <p class="calibre12">S: Otobüsün bulunduğu durum, hareket halindeyken ateş açılmış olduğunu ve de taşıtın daha sonra kaldırıma çıktığını göstermiyor mu?</p>

  <p class="calibre12">C: Evet.</p>

  <p class="calibre12">S: Polis köpekleri bir koku aldılar mı? C: Hava yağmurluydu. S: Çift katlı bir otobüstü, değil mi? C: Evet.</p>

  <p class="calibre12">S: Cesetler nerde bulundu? Üst katta mı yoksa alt katta mı? C: Alt katta.</p>

  <p class="calibre12"><span style="text-indent: 1.5em; font-size: 1em; line-height: 1.2;">S: Sekizi de mi? C: Evet.</span><br /></p>

  <p class="calibre12">S: Kurbanların kimlikleri belirlendi mi? C: Hayır.</p>

  <p class="calibre12">S: İçlerinde hiç kimliği kanıtlanan yok mu? C: Var.</p>

  <p class="calibre12">S: Kim? Şoför mü? C: Hayır. Bir polis.</p>

  <p class="calibre12">S: Bir polis mi? Adını öğrenebilir miyiz? C: Evet. Komiser Yardımcısı Dedektif Ake Stenström.</p>

  <p class="calibre12">S: Cinayet Masası'ndan Stenström mü? C: Evet.</p>

  <p class="calibre12">İki gazeteci dirsekleriyle kendilerine yol açarak kapıya yönelmeyi denediler. Fakat Gunvald Larsson yine pençesini havalandırdı:</p>

  <p class="calibre12">"Kusura bakmayın, ama böyle ileri geri koşturmak yok buralarda. Başka sorusu olan var mı?"</p>

  <p class="calibre12">S: Dedektif Stenström otobüs yolcularından biri miydi? C: Otobüsün sürücüsü olmadığı kesin. S: Kanınızca, salt rastlantı sonucu mu orda bulunuyordu?</p>

  <p class="calibre12">C: Bilemem.</p>

  <p class="calibre12">S: Bu soru size kişisel kanınızı öğrenmek amacıyla yöneltildi. Kanınızca, kurbanlar arasında C.l.D.'den birinin bulunması yalnızca rastlantı sonucu olabilir mi?</p>

  <p class="calibre12">C: Ben buraya kişisel soruları cevaplamak için gelmedim.</p>

  <p class="calibre12">S: Bu olay meydana geldiğinde Komiser Yardımcısı Stenström herhangi özel bir soruşturma üzerinde mi <span style="font-size: 1em; line-height: 1.2; text-indent: 1.5em;">çalışıyordu? C: Bilemem.</span></p>

  <p class="calibre12">S: Dün gece görev başında mıydı? C: Hayır.</p>

  <p class="calibre12">S: Görev dışı mıydı? C: Evet.</p>

  <p class="calibre12">S: Öyleyse orda salt rastlantı sonucu bulunuyordu. Kurbanlar arasında adını verebileceğiniz başka biri var mı?</p>

  <p class="calibre12">C: Yok.</p>

  <p class="calibre12">S: İsveç'te ilk kez gerçek anlamıyla bir toplu cinayet işlendi; o da bu. Öte yandan, geçtiğimiz yıllarda birtakım yabancı ülkelerde benzeri birkaç olaya rastlandı. Sizce, bu manyakça davranış, sözgelişi, Amerika'daki örneklerinden esinlenme olamaz mı?</p>

  <p class="calibre12">C: Bilemem.</p>

  <p class="calibre12">S: Polis bu konuda ne düşünüyor? Katil, sansasyon yaratarak dikkatleri kendi üzerine çekmek isteyen bir deli midir?</p>

  <p class="calibre12">C: Bu da bir görüş.</p>

  <p class="calibre12">S: Evet, ama soruma cevap değil. Polis, çalışmalarını bu görüş çizgisi üzerinden mi yürütüyor?</p>

  <p class="calibre12">Tüm görüş ve de ipuçları değerlendirilip inceleniyor. S: Kurbanlardan kaçı kadın? C: İkisi.</p>

  <p class="calibre12">S: Demek ki, kurbanların altısı erkek, öyle mi? C: Evet.</p>

  <p class="calibre12">S: Otobüs sürücüsüyle Dedektif Stenström de bunlar kapsamında mı? C: Evet.</p>

  <p class="calibre12"><span style="text-indent: 1.5em; font-size: 1em; line-height: 1.2;">S: Bir dakika! Duyduğumuza göre, otobüsteki yolculardan biri aldığı yaralardan ölmemiş ve de polis bölgeyi kordon altına almazdan önce yetişen bir cankurtaranca alınıp götürülmüş.</span><br /></p>

  <p class="calibre12">G: Öyle mi?</p>

  <p class="calibre12">S: Bu doğru mu?</p>

  <p class="calibre12">C: Geçiniz.</p>

  <p class="calibre12">S: Olay yerine ilk varan polislerden biri olduğunuz doğru mu? C: Evet.</p>

  <p class="calibre12">S: Oraya kaçta vardınız? C: İl:25'de.</p>

  <p class="calibre12">S: O sıra otobüsün İçi neye benziyordu? C: Siz ne dersiniz?</p>

  <p class="calibre12">S: Bugüne dek karşılaşageldiğiniz en korkunç görünümdü diyebilir misiniz?</p>

  <p class="calibre12">Gunvald Larsson soru sahibine boş gözlerle baktı. Çelik çerçeveli yuvarlak gözlüğü ve de kırmızı kaba sakalıyla oldukça genç bir adamdı. Sonunda şöyle dedi:</p>

  <p class="calibre12">"Hayır, diyemem."</p>

  <p class="calibre12">Cevap az çok şaşkınlık yarattı. Kadın gazetecilerden teki kaş çatıp, paylar bir sesle sertçe çıkıştı: "Ne demek istiyorsunuz yani?"</p>

  <p class="calibre12">"Tastamam demek istediğimi."</p>

  <p class="calibre12">Polis örgütüne katılmadan önce Gunvald Larsson deniz subayıydı. 1943 Ağustosunda, mayına çarpıp da bir deniz yatağı üstünde Uç ay çakılıkaldıktan sonra kurtarılan Ulven denizaltısına ilk çıkanlardan biri olmuştu, ölen otuz üç kişiden birkaçı sınıf arkadaşlarıydı. Savaş sonrası görevlerinden biri de Baltık işbirlikçileri diye bilinen suçluların Ranneslatt kampında geri <span style="font-size: 1em; line-height: 1.2; text-indent: 1.5em;">verilmelerinin gözetiminde bulunmak olmuştu. Alman tecrit kamplarından kurtarılan binlerce çilekeşin dönüşlerini de görmüştü. Bunların çoğu kadındı ve de büyük bir bölüğü yine de ölümün pençesinden kurtarılamamıştı.</span></p>

  <p class="calibre12">Ne var ki, bütün bunları geçmişten habersiz şu gençler topluluğuna açıklama gereğini duymadı ve de kısaca şöyle demekle yetindi:</p>

  <p class="calibre12">"Başka soracak bir şey var mı?"</p>

  <p class="calibre12">"Polis, söz konusu olayın herhangi bir tanığından yararlanma yoluna gitti mi?"</p>

  <p class="calibre12">"Hayır."</p>

  <p class="calibre12">"Demek oluyor ki, Stockholm'ün göbeğinde bir toplu cinayet işlendi. Sekiz kişi öldürüldü ve de polisin bundan öte söyleyeceği bir şey yok, öyle mi?"</p>

  <p class="calibre12">"Evet."</p>

  <p class="calibre12">Böylece basın toplantısı sona ermiş oldu.</p>

  <p class="calibre12"><span style="text-indent: 1.5em; font-size: 1em; line-height: 1.2;">Elinde listeyle içeri girmiş olan Rönn'ün neden sonra farkına varıldı. Martin Beck, Kollberg, Melander ve de Gunvald Larsson olay yerinin fotoğraflarıyla kaplı bir masanın üzerine eğilmiş duruyorlardı. Rönn aralarına sokulup dedi ki:</span><br /></p>

  <p class="calibre12">"Hazırdır şimdi şu liste."</p>

  <p class="calibre12">Doğma büyüme Arjeplog'lu idi ve de yirmi yılı aşkın bir süredir Stockholm'de yaşıyor olmasına karşın, yine de kuzey İsveç lehçesini dilinden düşürmemişti.</p>

  <p class="calibre12">Listeyi masanın bir köşesine bıraktı ve bir iskemle çekip oturdu.</p>

  <p class="calibre12">"İnsanların yüreğini ağızlarına getirmekten vazgeç," dedi Kollberg ona.</p>

  <p class="calibre12">Oda uzun bir süredir öylesine sessizliğe gömülü kalmıştı ki, Rönn'ün sesi onu bir karış havaya sıçrattı.</p>

  <p class="calibre12">Koca elini sabırsızca listeye uzatan Larsson:</p>

  <p class="calibre12">"Hele bir görelim şunu," dedi.</p>

  <p class="calibre12">Bir süre baktı, yine baktı, sonra kâğıdı Rönn'ün ka<span style="font-size: 1em; line-height: 1.2; text-indent: 1.5em;">fasına attı:</span></p>

  <p class="calibre12">"Ben hiç böylesine kargacık burgacık yazı görmedim ömrümde. Sen bunu okuyabiliyor musun? Makinede bir kopyasını çıkarmadın mı şunun?"</p>

  <p class="calibre12">"Çıkardım," dedi Rönn. "Oluyor. Bir dakika sonra elinizde olur."</p>

  <p class="calibre12">"Tamam, tamam," diye araya girdi Kollberg. "Sen oku da dinleyelim."</p>

  <p class="calibre12">Rönn yerden kâğıdı aldı, gözlüğünü taktı ve gırtlağını temizledi. Elindeki notlara şöyle bir göz gezdirmenin ardı sıra bağladı:</p>

  <p class="calibre12">"Sekiz ölüden dördünün evleri terminal yöresinde bulunmaktaydı. Canlı kalan kişi de orda otururdu." "Sırayla ele alabilirsen çok daha iyi olur," dedi Martin Beck.</p>

  <p class="calibre12">"Evet, sırada ilkin sürücü var. Ensesinden iki ve de başının ardından da bir kurşun yiyen adam, anında ölmüş olmalı."</p>

  <p class="calibre12">Martin Beck, bu sırada Rönn'ün masanın üstündeki yığından çekip aldığı resme bakma gereğini duymadı. Direksiyon başında oturan adamın görünümünü yeterince iyi anımsıyordu.</p>

  <p class="calibre12">"Şoförün adı Gustav Bengtsson idi. Kırk sekiz yaşında, evli ve iki çocuk babası. İnedalsgaton no. 5'te otururdu. Ailesine haber verildi. Günün son seferini yapıyordu. Son durakta yolcuları indirmenin ardı sıra otobüsü Lindhagensgatan'daki Hornsberg deposuna götürüp çekecekti. Yolcu ücret kumbarasındaki paraya dokunulmamıştı ve de cüzdanından yüz yirmi kuron çıktı."</p>

  <p class="calibre12">Gözlük üstünden diğerlerine baktı:</p>

  <p class="calibre12"><span style="text-indent: 1.5em; font-size: 1em; line-height: 1.2;">"Şimdilik onun hakkında bildiklerimiz bu kadar." "Devam," dedi Melander.</span><br /></p>

  <p class="calibre12">"Onları taslakta olan sıra uyarınca ele alacağım. Buna göre sırada Ake Stenström var. Arkadan beş kurşun yemiş. Bir tanesi yanlama sağ omuz başından. Bir sekme kurşun olabilir. Yirmi dokuz yaşındaydı ve de evi... " Gunvald Larsson araya girdi:</p>

  <p class="calibre12">"Bunu geç. Nerde oturduğunu biliyorduk."</p>

  <p class="calibre12">"Ben bilmiyordum," dedi Rönn.</p>

  <p class="calibre12">Melander:</p>

  <p class="calibre12">"Devam."</p>

  <p class="calibre12">Rönn gırtlağını temizledi:</p>

  <p class="calibre12">"Tjarhovsgatan'da oturuyordu nişanlısıyla birlikte..." Gunvald Larsson yine devreye girdi: "Nişanlı değillerdi. Daha geçenlerde sormuştum kendisine."</p>

  <p class="calibre12">Martin Beck ters ters Gunvald Larsson'a bakarken, devam etmesi için de Rönn'e başını salladı.</p>

  <p class="calibre12">"Nişanlısı yirmi dört yaşındaki Asa Torell'le birlikte oturuyordu. Kız bir yolcu acentesinde çalışır."</p>

  <p class="calibre12">Gunvald Larsson'a kaçamak bir göz atarak şöyle dedi: "Aç parantez. Nişanlısına haber verilip verilmediğini bilmiyorum. Kapa parantez."</p>

  <p class="calibre12">Melander piposunu ağzından çekip konuştu: "Haber verildi."</p>

  <p class="calibre12">Masanın çevresinde toplaşmış beş kişiden hiçbiri Stenström'ün delik deşik cesedini gösterir resimlere bakmadı. Bunları daha önce görmüşlerdi ve de yeniden görmemeyi yeğ tutmuşlardı.</p>

  <p class="calibre12">"Sağ elinde beylik tabancasını tutuyordu. Horozu kalkık durmasına karşın, bir kez bile ateş edilmemişti. Ceplerinden çıkanlar: İçinde otuz yedi kuron bulunan bir cüzdan, kimlik kartı, Asa Torell'in bir resmi, annesinin bir mektubu ve de birtakım makbuzlar. Yanı sıra, sürücü belgesi, not defteri, kalemler ve de bir deste anahtar. Laboratuvardakilerin bunlarla olan işi biter bitmez bize gönderecekler. Devam edebilir miyim?" "Evet, lütfen," dedi Kollberg.</p>

  <p class="calibre12">"Stenström'ün yanında oturan kızın adı Britt Danielsson idi. Yirmi sekiz yaşında, bekâr ve de Sabbatsberg Hastanesi'nde çalışırdı. Kadroda kayıtlı bir hemşireydi." "Acaba beraber mi gezip tozuyorlardı?" dedi Gunvald Larsson. "Fazla mal göz çıkarmaz deyip, kaçamağa kalkışmış olabilir bizimki."</p>

  <p class="calibre12">Rönn ona katılmaz gözlerle baktı.</p>

  <p class="calibre12">"Evet, bunu öğrensek iyi olur," dedi Kollberg. "Karlbergsvagen no. 87'de oturduğu odayı Sabbatsberg'den bir diğer hemşireyle paylaşmaktaydı. Adı Monika Granholm olan oda arkadaşına bakılırsa, Britt Danielsson dosdoğru hastaneden gelmekteydi. Tek kurşun yemişti. Tam şakaktan. Otobüste bulunanlar içinde tek kurşunla vurulan bir o var. El çantasından otuz sekiz değişik türde şey çıktı. Tek tek sayayım mı?" "Yok ulan, git işine!" dedi Gunvald Larsson.</p>

  <p class="calibre12">"Listenin ve de taslağın dört numarası Alfons Schwerin, yani canlı kalan kişi. Gerideki boylamına iki oturma yerinin arası döşemenin üzerinde sırtüstü yatar durumda bulundu. Aldığı yaralan nasılsa biliyorsunuz. Bir tane karından yemiş ve bir kurşun da kalp böl<span style="font-size: 1em; line-height: 1.2; text-indent: 1.5em;">gesine saplanıp kalmış. Norra Stationsgatan no. 117'de yalnız yaşar. Kırk üç yaşında olup, belediyenin yol bakımı müdürlüğünde çalışır. Sahi, durumu nasıl?"</span></p>

  <p class="calibre12">"Hâlâ komada," dedi Martin Beck. "Doktorlar, çok az da olsa, komadan çıkma şansının var olduğunu söylüyorlar. Ne var ki, çıksa da konuşacağını ve dahası, konuşsa bile bir şey anımsayıp anımsamayacağını hiç bilemiyorlar."</p>

  <p class="calibre12">"İnsan karnında kurşunla konuşamaz mıymış?" diye sordu Gunvald Larsson.</p>

  <p class="calibre12">"Şok," dedi Martin Beck.</p>

  <p class="calibre12">İskemlesini geriye çekip gerindi. Sonra bir sigara yaktı ve de taslağın önüne giderek durdu.</p>

  <p class="calibre12">"Şu köşedekinden ne haber?" diye sordu. "Beş numara." Otobüsün sağ yanındaki en son oturma yerini gösteriyordu. Rönn burnunu notlan arasına soktu:</p>

  <p class="calibre12">"O tastamam sekiz kurşun yemiş. Göğsü ve karnı kalbura dönmüş. Mohammed Boussie adında bir Arap. Cezayir uyruklu, otuz altı yaşında ve de isveç'te hiçbir yakını yok. Norra Stationsgatan'da pansiyonumsu bir evde oturuyordu. Çalışmakta olduğu Vasagatan'daki ZigZag et ve balık lokantasından eve dönüyordu besbelli. Şimdilik onun hakkında bundan öte söylenecek başka bir şey yok."</p>

  <p class="calibre12">"Arabistan," dedi Gunvald Larsson. "Hani herkesin <span style="font-size: 1em; line-height: 1.2; text-indent: 1.5em;">birbirini öldürdüğü yer değil mi orası?"</span></p>

  <p class="calibre12">"Yaman bir siyasal bilgiye sahip olduğun anlaşılıyor," diye takıldı ona Kollberg. "Sipo'ya aktarılman için başvuruda bulunmalısın.</p>

  <p class="calibre12">Alayın farkına varan Gunvald Larsson homurdan<span style="font-size: 1em; line-height: 1.2; text-indent: 1.5em;">di: "Sipo"ymuş! Sen ilk önce konuştuğun şeyi doğru dürüst öğren. Onun asıl adı Ulusal Emniyet Genel Müdürlüğü Siyasal Şube'dir."</span></p>

  <p class="calibre12">Rönn kalktı, yığından birkaç resim seçip masanın üstüne sıraladı.</p>

  <p class="calibre12">"Bu herifin kimliğini öğrenemedik," dedi. "Altı numara. Orta kapıların hemen ardındaki dış sırada oturuyordu ve de altı kurşun yedi. Ceplerinden şunlar çıktı: bir kibrit kutusunun kavli yüzü, bir paket Bili sigarası, bir otobüs bileti ve de 1,823 kuron nakit para. Hepsi bu kadar."</p>

  <p class="calibre12">Melander düşünceli bir tavırla:</p>

  <p class="calibre12">"Çok para," diye mırıldandı.</p>

  <p class="calibre12">Masanın üstüne eğilip, bilinmeyen adamın resimlerini incelediler. Oturduğu yerde kaykılmıştı. Kolları iki yana sarkık ve de sol bacağı geçide uzatılmış olarak, ardına yaslanıp yayılakalmıştı. Paltosunun önü kana bulanmıştı. Yüz diye bir şey yoktu."</p>

  <p class="calibre12">"Evet, ancak odur bu," dedi Gunvald Larsson. "Şuraya bakın! Öz anası gelse tanıyamaz."</p>

  <p class="calibre12">Martin Beck bu süre içinde duvardaki taslağı inceden inceye gözden geçirdi. Sol eliyle çenesini sıvazlarken dedi ki:</p>

  <p class="calibre12">"İki kişi olmadıklarına kesin karar veremiyorum." Herkes onun yüzüne baktı. Gunvald Larsson sordu: "İki ne?"</p>

  <p class="calibre12">"iki silahlı. Tüm yolculara bir bakın. Yerlerinden hiç kımıldamamışlar. Yalnızca sağ kalanı bunlardan ayrı tutabiliriz ki, o da sonradan yuvarlanmış olabilir." Gunvald Larsson alaylı bir sesle,</p>

  <p class="calibre12">"Yani eli silahlı iki deli, öyle mi?" diye sordu. "Aynı <span style="font-size: 1em; line-height: 1.2; text-indent: 1.5em;">zamanda, aynı otobüste buluştular ha?"</span></p>

  <p class="calibre12">Kollberg gidip Martin Beck'in yanında durdu: "Yani tek kişi olsaydı, yolculardan hiç değilse biri tepki gösterecek zaman bulurdu mu demek istiyorsun? Hmmm! Belki. Ama baksana, takır takır biçmiş topunu da. Çok çabuk olup bitmiş her şey. Bir de hepsinin oturdukları yerde kestirdiklerini göz önünde tutacak olursan... "</p>

  <p class="calibre12">"Listenin sonunu getirecek miyiz? Bunun üstünde bu kadar kafa patlatmaya değmez ki! Bir silah mı yoksa iki tane mi kullanılmış olduğunu hemen öğreniriz "Haklısın," dedi Martin Beck. "Devam, Einar."</p>

  <p class="calibre12">"Yedi numara Johan Kallström adlı bir ustabaşı. Henüz kimliği saptanmamış olan kişinin yanında oturuyordu. Elli iki yaşında, evli bir adamdı ve de Karlbergsvagen no. 89'da otururdu. Karısına göre, gece mesaisine kalmış olduğu Sibyllegatan'daki işyerinden eve dönmekteydi. Sıradan yaşantı sürdürmüş bir adam. Hiçbir özelliği yok."</p>

  <p class="calibre12">"Evet, işinden evine dönerken midesini kurşunla doldurmuş olmaları dışında," diye söze karıştı Gunvald Larsson.</p>

  <p class="calibre12">"Orta kapıların hemen önündeki cam dibi yerde sekiz numaralı Gösta Assarsson'u görüyoruz. Kırk ikilik. Başının yarısı kurşunla biçilmiş. Ofis ve bürolarının da aynı yerde bulunduğu Tegnegatan no. 40'ta oturuyordu. Erkek kardeşiyle birlikte bir ithalat ve ihracat firmasını yönetmekteydi. Eşi kocasının otobüste bulunma nedenini bilmiyor. Kadına bakılırsa, Narvavagen'deki bir kulüp toplantısında olması gerekirmiş."</p>

  <p class="calibre12">"Aha!" dedi Gunvald Larsson. "Al bir otlakçı daha."</p>

  <p class="calibre12"><span style="text-indent: 1.5em; font-size: 1em; line-height: 1.2;">"Evet, bu görüşü doğrulayan belirtiler yok değil. Evrak çantasından bir şişe viski çıktı. Jonııie Walker, Kara Etiket."</span><br /></p>

  <p class="calibre12">Yeme içme düşkünü Kollberg:</p>

  <p class="calibre12">"Aaah!" diye içini çekti.</p>

  <p class="calibre12">"Yanı sıra cebini bol sayıda önleyiciyle doldurmuş," dedi Rönn. "İç cebinden yedi tane çıktı. Buna ek olarak bir çek defteri ve de sekiz yüz kuronun üstünde nakit para." Gunvald Larsson soruverdi: "Neden yedi?"</p>

  <p class="calibre12">Kapı açıldı ve de Ek'in başı içeri uzandı: "Hammar on beş dakika içinde hepinizi odasında görmek ister. Brifing. En son on bire çeyrek, ha!" Gözden silindi.</p>

  <p class="calibre12">"Hadi, devam edelim," dedi Martin Beck. "Nerde kalmıştık?"</p>

  <p class="calibre12">"Yedi kaputlu adamda," diyerek anımsattı Gunvald Larsson.</p>

  <p class="calibre12">"Onun hakkında söylenecek daha başka bir şey var mı?" diye sordu Martin Beck.</p>

  <p class="calibre12">Rönn, kargacık burgacık yazısıyla kaplı kâğıt tabakasını gözden geçirdi:</p>

  <p class="calibre12">"Hayır, sanmıyorum."</p>

  <p class="calibre12">Gunvald Larsson'un masasına oturan Martin Beck, "Öyleyse geç onu," dedi.</p>

  <p class="calibre12">"Assarsson'un iki sıra önünde dokuz numaralı Bn. Hildur Johansson oturmaktaydı. Altmış sekizlik bir dul, Norra Stationsgatan no. 119'da yaşardı. Bir kurşun omuzda ve bir tanesi de boynu delip geçmiş. Vastmannagatan'da oturan evli bir kızı var. Torun bekleyi<span style="font-size: 1em; line-height: 1.2; text-indent: 1.5em;">ciliğinden evine dönüyordu."</span></p>

  <p class="calibre12">Rönn elindeki kâğıdı katlayıp ceketinin cebine sokuşturdu:</p>

  <p class="calibre12">"İşte hepsi bu."</p>

  <p class="calibre12">Gunvald Larsson içini çekti ve de resimleri dokuz ayrı istif şeklinde düzenledi.</p>

  <p class="calibre12">Melander piposunu bıraktı, ağzının içinde bir şeyler mırıldandıktan sonra tuvaletin yolunu tuttu.</p>

  <p class="calibre12">Kollberg koltuğunda ileri geri sallanırken sordu:</p>

  <p class="calibre12">"Peki, bütün bunlardan ne öğrenmiş oluyoruz? Sıradan bir gecede, sıradan bir otobüste, sıradan dokuz kişi hiçbir görünür neden olmaksızın bir makineli tabancayla biçiliveriyorlar. Kimliği saptanamayan herif ayrı tutulursa, geri kalan diğer hiçbirinde tuhaf bir yan <span style="font-size: 1em; line-height: 1.2; text-indent: 1.5em;">göremiyorum."</span></p>

  <p class="calibre12">"Evet, ama biri dışında," dedi Martin Beck. "Stenström. Bu otobüste işi neydi?" Kimse karşılık veremedi.</p>

  <p class="calibre12">Bir saat sonra Hammar aynı soruyu Martin Beck'e yöneltiyordu.</p>

  <p class="calibre12">Şube Müdürü Hammar, bundan böyle yalnızca toplu otobüs cinayeti üzerinde çalışacak özel soruşturma grubunu saptayıp odasında toplamıştı. Grup, Hammar'ın başkanlığında on yedi seçme C.l.D. elemandan oluşuyordu. Martin Beck Hammar'a karşı sorumlu kişi ve Kollberg de Martin Beck'in yardımcısı olarak soruşturmayı yöneteceklerdi.</p>

  <p class="calibre12">Elde var olan gerçeklere dayalı tüm olasılıklar üzerinde durulmuş, içinde bulunulan durum incelenmiş ve de görev bölümü yapılmıştı. Brifing sona erdikten ve de Martin Beck'le Kollberg dışında herkes odayı terk ettikten sonra Hammar dedi ki:</p>

  <p class="calibre12"><span style="text-indent: 1.5em; font-size: 1em; line-height: 1.2;">"Stenström bu otobüste ne arıyordu?"</span><br /></p>

  <p class="calibre12">"Bilmiyorum." diye karşılık verdi Martin Beck.</p>

  <p class="calibre12">"Son günlerde ne üzerinde çalıştığını bilen de çıkmıyor. İçinizden bilen var mı?"</p>

  <p class="calibre12">Kollberg ellerini havalandırıp silkindi:</p>

  <p class="calibre12">"En ufak bir fikrim bile yok. Yani günlük çalışmalar dışında demek istedim. Bu da şu anlama gelir ki, hiç!" "Bildiğiniz gibi, son günlerde oldukça tuzlanmıştık," dedi Martin Beck. "Onun için de kendine ayıracak bolca boş vakit buluyordu. Daha önceki günlerde insanüstü ölçüde aşırı mesai yapmış olduğundan, tavsamalarına bir bakıma göz yumuyordum denebilir."</p>

  <p class="calibre12">Hammar masa üstünde on parmağına birden davul çaldırırken, kaş çatıp derin derin düşünür oldu. Sonra da şöyle dedi:</p>

  <p class="calibre12">"Nişanlısına haberi kim verdi?"</p>

  <p class="calibre12">"Melander," diye cevapladı Kollberg.</p>

  <p class="calibre12">"Bence, olabilen en kısa zamanda birinin gidip onunla konuşması gerekir," dedi Hammar. "Neyin peşinde olduğunu bilse bilse yine o kız bilir." Bir an susup ekledi: "Meğerki, Stenström..."</p>

  <p class="calibre12">Sessizliğe gömüldü.</p>

  <p class="calibre12">"Ne?" diye sordu Martin Beck.</p>

  <p class="calibre12">"Meğer ki, otobüste bulunan o hemşireyle kırıştırmaya, demek istediniz herhalde," dedi Kollberg.</p>

  <p class="calibre12">Hammar ağzını açmadı.</p>

  <p class="calibre12">Kollberg bir olasılık daha yürüttü:</p>

  <p class="calibre12">"Ya da buna benzer bir iş peşinde olmaya."</p>

  <p class="calibre12">Hammar başını salladı:</p>

  <p class="calibre12"><span style="text-indent: 1.5em; font-size: 1em; line-height: 1.2;">"Gerçeği öğrenin."</span></p>

  <h1 class="calibre12" id="sigil_toc_id_10"><span style="text-indent: 1.5em; font-size: 1em; line-height: 1.2;">11</span></h1>

  <p class="calibre12"><span style="font-size: 1em; line-height: 1.2; text-indent: 1.5em;">Kungsholmsgatan polis merkezinin önünde şu sıra kesinlikle bir başka yerde olmayı dileyen iki kişi duruyordu. Saçlarını polis başlıkları örtüyordu ve de sırtlarında parlak düğmeli deri ceketler vardı. Göğüslerini çaprazlama boydan boya kateden omuz kemerleri takınmışlardı ve de bellerinde copla tabanca taşıyorlardı. Adlan Kristiansson'la Kvant idi.</span><br />
  <a id="bookmark7"></a></p>

  <p class="calibre12">İyi giyimli, yaşlı başlı bir Hanım onlara yaklaşıp danıştı: "Affedersiniz, Hjarnegatan'a nerden gidebilirim?" "Çaktığım bir yer değil, Bayan," dedi Kvant. "Siz en iyisi bir polise sorun. Bakın, orda bir tane duruyor."</p>

  <p class="calibre12">Kadın, ağzı açık, ona bakakaldı.</p>

  <p class="calibre12">Kristiansson, açıklama yollu, hemen sözün gerisini getirdi:</p>

  <p class="calibre12">"Biz de buranın yabancısıyız da, anlarsınız ya!" İkisi merdivenleri tırmanırken, kadın hâlâ şaşkınca arkalarından bakıp duruyordu.</p>

  <p class="calibre12"><span style="text-indent: 1.5em; font-size: 1em; line-height: 1.2;">Kristiansson kaygılı bir tonda sordu:</span><br /></p>

  <p class="calibre12">"Hiç kuşkusuz, bildiklerimizi şakımamız için, oğlum," diye karşılık verdi Kvant. "Keşif kolu biz değil miydik, ulen? Sapıttın yine."</p>

  <p class="calibre12">"Evet," dedi Kristiansson. "Doğrusun, lakin..."</p>

  <p class="calibre12">"Lakini makini yok bunun, Kaile. Hadi, vur kendini asansöre."</p>

  <p class="calibre12">Üçüncü katta Kollberg ile karşılaştılar. Onları karanlık bir yüzle ve dalgınca selamladı. Sonra bir kapıyı açıp içeri seslendi:</p>

  <p class="calibre12">"Gunvald, senin iki Solna'lı buradalar."</p>

  <p class="calibre12">İçerden gürül gürül yükselen bir homurtu,</p>

  <p class="calibre12">"Söyle onlara beklesinler," dedi.</p>

  <p class="calibre12">"Bekleyin," diyen Kollberg kayıplara karıştı.</p>

  <p class="calibre12">Yirmi dakikalık bir bekleyişin ardı sıra Kvant silkinerek dedi ki:</p>

  <p class="calibre12">"Ne demek oluyor bu böyle be? Biz şu sıra görev dışı iki memuruz. Üstelik Siv doktora gidecekti, ben de çocukları bekleyecektim. Söz verdim avrada, yahu!" Kristiansson bezgince,</p>

  <p class="calibre12">"Biliyorum, söyledin," diye karşılık verdi.</p>

  <p class="calibre12">"Rahminde bir bozukluk mu varmış, bir akıntı mı ne..." "Yahu biliyorum, bunu da söyledin," diye mırıldandı Kristiansson.</p>

  <p class="calibre12">"Yandım ki ne yandım! Evi yine başıma giydirecek," dedi Kvant. "Bak arkadaş, bugünlerde kadınları anlayamaz oldum. Ne tatlıdan anlıyor ne de acıdan. Bir sinir küpü kesildi başıma. Senin Kerstin'in de rahminde bir bozukluk var mı?"</p>

  <p class="calibre12">Kristiansson cevap vermedi.</p>

  <p class="calibre12"><span style="text-indent: 1.5em; font-size: 1em; line-height: 1.2;">Kerstin eşiydi ve de onun hakkında konuşmaktan hiç hoşlanmazdı.</span><br /></p>

  <p class="calibre12">Kvant ise karısının poposundaki bene varıncaya dek anlatırdı.</p>

  <p class="calibre12">Beş dakika sonra Gunvald Larsson kapıyı açıp,</p>

  <p class="calibre12">"Girin," dedi kısaca.</p>

  <p class="calibre12">İçeri girip yan yana oturdular. Gunvald Larsson onlara öfkeyle kısılmış gözler ardından baktı:</p>

  <p class="calibre12">"Aman ayakta kalmayın, beyler. Oturun."</p>

  <p class="calibre12">"Oturduk bile," dedi Kristiansson pişkince.</p>

  <p class="calibre12">Kvant onu bir dirsek darbesiyle susturdu. Bela kokusu almaya başlamıştı.</p>

  <p class="calibre12">Gunvald Larsson bir an sessiz kaldı. Sonra masasının ardına geçip oturdu. Derin bir oflamanın peşinden sordu :</p>

  <p class="calibre12">"Siz ikiniz, kaç yıllık polissiniz?" "Sekiz yıllık, abi," dedi Kvant. Gunvald Larsson masada duran bir yaprak kâğıdı sinirden titreyen elleriyle alıp inceledi. Sonra da sordu: "Okuma bilen hanginiz?"</p>

  <p class="calibre12">Kvant kendisine engel olamadan Kristiansson atıldı</p>

  <p class="calibre12">"Ben!"</p>

  <p class="calibre12">"Oku, öyleyse."</p>

  <p class="calibre12">Gunvald Larsson sayfayı masanın üstünde kaydırarak ona yolladı:</p>

  <p class="calibre12">"Orda yazılı olanları anlıyor musun? Yoksa açıklamam mı gerekir?"</p>

  <p class="calibre12">Kristiansson yandan yana başını şavulladı.</p>

  <p class="calibre12">"Sizler için böyle bir açıklamada bulunmak bana şeref verir," dedi Gunvald Larsson. "İlkin bunun ne ol<span style="font-size: 1em; line-height: 1.2;">duğunu anlayalım.</span></p>
</body>
</html>
