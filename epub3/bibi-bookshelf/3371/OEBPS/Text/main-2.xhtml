<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12">"Niye bu konuda kafa patlatıp duruyorsun?"</p>

  <p class="calibre12">"Kim bilir? Belki de elde bundan başka ipucu kalmadığından."</p>

  <p class="calibre12">"Sen buna ipucu mu diyorsun? Yani biri Stenström'ü bu resimler için mi vurdu? Öyleyse, yanı sıra sekiz kişiyi daha öldürmesine ne gerek vardı?"</p>

  <p class="calibre12">Kollberg ona saygıyla baktı-.</p>

  <p class="calibre12">"Tam isabet. Çok yerinde bir soru doğrusu."</p>

  <p class="calibre12">Kadın eğildi ve de onu hafifçe alnından öptü.</p>

  <p class="calibre12">Kollberg şımarıkça:</p>

  <p class="calibre12">"Hadi yatalım," dedi.</p>

  <p class="calibre12">"Çok parlak bir fikir. İlkin Bodil'in şişesini hazırlamalıyım. Yalnızca otuz saniye. Paket üstündeki açıklamada öyle yazıyor. Yatakta görüşürüz. İstersen yerde veya banyo küvetinde yahut nerde diyorsan. Emre hazırım."</p>

  <p class="calibre12">"Aklımı karıştırma. Yatak iyidir." Kadın mutfağa geçti. Kollberg yerinden kalkıp abajuru söndürdü. "Lennart?" "Ne?"</p>

  <p class="calibre12">"Bu Asa kaç yaşında?"</p>

  <p class="calibre12"><span style="text-indent: 1.5em; font-size: 1em; line-height: 1.2;">"Yirmi dört."</span><br /></p>

  <p class="calibre12">"Kadının seks yaşamı yirmi dokuzla otuz iki yaş arası doruğuna erişirmiş. Kinsey böyle der." "Ya? Peki, erkeğin?" "On sekizinde."</p>

  <p class="calibre12">Tavada mama karıştırılmasından çıkan sesi duydu. Sonra kadın yine seslendi:</p>

  <p class="calibre12">"Ama erkekler daha bireysel bünyede olup çoğunluğu genelleme dışına taşabiliyor. Yüreğine su serpildi mi, bilmem."</p>

  <p class="calibre12">Kollberg mutfağın kapı aralığından karısını görüyordu. Lavabonun yanı başındaki ocağın önünde çırılçıplak durmuş, tavayı sarsalıyordu. Karısı, uzun uzun bacakları olan normal yapılı ve de duyumsal doğalı bir kızdı. Tastamam düşlerinde yaşatmış olduğu kadındı. Ne var ki, onu arayıp bulması yirmi yıl sürmüş ve üste bir yıl da düşünmekle geçmişti.</p>

  <p class="calibre12">Şu sıra bacaklarını birbirine sürtüyor, bu haliyle sabırsızlığını yansıtageliyordu.</p>

  <p class="calibre12">"Otuz saniyeymiş!" diye mırıldandı kendi kendine. "Pis yalancılar."</p>

  <p class="calibre12">Kollberg karanlıkta gülümsedi. Yakında Stenström'le o yere batası çift katlı kırmızı otobüs bilmecesini kafasından atacağını biliyordu. Üstelik üç gündür ilk kez.</p>

  <h1 class="calibre12" id="sigil_toc_id_24">25</h1>

  <p class="calibre12">Martin Beck karısını arayıp bulmak için yirmi yılını harcamamıştı. Onu on yedi yıl önce tanımış, tanır tanımaz gebe bırakmış ve de şipşak evlenmişti.</p>

  <p class="calibre12">Sonradansa, bu yaptığına bol bol pişman olacak <span style="font-size: 1em; line-height: 1.2; text-indent: 1.5em;">zaman bulmuştu, işte şimdi aynı kadın, bumburuşuk bir gecelik ve de yanağında yastıktan artakalan kırmızı izlerle büyük yanılgısının canlı bir simgesi olarak oturma odasının eşiğinde dikilmiş duruyordu.</span></p>

  <p class="calibre12"><span style="text-indent: 1.5em; font-size: 1em; line-height: 1.2;">"Öksürüğün ve sümüğünle tüm evi ayağa kaldıracaksın."</span><br /></p>

  <p class="calibre12">"Bağışla."</p>

  <p class="calibre12">Durur mu? Dırdırmı sürdürdü:</p>

  <p class="calibre12">"Gece yarısı yattığın yerde sigara tüttürmenin anlamı ne? Zaten zor yutkunuyorsun, bir de sigaranın biri sönmeden öbürü yanıyor. Kendine kastın mı var? Kanserden mi gebermek istiyorsun?"</p>

  <p class="calibre12">Sigarasını söndürürken şöyle konuştu:</p>

  <p class="calibre12">"Seni uyandırdımsa, çok affedersin."</p>

  <p class="calibre12">"Bunun önemi yok. Ben seni düşünerek konuşuyorum. Hastalığa açık çağrı gönderir gibisin. Bak, gözlerin kıpkırmızı. Yine gribe yakalanıyorsun mutlaka. Yarın işe gitmek yok, evde kalacaksın."</p>

  <p class="calibre12">"Bunu yapamayacağımı çok iyi bilirsin." "Saçma! Hasta adam işe gitmez. Ülkenin tek polisi sen değilsin ya! Üstelik, bu saatte orda uzanıp eski raporları okuman değil, uyuman gerekir. Nasılsa, o taksi cinayetini taş çatlasa aydınlatamazsın, bilmiş ol. Saat bir buçuk. Kurt yemiş dosyaları bir kenara bırak da ışığı söndür. İyi geceler, koca şaşkın!"</p>

  <p class="calibre12">Martin Beck yüzüne kapanan kapıya:</p>

  <p class="calibre12">"İyi geceler," dedi makine alışkısıyla.</p>

  <p class="calibre12">Kaşlar çatık, elden geçirdiği raporları usulca yere bıraktı. Bunları kurt yemiş dosyalar olarak adlandırmak son derece yanlıştı. Bir gece öncesi eve gitmek için hazırlanırken eline tutuşturulmuş olan otopsi ra<span style="font-size: 1em; line-height: 1.2; text-indent: 1.5em;">porlarının bir kopyasıydı. Ama yine de kadının söylediklerinde bir gerçek payı vardı. Evet, birkaç ay öncesi bir gece burada, uzandığı yerde sabaha dek, on iki yıldan bu yana çözülememiş bir cinayetin, bir taksi şoförünün öldürülmesine ilişkin soruşturma dosyasının içine düşmüştü.</span></p>

  <p class="calibre12">Ansızın tüyleri diken diken oldu. Tüm bedeni taş kesildi. Yine içinden yükselen o garip ses. Kafasını kemirdiği halde önleyemediği irade üstü duygu. Bir süre kımıldamasız yattı, gözleri tavana dikili. Neden sonra kendini toparladığında, ilkin karısının yatak odasından gelen hafif horultuyu duydu. Çabucak kalktı ve de ayak uçlarına basarak hole çıktı. Eli telefonun üstünde, bir an duraksadı. Sonra omuz silkti, alıcıyı kulağına götürüp Kollberg'in numarasını çevirdi.</p>

  <p class="calibre12">Soluk soluğa bir Gun:</p>

  <p class="calibre12">"Kollberg," diye inledi.</p>

  <p class="calibre12">"Selam. Lennart orda mı?"</p>

  <p class="calibre12">"Evet. Hem de öyle yakın, öyle yakın ki, aklın durur." "Ne var be?" diye homurdandı Kollberg. Tuhaf şey! O da soluk soluğa bir sesle konuşmuştu. "Acaba rahatsız mı ediyorum?" "Yok, yahu. Canımı alsaydın daha iyi.</p>

  <p class="calibre12">Ne istiyorsun?"</p>

  <p class="calibre12">"Hiiiç! Şey diyecektim... geçtiğimiz yazı anımsıyor musun? Hani park cinayetleri sonrasını ha?" "Evet, ne olmuş?"</p>

  <p class="calibre12">"Hani pinekleyip duruyorduk da, Hammar eski çözümlenmemiş olay dosyalarına bakmamızı emretmişti. Anımsadın mı?"</p>

  <p class="calibre12">"Yahu, sen beni çıldırtmak için mi uğraşıyorsun? Anımsadık dedik işte! Derdin ne, derdin?"</p>

  <p class="calibre12">"Hani ben Boras'da işlenegelmiş taksi cinayetini üstüme almıştım. Sen de yedi yıl önce birden Östermalm'da kayıplara karışan ihtiyarın dosyası üzerinde çalışıyordun. Tamam mı?"</p>

  <p class="calibre12">"Eveeet! Gecenin köründe bu boktan şeyleri söylemek için mi telefon açtın?"</p>

  <p class="calibre12">"Hayır. Stenström hangi dosya üzerinde çalışıyordu? Yıllık izinden yeni dönmüştü, anımsadın mı?"</p>

  <p class="calibre12">"Hiç bilmiyorum şimdi. Asıl sana söylemiş olmalıydı." "Hayır, bu konuda bana hiç söz etmedi." "Git başımdan, be adam! Hammar'a sor, ona söylemiştir."</p>

  <p class="calibre12">"Evet, evet, çok doğru. Evet, haklısın. Hoşça kal şimdilik. Uyandırdığım için üzgünüm." "Bok herif sen de!"</p>

  <p class="calibre12">Martin Beck telefonun dangadak yüzüne kapandığını duydu. Kısa bir süre, alıcı kulağına dayalı, olduğu yerde çakılıp kaldı. Sonra aygıtı elinden bırakarak, aynı sessiz adımlarla divan yatağına döndü.</p>

  <p class="calibre12">Yine yerine uzandı ve de ışığı söndürdü. Karanlığın koynunda uyuyamıyor, yatağında sağa sola dönüp duruyor ve de kendini maskara kılan o uğursuz sezgiye lanetler yağdırıyordu.</p>

  <h1 class="calibre12" id="sigil_toc_id_25">26</h1>

  <p class="calibre12">Beklenenin tam tersine, Cuma sabahı umut verici bir haber kırpıntısı getirdi.</p>

  <p class="calibre12">Martin Beck bunu telefon aracılığıyla alırken, ötekiler şöyle dediğini duydular:</p>

  <p class="calibre12">"Ne! Oldu mu? Gerçekten?"</p>

  <p class="calibre12">Odada bulunan herkes işini gücünü bırakıp gözlerini ona çiviledi. Alıcıyı yerine bırakan adam dedi ki: "Balistik incelemeyi sonuçlandırmışlar."</p>

  <p class="calibre12">"Ve?"</p>

  <p class="calibre12">"Silahı tanıtladıklarını sanıyorlar."</p>

  <p class="calibre12">"Ya!" dedi Kollberg ilgisizce.</p>

  <p class="calibre12">"Bir makineli tabanca işte!" diye homurdanan Gunvald Larsson, düş kırıklığını belirtti. "Orduya ilişkin binlercesi korumasız askeri depolarda yığılı duruyor. Haftada bir asma kilit takma derdinden kurtulmak için belki de parasız olarak soygunculara dağıtıyorlardı. İşten kendime ayıracak yarım saat vakit bulur bulmaz, arabaya atladığım gibi kente gider, yarım düzine ka<span style="font-size: 1em; line-height: 1.2; text-indent: 1.5em;">dar alır dönerim."</span></p>

  <p class="calibre12">Üstüne çiziktlrdiği kâğıt parçasını elinde sallayan Martin Beck:</p>

  <p class="calibre12">"İşler hiç de sizin düşündüğünüz gibi değil," dedi. "Model 37, Fin tipi."</p>

  <p class="calibre12">"Öyle mi?" diye sordu Melander.</p>

  <p class="calibre12">"Tahta dipçikli, en eski modellerden biri," dedi Gunvald Larsson. "Kırklardan bugüne görmüşlüğüm yok."</p>

  <p class="calibre12">"Fin malı mı yoksa ruhsatla burada mı yapılmış?" diye sordu Kollberg.</p>

  <p class="calibre12">"Fin işi," dedi Martin Beck. "Telefondaki herif çok kesin konuştu. Cephane de eskiden kalmaymış. Tikkakoski dikiş makinesi fabrikası yapımı."</p>

  <p class="calibre12">"M 37," diye yineledi Kollberg. "70 atımlık mermi tamburalı. Kim böyle bir şey taşır yanında?"</p>

  <p class="calibre12">Gunvald Larsson cevapladı:</p>

  <p class="calibre12">"Kimse. Çünkü şu sıra limanın dibinde yatıyordur mutlaka. Otuz metre suyun altında."</p>

  <p class="calibre12">"Olabilir," dedi Martin Beck. "Ama dört gün önceki sahibi kimdi?"</p>

  <p class="calibre12">"Çılgın bir Finli," diye homurdandı Gunvald Larsson. "Sal köpekleri, kentte oturan ne kadar çılgın Finli varsa kıçlarından yakalayıp getirsinler. Tam şanına yaraşır bir iş olur."</p>

  <p class="calibre12">Kollberg sordu:</p>

  <p class="calibre12">"Bu konuda gazetelere bir şey söyleyecek miyiz?" "Hayır," dedi Martin Beck. "Fısıltısını bile duymak istemem."</p>

  <p class="calibre12">Tam bir suskunluğa gömüldüler. Bu ilk ipucuydu. İkincisini bulmak için aradan ne kadar süre geçecekti <span style="text-indent: 1.5em; font-size: 1em; line-height: 1.2;">acaba?</span></p>

  <p class="calibre12">Kapı pattadak açıldı ve de bir genç adam içeri dalarak çevresine merakla bakındı. Elinde kahverengi bir zarf taşıyordu.</p>

  <p class="calibre12">"Kimi arıyorsun?" diye sordu Kollberg.</p>

  <p class="calibre12">Genç adam kayıtsızca, "Melander," dedi.</p>

  <p class="calibre12">Kollberg, yanlış düzelten bir öğretmen gibi: "Dedektif Komiser Melander," diye karşılık verdi.</p>

  <p class="calibre12">"Kendisi orda oturuyor."</p>

  <p class="calibre12">Genç adanı gösterilen yere gidip, zarfı Melander'in masasına bıraktı. Odadan çıkmak üzereydi ki, Kollberg ekledi:</p>

  <p class="calibre12">"Kapıyı vurduğunu duymadım."</p>

  <p class="calibre12">Delikanlı, eli kapı kolunda, şöyle bir toparlandı, ama sesini çıkarmadı. Oda tam bir suskunluk içindeydi. Derken Kollberg küçük bir çocuğa öğüt verircesine tek tek şöyle konuştu:</p>

  <p class="calibre12">"Bir odaya girmeden önce kapıya vurulur. Sonra içerdeki, gir diyene dek beklenir. Bu sözcüğü kulaklar algılayınca girilir. Anladın mı?"</p>

  <p class="calibre12">Kollberg'in ayaklarından yukarı bakamaz olan genç kızardı:</p>

  <p class="calibre12">"E-e-vet," diye kekeledi.</p>

  <p class="calibre12">"Aferin," dedi Kollberg ve de ona sırtını döndü.</p>

  <p class="calibre12">Genç adam araladığı kapıdan gölge gibi süzülüp çıktı ve de ardı sıra sessizce kapadı.</p>

  <p class="calibre12">"Kimdi bu tipsiz?" diye sordu Gunvald Larsson.</p>

  <p class="calibre12">Kollberg omuz silkti.</p>

  <p class="calibre12">"Yahu, bana Stenström'ü anımsattı hergele," dedi Gunvald Larsson.</p>

  <h1 class="calibre12" id="sigil_toc_id_26">27</h1>

  <p class="calibre12">Melander piposunu masaya bıraktı, zarfı açtı ve de içinden daktiloyla yazılı sayfaları yeşil kapaklarla ciltlenmiş, yarım parmak kalınlığında bir kitapçık çıkardı. "Bu da neyin nesi?" diye sordu Martin Beck.</p>

  <p class="calibre12">Melander sayfalara bir göz gezdirdi:</p>

  <p class="calibre12">"Ruhbilimcilerle yaptığım görüşmelerin özeti. Ciltlemelerini söylemiştim."</p>

  <p class="calibre12">"Aha!" diye atıldı Gunvald Larsson. "Ne inciler döktürmüşler bakalım? Herhalde bizim zavallı kitle kıran çocukken bindiği bir otobüsten yol parası çıkışmadığı için tekme, tokat indirildi ve de bu acı deneme duyarlı beyninde öylesine derin izler bıraktı ki... "</p>

  <p class="calibre12">Martin Beck onu tersleyerek kısa kesti:</p>

  <p class="calibre12">"Hiç de komik değilsin, Gunvald!"</p>

  <p class="calibre12">Kollberg arkadaşına şaşkınca bir bakış sarkıttıktan sonra Melander'e döndü:</p>

  <p class="calibre12">"Hadi bakalım, Fredrik, şu hokus pokus kitapçığından parçalar döktür de çarpılalım."</p>

  <p class="calibre12">Melander piposunun içini kazıyıp külleri bir kâğıt parçasına boşalttı. Sonra bunu iyice katladı, dertop ederek çöp sepetine attı.</p>

  <p class="calibre12">"İsveç'te bu olayın bir benzeri yok," diye söze başladı. "Meğer ki, taa çok gerilere, Prens Cari gemisinde olmuş Nordlund kırımına dönelim. Onun için incelemelerini son çeyrek yüzyılda Amerika'da yapılagelmiş araştırmalara dayandırmak zorunda kaldılar."</p>

  <p class="calibre12">Piposunu, tıkalı olup olmadığını anlamak için çekti çekti üfledi. Sonra doldurmaya koyularak konuşmasını sürdürdü:</p>

  <p class="calibre12">"Oysa Amerikalı ruhbilimciler, bizden farklı olarak, hiç gereç sıkıntısı çekmeksizin çalışmalarını yürütmek<span style="font-size: 1em; line-height: 1.2; text-indent: 1.5em;">teler. İşte şu özet Boston canavarını, Şikago'da sekiz hemşirenin canına kıyan Speck'i, tırmandığı bir kuleden on altı kişiyi öldürüp daha fazlasını da yaralayan Whitman'!, New Jersey sokaklarında on iki dakika içinde on üç kişiyi kurşunlayıp öldüren Unruh'u ve de herhalde sizlerin de daha önce okumuş olduğu diğer birkaç tanesini söz konusu etmekte."</span></p>

  <p class="calibre12">Özetin sayfalarını karıştırdı.</p>

  <p class="calibre12">"Anlaşılan, bu toplu cinayetler bir Amerikan özelliği," dedi Gunvald Larsson. Melander katildi:</p>

  <p class="calibre12">"Evet. Zaten bu özet de bunun niye böyle olduğu konusunda birtakım akılcı kuramlar getiriyor."</p>

  <p class="calibre12">Gunvald Larsson sözü aldı:</p>

  <p class="calibre12">"Nedeni basit. Şiddete prim verilmesi. Rekabet düzenine dayalı bir toplum olması. Posta siparişiyle ateşli silahlar satımı. Vietnam'da süregelen amansız savaş."</p>

  <p class="calibre12">Melander, ateş alması için piposuna asılırken başını salladı:</p>

  <p class="calibre12">"Evet, diğerlerinin yanı sıra da bunlar." Kollberg devreye girdi:</p>

  <p class="calibre12">"Her bin Amerikalıdan bir ya da ikisinin olası toptancı katiller olduklarım bir yerde okumuştum. Ancak bu sonuca nasıl ulaştıklarını hiç sormayın, bilemem."</p>

  <p class="calibre12">"Pazar araştırmaları," dedi Gunvald Larsson. "Bir diğer Amerikan özelliği. Birtakım kişiler, ellerinde kalemle kâğıt, kapı kapı dolaşıp halka sorarlar: 'Bir toplu cinayet işleyecek kişiliğe sahip olduğunuzu sanıyor musunuz?' Bin kişi içinde iki alık da, 'Ya, evet. Aman ne hoş olur,' demişse, al sana dört dörtlük bir anket."</p>

  <p class="calibre12">Martin Beck mendiline sümkürürken, kan çanağına <span style="font-size: 1em; line-height: 1.2; text-indent: 1.5em;">dönmüş gözlerle ters ters Gunvald Larsson'a baktı. Melander iskemlesinde ardına yaslanarak bacaklarını öne uzattı.</span></p>

  <p class="calibre12">Kollberg sordu:</p>

  <p class="calibre12">"Senin şu ruhbilimciler toptancı katilin kişiliği konusunda ne cevher yumurtlamışlar acaba?"</p>

  <p class="calibre12">Melander sayfaları belirli bir bölüte çevirdikten sonra yüksek sesle okudu:</p>

  <p class="calibre12">"Büyük bir olasılıkla yaşı otuzun altında olmalı. Genellikle sıkılgan ve içine kapanık. Ancak çevresindekilerce yumuşak başlı, terbiyeli ve de çalışkan olarak anılan bir kimse. Içkici olması mümkün, ama tövbeli bir alkolik olması portreye daha uygun düşer. Tahminen küçümen biri veya biçim bozukluğu var yahut onu sıradan insandan ayrı kılan bir diğer fiziksel sakatlığa sahip. Toplum içinde önemsiz bir rol oynamakta ve de gerilimli bir çevrede yetişegelmiş. Çoğu durumlarda olduğu gibi, ya ana-baba boşanmıştır ya da bir yetim olmalı. Duygusal yönden çocukluğu süresince sevgi açlığı çekegelmiş. Genellikle daha öncesi işlemiş olduğu ciddi bir suç yok."</p>

  <p class="calibre12">Gözlerini kaldırarak şöyle dedi:</p>

  <p class="calibre12">"Bu tanım, Amerikan kitle katillerinin ifade tutanaklarından ve de ruhbilimsel inceleme raporları kayıtlarından yararlanma yoluyla derlenmiş gerçeklere dayalıdır."</p>

  <p class="calibre12">Gunvald Larsson yine yorumdan geri kalmadı: "Böylesi bir kitle kıran düpedüz sapık, zırdelinin teki işte! Huniyi iyice kafasına geçirip bir sürü adamı öldürmeden önce çevresindekiler niye bunun farkına varamıyorlar?"</p>

  <p class="calibre12"><span style="text-indent: 1.5em; font-size: 1em; line-height: 1.2;">'"Böylesi ruh hastalarına psikopat denir ve de anormalliğini dışa vurduran o bir anlık dürtü harekete geçmeden, psikopatı normal kişiden ayırmak çok güçtür. Psikopatlığın genel tanımı şudur: Bir ya da daha çok doku özellikleri anormal biçimde gelişmişken, diğer her bakımdan normalliğini koruyan kişi. Sözgelişi, kavrama çabukluğu, çalışma yeteneği, önsezi vb... Aslında, ortada hiçbir belirli neden olmaksızın ve de pervasızca, aniden bir toplu cinayet işleyegelmiş kişilerin çoğu komşularıyla dostlarının iyi kalpli, düşünceli, çok terbiyeli ve böyle bir şey yapacağı dünyada akla gelmezdi, diye tanımladığı tipler. Bu Amerikalı katillerin kimi, hastalıklarının bir süredir farkında olduklarını, kıyıma yönelik yıkıcı eğilimlerini baskı altında tuttuklarını, ama en sonunda yenik düştüklerini açıkladılar. Bir kitle katili bağnazlık tutkusuna kapılmış biri ya da bir megalomanyak veya aşırı suçluluk duygusu altında ezilen bir kimse olabilir. Davranışlarını, yalnızca üne kavuşmak ve adını büyük harflerle gazete başlıklarında görmek istediğini söyleyerek açıklaması hiçbir zaman yadırganmamalı. Suçun kökeninde hemen her zaman için bir öç alma istemi veya kendini kanıtlama eylemi yatar. Çünkü bu kişi kendini küçümsenmiş, anlaşılmamış ve de toplumca ezilmiş görmektedir. Hemen her olayın katili başında büyük seks sorunları olan bir kişidir.'"</span><br /></p>

  <p class="calibre12">Melander okumayı bitirince, odayı bir sessizliktir kapladı. Martin Beck pencereden dışarı bakıyordu. Rengi uçmuş ve de gözlerinin feri kaçmıştı. Beli her zaman olduğundan daha bükük, kamburu daha çıkıktı. Kollberg gidip Gunvald Larsson'un masasının üstü<span style="font-size: 1em; line-height: 1.2; text-indent: 1.5em;">ne oturdu. Adamın kâğıt iliştiricilerini birbirine ekleyerek uzun bir zincir oluşturmaya koyuldu. Sinirlenen Gunvald Larsson, zinciri onun elinden kaptı ve de tel</span> <span style="text-indent: 1.5em; font-size: 1em; line-height: 1.2;">iliştirici kutusunu kendi önüne çekti. Kollberg sessizliği bozdu:</span></p>

  <p class="calibre12">"Şu Whitman denen herif, hani Austin Üniversitesi' nin kulesinden bir dolu insanı vuran manyak. Dün bu konuya ilişkin bir kitap okudum. Orda yer yer açıklamaları geçen bir Avusturyalı ruhbilim profesörünün deyişine göre, bu Whitman'm gerçek seks sorunu annesiyle cinsel ilişki kurmak istemesiymiş. Ne var ki, utanma duygusunu yenemeyince, erkeklik uzvu yerine kadına bıçağını saplamış. Bende Fredrik'in belleği yok, ama kitabın son satırı şöyle geliyordu: 'Sonra o dimdik kuleye tırmandı -erkeklik uzvunu belirleyen bir simge besbelli- ve de öldürücü tohumlarını birer aşk oku gibi Toprak Ana'nm üstüne boşalttı.'"</p>

  <p class="calibre12">Mansson, dudak kenarından hiç eksilmeyen kürdanıyla odaya girdi.</p>

  <p class="calibre12">"Git git gıdaklayarak neler yumurtluyorsunuz?" diye sordu.</p>

  <p class="calibre12">"Belki otobüs bir tür seks simgesidir," dedi karşılık olarak Gunvald Larsson. "Yatay, ama olsun. Yaşlı kitle kıranların köküne kıran mı girmiş?"</p>

  <p class="calibre12">Mansson ona bakarak kıkır kıkır güldü.</p>

  <p class="calibre12">Martin Beck kalkıp Melander'in yanına gitti ve de yeşil kitapçığı durduğu yerden aldı:</p>

  <p class="calibre12">"Bunu gürültü ve patırtıdan uzak bir köşede okumak için senden ödünç alıyorum. Bol nükte çokça can sıkar kimi zaman."</p>

  <p class="calibre12">Kapıdan yana yönelmişti ki, kürdanını ağzından çı<span style="font-size: 1em; line-height: 1.2; text-indent: 1.5em;">karan Mansson önünü kesip sordu:</span></p>

  <p class="calibre12">"Şimdi ne yapmam gerek?"</p>

  <p class="calibre12">Martin Beck kısaca ve kabaca:</p>

  <p class="calibre12">"Bilmiyorum. Kollberg'e danış," diyerek odadan ayrıldı. "İstersen git, o Arap'ın ev sahibesi kadınla konuş," dedi Kollberg.</p>

  <p class="calibre12">Ad ve adresi bir kâğıt parçasının üstüne yazarak Mansson'a uzattı.</p>

  <p class="calibre12">Gunvald Larsson sordu:</p>

  <p class="calibre12">"Martin'in nesi var, yahu? Önüne geleni tavuk gibi haşlıyor."</p>

  <p class="calibre12">Kollberg omuz silkip cevapladı:</p>

  <p class="calibre12">"Herhalde bir nedeni vardır."</p>

  <h1 class="calibre12" id="sigil_toc_id_27"><span style="text-indent: 1.5em; font-size: 1em; line-height: 1.2;">28</span></h1>

  <p class="calibre12"><span style="text-indent: 1.5em; font-size: 1em; line-height: 1.2;">Stockholm trafiğinde yolunu bulup Norra Stationsgatan'a ulaşmak Mansson'un değerli yarım saatini aldı. Arabasını 4 numaralı güzergâhın son durağı karşısında park ederken, saat dördü birkaç dakika geçiyordu ve de hava kararmıştı.</span><br /></p>

  <p class="calibre12">Binada Karlsson adını taşıyan iki kiracı vardı. Ama Mansson aradığını bulmakta güçlük çekmedi.</p>

  <p class="calibre12">Kapı üstünde raptiyeyle tutturulmuş sekiz tane kart göze çarpıyordu. Bunlardan ikisi basılı, geri kalanlar da değişik ellerden çıkma yabancı adlardı. Aralarında Mohammed Boussie adını taşıyanı yoktu.</p>

  <p class="calibre12">Mansson zili çaldı. Pantolon ve yelek giymiş kara-yağız bir adam kapıyı açtı.</p>

  <p class="calibre12">Mansson sordu:</p>

  <p class="calibre12">"Bn. Karlsson'la konuşabilir miyim?" Karşısındaki iri adam gepgeniş bir sırıtmayla bembeyaz dişler göstererek kollarını iki yana açarken:</p>

  <p class="calibre12">"Bn. Karlsson yok ev," dedi İsveççe'nin gözünü kafasını çıkara patlata. "Azdan döner."</p>

  <p class="calibre12">"Öyleyse ben de burada beklerim," diyen Mansson, adımını hole attı. Paltosunun düğmelerini çözerek, karşısında sırıtıp duran adama baktı:</p>

  <p class="calibre12">"Burada oturan Mohammed Boussie'yi tanır mıydınız?" Adamın sırıtması dudaklarında dondu:</p>

  <p class="calibre12">"Evet, bilirdi. Of-of, çok fena. Korkunç. Bu Mohammed, var olmak benim arkadaş. İyi çocuk."</p>

  <p class="calibre12">"Siz de Arap mı?" diye sordu Mansson.</p>

  <p class="calibre12">"Yok Arap. Ben Türk. Sen de yabancı işçi?"</p>

  <p class="calibre12">"Hayır," dedi Mansson. "Ben İsveçli."</p>

  <p class="calibre12">"Ya! Hiç İsveçli gibi konuşmuyorsun." diye karşılık verdi Türk. "Hadi hadi! Var sende bir yabancılık." Mansson su katılmadık bir Skane lehçesiyle konuştuğu için, Türk'ün onu yabancı sanmasında hiç de şaşacak bir nokta yoktu. Ancak ülkesi dışından birince bile bozuk şivesinin anlaşılır olması onu biraz öfkelendirmişti. Alaycı gözlerle kendisini süzen adama sertçe bakarak: "Ben polis," dedi Mansson. "Evi arayacağım." Türk, bembeyaz dişlerini gösteren yeni bir sırıtmayla:</p>

  <p class="calibre12">"Ara istersen, ama her yeri aratmam," diye karşılık verdi.</p>

  <p class="calibre12">"Evde başka kimse var mı?"</p>

  <p class="calibre12">"Yok. Yalnız ben. Çok hasta."</p>

  <p class="calibre12">Mansson çevresine bakındı. Hol karanlık ve dar bir yerdi. Görünürde bir tahta iskemle, bir küçük masa ve de metal bir şemsiye kovası vardı. Masanın üstünde iki <span style="text-indent: 1.5em; font-size: 1em; line-height: 1.2;">tane gazeteyle yabancı pullu birtakım mektuplar durmaktaydı. Sokak kapısının yanı sıra, holde beş kapı daha bulunuyordu. Bunlardan ikisi diğerlerinden küçüktü. Herhalde biri tuvalete, öbürü de bir sandık odasına açılmaktaydı. Bir tanesi çift kanatlı kapıydı. Mansson o yana yürüyüp, kanadın tekini araladı.</span></p>

  <p class="calibre12">Yelekli adam umulmaz bir çeviklikle hemen önüne dikilip onu şöyle bir iteledi ve kollarını göğsünde kavuşturarak:</p>

  <p class="calibre12">"Bn. Karlsson özel oda," diye çıkıştı. "Girmek yasak!" Mansson kapı aralığından içeri kaçamak bir göz attı. Oda sıkış tıkış eşya doluydu. Anladığı kadarıyla, hem yatak odası hem de oturma odası olarak kullanılıyordu. Bitişik kapı mutfağa açılmaktaydı. Geniş ve de rahat kullanım için yenilenmiş olduğunu henüz fark etmişti ki, Türk yine önüne çıkıp kollarını göğsünde kavuştururken:</p>

  <p class="calibre12">"Mutfağa girmek yasak!" diye diklendi.</p>

  <p class="calibre12">Mansson sordu:</p>

  <p class="calibre12">"Burada kaç oda var?"</p>

  <p class="calibre12">Bembeyaz dişli adam sırıttı:</p>

  <p class="calibre12">"Ha, şöyle! Sen sor, ben söyler. Nedir öyle her yanı gezmek? Bak şimdi ben sana odalar saymak. Bn. Karlsson'un odaları ve de mutfak ve de bizim oda. Bir de tuvalet ve de sandık oda."</p>

  <p class="calibre12">Mansson şaşıp kaldı.</p>

  <p class="calibre12">"Yani iki oda ve de mutfak." dedi kendi kendine. Türk bir kapı açıp geri durdu: "İstersen bak bizim oda. İçin açılır."</p>

  <h1 class="calibre12" id="sigil_toc_id_28">29</h1>

  <p class="calibre12">Oda, yaklaşık 23'e 16 ayak ölçümünde bir yerdi. Rengi kaçmış, lime lime perdeli iki penceresi sokağa bakıyordu. Dört duvar boyunca değişik tip ve boyda yataklar sıralanmıştı. İki pencere arasında başı duvara dayalı dar bir divan yer almaktaydı.</p>

  <p class="calibre12">Mansson altı yatak saydı. Bunlardan üçü yapılmamış olarak duruyordu. Oda, yere gelişigüzel bırakılmış ayakkabılar, sağa sola atılmış giysiler, her yana dağılmış kitap ve gazetelerle karman çorman bir görünüm taşımaktaydı. Döşemenin orta yerini yuvarlak, beyaz lake bir masayla çevresini alan beş birbirini tutmaz iskemle kaplıyordu. Pencerelerden birinin yanı başında dikili duran kara suratlı, yüksekçe bir çekmeli dolap odanın eşyasını tamamlıyordu.</p>

  <p class="calibre12">Odanın iki kapısı daha vardı. Bunlardan birinin önüne bir yatak yerleştirilmişti ki, Bn. Karlsson'un odasına açılan kilitli bir kapıydı, hiç kuşkusuz. Diğerinin eşiğine, içi giysi ve de bavullarla tıkış tıkış, bir küçük dolap sürülmüştü.</p>

  <p class="calibre12">Mansson sordu:</p>

  <p class="calibre12">"Altınız da burada mı yatarsınız?"</p>

  <p class="calibre12">"Hayır, sekiz kişi yatarız burada," diye cevapladı Türk. "Sen buna ne dersin, polis efendi?"</p>

  <p class="calibre12">Kapı önündeki yatağa giderek, altında sokulu duran sedye biçimi tekerlekli bir yatağı yarı çekti ve de öbür yataklardan birini gösterdi:</p>

  <p class="calibre12">"İki tane daha var böyle. Mohammed'inki şuydu: Kümesimiz hoşuna gitti mi?"</p>

  <p class="calibre12">"Diğer yedisi kim?" diye sordu Mansson. "Senin gibi Türkler mi?"</p>

  <p class="calibre12">"Yok. Biz üç Türküz. İki Arap'tan bir tane kaldı, iki <span style="text-indent: 1.5em; font-size: 1em; line-height: 1.2;">İspanyol, bir Finli, bir de yeni gelen Yunanlı var." "Yemeğinizi de burada mı yiyorsunuz?"</span></p>

  <p class="calibre12">"insaf denen şey yok sizde. Varsa para, yoksa para. Din, iman, para. Yasalar yok korumak yabancılar. Yalnız buralılar haklı. Siz bizi sanmak eşek, biz sizi görmek eşit."</p>

  <p class="calibre12">Sustu. Yine kulaktan kulağa donukça sırıttı. Sonra şöyle dedi:</p>

  <p class="calibre12">"Ben özür dilemek. Ben yok sizin dil iyi konuşmak, siz belki beni yanlış anlamak. Ne sordu sen? Biz yemek burada mı yemek? Hayır. Yemek pişirmek yasak. Mutfak kullanmak yasak. Odada elektrikli tencere sokmak yasak. Yemek pişirmek yasak, kahve yapmak yasak. Yalnız para ödemek yok yasak."</p>

  <p class="calibre12">"Kaç para aylık veriyorsunuz?"</p>

  <p class="calibre12">"Adam başı üç yüz ellişer kuron ödüyoruz," dedi Türk. "Aylık mı?"</p>

  <p class="calibre12">"Evet. Her ay trink para üç yüz elli kuron. İyi mi?" Başını dertli dertli salladı ve sonra yine sırıtarak, hemen boyun altından başlayan at yelesine benzer kalın, kapkara göğüs kıllarını hatur hutur kaşıdı:</p>

  <p class="calibre12">"Sen bakma bana. Ben çok para kazanmak. Haftada yüz yetmiş kuron. Ben çok iyi kamyon sürücüsü. Daha önce çalışırdım lokantada ve de bu kadar para kazanmazdım."</p>

  <p class="calibre12">Mansson sordu:</p>

  <p class="calibre12">"Mohammed Boussie'nin hiç yakını var mıydı, akrabası falan? Ana-babası, erkek ya da kız kardeşi?" Türk başını havaya dikip, "cık," dedi: "Hiç bilmem. Biz yakın arkadaştık, ama Moham<span style="font-size: 1em; line-height: 1.2; text-indent: 1.5em;">med çok konuşmazdı. 0 çok korkardı."</span></p>

  <p class="calibre12">Mansson camın önünde durmuş, terminalde titreşerek otobüs bekleyen bir avuç insana bakıyordu.</p>

  <p class="calibre12">Ardına döndü:</p>

  <p class="calibre12">"Korkar mıydı?"</p>

  <p class="calibre12">"Korkmak değil. Ne denirdi, unuttum. Hah! Çekingen, çekingen."</p>

  <p class="calibre12">"Evet, çekimser demek istiyorsun."</p>

  <p class="calibre12">"Yok çekimser, hafiye. Senin de benden kalır yanın yok. Çekingen. Yani sıkılgan. Tamam mı?"</p>

  <p class="calibre12">"Her neyse," dedi Mansson. "Ne zamandır burada oturuyordu, biliyor musun?"</p>

  <p class="calibre12">Türk, iki pencere arası divanın üstüne oturup, "cık," dedi:</p>

  <p class="calibre12">"Bilmiyorum. Ben buraya geçen ay geldi ve de baktı Mohammed eski kiracı."</p>

  <p class="calibre12">Mansson kalın paltosunun altında tere batmıştı. Odanın havasına burda yatan sekiz kişinin kokusu sinmişti. Mansson büyük bir içtenlikle Malmö'de, güzelim düzenli katında olmayı diledi. Buralarda ne işi vardı sanki?</p>

  <p class="calibre12">Cebinden son kürdanını çıkarırken sordu: "Bn. Karlsson ne zaman dönecek?" Türk omuz silkti:</p>

  <p class="calibre12">"Bilmez. Ben yok kâhya burada, kiracı. Ama yakında. Malından çok zaman uzak kalamaz."</p>

  <p class="calibre12">Mansson kürdanı dudakları arasına yerleştirdi, yuvarlak masaya oturup bekledi.</p>

  <p class="calibre12">Yarım saat sonra kürdanın çiğnenmiş, ezik parçalarını kül tabağına attı. Bn. Karlsson'un iki kiracısı daha <span style="font-size: 1em; line-height: 1.2; text-indent: 1.5em;">çıkageldi, ama ev sahibi hanımın kendisi görünürlerde yoktu.</span></p>

  <p class="calibre12">Yeni gelenler, çifte Ispanyollardı. İsveççe'yi hiç ama hiç öğrenememişlerdi. Türk onların yanında dil doçenti gibi kalıyordu. Anlaşma olanağı bulamadığı için, onları sorguya çekmekten tez elde caydı. Öğrenebildiği tek şey, adlarının Ramon ile Juan olduğu ve de bir et lokantasında komi olarak çalıştıklarıydı.</p>

  <p class="calibre12">Türk kendini divanın üstüne atmış, açık saçık resimli bir Alman dergisini karıştırıyordu. İspanyollar dışarı çıkmak için giysi değişirlerken, aralarında ağız kavgası edercesine yüksek sesle konuşuyorlardı. Kerstin denen bir kızın adı bu patırtı içinde sık sık geçiyordu.</p>

  <p class="calibre12">Herhalde onu paylaşamadıkları için bunca kafa şişiriyor olmalıydılar.</p>

  <p class="calibre12">Derken divanda uzanmış yatan Türk'ün kolu, gözlerini dergiden ayırmaksızın, yere uzandı. Eline geçirdiği bir ayakkabıyı İspanyolların bulunduğu yana gelişigüzel fırlattı. Ayakkabının teki havada uçtu, iki şamatacı gencin burunlarını sıyırırcasına aralarından geçip tok bir sesle arkalarındaki dolaba çarparak yere düştü. Çifte İspanyollar, konuşmaları bıçakla kesilmiş gibi, bir anda suspus oldular.</p>

  <p class="calibre12">Mansson sürekli saatine bakıp duruyordu. Beş buçuğu bir dakika geçmemecesine beklemek için karara vardı. Beşi tam yirmi sekiz dakika geçe Bn. Karlsson kapıda boy gösterdi.</p>

  <p class="calibre12">Mansson'u en güzel kanepesine oturttu. Bir bardak şarap sundu. Sonra da ev sahibi olarak anılarını dile getiren tek yanlı uzun bir konuşmaya koyuldu.</p>

  <p class="calibre12"><span style="text-indent: 1.5em; font-size: 1em; line-height: 1.2;">"İnanın, hiç hoş bir şey değil," diye kişnedi. "Benim gibi yapayalnız, zavallı bir kadının bir ev dolusu erkekle bir arada yaşaması kolay mı sanıyorsunuz? Üstelik tümü de yabancı. Ama geçimini zor sağlayan zavallı bir dulcuk başka ne yapabilir?"</span><br /></p>

  <p class="calibre12">Mansson kafasında kabaca bir hesap yaptı. Geçimini zor sağlayan zavallı dulcuk her ay kira bedeli olarak cebe üç bin kuron indiriyordu.</p>

  <p class="calibre12">"O Mohammed vardı ya," diyerek dudaklarını ıslattı. "Bana bir aylık kira borcu vardı. Belki siz bunu almam için bir çıkar yol bulursunuz. Yasalar benden yana değil mi? Biliyorum, bankada parası vardı."</p>

  <p class="calibre12">Mohammed hakkında edinegeldiği izlenimi anlamak için Mansson'un sormuş olduğu soruyu şöyle cevapladı: "Bir Arap için, oldukça iyi bir çocuktu denebilir. Çünkü bu Araplar genellikle çok pis ve de güvenilmez kişilerdir, bildiğiniz gibi değil. Ben deneyimlerime dayanarak konuşuyorum. Ama bu çocuk iyi, sessiz ve de kibar görünüşlüydü. Hiçbir kötülüğünü görmedim doğrusu. Ağzına içki sürmezdi ve hele o belalı Türkler gibi, gizlice kadın da sokmazdı eve. Sanmıyorum, kendi halinde bir gençti. Fakat dediğim gibi, bana bir aylık kira borcu var."</p>

  <p class="calibre12">Kiracılarının özel yaşamları konusunda iyi bilgi sahibi olduğu anlaşılıyordu. Evet, Ramon denen İspanyol, Kerstin adında bir sürtükle gezip tozmadaydı ve de Türkler arada içer, zaman zaman da eve gizlice kadın getirirlerdi. Ne var ki, paralarına sağlamdılar ve de anlaşılan bu yüzden görmezden, bilmezden geliyordu. Ancak Mohammed için daha fazla söylenecek bir şey <span style="text-indent: 1.5em; font-size: 1em; line-height: 1.2;">yoktu.</span></p>

  <p class="calibre12">Gerçi Paris'te evli bir ablası olduğunu ve onunla mektuplaştıklarını bilmekteydi, ama Arapça yazılı olduklarından mektupları okuyamamıştı.</p>

  <p class="calibre12">Bn. Karlsson bir deste mektup çıkarıp, bunları Mansson'a verdi. Zarfların ardında ablanın adı ve adresi yazılıydı.</p>

  <p class="calibre12">Mohammed Boussie'nin tüm dünyalık malları bir tahta bavulun içine tıkıştırılmıştı. Mansson bunu da beraberinde aldı.</p>

  <p class="calibre12">Bn. Karlsson kapıyı onun ardından kapatmadan önce, ödenmemiş kirayı bir kez daha anımsattı.</p>

  <p class="calibre12">Merdivenleri inen Mansson, sokağa çıkıp arabasına doğru yürürken:</p>

  <p class="calibre12">"Aman, Tanrım! Ne leş kargası bir cadı," diye söylenmekten kendini alamadı.</p>

  <h1 class="calibre12" id="sigil_toc_id_29">30</h1>

  <p class="calibre12">Pazartesi. Kar. Rüzgâr. Acı soğuk. "Kar tanesi, nar tanesi, hani bunun bir tanesi?" dedi Rönn.</p>

  <p class="calibre12">Pencerenin önünde durmuş, beyaz tipinin altında zar zor seçilebilen caddeye ve dam üstlerine dalgın gözlerle bakıyordu.</p>

  <p class="calibre12">Gunvald Larsson onu kuşkuyla süzerek dedi ki:</p>

  <p class="calibre12">"Ne bu şimdi böyle? Şaka mı?"</p>

  <p class="calibre12">"Hayır. Tekerlemenin çocukluğuma oranla bugünkü etkisini kıyaslıyordum."</p>

  <p class="calibre12">"Çok olumlu bir çalışma. Zamanını daha az filozofça birtakım uğraşlarla değerlendirmeyi düşündün mü acaba? Sözgelişi, soruşturmaya yardımcı olmaya ne dersin?"</p>

  <p class="calibre12">"Kuşkusuz," dedi Rönn. "Ancak..." "Ancak ne?"</p>

  <p class="calibre12">"Ben de tam bunu söyleyecektim. Ancak ne?" "Dokuz kişi öldürüldü," dedi Gunvald Larsson.</p>

  <p class="calibre12"><span style="text-indent: 1.5em; font-size: 1em; line-height: 1.2;">"Sense burada dikilmiş, kendini hangi işe koşacağını bilmiyorsun. Polis değil misin sen, oğlum?" "Evet."</span><br /></p>

  <p class="calibre12">"Hadi öyleyse, git polisliğini yap, burda eşek gibi anıracağına!"</p>

  <p class="calibre12">"Nerde yapayım polislik?"</p>

  <p class="calibre12">"Ne bileyim? Git bir yerde yap işte!"</p>

  <p class="calibre12">"Sen ne yapıyorsun polis olarak?"</p>

  <p class="calibre12">"Görmüyor musun, kelek? MelanderTe doktorların kafa kafaya verip döktürdükleri ruhbilimsel incelemeyi okuyorum oturduğum yerde."</p>

  <p class="calibre12">"Niye?"</p>

  <p class="calibre12">"Ne bileyim niye! Her şeyi nerden bilebilirim?" Otobüsteki kan banyosundan bu yana bir hafta geçmişti. Soruşturma cephesinde yeni bir şey yoktu. Yapıcı fikir yokluğu kendini iyice duyurur olmuştu. Kamuoyu çeşmesinden akan yararsız ihbarlar bile kurumaya yüz tutmuştu.</p>

  <p class="calibre12">Tüketici toplum ve de onun bezgin bireylerinin şimdi düşüneceği daha başka şeyler vardı. Noel'e henüz bir ayı aşkın süre bulunmasına karşın, reklam canavarı ava çıkmıştı. Satın alma furyası, süslü püslü mağazaların toplaştığı caddelerde kara ölüm kadar hızlı ve yıkıcı olarak yayılageliyordu. Salgın hastalık önüne çıkanı silip süpürmekteydi ve de bir kurtuluş yolu yoktu. Ahtapotumsu uzun kollar her yana uzanmakta, evlere ve apartmanlara dalmakta, her şeyi ve herkesi zehirleyip paramparça etmede, kimseciklerin gözyaşına bakmamaktaydı. Çocuklar yorgunluktan perişan, aile ba<span style="text-indent: 1.5em; font-size: 1em; line-height: 1.2;">baları gırtlaklarına dek borca gömülü, bir çılgınlıktır gidiyordu. Yasal sömürü devi kurban sayısını giderek</span> <span style="font-size: 1em; line-height: 1.2; text-indent: 1.5em;">artırıyor, artan kurban sayısıyla koşut, iştahı da giderek kabarıyordu. Hastaneler kalp sektesine uğrayan, sinir bunalımları geçiren ve de mide ülseri patlamış kişilerle dolup taşmaktaydı.</span></p>

  <p class="calibre12">Bu arada kentin tüm polis karakolları da paylarına düştüğünce, bu neşeli görüntü içinde yerlerini almaktaydılar. Kapı aralıklarından ve de genel tuvaletlerden toparlanıp getirilen zilzurna Noel Babaları karakolların en sık ziyaretçileri saymak gerekirdi. Ölesiye yorgun iki devriye polisi sarhoş bir Noel Baba'yı Mariatorget'de taksiye bindirmeye çalışırlarken lağım çukuruna düşürmüşlerdi.</p>

  <p class="calibre12">Bu olayı izleyen patırtı sırasında söz konusu iki polis, yaygaracı azgın çocuklar ve de ağzı kalabalık öfkeli sarhoşlarca bir güzel tartaklanmışlardı. Saldırı sırasında gözünün üstüne bir buz parçası rastlayan polislerden biri, artık kendini tutamayıp copuna davranmıştı.</p>

  <p class="calibre12">Önüne gelene gelişigüzel sallamaya başlamış ve de cop, meraklı olmaktan öte bir suçu bulunmayan yaşlı bir emeklinin başında patlamıştı. Hiç de hoş bir şey değildi bu. Polis düşmanlarının ekmeğine yağ sürmüş oldu. "Toplumun her sınıf insanında kuluçkaya yatmış bir polis düşmanlığı var," dedi Melander. "Tetiği çekmeleri için bir dürtü yeterli."</p>

  <p class="calibre12">Kollberg tüm bir ilgisizlikle sordu:</p>

  <p class="calibre12">"Peki, bunun nedeni neymiş?"</p>

  <p class="calibre12">"Nedeni, polisin gerekli bir bela oluşu diye karşılık verdi Melander. "Herkes, dahası profesyonel suçlular bile bilir ki, ansızın kendilerini ancak polisin kurtaracağı durumlarda bulmaları mümkündür. Kasa hırsızı ge<span style="font-size: 1em; line-height: 1.2; text-indent: 1.5em;">ce yarısı uyanıp da evin içinde birtakım garip sesler duyduğu zaman ne yapar? Polis çağırır, hiç kuşkusuz. Ama böylesi durumlar ortaya çıkmadığı sürece, çoğu kişiler, şu ya da bu şekilde polis yaşamlarına karışmaya kalkıştığı an, buna korku veya hoşgörüyle tepki gösterirler."</span></p>

  <p class="calibre12">Kollberg umarsızca mırıldandı:</p>

  <p class="calibre12">"Eğer kendimizi gerekli bela gibi göreceksek, bardağı taşıran son damla olur bu."</p>

  <p class="calibre12">Melander aldırmaksızın konuşmasını sürdürdü:</p>

  <p class="calibre12">"Sorun şu noktada düğümlenip kalıyor, kuşkusuz. Polis mesleği aslında üst düzeyde aydın ve de eşsiz zekâ, fizik, moral özellikleri taşır erdemli personelle çalışması gereken bir kuruluş olduğu halde, ne yazık ki, bunlara sahip kişileri bünyesinde toplayacak çekicilikten yoksun. Çelişki burada işte."</p>

  <p class="calibre12">"Sen korkunç bir herifsin," dedi Kollberg.</p>

  <p class="calibre12">Martin Beck ikisi arası bu tür tartışmaları önceden de duymuştu ve de hiç hoşlanmıyordu.</p>

  <p class="calibre12">"Bana bakın! Şu toplumbilimsel konuşmalarınızı başka yerde sürdüremez misiniz?" diye dırlandı. "Burada düşünmeye çalışıyorum."</p>

  <p class="calibre12">"Neyi?" dedi Kollberg.</p>

  <p class="calibre12">Ve de telefon çaldı.</p>

  <p class="calibre12">"Alo. Beck."</p>

  <p class="calibre12">"Ben Hjelm. İşler nasıl?"</p>

  <p class="calibre12">"Aramızda kalsın, berbat."</p>

  <p class="calibre12">"Yüzü olmayan herifi tanıtladınız mı?"</p>

  <p class="calibre12">Martin Beck bu Hjelm'i yıllardan beri tanırdı ve de ona duyduğu güven sonsuzdu. Bu konuda zaten yalnız sayılmazdı. Hjelm birçoklarınca dünyanın en zeki adli <span style="font-size: 1em; line-height: 1.2; text-indent: 1.5em;">tıp teknisyenlerinden biri olarak anılagelirdi.</span></p>

  <p class="calibre12">"Hayır," dedi Martin Beck. "Adamı arayıp soran tek kişi çıkmadı. Kapı zili aşındıranlar da üstüne çizgiyi çekiverdiler."</p>

  <p class="calibre12">Derin bir soluk alarak sürdürdü:</p>

  <p class="calibre12">"Yoksa yeni bir şeyler mi buldun?"</p>

  <p class="calibre12">Hjelm yağlanıp pohpohlanmalıydı. Bu herkesçe bilinen bir gerçekti.</p>

  <p class="calibre12">"Evet," dedi nazlı bir sesle. "Cesedi ikinci kez bir daha elden geçirdik. Daha ayrıntılı bir görüntü vermeyi denedik. Bu yöntemin altında canlı dönemine ayna tutma düşüncesi yatıyordu. Sanırım, seninkine belirli bir kişilik verme başarısını gösterdik."</p>

  <p class="calibre12">"Yapma, yahu!" diyebilir miyim acaba, diye düşündü Martin Beck.</p>

  <p class="calibre12">"Yapma, yahu!" dedi sonra da.</p>

  <p class="calibre12">"Yaparız, beyim, yaparız." diye karşılık verdi Hjelm, zevkten dört köşe olmuş bir sesle. "Sonuç umduğumuzdan olumlu çıktı."</p>

  <p class="calibre12">Şimdi ne tür bir sözcükle yağ satmalıydı? "İnanmam"? "Vay canına"? Yoksa sadece: "Güzel"? Ya da "Dehşet"? İnga'nın çaylı toplantılarına katılıp eğitimden geçmeliyim, diye düşündü.</p>

  <p class="calibre12">"Harika," dedi.</p>

  <p class="calibre12">Hjelm, sevinç taşan bir sesle.</p>

  <p class="calibre12">"Sağol." diye fıkırdadı.</p>

  <p class="calibre12">"Yaptıklarının yanında sözü olmaz. Herhalde raporunu beklemek gerek. Telefonda söylemezsin şim... "</p>

  <p class="calibre12">"Ayıp ettin. Bunun için seni aradım. İlkin dişlerini sıkı bir yoklamadan geçirdik. Kolay olmadı. Zor mu zor! Çünkü berbat durumda dişler. Ama bulduğumuz <span style="font-size: 1em; line-height: 1.2; text-indent: 1.5em;">dolgular özensiz bezensiz yapılmış. İsveçli bir dişçinin çalışması olamaz, bence. Neyse, bu konuda yeterince konuştum."</span></p>

  <p class="calibre12">"O nasıl söz, üstadım? Ağzından bal akıyor sanki." "Sağol, sağol! Sonra sıra geldi giysilerine. Bizim Stockholm'deki Hollywood pazarlarının birinden alınmış olduğunu saptadık. Belki bilirsin, bu Amerikan pazarları üç yerde var. Bir tane Vasagatan'da, bir tane Götgatan'da ve de bir tane St. Eriksplan'da."</p>

  <p class="calibre12">"Güzel," dedi Martin Beck kısaca.</p>

  <p class="calibre12">Yağ satmaktan usanç getirmişti.</p>

  <p class="calibre12">"Ya," diye homurdandı Hjelm kırgınca. "Bence, bu böyle. Ayrıca, giysi çok kirliydi. Kuru temizleme yüzü görmemiş besbelli. Üstelik uzunca bir süre için her <span style="font-size: 1em; line-height: 1.2; text-indent: 1.5em;">günlüğüne giyilegelmiş, bana sorarsan."</span></p>

  <p class="calibre12">"Ne denli uzunca bir süre?"</p>

  <p class="calibre12">"De ki, bir yıl."</p>

  <p class="calibre12">"Daha başka ekleyeceğin bir şey var mı?"</p>

  <p class="calibre12">Bir sessizlik oldu. Hjelm sözün özünü sona saklamıştı. Bu, hınzırca bir suskuydu ancak.</p>

  <p class="calibre12">"Evet," dedi en sonunda. "Ceketin üst cebinde esrar kırıntıları bulduk. Sağ pantolon cebinden de ezilmiş Preludin tabletlerinden artık tozlar çıktı. Otopsi testlerinde yapılan birtakım incelemeler sonucu adamın keş olduğu doğrulandı."</p>

  <p class="calibre12">Yeni bir suskunluk. Martin Beck ses çıkarmadı.</p>

  <p class="calibre12">"Yanı sıra, adamda müzmin belsoğukluğu vardı. Hem de en ileri devrede."</p>

  <p class="calibre12">Martin Beck not almayı bitirdi, teşekkür etti ve de telefonu kapadı.</p>

  <p class="calibre12">"Yeraltı dünyasının lağım kokuları," diye edebiyat <span style="font-size: 1em; line-height: 1.2; text-indent: 1.5em;">yaptı Kollberg.</span></p>

  <p class="calibre12">İskemlenin ardında durup kulak konuğu olmuştu. "Evet," dedi Martin Beck. "Parmak izi kayıtlarımızda fişi yok, buna ne dersin?"</p>

  <p class="calibre12">"Belki bir yabancıydı."</p>

  <p class="calibre12">"Büyük olasılık," diyerek katıldı Martin Beck. "Ama bu bilgiyi ne yapmalı? Basına sızdırmak olanaksız." Melander onayladı:</p>

  <p class="calibre12">"Doğru. Yalnız şu var ki, fısıltı gazetesiyle bunu ispiyoncuların ve de namlı pırnik <a href="../Text/Section0003.xhtml#ack2" id="dip2" style="font-size: 1em; line-height: 1.2;">[-2]</a> <span style="text-indent: 1.5em; font-size: 1em; line-height: 1.2;">satıcılarının kulaklarına iletebiliriz. Narkotik büro memurları ve karakol polisleri yoluyla olabilir bu."</span></p>

  <p class="calibre12">"Mmm!" diye mırıldandı Martin Beck. "Dediğini yap öyleyse."</p>

  <p class="calibre12">Bir yandan da düşünüyordu: Aslında bir yararı yok. Ama başka yapacak ne var? Son birkaç gün içinde polis yeraltı dünyası denen cehenneme peş peşe iki gösterişli baskın düzenlemişti. Sonuç tam umdukları gibi çıktı: Sıfır. En garip ve yolsuzlar dışında tüm bitirimler önceden baskınların kokusunu almıştı. Polisçe çevrilip toparlanan yaklaşık yüz elli kişinin büyük çoğunluğu hemen tedavi gerektiren içicilerdi ve de posta posta değişik kliniklere gönderildiler.</p>

  <h1 class="calibre12" id="sigil_toc_id_30">31</h1>

  <p class="calibre12"><span class="calibre16" style="font-weight: normal;">Sabıkalılara yönelik soruşturma şimdiye dek hiçbir sonuç vermemişti. Toplumun tortusuyla bağlantıyı sağlayan dedektifler, ispiyoncuların gerçekten mamçak<a href="../Text/Section0003.xhtml#ack5" id="dip5">[-5]</a>&nbsp;olduğuna inandıklarını söylemişlerdi.</span></p>

  <p class="calibre12"><span class="calibre16" style="font-weight: normal;">Her şey önünde sonunda şu noktaya gelip kilitleniyordu: Manyak bir kitle kıranı gizlemekte kimsenin çıka</span><span style="font-weight: normal; font-size: 1em; line-height: 1.2; text-indent: 1.5em;">rı olamazdı.</span></p>

  <p class="calibre12"><span class="calibre16" style="font-weight: normal;">"Kendinden başka," diye atılan Gunvald Larsson, zaten öteden beri olmadık yerde gereksiz yorumlar yapmakla ünlüydü.</span></p>

  <p class="calibre12"><span class="calibre16"><span style="font-weight: normal;">Yapacak tek şey kalıyordu: Elde var olan maddeyi işlemek. Yani silahın peşine düşmek ve de kurbanlarla bağlantısı olmuş olanların sorgusunu sürdürmek. Şimdi bu görüşmeler yardımcı güçlerce, yani Malmölü Mansson ile Sundsvahti bir dedektif komiser olan Nordin tarafından yürütülüyordu. Gunnar Ahlberg'e izin çıkmamıştı. Bunun da aslında hiçbir önemi yoktu. Çünkü bu sorgulamaların sonuçsuz kalacağından kimsenin kuşkusu bulunmuyordu.</span></span></p>

  <p class="calibre12"><span class="calibre16"><span style="font-weight: normal;">Saatler ağır aksak geçiyor, hiçbir yenilik getirmiyordu. Günler güne eklenmekte ve de toplaşıp haftayı oluşturmaktaydı. Sonra bir diğer hafta. Yeniden pazartesi olmuştu. Takvimler 4 Aralık tarihini göstermekte ve de BarbroTarın isim günü olduğunu yazmaktaydı. Hava soğuk ve rüzgârlıydı, Noel azgınlığı günden güne hızını artırarak sürüp gidiyordu. Yardımcı güçlerin içine bir gariplik çökmüş, sıla özlemi çeker olmuşlardı. Mansson Güney İsveç'in yumuşak iklimini, Nordin de kuzey kışının açık seçik, mert havasını arıyordu. Her ikisinin</span></span> <span style="text-indent: 1.5em; font-size: 1em; line-height: 1.2;">de büyük kent alışkanlığı yoktu ve de Stockholm'de perişan olmaktaydılar. Sinirlerine dokunan çok şey vardı. Öncelikle koşkoş ve de itiş kakış, kaynaşan kalabalık, yabancılaşmış insanlar. Ayrıca, hiç eksik olmayan günlük küçük olaylar ve ortalıkta kol gezen külhanlık tutkusu da onları polis olarak son derece tedirgin kılmaktaydı.</span></p>

  <p class="calibre12">"Siz bu kentte bunlara nasıl göz yumuyorsunuz ak<span style="font-size: 1em; line-height: 1.2; text-indent: 1.5em;">lım ermiyor," dedi Nordin.</span></p>

  <p class="calibre12">Çekik ela gözlü, kalın kaşlı ve de kel kafalı, tıkız bir adamdı.</p>

  <p class="calibre12">"Biz doğma büyüme buralıyız," dedi Kollberg. "Gözümüzü açtık, bunu gördük. Başka şey bilmiyoruz ki!" Nordin yakındı:</p>

  <p class="calibre12">"Şimdi buraya metroyla geldim. Yalnızca AlvikTe Fridhemsplan arası yerde en azından on beş kişi gördüm ki, eğer bizim Sundsvall'da olsalardı, polis anında içeri tıkardı tümünü de."</p>

  <p class="calibre12">"Adam kıtlığı çekiyoruz," dedi Martin Beck.</p>

  <p class="calibre12">"Evet, biliyorum, ama..."</p>

  <p class="calibre12">"Ama ne?"</p>

  <p class="calibre12">"Hiç gözünüze ilişmedi mi? Burada insanlar korku İçindeler. Sıradan dürüst yurttaşlar. Eğer yönünüzü soracak olsanız veya kibrit isteseniz, arkalarına bakmadan dönüp kaçıyorlar. Korktukları besbelli. Güvenlerini yitirmişler."</p>

  <p class="calibre12">"Yitirmeyen kaldı mı?" diye sordu Kollberg.</p>

  <p class="calibre12">"Ben," dedi Nordin."Ya da en azından böyle sanıyorum. Ne var ki, herhalde çok kalmadan ben de aynı olurum. Bana göre bir iş var mı?"</p>

  <p class="calibre12">Melander öteden söze karıştı:</p>

  <p class="calibre12">"Tuhaf bir ihbar var burada."</p>

  <p class="calibre12">"Hangi konuda?"</p>

  <p class="calibre12">"Otobüsteki kimliği belirlenemeyen adam. Hagersten'den bir kadın. Az önce telefonda bildirdi. Dediğine göre, bir dolu yabancının toplaştığı bir garajın bitişiğinde oturuyormuş."</p>

  <p class="calibre12">"Hı-hıh! Sonra?"</p>

  <p class="calibre12">"Orda genellikle kavga dövüş eksik olmaz. Ama ka<span style="font-size: 1em; line-height: 1.2; text-indent: 1.5em;">din böyle demedi de, 'Çok gürültülü bir yer,' deyimini kullandı. En yaygaracılardan biri de otuz beş yaşlarında, kısa boylu, esmer bir adammış. Giysileri gazetelerde verilen tanıma uyuyor, dedi. Şimdilerdeyse hiç ortalıkta görünmüyormuş."</span></p>

  <p class="calibre12">Nordin bilmişçe karşı çıktı:</p>

  <p class="calibre12">"Bu da iş mi yani? Aynı tür giysili on binlerce kişi var." "Evet," diye doğruladı Melander. "Haklısın, var. Ve de yüzde doksan dokuz bir kesinlikle bu ihbarın havagazı olduğunu söyleyebilirim. Öylesine belirsiz bir şey ki, doğrusu yoklamaya bile değmez, üstelik, çok da duraksar ve güvensiz konuştu kadın. Ancak başka yapacak bir işin yoksa... "</p>

  <p class="calibre12">Sözünü havada asılı bırakıp, kadının ad ve adresini not defterine çiziktirdi ve de yaprağı kopardı. Telefon çaldı. Kâğıt parçasını Nordin'e uzatırken, alıcıyı kulağına götürdü:</p>

  <p class="calibre12">"Al işte!"</p>

  <p class="calibre12">"Okuyamıyorum." diye mırıldandı Nordin.</p>

  <p class="calibre12">Melander'in yazısı kendi dışında kimsenin okuyamayacağı denli kargacık burgacık bir özellik taşırdı. Kollberg kâğıt parçasını alıp bir göz attı:</p>

  <p class="calibre12">"Hiyeroglif veya çivi yazısı. Hamurabi Kanunları'nı herhalde bizim Fredrik yazmış olmalı. Ne var ki, okuyan çıktığına göre, bu da olanaksız. Yine de üzülme, ben varım. Fredrik yazıtlarını çözme uzmanı olarak, burada devletten para alıyorum."</p>

  <p class="calibre12">Ad ve adresi temize çektikten sonra şöyle dedi:</p>

  <p class="calibre12">"Buyur işte. Günümüz yazısına çevirdim."</p>

  <p class="calibre12">"Tamam," diyen Nordin, kâğıdı cebine attı. "Gidip <span style="font-size: 1em; line-height: 1.2; text-indent: 1.5em;">bir boy göstereyim bakalım orda. Araba var mı?"</span></p>

  <p class="calibre12">"Var, ama sen beni dinlersen metrodan şaşma. Trafiği gördün, yolların durumunu da fark ettin belki, ya petrol arıyorlar ya da gömü. Sen güneye yönelik 13'e veya 23'e bin ve de Axelsberg'de in."</p>

  <p class="calibre12">"Hoşça kalın," diyen Nordin, odadan çıktı.</p>

  <p class="calibre12">Ardı sıra Kollberg yorumda bulundu:</p>

  <p class="calibre12">"Bugün hiç de hevesli görünmedi bana."</p>

  <p class="calibre12">Mendiline burnunu sümküren Martin Beck,</p>

  <p class="calibre12">"Onu suçlayabilir misin?" dedi.</p>

  <p class="calibre12">"Haddim mi?" diyen Kollberg içini çekti. "Niye bu herifleri evlerine salmıyoruz, yahu?"</p>

  <p class="calibre12">"Çünkü bizle ilgili bir konu değil," dedi Martin Beck. "Ülkemiz tarihinde şimdiye dek bilinegelen en büyük insan avında yer almak için burada bulunuyorlar." "Tamam, güzel de, yalnız..."</p>

  <p class="calibre12">Kollberg başladı ama sonunu getirmedi. Sözü sürdürmenin konuşmaktan öte bir yararı olamazdı. Ne av<span style="text-indent: 1.5em; font-size: 1em; line-height: 1.2;">ladıklarını bilmek elbette iyi olurdu. Ama kim? Neyi? Üstelik avlak neresiydi? Kimi nerde avlayacağını bilmedikten sonra avcı çok olmuş, var mı önemi?</span></p>

  <p class="calibre12">Martin Beck masumca,</p>

  <p class="calibre12">"içişleri Bakam'nın sözlerini aktarıyordum sadece," dedi. '"En güçlü beyinlerimiz' -kuşkusuz, Mansson'la Nordin'i kastediyor- 'halk düşmanı bir kuduz canavarı köşeye kıstırıp yakalamak için geceyi gündüze katarak insanüstü bir gayretle çalışıyorlar. Onu devreden çıkarmak toplum ve bireye ödemekle yükümlü olduğumuz başlıca görev borcudur.'"</p>

  <p class="calibre12">"Üstadımız bunu ne zaman dedi?"</p>

  <p class="calibre12"><span style="text-indent: 1.5em; font-size: 1em; line-height: 1.2;">"İlk kez on yedi gün önce. Bilmem kaçıncı kez de dün. Ne var ki, dün 22. sayfada, yalnızca dört satırla çıktı. Bence, yüreğine işlemiştir. Unutma ki, gelecek yıl seçimler var."</span><br /></p>

  <p class="calibre12">Melander telefon konuşmasını bitirmişti. Pipo lülesini düzeltilmiş bir kâğıt iliştiriciyle kurcalarken, çok sakin bir ses tonunda şöyle dedi:</p>

  <p class="calibre12">"Bu çılgın kanlı katilin defterini dürme zamanı artık gelmedi mi, ne dersiniz?"</p>

  <p class="calibre12">Kollberg'in karşılık vermesi için on beş saniyenin geçmesi gerekti:</p>

  <p class="calibre12">"Evet, hiç kuşkusuz, geldi. Yanı sıra, kapıyı kilitleyip, telefonları kesmenin de zamanı geldi."</p>

  <p class="calibre12">Martin Beck sordu:</p>

  <p class="calibre12">"Gunvald buralarda mı?"</p>

  <p class="calibre12">"Evet, Bay Larsson içeriki odada uğraştılar. Kâğıt açacağıyla dişlerini karıştırıyorlar, efendim."</p>

  <p class="calibre12">"Söyle, tüm telefonlar ona bağlansın," dedi Martin Beck.</p>

  <p class="calibre12">Melander alıcıya uzandı.</p>

  <p class="calibre12">"Söyle, kahve de göndersinler." diye ekledi Kollberg.</p>

  <p class="calibre12">"Üç kurabiye ve de kek-Mazarin bana, lütfen."</p>

  <p class="calibre12">Kahveler on dakika sonra geldi. Kollberg kapıyı kilitledi.</p>

  <p class="calibre12">Oturdular. Kollberg kahvesini yudumlayıp, kurabiyeleri mideye indirir oldu. Ağzı dolu dolu, söze başladı:</p>

  <p class="calibre12">"İçinde bulunduğumuz durum şu, arkadaşlar: Manyak katil emre hazır biçimde dondurulmuş olarak değerli Emniyet Müdürümüz'ün tuvaletinde saklı durmaktadır. Yine gerektiğinde, kendisini ısıtıp halkın arasına salacağız. Bu nedenle, eylem yöntemine şu varsa<span style="font-size: 1em; line-height: 1.2; text-indent: 1.5em;">yım açısından bakabiliriz: Fin yapısı 37 modeli bir makineli tabancayla silahlanmış bir kişi otobüste bulunan dokuz insanı kurşunlayıp öldürdü. Bu insanların birbirleriyle ilintisi yok. Sadece aynı zamanda aynı yerde bulunmuşlar."</span></p>

  <p class="calibre12">"Silahlının bir gerekçesi var," dedi Martin Beck. Kek-Mazarin'e uzanan Kollberg:</p>

  <p class="calibre12">"Evet," diye katıldı. "Ben de baştan beri bunu düşündüm. Ne var ki, gelişigüzel bir araya gelmiş insanları öldürmek için bir gerekçesi olamaz. Demek ki, asıl amacı içlerinden birini elemek."</p>

  <p class="calibre12">"Cinayet özenle tasarlanmıştı," dedi Martin Beck. "Dokuzun biri için," diye belirtti Kollberg. "Ama hangi biri için? Liste yanında mı, Fredrik?"</p>

  <p class="calibre12">"Gerekmez," dedi Melander.</p>

  <p class="calibre12">"Öyle ya, elbette gerekmez. Ağzımdan çıkanı kulağım duymadı, kusura kalma. Hadi, bir geçelim."</p>

  <p class="calibre12">Martin Beck başını salladı. Bunu izleyen konuşmalar Kollberg'le Melander arası bir diyalog şeklinde geçti. "Gustav Bengtsson." dedi Melander. "Otobüs şoförü. Otobüste bulunma nedeni besbelli, diyebiliriz." "Tartışılmaz."</p>

  <p class="calibre12">"Bilindiği kadarıyla, sıradan, normal bir yaşantısı varmış. Pürüzsüz bir evlilik. Sabıkası yok. İşinin eri. Meslektaşlarınca sevilirdi. Kimi aile dostlarını da sorgudan geçirdik. Saygıdeğer ve düzenli bir kişi olduğunu söylediler. Ağzına içki sürmezdi. Kırk sekiz yaşında. Burada doğmuş."</p>

  <p class="calibre12">"Düşmanı? Yok. Etkinliği? Yok. Para? Yok. Öldürülmesi için gerekçe? Yok. Geç."</p>

  <p class="calibre12">"Rönn'ün sıralamasını izlemiyorum," dedi Melander.</p>

  <p class="calibre12">"Bn. Hildur Johansson. Dul, altmış sekiz. Vastmannagatan'da oturan kızından, Norra Stationsgatan'daki kendi evine dönüyordu. Edsbro doğumlu. Kızını sorguya çekenler: Larsson, Mansson ve de... Eeeh, hiç önemi yok. Kendi halinde sakin bir yaşam sürdürürdü ve de emekli aylığıyla geçinirdi. Bu kadın hakkında söylenecek daha fazla bir şey yok."</p>

  <p class="calibre12">"Yalnızca önemsiz bir iki nokta daha. Herhalde otobüse Odengatan'dan binip ancak altı durak gitmiş olduğu ve de bu saatte o otobüse bineceğini kızıyla damadı dışında kimsenin bilmediği. Geç."</p>

  <p class="calibre12">"Johan Kallström. Elli iki yaşında ve Vasteras doğumlu. Bir garajda ustabaşı. Sibyllegatan'da, Gren'in garajı olarak bilinen yer. Mesaiye kalmıştı ve de evine dönüyordu, hiç kuşku yok. O da mutluca evli. Başlıca merakları, otosu ve de yazlık evi. Sabıkasız. İyi para kazanırdı, ama ötesi yok. Onu tanıyanların anlattıklarına bakılırsa, Östermalmstorg'dan Merkez Istasyon'a metroyla gelmiş olup, oradan otobüse aktarmış olmalı. Demek ki, Drottninggatan çıkışından caddeye kavuştuğu düşünülürse, otobüse Ahlens mağazası önündeki duraktan binmiş olacak. Patronu, usta bir işçi ve de iyi bir ustabaşı olduğunu söyledi. Garajda çalışan işçi ve çıraklar onun... "</p>

  <p class="calibre12">"...Emri altındakilere karşı hırlı ve de patronları önünde çanak yalayıcı olduğunu söylediler. Onlarla gidip konuştum. Geç."</p>

  <p class="calibre12">"Alfons Schwerin kırk üç yaşındaydı. İsveç-Amerikan karışımı ana-babadan, ABD, Minneapolis'te doğdu. Savaştan hemen sonra İsveç'e gelerek burada yer<span style="font-size: 1em; line-height: 1.2; text-indent: 1.5em;">leşti. Yaylı çalgıların gövde yapımı için Karpat ladini ithal eden küçük bir işadamıydı. Ne var ki, on yıl önce iflas etmişti. Sehwerin İçerdi. Beckomberga kliniğinde iki kez alkol tedavisi gördü ve de içkili olarak araba sürme suçuyla üç ay Bogesund cezaevinde yattı. Üç yıl önce. İşadamı olarak topu atınca, emekçi oldu. En son, Belediye'nin temizlik işlerinde çalışmaktaydı. Söz konusu gece, Bryggargakan'daki Pilen Lokantası'na gitmişti. Oradan evine dönüyordu. Herhalde parasal durumu elvermediğinden, çok içmemişti. Konutu bakımsız ve pisti. Lokantadan Vasagatan otobüs durağına dek olan yolu yürümüş olmalı. Bekârdı ve de İsveç'te hiçbir akrabası yoktu. İşçi arkadaşları onu severlerdi. Hoşsohbet ve de iyi huylu bir kişi olduğu söylendi. İçki edebi olan ve de tek düşmanı bulunmayan biri."</span></p>

  <p class="calibre12">"Ayrıca katili gördü ve de ölmezden önce Rönn'e anlaşılması güç birtakım şeyler söyledi. Bant hakkında uzman raporu geldi mi?"</p>

  <p class="calibre12">"Hayır. Mohammed Boussie, Cezayirli, bir lokantada çalışırdı, otuz altı yaşında, şimdi adını unuttuğum hecelenemez bir yerde doğmuş."</p>

  <p class="calibre12">"Yazık! Makine eskidi galiba."</p>

  <p class="calibre12">"Altı yıldır İsveç'te yaşıyordu ve de daha öncesi Paris'te kalmaktaydı. Politikayla yakın bir ilgisi olmamış. Bankada bir miktar parası vardı. Tanıyanlar kendisinin utangaç ve içine kapanık olduğunu söylüyorlar. On buçukta işini bitirmiş, evine dönmekteydi. Dürüst, ancak uyuşuk ve de donuk bir tip."</p>

  <p class="calibre12">"Yahu, farkında mısın? Oturmuş, kendini tanımlıyorsun orda."</p>

  <p class="calibre12">"Britt Danielsson. Hemşire, 1940, Eslöv doğumlu.</p>

  <p class="calibre12"><span style="text-indent: 1.5em; font-size: 1em; line-height: 1.2;">Stenström'ün yanında oturmaktaydı. Fakat birbirlerini tanıdıklarını gösterir hiçbir belirti yok. Kızın erkek arkadaşı olan doktor, o gece Güney Hastanesinde nöbetçiydi. Sanıldığına göre, otobüse Odengatan durağından dul Bn. JohanssonTa aynı zamanda bindi ve de evine gitmekteydi. Bir zaman kıstası yok. İşini bitirmiş ve otobüsün yolunu tutmuştu. Ama yine de, Stenström'le birlikte olmadıklarını kesinkes bilmiyoruz."</span><br /></p>

  <p class="calibre12">Kollberg başını sarsaladi:</p>

  <p class="calibre12">"Olmaz öyle şey! O cansız kansız sıskayı ne yapsındı? Aradığı her şey evinde vardı."</p>

  <p class="calibre12">Melander ona anlamsız gözlerle baktı, ama üstelemedi: "Derken geldik Assarsson'a. Saygın bir dış görünüş altında çapraşık bir içyüz."</p>

  <h1 class="calibre12" id="sigil_toc_id_31">32</h1>

  <p class="calibre12">Melander sustu ve piposuyla oynadı. Sonra devam etti: "Oldukça karanlık bir tip, bu Assarsson. Vergi kaçırmaktan iki kez hüküm giymiş. 1950 başlarında da cinsel saldırıdan yargılanıp suçlu bulunmuş. On dört yaşındaki bir kızı baştan çıkararak cinsel yönden sömürme. Her üçünde de hapsi boylamış. Assarsson'un bol parası vardı. İşinde olduğu kadar her konuda da acımasızdı. Pek çok kişinin onu sevmeme nedeni var. Karısıyla ağabeysi bile onu oldukça sevimsiz bulurlardı. Fakat bir nokta belirgin. Otobüste bulunmasının bir nedeni vardı. Narvavagen'deki bir tür kulüp toplantısından çıkmış ve de Olsson adını taşıyan metresine gidiyordu. Kız, Karlbergsvagen'de oturur ve Assarsson'un ofisinde çalışır. Adam daha önceden telefon edip, gelmekte olduğunu ona bildirmişti. Kızı birkaç <span style="font-size: 1em; line-height: 1.2; text-indent: 1.5em;">kez sorguya çektik." "Kim sorguya çekti?"</span></p>

  <p class="calibre12">"GunvaldTa Mansson. Değişik zamanlarda. Kızın <span style="font-size: 1em; line-height: 1.2; text-indent: 1.5em;">dediğine göre... "</span></p>

  <p class="calibre12">"Bir dakika. Niye otobüse binmiş?"</p>

  <p class="calibre12">"Herhalde çokça içkili olduğu ve kendi arabasını sürmeyi göze alamadığı için. Yağmur yüzünden de bir taksi bulamamış olmalı. Şirketin telefon santralı sıraya girmiş müşteri adaylarıyla doluydu ve de koca kentte boş tek taksi yoktu."</p>

  <p class="calibre12">"Oldu. Peki, kapatmanın dediklerini aktar bakalım," "Kanısınca, Assarsson ahlaksız bir ihtiyar ve de hemen hemen iktidarsız bir erkekti. Bunu para için ve de işini yitirmek istemediğinden yapıyormuş. Gunvald, kızın başka erkeklerle de ilintisi bulunan bayağı bir sürtük olduğu izlenimini edinmiş. Üstelik geri zekâlıymış."</p>

  <p class="calibre12">"Bay Larsson ve kadınlar. Bu ad altında bir roman yazmayı düşünüyorum."</p>

  <p class="calibre12">"Mansson'a açıklamak zorunda kaldığına göre, Assarsson'un iş bağlantısı kurduğu kişilere mecbur tutulurmuş, kendi deyimiyle. Patronun emri üzerine. Assarsson, Gothenburg'da doğup Djurgardsbron'da yetişmiş."</p>

  <p class="calibre12">"Sağol, eski dost. Romanıma tastamam böyle başlayacağım. 'Adam, Gothenburg'da doğup Djurgardsbron'da yetişmişti.' Harika."</p>

  <p class="calibre12">"Zaman kıstasları tümüyle tutuyor," dedi Melander aldırmaksızın.</p>

  <p class="calibre12">Martin Beck ilk kez devreye girdi:</p>

  <p class="calibre12">"Demek geriye yalnızca Stenström'le kimliği bilin<span style="font-size: 1em; line-height: 1.2; text-indent: 1.5em;">meyen adam kalıyor."</span></p>

  <p class="calibre12">"Evet," dedi Melander. "Stenström konusunda tek bildiğimiz, aykırı bir biçimde Djurgarden'den geldiği ve de silahlı olduğudur. Kimliği belirlenemeyen adama gelince, uyuşturucu madde tutkunu, otuz beş-kırk yaşlarında biri olduğundan öte bir şey bilmiyoruz. Hepsi bu." "Ve de geri kalan herkesin otobüste bulunma nedeni vardı, öyle mi?" diye sordu Martin Beck.</p>

  <p class="calibre12">"Neden orda bulunduklarını kesin olarak öğrendik mi?" "Evet."</p>

  <p class="calibre12">"Şimdi sıra çoktandır klasikleşmiş şu soruya geldi: Stenström otobüste ne arıyordu?" dedi Kollberg.</p>

  <p class="calibre12">Martin Beck'in önerisi basitti:</p>

  <p class="calibre12">"Kızla konuşmamız gerek."</p>

  <p class="calibre12">Melander piposunu ağzından çıkardı:</p>

  <p class="calibre12">"Asa Töreli mi? Ama ikiniz de konuştunuz onunla zaten. Sonra kendisini bir daha sorguya çektik."</p>

  <p class="calibre12">Martin Beck sordu:</p>

  <p class="calibre12">"Kim?"</p>

  <p class="calibre12">"Rönn. Bir hafta, on gün oldu."</p>

  <p class="calibre12">Martin Beck kendi kendine mırıldandı:</p>

  <p class="calibre12">"Yo, RönnTük iş değil bu!"</p>

  <p class="calibre12">"Ne demek istiyorsun?" diye sordu Melander.</p>

  <p class="calibre12">"Rönn kendi çapında iyi bir elemandır," dedi Martin Beck. "Ama bu olayın özüne pek inemedi. Ne bileyim, kavanoz dışında kalmış, şaşkın bir tutumu var. Kaldı ki, Stenström'le olan bağları çok zayıftı."</p>

  <p class="calibre12">Kollberg'le Martin Beck uzunca bir süre bakıştılar. Hiçbiri konuşmadı. En sonunda sessizliği bozan Melan<span style="font-size: 1em; line-height: 1.2; text-indent: 1.5em;">der oldu:</span></p>

  <p class="calibre12">"Eh? Stenström o otobüste ne arıyordu?"</p>

  <p class="calibre12">Kollberg İnandırıcı olmaktan uzak bir tavırla:</p>

  <p class="calibre12">"Bir kızla buluşmaya gidiyordu," dedi. "Ya da bir arkadaşıyla."</p>

  <p class="calibre12">Bu kapalı oturumda Kollberg muhalefet rolünü benimsemişti. Ne var ki, şu sıra söylediğine kendi de yürekten inanmıyordu.</p>

  <p class="calibre12">"Yalnız bir şey unutuyorsun," dedi Melander. "O semtte on gündür kapı kapı dolaşıyoruz ve de Stenström adını duyagelmiş tek kişiyle karşılaşmadık."</p>

  <p class="calibre12">"Bu bir şey kanıtlamaz. Kentin o bölümü akla gelmedik zula yerler ve de esrarlı pansiyonlarla doludur. Böyle yerlerdeyse, polis en az sevilen kişidir."</p>

  <p class="calibre12">"Yine de, StenströmTe ilgili şu zamparalık varsayımını bir yana bırakmalıyız, kanımca," dedi Martin Beck.</p>

  <p class="calibre12">Kollberg çabucak sordu:</p>

  <p class="calibre12">"Neye dayanarak?"</p>

  <p class="calibre12">"Ben buna inanmıyorum."</p>

  <p class="calibre12">"Ama olabilirliğini kabul ediyorsun, değil mi?"</p>

  <p class="calibre12">"Evet."</p>

  <p class="calibre12">"Tamam. Bir yana bırakalım öyleyse. Şimdilik."</p>

  <p class="calibre12">"Demek ki, kilit soru şu oluyor: Stenström bu otobüste ne arıyordu?" diye, dönüp dolaşıp aynı yere geldi Martin Beck.</p>

  <p class="calibre12">"Bir dakika!" diyerek karşı çıktı Kollberg. "Bilinmeyen adam otobüste ne arıyordu?"</p>

  <p class="calibre12">"Boş ver bilinmeyen adama şimdilik."</p>

  <p class="calibre12">"Neden? Onun varlığı da Stenström'ünki kadar ilginç. Ayrıca, kim olduğunu bilmediğimiz gibi, orda ne <span style="font-size: 1em; line-height: 1.2; text-indent: 1.5em;">aradığını açıklamaktan da yoksunuz."</span></p>

  <p class="calibre12">"Belki de sıradan bir otobüs yolcusuydu sadece." "Sıradan bir otobüs yolcusu ha?"</p>

  <p class="calibre12">"Evet. Evsiz barksız kişilerin çoğu bu yöntemi uygular. Bir kuron karşılığı, bir gidiş-geliş süresince otobüste kalabilirsin. Bu da iki saat demektir."</p>

  <p class="calibre12">Kollberg yine karşı koydu:</p>

  <p class="calibre12">"Metro çok daha sıcak. Üstelik orda istediğin kadar gidip gelebilirsin. Yeter ki, turnikeden dışarı çıkma. Kal içerde, habire tren değiştir. Kim ne karışır?"</p>

  <p class="calibre12">"Evet, ama..."</p>

  <p class="calibre12">"Kaldı ki, es geçtiğiniz bir önemli nokta daha var: Bilinmeyen adamın ceplerinden esrar ve hapini<sup class="calibre17">1</sup> kırıntıları çıkmasının yanı sıra, yolcuların toplamından daha çok para taşıyordu üstünde." "Ki, bu da kıyımın soygun amacıyla yapıldığı varsayımını düşünce dışı bırakır," diye tamamladı Melander. Martin Beck eklemekten geri kalmadı:</p>

  <p class="calibre12">"Üstüne üstlük, az önce kendin de belirtmiş olduğun gibi, orası akla gelmedik zulalar ve de esrarlı pansiyonlarla dolu bir bölgedir. Belki bu pire yuvalarından birinde barınıyordu. Hayır, temel sorumuza dönelim: Stenström otobüste ne arıyordu?"</p>

  <p class="calibre12">En azından bir dakika suspus oturdular. Bitişik odada telefon zilleri çalıp duruyordu. Zaman zaman Gunvald Larsson'un veya Rönn'ün sesini duyuyorlardı. En sonunda Melander sordu:</p>

  <p class="calibre12">"Stenström ne yapardı?"</p>

  <p class="calibre12">Bu sorunun cevabını her üçü de bilmekteydi. Melander başını hafifçe sallayarak sorusunu kendi cevapladı: "Stenström çok çok iyi adam gölgelerdi."</p>

  <p class="calibre12">"Evet," dedi Martin Beck. "Bu, onun özelliğiydi. Usta ve inatçıydı bu konuda. Bir adamın haftalarca gölgesi olabilirdi sıkılmadan."</p>

  <p class="calibre12">Kollberg ensesini kaşıyıp doğruladı:</p>

  <p class="calibre12">"Evet. Göta Kanal gemisindeki kadın katilini nasıl çılgına çevirmişti dört yıl öncesi, hiç unutamam."<sup class="calibre17">1</sup> "Oltaya düşürmüştü," dedi Martin Beck.</p>

  <p class="calibre12">Kimse karşılık vermedi.</p>

  <p class="calibre12">"Daha o zamandan işin inceliğini bilirdi," diye devam etti Martin Beck. "Ama o günden bugüne çok şeyler <span style="text-indent: 1.5em; font-size: 1em; line-height: 1.2;">öğrenmişti."</span></p>

  <p class="calibre12">"Ha, aklıma geldi. Hammar'a o konuyu sordun mu?" dedi Kollberg ansızın. "Hani Stenström'ün geçen yaz hangi çözülmemiş cinayet dosyasıyla ilgilendiğini merak ediyordun ya."</p>

  <p class="calibre12">"Evet," karşılığını verdi Martin Beck. "Ama kafamdan silip attım. Stenström sorunu HammarTa görüşmüş ve de gerçi bu konuda kendisine birkaç öneride bulunmuş, ama neler olduğunu unutagelmiş şimdi. Sonra anımsadığı kadarıyla, önerilerin hiçbiri çekici gelmemişmiş Stenström'e. Dosyalar çok eski olduğundan değil, fakat Stenström çok genç olduğu için. Hallstahammar'da hırsız-polis oynayan on yaşlarında bir çocukken olagelmiş bir olaya el koymaktan kaçınmış bizimki, önünde sonunda, üzerinde senin çalıştığın o <span style="text-indent: 1.5em; font-size: 1em; line-height: 1.2;">kaybolma olayıyla ilgilenmeye karar vermiş galiba."</span></p>

  <p class="calibre12">"Bu konuda tek söz etmedi bana," dedi Kollberg. "Herhalde dosyada yazılanlarla yetinmiş olmalı." "Herhalde."</p>

  <p class="calibre12">Sessizlik. Bunu yine Melander bozdu. Yerinden kalkarken dedi ki:</p>

  <p class="calibre12">"Eveeet... Ne karara vardık?"</p>

  <p class="calibre12">"Bilen varsa söylesin," diye karşılık verdi Martin Beck. "İzninizle," dedi Melander ve de tuvaletin yolunu tuttu. Kapıyı ardından kapamıştı ki, Kollberg arkadaşına dönüp sordu:</p>

  <p class="calibre12">"Asa'yı görmeye kim gidecek?"</p>

  <p class="calibre12">"Sen. Tek kişilik bir iş. Üstelik içimizde bunun için senden uygunu yok."</p>

  <p class="calibre12">Kollberg ağzını açmadı.</p>

  <p class="calibre12">"Ne o? İstemiyor musun yoksa?" diye sordu Martin Beck.</p>

  <p class="calibre12">"Hayır, istemiyorum. Ama yine de gideceğim." "Bu akşam mı?"</p>

  <p class="calibre12">"Daha önce görülecek iki işim var: Biri Vastberga'da, diğeri de evde. Kıza telefon açıp, akşam yedi buçukta ziyaretine geleceğimi bildir."</p>

  <p class="calibre12">Kollberg bir saat sonra Palandergatan’daki evinin kapısından içeri adımını atıyordu. Saat henüz beşti, ama hava iki altmış dakika öncesinden kararmıştı.</p>

  <p class="calibre12">Karısı, rengi uçmuş bir eski jean pantolon ve damalı bir fanila gömlek içinde mutlak iskemlelerini boyama uğraşındaydı. Adam, çok önceden ıskartaya çıkarmış <span style="font-size: 1em; line-height: 1.2; text-indent: 1.5em;">olduğu eski gömleğini hemen tanıdı. Karısı pantolon paçalarını kasıklarına dek sıyırıp kıvırmıştı. Elleri, kolları, çıplak ayakları ve de alnı bile yer yer boyayla lekelenmişti.</span></p>

  <p class="calibre12">"Soyun!" dedi koca.</p>

  <p class="calibre12">Kadın, fırça elinde, donakaldı. Soran gözlerle erkeği yukardan aşağı bir süzdü ve de hınzırca dedi ki: "Acelen mi var?"</p>

  <p class="calibre12">"Evet."</p>

  <p class="calibre12">Çabucak ciddi bir yüz takındı:</p>

  <p class="calibre12">"Yine çıkacak mısın yani?"</p>

  <p class="calibre12">"Evet, birini sorguya çekeceğim."</p>

  <p class="calibre12">Kadın başını salladı ve de fırçayı boya kutusunun İçine bıraktı. Ellerini silmeye koyuldu.</p>

  <p class="calibre12">"Asa," dedi adam. "Her bakımdan baştan çıkarıcı olabilir,"</p>

  <p class="calibre12">"Koruyucu bir aşı mı istiyorsun?"</p>

  <p class="calibre12">"Evet."</p>

  <p class="calibre12">Kadın, gömleğin düğmelerini çözerken. "Dikkat et, boyanmayasın," dedi.</p>

  <p class="calibre12"><br /></p>

  <h1 class="calibre12" id="sigil_toc_id_32">33</h1>

  <p class="calibre12">Hagersten bölgesinin Klubbacken Sokağı'ndaki bir evin önünde kazık kesilmiş bir kardanadam, elinde tuttuğu kâğıt parçasını dikkatle gözden geçiriyordu. Sırsıklam kâğıt çözülüp yırtılmak üzereydi. Şiddetli kar tipisi ve de sokak lambalarının kör ışığı altında yazıyı sökmekte güçlük çekiyordu. Buna karşın, aradığı yeri en sonunda bulmuşa benziyordu. Islak bir köpek gibi silkinmenin ardı sıra basamakları tırmandı. Dış eşikte ayaklarını sertçe yere vurup kapı zilini çaldı. Şapkasını çıkardı, üstünde birikmiş kar taneciklerini fiskeledi ve de yarı donuk parmakları arasında çevirerek bir şeylerin olmasını bekledi.</p>

  <p class="calibre12">Kapı iki parmak kadar aralandı ve de orta yaşlı bir kadının burnu dışarı uzandı. Beyaz önlük takmış, elleri de una bulanmıştı.</p>

  <p class="calibre12">"Polis," dedi boğuk bir sesle. Boğazını temizleyip sürdürdü: "Dedektif Komiser Nordin."</p>

  <p class="calibre12">Kadın onu kuşkuyla gözden geçirdi:</p>

  <p class="calibre12">"Bunu kanıtlayabilir misiniz?... yani... "</p>

  <p class="calibre12">Adam içini çekerek şapkasını sağından sol eline geçirdi. Paltosuyla ceketinin düğmelerini açtı. Cüzdanını çıkarıp kimlik kartını gösterdi.</p>

  <p class="calibre12">Kadın bu hareketleri, sanki kapısına dayanan yabancı, cebinden bir bomba veya makineli tüfek yahut uygunsuz bir resim çıkaracakmış gibi, endişeli gözlerle izlemişti.</p>

  <p class="calibre12">Adamın elinde tutageldiği kartı, kapı aralığından miyopça inceledi durdu. Neden sonra kuşkulu bir sesle: "Dedektifler plaket taşır bilirdim." dedi.</p>

  <p class="calibre12">"Var, Bayan, o da var!" diye homurdandı.</p>

  <p class="calibre12">Dedektiflik nişanını pantolonunun arka cebinde saklardı. Şapkasını giymeden ya da yere bırakmaksızın bunu nasıl çıkaracağını hesaplamaya koyuldu.</p>

  <p class="calibre12">Kadın, kin kokan bir tonda:</p>

  <p class="calibre12">"Hadi hadi, kalsın. Bu kadarı yeterli," dedi. "Sundsvall ha? Ta kuzeyden buraya benle konuşmak için mi geldiniz?"</p>

  <p class="calibre12">"Burada başka işlerim de var."</p>

  <p class="calibre12">"Kusura bakmayın, ama anlıyorsunuz ya... Diyeceğim..." Dili dolanıp sustu.</p>

  <p class="calibre12">"Evet, Bayan?"</p>

  <p class="calibre12">"Yani insan bugünlerde çok dikkatli davranmalı. Hiç belli olmuyor... "</p>

  <p class="calibre12">Nordin şapkasını ne yapacağım bir türlü bilemiyordu. Yoğun biçimde yağan kar tanecikleri çıplak başında eriyordu. Bir elde kimlik kartı, öbüründe şapka, sonsuza dek böyle kalamazdı ya. Belki defterine bir</p>

  <p class="calibre12"><span style="text-indent: 1.5em; font-size: 1em; line-height: 1.2;">şeyler not etmek gerekecekti. En kolayı şapkasını başına geçirmek olurdu, ama bu kez de terbiyesizlikle damgalanabilirdi. Basamakların üstüne bırakmaksa, sırsıklam salaklık olurdu. Belki en iyisi içeri girmek için izin istemesiydi. Ne var ki, bu kez de kadın bir seçenekle yüzleşmiş olacaktı. Evet ya da hayır demesi gerekirdi ki, eğer yargısında yanılmıyorsa, kolay karar verir bir kadına benzemiyordu.</span><br /></p>

  <p class="calibre12">Nordin’in yerlisi olduğu yörede, kapıyı çalan herkes, yabancı olsun ya da olmasın, mutfağa alınır ve de kendilerine kahve sunularak ısınmaları için ocak başında yer gösterilirdi. Güzel, insancıl bir gelenek, diye düşündü. Belki büyük kentlere uygun düşmeyen bir davranıştı. Bu tür düşüncelerden sıyrılarak şöyle dedi: "Telefonda bir adamla bir garajdan söz etmiştiniz, değil mi?"</p>

  <p class="calibre12">"Sizi rahatsız ettimse, son derece üzgünüm!...</p>

  <p class="calibre12">"Yo, yo! Bu konuda size teşekkür borçluyuz."</p>

  <p class="calibre12">Kadın başını çevirip ardına baktı. Bunu yaparken de kapıyı az kaldı adamın yüzüne örtüyordu. Herhalde fırındaki kekini merak etmiş olacaktı.</p>

  <p class="calibre12">"Çok çok sevindik." diye söylendi Nordin kendi kendine. "Sevinçten uçtuk. Nerdeyse oynatacaktık."</p>

  <p class="calibre12">Kapıyı yeniden aralayan kadın sordu:</p>

  <p class="calibre12">"Ne dediniz?"</p>

  <p class="calibre12">"Şey, şu garaj..."</p>

  <p class="calibre12">"İşte orda."</p>

  <p class="calibre12">Kadının bakışlarını izleyerek: "Hiçbir şey görmüyorum," dedi. "Üst kattan görülür." "Ya bu adam?"</p>

  <p class="calibre12"><span style="text-indent: 1.5em; font-size: 1em; line-height: 1.2;">"Komik bir adama benzerdi. Oysa iki haftadır onu gördüğüm yok şimdi. Kısa, esmer bir adam."</span><br /></p>

  <p class="calibre12">"Bu garajı hep göz hapsinde mi tutarsınız?"</p>

  <p class="calibre12">"Vallaha, yatak odası penceresinden görülüyor işte." Kadın kızardı. Nordin suçu kendinde arayarak, ne yapmış olduğunu düşünmeye koyuldu.</p>

  <p class="calibre12">"Bir yabancı çalıştırıyor orasını. Ne kadar tipsiz herif varsa da toplaşıp çene çalıyor. Benim öğrenmek istediğim şu ki... "</p>

  <p class="calibre12">Kadın mı ansızın susmuştu ya da rüzgârın uğultusu mu sözcükleri kapıp gitmişti, adam anlayamadı.</p>

  <p class="calibre12">"Bu kısa boylu esmer adamın tuhafınıza giden yanı neydi?"</p>

  <p class="calibre12">"Vallaha... gülerdi işte."</p>

  <p class="calibre12">"Güler miydi?"</p>

  <p class="calibre12">"Evet. Kahkahalar atardı."</p>

  <p class="calibre12">"Şimdi garajda kimse var mı acaba?"</p>

  <p class="calibre12">"Penceresinde bir ışık gördüm. Az önce çıkıp bakmıştım da!"</p>

  <p class="calibre12">İçini çeken Nordin, şapkasını başına geçirdi:</p>

  <p class="calibre12">"Öyleyse, hemen gidip bir göz atayım. Çok teşekkürler, Bayan."</p>

  <p class="calibre12">"Şey diyecektim... içeri buyurmaz mısınız?"</p>

  <p class="calibre12">Kapıyı iki parmak daha araladı, adama çabuk bir bakış fırlatırken sordu:</p>

  <p class="calibre12">"Bir ödül var mı acaba?"</p>

  <p class="calibre12">"Niçin?"</p>

  <p class="calibre12">"Vallaha... bilmem ki!" "Hoşça kalın."</p>

  <p class="calibre12">Kadının göstermiş olduğu yönde rüzgârla boğuşa<span style="font-size: 1em; line-height: 1.2; text-indent: 1.5em;">rak yürüdü. Sanki tepesine bir buz kesesi yerleştirmişlerdi. Kadın kapıyı anında kapamıştı. Şimdi herhalde yatak odası camı önündeki yerini almıştı.</span></p>

  <p class="calibre12">Garaj, kendi basma dikili duran bir küçük kapıydı. Lifli çimento duvarları ve de oluklu saç levhalarla kaplı bir damı vardı. En çok iki otomobil alacak genişlikteydi. Kapı kanatlarının üstünde yanar bir ampul takılıydı. Kanatlardan tekini açarak içeri girdi.</p>

  <p class="calibre12">Ortalık yerde duran araba 1959 modeli bir yeşil Skoda Octavia idi. Nordin, motoru yıpranmamış varsayarak, arabaya dört yüz kuron fiyat biçti. Bu işleri iyi bilirdi. Çünkü mesleğinin çoğu süresini motorlu araçlar üstünde ve de dalavereli oto satışları yapanları enseleyip deliğe tıkmakla geçirmişti. Krikolar üstünde kaldırılmış olan arabanın kaputu açık duruyordu. Şase altında bir adam hiç kıpırtısız sırtüstü uzanmış yatmaktaydı. Mavi tulumlu bacaklarından yukarısı görünmüyordu.</p>

  <p class="calibre12">Ölü, diye düşünen Nordin, arabanın yanına gidip sağ ayağının ucuyla adamı dürttü.</p>

  <p class="calibre12">Araba altındaki cansız şekil elektrik akımına tutulmuşçasına yerinden hopladı. Sürünerek ortaya çıkıp ayağa kalktı. El lambasını sıkıca kavramış olarak, damdan düşme konuğa aval aval bakakaldı.</p>

  <p class="calibre12">"Polis," dedi Nordin.</p>

  <p class="calibre12">Adam çarçabuk:</p>

  <p class="calibre12">"Evrakımda hiçbir düzensizlik yok," diye karşılık verdi. "Kuşkusuz öyledir."</p>

  <p class="calibre12">Garaj sahibi otuz yaşlarında, incecik bir adamdı.</p>

  <p class="calibre12"><span style="text-indent: 1.5em; font-size: 1em; line-height: 1.2;">Kestane rengi gözleri, dalgalı siyah saçları ve de özene bezene taranmış uzun favorileri vardı.</span><br /></p>

  <p class="calibre12">"İtalyan mısın?" diye sordu Nordin.</p>

  <p class="calibre12">Fince dışında kalan yabancı aksanları belirleme konusunda hiç de uzman sayılmazdı.</p>

  <p class="calibre12">"İsviçreli. Alman asıllı İsviçreli. Graubiinden kantonundan."</p>

  <p class="calibre12">"İsveççe'yi iyi konuşuyorsun."</p>

  <p class="calibre12">"Altı yıldır buradayım. Ne istemiştiniz?"</p>

  <p class="calibre12">"Sizin bir arkadaşla bağlantı kurmak çabasındayız." "Kim?"</p>

  <p class="calibre12">"Adını bilmiyoruz." Tulumlu adamı göz ölçümüne vuran Nordin ekledi: "Senin kadar uzun değil, ama daha topluca. Siyah, oldukça uzun saçlı, kahverengi gözleri var. Otuz beş yaşlarında gösterir."</p>

  <p class="calibre12">Öbürü başını sarsaladi:</p>

  <p class="calibre12">"Bu tanıma uygun bir arkadaşım yok benim. Zaten çok tanışım da olduğu söylenemez." "Söyleyenler var." "Söyleyenler mi var?"</p>

  <p class="calibre12">"Evet. Duyduğuma göre, genellikle garajında kalabalık bir dost grubu toplanırmış."</p>

  <p class="calibre12">"Yok canım. Arabalarıyla gelen müşteriler sadece. Otolarında bir bozukluk oldukça çıkagelir, onarmamı isterler."</p>

  <p class="calibre12">Bir süre düşünüp, bilgi verircesine konuştu: "Ben makinistim. Büyük garajda çalışırdım Ringweg... Ringvagen'de. Şimdi yalnızca sabahları ordayım. Tüm bu Almanlar ve de Avusturyalılar bu garajı açtığımı oradan bilirler. Onun için buraya gelip, otola<span style="font-size: 1em; line-height: 1.2; text-indent: 1.5em;">rını parasız onarmamı isterler. Çoğunu tanımam bile. Stockholm'de çok kalabalık bir koloni oluşturuyorlar." "Bak," dedi Nordin. "Aradığımız bu adam siyah naylon yağmurluk ve de bej giysiler giyiyor olabilir."</span></p>

  <p class="calibre12">"Yine de bana bir şey söylemiyor. Böyle birini hiç tanımıyorum. Kesinkes."</p>

  <p class="calibre12">"Dostların kim?"</p>

  <p class="calibre12">"Arkadaşlar mı? Bir avuç AlmanTa Avusturyalı." "İçlerinden bugün buraya gelenler oldu mu?"</p>

  <p class="calibre12">"Hayır. Hepsi de çok işim olduğunu biliyor. Gece gündüz bunun üstünde çalışıyorum." Yağlı başparmağı orta yerde duran arabayı gösterdi: "Noel'e dek onarmış olmalıyım ki, buna atladığım gibi yurduma gidip ana-babamı göreyim."</p>

  <p class="calibre12">"İsviçre'ye mi?"</p>

  <p class="calibre12">"Evet."</p>

  <p class="calibre12">"Uzun bir oto yolculuğu."</p>

  <p class="calibre12">"Evet. Bu araba için yalnızca yüz kuron ödedim. Ama yepyeni olacak. Ben çok iyi makinist... "</p>

  <p class="calibre12">"Adın ne?"</p>

  <p class="calibre12">"Horst. Horst Dieke."</p>

  <p class="calibre12">"Benimki de Ulf. Ulf Nordin."</p>

  <p class="calibre12">İsviçreli, inci gibi bembeyaz dişlerini göstererek gülümsedi. Sevimli, dürüst bir gence benziyordu.</p>

  <p class="calibre12">"Demek öyle, Horst. Kimden söz ettiğimi bilmiyorsun ha?"</p>

  <p class="calibre12">Dieke başım sarsaladi:</p>

  <p class="calibre12">"Özür dilerim, ama hayır."</p>

  <p class="calibre12">Nordin asla düş kırıklığına uğramamıştı. Sadece herkesin umduğu gibi, yine oltayı boşa atmıştı. Zaten ipucu kıtlığı olmasaydı, bu ihbarın peşine düşmek kim<span style="font-size: 1em; line-height: 1.2; text-indent: 1.5em;">seciklerin aklına gelmeyecekti. Ne var ki, henüz kaderine küserek çekip gitmeyi düşünmüyordu. Kaldı ki, ıslak giysili bir sevimsiz insanlar kalabalığıyla dolup taşan yeraltı trenlerinden de olabildiğince uzak kalmak niyetindeydi. Üstelik İsveçli, anladığı kadarıyla, yardımcı olmaktan kaçar bir tutum içinde değildi. Sordu: "Başka bir şey yok mu? Şu adam konusunda daha ayrıntılı bir tanım yani?"</span></p>

  <p class="calibre12">Nordin iyice düşünüp taşındı ve dedi ki:</p>

  <p class="calibre12">"Gülermiş. Kahkahalarla gülermiş."</p>

  <p class="calibre12">Adamın yüzü şipşak aydınlandı:</p>

  <p class="calibre12">"Haaa! Sanırım çıkardım. Şöyle güler."</p>

  <p class="calibre12">Dieke ağzını açtı ve çulluk ötüşünü andıran keskin olduğu denli canhıraş bir çığlık koyverdi.</p>

  <p class="calibre12">Gafil avlanan Nordin'in şaşkınlığı üzerinden atması yaklaşık on saniye sürdü. Sonunda,</p>

  <p class="calibre12">"Evet, belki," diye kekeledi.</p>

  <p class="calibre12">"Evet, evet," dedi Dieke. "Kimi sorduğunuzu anladım şimdi. Küçümen esmer adam."</p>

  <p class="calibre12">Nordin umutla bekledi.</p>

  <p class="calibre12">"Dört ya da beş kez geldi buraya. Belki de daha çok. Ama adına gelince, bunu bilmiyorum işte. Bana yedek parça satmak isteyen bir İspanyol'la gelirdi. Birkaç kez geldi. Fakat ben satın almadım."</p>

  <p class="calibre12">"Neden almadın?"</p>

  <p class="calibre12">"Çok ucuz. Çalıntı maldı galiba."</p>

  <p class="calibre12">"Bu İspanyol'un adı neydi?"</p>

  <p class="calibre12">Dieke omuz silkti:</p>

  <p class="calibre12">"Bilmem. Pablo. Pablo. Paquito. Öyle bir şey işte." "Arabasının markası neydi?"</p>

  <p class="calibre12"><span style="text-indent: 1.5em; font-size: 1em; line-height: 1.2;">"Güzel araba. Volvo Amazon. Beyaz." "Ya bu gülen adam?"</span><br /></p>

  <p class="calibre12">"Hiç tanımıyorum. Arabadaki adamdı bence. İçkili ve çakırkeyif bir görünüşü vardı. Ama araba sürdüğüne tanık olmadım."</p>

  <p class="calibre12">"O da İspanyol muydu?"</p>

  <p class="calibre12">"Sanmam. İsveçli, kanımca. Fakat ne dersem yalan." "Ne kadar önce geldi buraya?"</p>

  <p class="calibre12">Sorunun aktarılış biçimini beğenmedi. Toparlanıp yeniden sordu:</p>

  <p class="calibre12">"En son buraya geleli ne kadar oldu?"</p>

  <p class="calibre12">"Üç hafta belki. Ya da iki. Tastamam bilemeyeceğim."</p>

  <p class="calibre12">"İspanyol'u o zamandan bu yana bir daha gördün mü? Paco muydu, neydi adı?"</p>

  <p class="calibre12">"Hayır. İspanya'ya geri dönecekti galiba. Para gereksiniyordu ve de bunun için satmak istemekteydi.</p>

  <p class="calibre12">Yani ben de onun yalancısıyım. Böyle demişti."</p>

  <p class="calibre12">Nordin öğrendiklerini değerlendirmek için sustu:</p>

  <p class="calibre12">"Diğeri içkili ve çakırkeyif olurdu, dedin. İçkiden başka bir şey kullanıyor olamaz mıydı sence?"</p>

  <p class="calibre12">Omuz silkti:</p>

  <p class="calibre12">"Kim bilir? Bence içkiliye benzerdi. Ama... uyuşturucu mu demek istediniz? Eh, neden olmasın? Burada herkes dumana kuvvet. Hırsızlıktan artakalan zamanlarını esrar tekkelerinde geçiriyorlar. Yalan mı?"</p>

  <p class="calibre12">"Gerçek veya yakıştırma adını bilmediğin kesin mi?" "Kesin elbette. Ama iki kez arabada bir kız vardı.</p>

  <p class="calibre12">Onunla beraberdi sanırım. İriyarı bir kız. Uzun sarı <span style="font-size: 1em; line-height: 1.2; text-indent: 1.5em;">saçlı."</span></p>

  <p class="calibre12">"Adı ne bu kızın?"</p>

  <p class="calibre12">"Bilmiyorum. Ama herkes ona şey diyor... "</p>

  <p class="calibre12">"Evet? Ne diyor?"</p>

  <p class="calibre12">"Sarı Malin galiba."</p>

  <p class="calibre12">"Sen nerden biliyorsun?"</p>

  <p class="calibre12">"Onu daha önce de görmüştüm. Kentte."</p>

  <p class="calibre12">"Kentin neresinde?"</p>

  <p class="calibre12">"Tegnergatan'daki bir kafeteryada. Sveavagen yakınında bir yer. Hani tüm yabancıların uğrak yeri. Kız İsveçli." "Sarı Malin mi?"</p>

  <p class="calibre12">"Evet."</p>

  <p class="calibre12">Nordin soracak başka şey düşünemiyordu. Yeşil arabaya kuşkuyla bakarak dedi ki: "Umarım yurduna sağ esen varırsın." Dieke içtenlikle gülümsedi; "Ya, ya!" "Sonra ne zaman döneceksin?"</p>

  <p class="calibre12">"Hiç."</p>

  <p class="calibre12">"Hiç mi?"</p>

  <p class="calibre12">"Hiç! İsveç kötü ülke. Stockholm rezil bir kent. Yalnızca şiddet, dehşet, vahşet, esrar, hırsızlık, uğursuzluk, sarhoşluk."</p>

  <p class="calibre12">Nordin susup kaldı. Son sözcüğün anlamına kendi de katılmaktan geri kalmıyordu.</p>

  <p class="calibre12">Töhmete özet getiren İsveçli,</p>

  <p class="calibre12">"İğrenç," dedi. "Ne var ki, bir yabancı için para kazanmak kolay. Geri kalan her şeyi at çöpe. Üç kişiyle birlikte bir odada kalıyorum. Ayda dört yüz kuron öderim. Nasıl deniyor buna?.. Sömürü mü? Yoksa soygun <span style="font-size: 1em; line-height: 1.2; text-indent: 1.5em;">mu? Pis oyun. Düzenbazlık. Neymiş? Konut darlığı var. Ancak zenginler ve de mafyacılar gidebilir lokantalara. Ben para biriktirdim. Yurduma dönüyorum. Küçük bir</span> <span style="font-size: 1em; line-height: 1.2; text-indent: 1.5em;">garaj açıp evleneceğim."</span></p>

  <p class="calibre12">"Burada kız tanımadın mı hiç?"</p>

  <p class="calibre12">"İsveçli kızlar tanımaya değmez. Belki öğrenciler ve paralı gençler iyi kızlarla tanışıyordur. Sıradan işçiler yalnızca bir türüyle tanışabilir. O, Sarı Malin gibilerle." "Ne türmüş bu?"</p>

  <p class="calibre12">"Orospu türü," dedi adam "R"yi vurgulayarak. "Anlaşılan, kadına para ödemek hoşuna gitmiyor ha?" Horst Dieke surat astı: "Hah! Çoğu sudan ucuzdur. Ama orospu işte. Senle de gider, başkalarıyla da. Ruhça orospu hepsi." Nordin başını sarsaladi:</p>

  <p class="calibre12">"Sen yalnızca Stockholm'ü görmüşsün, Horst. Yazık." "Geri kalanı daha mı iyi?" Nordin içtenlikle başını salladı. Sonra da şöyle dedi:</p>

  <p class="calibre12">"Demek bu adam hakkında başka bir şey anımsadığın yok?"</p>

  <p class="calibre12">"Hayır. Yalnızca gülerdi işte. Şöyle!"</p>

  <p class="calibre12">Dieke ağzını açtı ve yeniden o keskin, canhıraş çığlığı attı.</p>

  <p class="calibre12">Nordin onu başıyla selamlayıp uzaklaştı. En yakın lamba direğinin altında durup not defterini çıkardı. "Sarı Malin," diye mırıldandı. "Esrar tekkeleri. Be<span style="font-size: 1em; line-height: 1.2; text-indent: 1.5em;">davacı orospular. Şu İse bak, yahu! Ne meslek seçmişim ya!"</span></p>

  <p class="calibre12">Ama suç bende değil, diye düşündü. Bizim moruğun zoruyla oldu bu iş.</p>

  <p class="calibre12">Kaldırımdan doğru bir adam yaklaşmaktaydı. Nordin, karla kaplı Tirolyen şapkasını çıkarıp konuştu:</p>

  <p class="calibre12">"Özür dilerim. Acaba..."</p>

  <p class="calibre12">Ona kısa ve düşmanca bir bakış fırlatan adam, başını omuzları arasına çekerek bir çabuk uzaklaştı.</p>

  <p class="calibre12">Yüzünü iğneleyen öfkeli kar taneciklerine,</p>

  <p class="calibre12">"...Metro istasyonu ne yanda?" diye mırıldanan Nordin, kayıplara karışmak üzere olan gölgenin ardından bakakaldı.</p>

  <p class="calibre12">Başını sallayarak, defterin açık sayfasına birkaç sözcük karaladı.</p>

  <p class="calibre12">Pablo veya Paco. Beyaz Amazon. Kafeterya Tegnergatan - Sveavagen. Kahkaha. Sarı Malin, bedavacı orospu.</p>

  <p class="calibre12">Sonra kalemle kâğıdı cebine atıp içini çekti ve de ışık çemberinin altından çıkarak karanlığa karıştı,</p>
</body>
</html>
