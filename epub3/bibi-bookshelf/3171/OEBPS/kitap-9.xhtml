<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-9" xml:lang="tr-TR">
		<div>
			<p id="_idParaDest-41"><st c="0">KRİPTONLU MUSA: “O BİR KUŞ... </st><st c="31">O BİR UÇAK... </st><st c="45">O SUPERMAN!”</st></p>
			<p xml:lang="en-US"><span xml:lang="tr-TR"><st c="57">Kubilayhan Yalçın</st></span></p>
			<p xml:lang="en-US"><span xml:lang="tr-TR"><st c="75">Nazilere bağlı SS birliklerinin haftalık gazetesi </st></span><span xml:lang="tr-TR"><st c="126">Das Schwarze Korps</st></span><span xml:lang="tr-TR"><st c="144">’un 25 Nisan 1940 tarihli sayısında şöyle bir başlık göze çarpıyordu: Jerry Siegel greift ein! </st><st c="240">(Jerry Siegel Saldırıyor!) Hayır; Jerome “Jerry” Siegle, General Patton ya da Eisenhower gibi Nazilerle savaşmış bir komutan falan değildi. </st><st c="380">O, çalışma arkadaşı Joseph Shuster’la birlikte dünyaca ünlü çizgi roman kahramanı Superman’in yaratıcılarındandı! </st><st c="494">Fakat makalede Siegle’a hakaretler ediliyor, onun fiziksel ve zihinsel olarak “sünnetli” olduğu söyleniyor, adı “Jerry Israel Siegel” olarak yazılıyor, kahramanı Superman’in de “fiziksel olarak aşırı gelişmiş, zihinsel olarak az gelişmiş” bir figür olduğu vurgulanıyordu.</st></span></p>
			<p xml:lang="en-US"><span xml:lang="tr-TR"><st c="765">Peki Siegle, Nazileri bu kadar kızdıracak ne yapmıştı?</st></span></p>
			<p xml:lang="en-US"><span xml:lang="tr-TR"><st c="820">25 Nisan tarihli bu makaleden yaklaşık iki ay önce, Amerikan </st></span><span xml:lang="tr-TR"><st c="882">Look Magazine</st></span><span xml:lang="tr-TR"><st c="895"> dergisinin 27 Şubat 1940 tarihli sayısında, “Superman Savaşı Bitirse Ne Olurdu?” (What If Superman Ended the War?) başlıklı kısa bir macera yayımlanmıştı. </st><st c="1051">Maceranın sonunda Superman, Hitler ve Stalin’i yaka paça Milletler Cemiyeti’ne (League of Nations, bugünkü BM’nin öncülü uluslararası kuruluş) getirip, hâkim karşısına çıkartıyordu.</st></span></p>
			<p><img src="image/sayfa124-YEN_.jpg" alt="" /></p>
			<p xml:lang="en-US"><span xml:lang="tr-TR"><st c="1232">“Jerry Siegel greift ein!” başlıklı yazıya Siegle’ın fotoğrafı ve Nazileri çileden çıkaran “What If Superman Ended the War?” macerasından bir bölüm eklenmiş. </st><st c="1391">Tabii Superman’in Hitler’i ensesinden tutup götürdüğü kısımlar değil. </st><st c="1461">Ayrıca, Siegel’ın soyadına eklenen Davut’un Yıldızı’na dikkat.</st></span></p>
			<p><img src="image/2_3.jpg" alt="" /><st c="1523"></st></p>
			<p xml:lang="en-US"><span xml:lang="tr-TR"><st c="1623">Superman Hitler’e Aryan ırkçılığını ima ederek, “Çenene sert Ari olmayan bir yumruk indirmek isterdim ama buna zaman yok!” diyor.</st></span></p>
			<p xml:lang="en-US"><span xml:lang="tr-TR"><st c="1752">Çizgi roman ya da genel olarak popüler kültür, bugün olduğu gibi İkinci Dünya Savaşı yıllarında da etkin birer propaganda aracıydı. </st></span><span xml:lang="tr-TR"><st c="1885">Look Magazine</st></span><span xml:lang="tr-TR"><st c="1898">’de yayımlanan bu macera, açıkça Amerikan devleti tarafından Nazilere karşı kullanılan kültürel bir silahtı. </st><st c="2008">Naziler de Amerikalılara “Elinizi gördük!” deyip sert bir yanıt vermişti. </st><st c="2082">Yeri gelmişken: Nazilerin ünlü propaganda bakanı Goebbels’in “Bu Superman bir Yahudi” dediği rivayet edilir. </st><st c="2191">Ama bir şey kesindir: O tarihlerden sonra </st></span><span xml:lang="tr-TR"><st c="2233">Superman</st></span><span xml:lang="tr-TR"><st c="2241"> ve benzer materyalin Nazi Almanyası’na girmesi yasaklanmıştır. </st><st c="2305">Bununla birlikte Superman, kendi çizgi evreninde İkinci Dünya Savaşı boyunca Nazilerle mücadele etmeye devam eder.</st></span></p>
			<p><img src="image/4-1.jpg" alt="" /></p>
			<p xml:lang="en-US"><span xml:lang="tr-TR"><st c="2419">Peki gerçekten Superman klişelerinde ya da genetik kodlarında Yahudi inanç ve kültürünün bir etkisi var mı? </st></span><span xml:lang="tr-TR"><st c="2528">Şalom</st></span><span xml:lang="tr-TR"><st c="2533"> gazetesinin bu soruya net bir yanıtı var. </st><st c="2576">Gazetenin internet sitesinde 11 Ekim 2016 tarihli Süpermen Yahudi köklerine geri dönüyor başlıklı yazıda şöyle deniyor: “Bilinenin aksine Süpermen’in Yahudi bir geçmişi var. </st><st c="2750">Nesillerin okuduğu, sayısız filmi yapılan çizgi kahraman Süpermen, her ikisi de Yahudi olan Jerry Siegel ve çizgi roman ressamı Joe Shuster tarafından yaratılmıştı. </st><st c="2915">Ünlü kahramanın yaratıcısı Siegel, zamanında basına, Süpermen’i Avrupa’da savaşta Naziler ve faşistler tarafından Yahudilere neler yapıldığını öğrendikten sonra esinlendiğini belirtmişti.”</st></span></p>
			<p xml:lang="en-US"><span xml:lang="tr-TR"><st c="3103">Şimdi Superman’in bu dinsel arka planına bir göz atalım...</st></span></p>
			<p xml:lang="en-US"><span xml:lang="tr-TR"><st c="3162">Musa Peygamber’in travmatik çocukluk öyküsünü bilmeyen yoktur: Tevrat’ta ya da İslami kaynaklarda ismi verilmeyen Firavun, İsrailoğulları’nın giderek çoğalıp güçlenmesinden endişe etmeye başlamıştır. </st><st c="3363">Ve uğursuz bir kehanete göre de, yine İsrailoğulları’ndan dünyaya gelecek bir erkek çocuk Firavun’un saltanatına son verecektir. </st><st c="3492">Bunun üzerine Firavun, Çıkış 1:22’de karşımıza çıkan şu korkunç emri verir: “Her doğan erkek çocuğu ırmağa atacaksınız; ve her kızı sağ bırakacaksınız.”</st></span></p>
			<p xml:lang="en-US"><span xml:lang="tr-TR"><st c="3644">Tam da o günlerde Amram ve Yohevet adlı, Levi kabilesine mensup bir çiftin erkek çocukları olur. </st><st c="3742">Fakat paranoyak Firavun’un askerleri bölgede jinekolojik bir terör estirmektedir: Son derece ilkel yöntemlerle hamile kadınlara erken doğum yaptırtıp, erkek çocukları nehre atmaktadırlar. </st><st c="3930">İşte böyle bir ortamda Amram ve Yohevet oğullarını ancak üç ay gizleyebilir. </st><st c="4007">Ardından onu sazdan bir sepete koyarak Nil Nehri’ne bırakırlar. </st><st c="4071">Amram’ın kız kardeşi Miryam, çocuğun akıbetini merak ettiği için sepeti takip eder. </st><st c="4155">Nehir kenarında banyo yapmakta olan Firavun’un kızı ve maiyeti sepeti bulur ve çocuğu kurtarırlar...</st></span></p>
			<p xml:lang="en-US"><span xml:lang="tr-TR"><st c="4255">Asıl adı Kal-El olan Superman de Musa ile benzer bir kaderi paylaşır: Kalburüstü bir bilim insanı olan Jor-El ve eşi Lara Lor-Van, tıpkı Amram ve Yohevet gibi, yok olmakta olan Kripton gezegeninden oğulları Kal-El’i kurtarabilmek için onu bir rokete koyup Dünya’ya gönderirler. </st><st c="4534">Musa’nın harç, zift ve sazdan yapılma sepeti, </st></span><span xml:lang="tr-TR"><st c="4580">Superman</st></span><span xml:lang="tr-TR"><st c="4588">’in çizgi-evreninde küçük bir rokete, galaksiler arası bir uzay aracına dönüşür. </st><st c="4670">Musa’yı tesadüfen Firavun’un kızı bulmuştur, Kal-El’i de Kansaslı Kent çifti. </st><st c="4748">Superman’in üvey ailesi hakkında ilk bilgiler 1939 yılında, </st></span><span xml:lang="tr-TR"><st c="4808">Action Comics</st></span><span xml:lang="tr-TR"><st c="4821">’te yayımlanan maceralarda ortaya çıkıyor. </st><st c="4865">Fakat 1939 yılının birinci sayısında Kal-El’i bulan kişi olarak sadece Mary Kent ismi veriliyor. </st><st c="4962">Hatırlarsanız Mary ya da İbrani versiyonuyla Miryam (Meryem), Musa’nın babası Amram’ın kız kardeşinin de adıydı. </st><st c="5075">Musa’nın öyküsünün devamında Miryam, Firavun’un kızına gidip, çocuğa onun adına bakacak uygun bir ebenin olduğunu söyler ve Musa’yı alıp annesi Yohevet’e teslim eder.</st></span></p>
			<p xml:lang="en-US"><span xml:lang="tr-TR"><st c="5241">George Lowther’ın 1942 yılında yayımlanan romanı </st></span><span xml:lang="tr-TR"><st c="5291">The Adventures of Superman</st></span><span xml:lang="tr-TR"><st c="5317">’de (Superman’in Maceraları) Çelik Adam’ın üvey anne ve babasının adları Eben ve Sarah Kent olarak geçiyor. </st><st c="5426">Aynı addaki TV dizisinde ise (1948) John ve Mary Kent oluyor. </st><st c="5488">Zaman içinde de Martha ve Jonathan Kent’e dönüşüyor.</st></span></p>
			<p xml:lang="en-US"><span xml:lang="tr-TR"><st c="5540">Yıllar içerisinde bin bir çeşit </st></span><span xml:lang="tr-TR"><st c="5573">Superman</st></span><span xml:lang="tr-TR"><st c="5581"> varyasyonu ve alternatif evreni yaratıldı. </st><st c="5625">Mesela “Superman: Speeding Bullets” öyküsünde Kal-El’i Thomas ve Martha Wayne adlı bir çift bulur ve çocuğun adını Clark değil Bruce koyarlar. </st><st c="5768">Bruce Wayne zaman içinde süper güçlerini keşfeder ve Batman adlı bir kahramana dönüşür...</st></span></p>
			<p xml:lang="en-US"><span xml:lang="tr-TR"><st c="5857">Çelik Adam’ın İbrani köklerinin izini sürmeye devam edelim. </st><st c="5918">Superman’in 1930’ların sonunda yayımlanan maceralarından birinde Jor-El, Kripton halkını başka bir gezegene tahliye etmek için bir gemi, bir “Ark of space” yapacağını söyler: “I’ll build a ship... </st><st c="6115">An Ark of space! </st><st c="6132">We’ll transport our planet’s entire populace to another world!” Jor-El “Ark of Space” derken aslında Nuh’un Gemisi’ne bir gönderme yapıyor. </st><st c="6272">İngilizcede Nuh’un Gemisi, “Noah’s Ark”, “Nuh’un Sandığı” şeklinde geçer. </st><st c="6346">Fakat </st></span><span xml:lang="tr-TR"><st c="6352">Superman</st></span><span xml:lang="tr-TR"><st c="6360"> okuyan okumayan hemen herkesin bildiği gibi Jor-El, Konsey’i ikna edemez ve Kripton’dan sadece oğlu kurtulur.</st></span></p>
			<p xml:lang="en-US"><span xml:lang="tr-TR"><st c="6470">Superman biyografisinde karşımıza çıkan dini göndermeler sadece Nuh’un Gemisi’yle sınırlı değil. </st><st c="6568">Kal-El ismine de bir göz atalım...</st></span></p>
			<p xml:lang="en-US"><span xml:lang="tr-TR"><img src="image/Ekran_Resmi_2021-11-16_21.42.24.png" alt="" /><st c="6602"></st></span></p>
			<p xml:lang="en-US"><span xml:lang="tr-TR"><st c="6877">Yukarıda da bahsettiğimiz </st></span><span xml:lang="tr-TR"><st c="6903">Şalom</st></span><span xml:lang="tr-TR"><st c="6908"> gazetesinin “Süpermen Yahudi köklerine geri dönüyor” başlıklı haberinde de Kal-El hakkında şunlar ifade ediliyor: “Karakterin orijinal ismi, evi olan Kripton gezegeninde Kal-EL’dir. </st><st c="7091">İbrani bir fonetiğe sahip olan bu isim, içinde Tanrı’nın adını da barındırmakta. </st><st c="7172">Tevrat’taki birçok karakterin ismi EL eki ile bitiyor. </st><st c="7227">Raşel, Daniel gibi... </st><st c="7249">EL eski İbranicede Tanrı’nın adlarından biri. </st><st c="7295">Keza İsrail havayolları ELAL ‘göklere doğru’ demektir. </st><st c="7350">Burada gökler aynı zamanda Tanrı manasında.” Yukarıdaki listeye Daniel, Samuel, Michael (Mikail) Raphael (İsrafil), Gabriel’i de (Cebrail) ekleyebiliriz...</st></span></p>
			<p xml:lang="en-US"><span xml:lang="tr-TR"><st c="7505">İbranice “kal” sözcüğü “ses” dışında “hız, atiklik, çabukluk” gibi anlamlara da geliyor. </st><st c="7595">Tabii insan ister istemez Superman’in de hızlı ve atik bir Kriptonlu olduğunu düşünmeden edemiyor...</st></span></p>
			<p xml:lang="en-US"><span xml:lang="tr-TR"><st c="7695">Superman</st></span><span xml:lang="tr-TR"><st c="7704"> hayranlarının gayet iyi bildiği gibi Kriptonlu Kal-El’in, Dünya gezegeninde süper güçlere sahip olmasının sebebi sarı güneş ışınlarıdır. </st><st c="7842">Çelik Adam’ın bir anlamda gücünü güneşten alması, Mithras ve Sol Invictus gibi, pagan dünyanın güneş tanrılarını çağrıştırıyor.</st></span></p>
			<p xml:lang="en-US"><span xml:lang="tr-TR"><st c="7969">Rich Goldstein, The Daily Beast haber sitesinde yayımlanan </st></span><span xml:lang="tr-TR"><st c="8029">Superman is Jewish: The Hebrew Roots of America’s Greatest Superhero</st></span><span xml:lang="tr-TR"><st c="8097"> (Superman Yahudi’dir: Amerika’nın En Büyük Süper Kahramanının İbrani Kökenleri) adlı yazısında Çelik Adam’ın göğsündeki logonun da zannedildiği gibi S harfi değil, İbrani alfabesinin on ikinci harfi Lamed olduğunu iddia ediyor. </st><st c="8326">Goldstein’ın bu yazıya giriş cümlesi de tebessüm uyandırıyor: “Superman, elmalı çörek kadar Amerikalı, şöyle ki her ikisinin de kökeni Ortadoğu.”</st></span></p>
			<p xml:lang="en-US"><span xml:lang="tr-TR"><st c="8471">Superman logosu, kahramanın ilk maceralarının yayımlandığı 1930’lu yıllardan bu yana sürekli rötuşlara uğradı.</st></span></p>
			<p><img src="image/5_1.jpg" alt="" /><st c="8582"></st></p>
			<p><img src="image/6_1.jpg" alt="" /></p>
			<p xml:lang="en-US"><span xml:lang="tr-TR"><st c="8793">İbrani alfabesinin on ikinci harfi Lamed</st></span></p>
			<p><img src="image/7.jpg" alt="" /></p>
			<p xml:lang="en-US"><span xml:lang="tr-TR"><st c="8833">Superman’in, ortası Yin-Yang’ı çağrıştıran</st></span></p>
			<p xml:lang="en-US"><span xml:lang="tr-TR"><st c="8876">bir başka logosu</st></span></p>
			<p xml:lang="en-US"><span xml:lang="tr-TR"><st c="8893">Ters üçgen, okültistlerce su elementinin simgesi olarak kabul edilir.</st></span></p>
			<p xml:lang="en-US"><span xml:lang="tr-TR"><st c="8963">Kabalistler Lamed’i “gökyüzünde uçan bir kule” (tower in the air) olarak tarif ediyor. </st><st c="9051">Lamed’in kendinden önceki on bir harfe göre bazı ayrıcalıkları var. </st></span><span xml:lang="tr-TR"><st c="9119">Mesela, Türkçe dahil Latin alfabesi kullanılan tüm dillerde harfler, sözcükler, hayali bir alt çizgi, başka bir deyişle soldan sağa giden bir hat üstüne yazılır. </st><st c="9281">İbrani, Tibet ve Sanskrit alfabelerinde ise sözcükler hayali bir üst çizgi baz alınarak yazılır. </st><st c="9378">Lamed işte bu çizginin de üstüne yazılan, Tanrı’ya yükselmek, bir olmak şeklinde özetlenebilecek anlamlara sahip bir harf.</st></span></p>
			<p xml:lang="en-US"><span xml:lang="tr-TR"><st c="9500">Tüm bunlarla birlikte, Superman’in, yaratıcılarının kökeni ne olursa olsun salt Yahudiliğe indirgenemeyeceğini, onun Hiper-Amerikan bir figür olduğunu öne sürenler de var. </st><st c="9673">Çok da haksız sayılmazlar. </st><st c="9700">Noah Berlatsky’nin “Superman May Tell A Jewish Story – But It’s Not The One You’d Expect” (Superman Bir Yahudi Öyküsü Anlatıyor Olabilir – Ama O Sandığınız Kişi Değil) adlı makalesinde işaret ettiği gibi: “Ne de olsa Kripton Yahudilerin anavatanı değil!”</st></span></p>
			<p xml:lang="en-US"><span xml:lang="tr-TR"><st c="9954">***</st></span></p>
			<p xml:lang="en-US"><span xml:lang="tr-TR"><st c="9958">Çelik Adam’ın spiritüel babalarına gelirsek...</st></span></p>
			<p xml:lang="en-US"><span xml:lang="tr-TR"><st c="10005">Her ikisi de 1914 doğumlu olan Siegel ve Shuster, Amerika’ya göçmen olarak gelmiş Yahudi ailelerinin çocukları. </st><st c="10118">Siegel Rus, Shuster Hollanda-Ukrayna kökenli. </st><st c="10164">Günümüzde, dünyaca ünlü süper kahramanların hemen hepsinin yaratıcısı geçen yüzyılın başlarında “Amerikan Rüyası”nın peşine düşmüş göçmen Yahudi ailelerinin çocuklarıdır. </st><st c="10335">Örnek mi? </st><st c="10345">Mesela bu yazıyı kaleme aldığımız günlerde hayatını kaybeden, Örümcek Adam, X-Men, Hulk, Iron Man, Dr. </st><st c="10448">Strange gibi karakterlerin yaratıcısı, Romanya kökenli Stanley Martin Lieber ya da namı diğer Stan Lee... </st><st c="10554">Sonra Kaptan Amerika’ya hayat veren Jack Kirby (asıl adı Jacob Kurtzberg) ve Joe Simon (Joseph Henry Simon). </st><st c="10663">Ve Batman’in babaları Bob Kane (Robert Kahn) ve Bill Finger.</st></span></p>
			<p xml:lang="en-US"><span xml:lang="tr-TR"><st c="10723">Bilimkurgu meraklısı yazar Siegel ve çizer Shuster’ın yolları, kolej yıllarında Cleveland’da buluşuyor. </st><st c="10828">İkili, Avrupa’da faşizmin yükselişe geçtiği, İkinci Dünya Savaşı’nın yaklaştığı ve 1929 ekonomik krizi sonrası yaşanan Büyük Buhran döneminde bilimkurgu yazarı olmak için yayınevlerinin kapısını aşındırıyor.</st></span></p>
			<p xml:lang="en-US"><span xml:lang="tr-TR"><st c="11035">Siegel ve Shuster’ın çizgi roman tarihindeki ilk “Superman” başlıklı macerası “The Reign of the Super-Man”, 1933 tarihinde </st></span><span xml:lang="tr-TR"><st c="11159">Science Fiction</st></span><span xml:lang="tr-TR"><st c="11174"> adlı bir fanzinde yayımlanıyor. </st><st c="11207">Fakat bu Superman, Frankenstein imitasyonu bir ucube. </st><st c="11261">Öyküde bir meteor aracılığıyla “üstün insan” yaratmak isteyen “çılgın bilim insanı” Profesör Ernest Smalley, tıpkı Mary Shelley’in Frankenstein’ına benzer bir canavar yaratır. </st><st c="11437">Bu açıdan baktığımızda Superman’in düşünsel kökleri Frankenstein’ın, hatta Stan Lee’nin söylediği gibi Hulk’un da esinlenildiği, yine bir Yahudi miti olan Golem’e uzanıyor.</st></span></p>
			<p><img src="image/8-1.png" alt="" /></p>
			<p xml:lang="en-US"><span xml:lang="tr-TR"><st c="11609">Siegel ve Shuster, Superman adını Nietzsche’nin </st></span><span xml:lang="tr-TR"><st c="11658">Böyle Buyurdu Zerdüşt</st></span><span xml:lang="tr-TR"><st c="11679">’ü ile popüler olan Übermensch kavramından esinlenmişti. </st></span><span xml:lang="tr-TR"><st c="11737">Zerdüşt</st></span><span xml:lang="tr-TR"><st c="11744">’ün Türkçe çevirilerinde genel olarak “üstinsan” ya da “üstün insan” olarak geçen bu kavram İngilizceye de çoğunlukla Superman olarak çevrilmişti. </st><st c="11892">Mesela George Bernard Shaw’un </st></span><span xml:lang="tr-TR"><st c="11922">Man and Superman</st></span><span xml:lang="tr-TR"><st c="11938"> (1903) adlı bir oyunu var.</st></span></p>
			<p xml:lang="en-US"><span xml:lang="tr-TR"><st c="11965">Profesör Smalley’nin bu ucube Superman’inin kariyeri çok uzun sürmez. </st><st c="12036">Siegel ve Shuster zaman içinde, çeşitli dergi ve gazetelerde yayımlanan Spy ve “Hayalet Dedektif” Dr. </st><st c="12138">Occult gibi karakterler de yaratır. </st><st c="12174">Superman’in özel yeteneklere sahip bu Dr. </st><st c="12216">Occult karakterinden geliştiğini söyleyebiliriz.</st></span></p>
			<p xml:lang="en-US"><span xml:lang="tr-TR"><st c="12264">Superman’in modern çizgi roman formatında ve fasikül halinde yayımlanan ilk macerası Haziran 1938’de </st></span><span xml:lang="tr-TR"><st c="12366">Action Comics</st></span><span xml:lang="tr-TR"><st c="12379"> dergisi tarafından basıldı. </st><st c="12408">Aradan geçen yaklaşık seksen yıllık zaman zarfında Çelik Adam’ın süper güçleri, biyografisi, kostüm, logo vb. </st><st c="12518">klişeleri dönüşüp bugünkü halini aldı. </st><st c="12557">(Mesela ilk zamanlarda Superman uçmaz sadece sıçrardı!) Bu dönüşüm sürecinin bittiği, Superman’in evrimini tamamladığını söylemek zor. </st><st c="12692">Siegle’ın da bir vesileyle yazdığı gibi, kahramanın sınırsız güçlere sahip olması, birçok farklı maceraya, çeşitlemeye olanak tanıyor.</st></span></p>
			<p xml:lang="en-US"><span xml:lang="tr-TR"><st c="12826">***</st></span></p>
			<p xml:lang="en-US"><span xml:lang="tr-TR"><st c="12830">Bazı Superman klişelerine değinerek bu kısa yolculuğu tamamlayalım.</st></span></p>
			<p xml:lang="en-US"><span xml:lang="tr-TR"><st c="12898">Yunanca krypton “gizli, saklı” gibi anlamlara geliyor. </st><st c="12954">Bir anlamda Superman de Clark Kent kimliğiyle dünyalılar arasına karışmış bir “kripto” ya da “gizli uzaylı”. </st><st c="13063">Bazı araştırmacılar Clark Kent kişiliğiyle kripto-Yahudilik arasında da bağ kuruyor. </st><st c="13148">Anti-semitik saldırılara uğrayan Yahudi göçmenlerin de, yaşadıkları topluma adapte olmak için isim değiştirdikleri bir vaka.</st></span></p>
			<p xml:lang="en-US"><span xml:lang="tr-TR"><st c="13272">Kanada doğumlu çizer Joe Shuster bir süre </st></span><span xml:lang="tr-TR"><st c="13315">The Toronto Daily Star</st></span><span xml:lang="tr-TR"><st c="13337"> adlı bir gazetede çalışmıştı. </st></span><span xml:lang="tr-TR"><st c="13368">The Daily Star</st></span><span xml:lang="tr-TR"><st c="13382">, Superman’in alter egosu Clark Kent’in ilk maceralarda çalıştığı gazetenin de adıydı. </st><st c="13469">Malum daha sonra bu gazete </st></span><span xml:lang="tr-TR"><st c="13496">The Daily Planet</st></span><span xml:lang="tr-TR"><st c="13512"> (Gezegen Günlüğü) oldu. </st><st c="13537">Clark Kent’in adı aktör Clark Gable ve Kent Taylor’ın birleşiminden oluşuyor. </st><st c="13615">Clark’ın yaşadığı kurgusal şehrin adı da Fritz Lang’in kült bilimkurgu filmi </st></span><span xml:lang="tr-TR"><st c="13692">Metropolis</st></span><span xml:lang="tr-TR"><st c="13702">’ten. </st><st c="13709">Clark’ın çekingenliği, utangaçlığı, kendi deyişiyle gençliğinde çok utangaç olan Siegle’dan geliyor. </st><st c="13810">Superman’in sevgilisi Louis Lane’in adı da Siegle’ın lise yıllarında umutsuzca âşık olduğu bir kıza ait. </st><st c="13915">Soyadı da aktris Lola Lane’den esinleniliyor.</st></span></p>
		</div>
	<div id="charCountTotal" value="13960"></div></body>
</html>
