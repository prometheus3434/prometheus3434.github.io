<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-5" xml:lang="tr-TR">
		<div>
			<p id="_idParaDest-15"><st c="0">JAMES BOND: MİSTİK EMPERYALİZM</st></p>
			<p xml:lang="en-US"><span xml:lang="tr-TR"><st c="31">Kubilayhan Yalçın</st></span></p>
			<p xml:lang="en-US"><span xml:lang="tr-TR"><st c="49">“Hatta... </st><st c="60">bir kadın, her ayın dolunay zamanında, cennete girmek isterken Satürn gezegeninde takılıp kalmış olduğunu iddia ettiği Bond’dan aldığı mesajları, Gizli Servis’e geçirilmesi için santrala bildiriyordu.”</st></span></p>
			<p xml:lang="en-US"><span xml:lang="tr-TR"><st c="261">– James Bond: </st></span><span xml:lang="tr-TR"><st c="276">Altın Tabancalı Adam</st></span></p>
			<p xml:lang="en-US"><span xml:lang="tr-TR"><st c="296">“Sana sözlerimi bırakıyorum...</st></span></p>
			<p xml:lang="en-US"><span xml:lang="tr-TR"><st c="327">...Dilediğin öyküyü yaz</st></span></p>
			<p xml:lang="en-US"><span xml:lang="tr-TR"><st c="350">Ben gittikten sonra.</st></span></p>
			<p xml:lang="en-US"><span xml:lang="tr-TR"><st c="371">Sana Mısır’ı ve tapınakları bırakıyorum</st></span></p>
			<p xml:lang="en-US"><span xml:lang="tr-TR"><st c="411">...Adımı, sanımı, onurumu...</st></span></p>
			<p xml:lang="en-US"><span xml:lang="tr-TR"><st c="439">...şifrelerimi ve kodlarımı bırakıyorum</st></span></p>
			<p xml:lang="en-US"><span xml:lang="tr-TR"><st c="478">ve bin yıllık şeceremi de</st></span></p>
			<p xml:lang="en-US"><span xml:lang="tr-TR"><st c="504">dilediğin senaryoyu yaz</st></span></p>
			<p xml:lang="en-US"><span xml:lang="tr-TR"><st c="528">ben gittikten sonra.</st></span></p>
			<p xml:lang="en-US"><span xml:lang="tr-TR"><st c="549">Unutma, her şiirin vardır bir sırrı.”</st></span></p>
			<p xml:lang="en-US"><span xml:lang="tr-TR"><st c="587">– Aytunç Altındal, </st></span><span xml:lang="tr-TR"><st c="607">Miras</st></span></p>
			<p id="_idParaDest-16"><st c="612">Okültistler ve Casuslar</st></p>
			<p xml:lang="en-US"><span xml:lang="tr-TR"><st c="636">Okültistler ve casuslar benzer yöntemler kullanırlar. </st><st c="691">Örneğin her ikisi de bir gizlilik ve sır perdesi ardında çalışır, kodlar ve şifreler kullanır, kriptogramlarla haberleşip, yazışırlar. </st><st c="826">Ve her ikisi de, deyiş yerindeyse bir “maskirovka” (maskeleme, yanıltma) ve dezenformasyon ustasıdır.</st></span></p>
			<p xml:lang="en-US"><span xml:lang="tr-TR"><st c="927">Okültizm ve espiyonaj tarihinde, bu her iki kimlik ve beceriye sahip figürler de karşımıza çıkar. </st><st c="1026">Örneğin Dr. </st><st c="1038">John Dee, Saint-Gérmain Kontu ve Aleister Crowley bunlardan bazıları... </st><st c="1110">Özellikle Dr. </st><st c="1124">Dee, dünyaca ünlü bir casus romanı ve film kahramanına da ilham vermiştir: James Bond’a...</st></span></p>
			<p id="_idParaDest-17"><st c="1214">Masonik Bir Simge: 007</st></p>
			<p xml:lang="en-US"><span xml:lang="tr-TR"><st c="1237">Kraliçe I. </st><st c="1249">Elizabeth’in saray astroloğu, casusu ve dönemin ünlü bir matematikçi, haritacı, mucit, stratej ve simyacısı olan Dr. </st><st c="1366">John Dee, Elizabeth’e gönderdiği gizli mesajları 007 şeklinde imzalardı. </st><st c="1439">Aslında imzadaki “göz biçimli” bu çift sıfır ya da daire, Kraliçe’ye ithafen “yalnız senin gözlerin için” anlamına geliyordu. </st><st c="1565">Dee’nin dostu, İngiliz devlet adamı Robert Dudley de, Kraliçe’ye gönderdiği mesajları yine göz benzeri iki daire biçiminde </st></span><span xml:lang="tr-TR"><st c="1688">imzalardı. </st><st c="1699">Kraliçe’nin bu “çok gizli” mesajlara verdiği yanıtların üzerinde de M (Majesty) harfi olurdu...</st></span></p>
			<p><img src="image/1_1.jpg" alt="" /><st c="1794"></st></p>
			<p xml:lang="en-US"><span xml:lang="tr-TR"><st c="1803">Çift sıfır, Bond evreninde “öldürme yetkisine” sahip ajanlara verilen bir rumuz: “Bond, kaşlarını çattı. </st><st c="1908">‘Çift sıfırlı bir numara almak sanıldığı kadar zor değil. </st><st c="1966">Adam öldürmeye hazırsan bunu kolaylıkla elde edebilirsin. </st><st c="2024">Zaten o çift sıfırın manası da budur.’ ”</st></span></p>
			<p xml:lang="en-US"><span xml:lang="tr-TR"><st c="2064">Bununla birlikte Dr. </st><st c="2086">Dee ve Kraliçe Elizabeth’in gizli yazışmalarında kullandığı simgeler, Bond’un çift sıfırlı numarası ve patronu, Gizli Servis şefi M’nin kod adına da ilham vermiş görünüyor: “ ‘007 geldi şef.’ Madeni bir ses ‘İçeri gönderin’ dedi. </st><st c="2316">M’nin kapısında, rahatsız edilmemek istendiğini ifade eden kırmızı ışık yandı.”</st></span></p>
			<p xml:lang="en-US"><span xml:lang="tr-TR"><st c="2395">Yedi klasik gezegen (Merkür, Venüs, Mars, Jüpiter, Satürn, Güneş, Ay), haftanın yedi günü, diyatonik dizideki yedi nota, yedi melek, yedi kat gök ya da Yahudilerin yedi başlı şamdanı Menorah gibi çeşitli biçimlerde karşımıza çıkan 7, Dr. </st><st c="2634">Dee’nin kabalistik şifresi ve uğurlu sayısıydı. </st><st c="2682">7’nin “kutsallığı” astronomiden gelir. </st><st c="2721">Kopernik’e kadar hâkim olan Yermerkezli (jeosantrik) Batlamyus sisteminde, Dünya’nın ortada, “evrenin merkezinde” ve çıplak gözle görülebilen yedi gezegenin de yerkürenin etrafında döndüğü düşünülüyordu: Yedi kat gök=Yedi Gezegen...</st></span></p>
			<p xml:lang="en-US"><span xml:lang="tr-TR"><st c="2953">On dört kitaplık Bond kanonu içerisinde, 007 kodu sadece </st></span><span xml:lang="tr-TR"><st c="3011">You Only Live Twice</st></span><span xml:lang="tr-TR"><st c="3030">’ta (İnsan İki Kere Yaşar) değişir ve 7777 olur: “007’ye hangi numarayı ayırdınız? </st><st c="3114">Tamam. </st><st c="3121">Hemen gelip sizi görecek...(...) Eski numarandan kurtulamadın. </st><st c="3184">Bu sefer numaran dört yediden ibaret.” Japonya’da geçen bu macerada Bond, fiziksel ve psikolojik olarak yıprandığı düşünülerek, öldürme yetkisine sahip çift sıfırlı servisten bir süreliğine alınmıştır.</st></span></p>
			<p xml:lang="en-US"><span xml:lang="tr-TR"><st c="3385">The Bond Code</st></span><span xml:lang="tr-TR"><st c="3399"> (Bond Şifresi) kitabının yazarı Philip Gardiner, Bond romanlarının, simyacıların Büyük Çalışma’sına (Magnum Opus) benzer, ruhsal aydınlanmaya yönelik inisiyatik bir şema ya da programı takip ettiğini öne sürer. </st><st c="3611">Ve Gardiner’a göre 7777, simyasal olarak “tamamlanma” anlamına geliyor.</st></span></p>
			<p xml:lang="en-US"><span xml:lang="tr-TR"><st c="3682">007’nin başka ezoterik anlamları da var. </st><st c="3724">Örneğin masonik Tubal Cain (Kâbil) simgesine, İngiliz dilinde bir kelime oyunu yapılarak “iki top-baston” anlamına gelen Two Ball Cane de deniyor. </st><st c="3871">Aşağıda da görüleceği üzere, İki Top-Baston ya da Tubal Cain, fallik bir simge ve 007 sayısını çağrıştırıyor. </st><st c="3981">Bazı kaynaklara göre Tubal Cain masonlukta (Mavi Loca) Üstat derecesinde verilen bir parola.</st></span></p>
			<p><img src="image/2_1.jpg" alt="" /></p>
			<p id="_idParaDest-18"><st c="4073">Jakin ve Boaz</st></p>
			<p xml:lang="en-US"><span xml:lang="tr-TR"><st c="4087">Fleming, kahramanının adını, Amerikalı kuşbilimci James Bond’dan aldığını söyler. </st><st c="4170">Bununla birlikte Philip Gardiner, James Bond adının, daha doğrusu baş harfleri JB’nin, Süleyman Tapınağı’nın girişindeki Jakin ve Boaz sütunlarıyla ilişkili olduğunu öne sürer: “Hiram sütunları tapınağın eyvanına dikip sağdakine Yakin, soldakine Boaz adını verdi. </st><st c="4434">Sütun başlıkları nilüfer biçimindeydi. </st><st c="4473">Böylece sütunların işi tamamlanmış oldu” (Krallar 1: Bap 7/21,22)</st></span></p>
			<p xml:lang="en-US"><span xml:lang="tr-TR"><st c="4538">Bazı kaynaklar Jakin ve Boaz’ın, Güneş’in ekinokslar arasındaki hareketini simgelediğini söylüyor. </st><st c="4638">Reşat Atabek ise, masonik </st></span><span xml:lang="tr-TR"><st c="4664">Mimar Sinan</st></span><span xml:lang="tr-TR"><st c="4675"> dergisinde sütunlar hakkında şöyle yazıyor: “Üstat Oswald Wirth diyor ki: Jakin ve Boaz kelimeleri, ters okunacak olursa, Nikaj ve Zaob olur. </st><st c="4818">Bütün gizli mezheplerde, sırrın muhafazası için bu şekil ters okuma mutat kaidedir. </st><st c="4902">Yahudi mistik düşüncesi, kabalizmde yalnız sessiz harfler nazari itibara alınır. </st><st c="4983">Bu suretle önümüzde NK ve ZB kalır. </st><st c="5019">NK vajen, rahim veya âlemlerin yaratıcı gücü cinsi akti ifade eder, ZB ise ilkah organi fallüse tekabül eder. </st><st c="5129">J ve B bu suretle, kuvvetle tesis, üreme, çoğalma, zürriyetin sembolleridir.”</st></span></p>
			<p xml:lang="en-US"><span xml:lang="tr-TR"><st c="5206">***</st></span></p>
			<p id="_idParaDest-19"><st c="5210">Dr. </st><st c="5215">Dee’nin Sihirli Aynası</st></p>
			<p xml:lang="en-US"><span xml:lang="tr-TR"><st c="5237">John Dee ile devam edelim. </st><st c="5265">Dr. </st><st c="5269">Dee, Copernicus sistemini iyi biliyor, astronomik hesaplarını buna göre yapıyordu. </st><st c="5352">Öklit geometrisi üzerine kitapları ve denizcilik alanında icatları vardı. </st><st c="5426">Coğrafya ve iklim bilgisi sayesinde İspanyol Armadası’nı English Channel denen bölgede denize gömmüş, velinimeti I. </st><st c="5542">Elizabeth’e dillere destan bir zafer armağan etmişti. </st><st c="5596">Ayrıca Dee, “Britanya İmparatorluğu” ifadesini ilk kullanan kişiydi. </st><st c="5665">Tarihin ilk endüstri casuslarından biri olduğu da ifade edilen Dee kriptografi ya da şifreli yazışmalar konusunda da şeytani bir dehaya sahipti. </st><st c="5810">Tüm bunlarla birlikte Dee, seremonik büyü pratikleri yapıyor, “dumanlı bir ayna”da geleceği görüyor, “ruhlarla iletişime geçiyor”, Kabala’yla, Gematria’yla uğraşıyordu. </st><st c="5979">Dee’nin tüm bu özellikleriyle hem Ben Johnson’ın </st></span><span xml:lang="tr-TR"><st c="6028">The Alchemist</st></span><span xml:lang="tr-TR"><st c="6041"> (Simyacı) hem de</st></span><span xml:lang="tr-TR"><st c="6058"> Shakespeare’in </st></span><span xml:lang="tr-TR"><st c="6074">Fırtına</st></span><span xml:lang="tr-TR"><st c="6081"> (The Tempest) oyunundaki büyücü Prospero karakterine ilham verdiği söyleniyor...</st></span></p>
			<p xml:lang="en-US"><span xml:lang="tr-TR"><st c="6162">Günümüzde British Museum’ın, Britanya, Avrupa ve Tarihöncesi bölümünde, 1966, 1001.1 kayıt numaralı, ahşap, deri ve obsidyenden imal edilmiş siyah bir nesne sergilenmektedir. </st><st c="6338">Dr. </st><st c="6342">Dee’nin Sihirli Aynası (Dr. </st><st c="6370">Dee’s Magic Mirror) adı verilen bu nesne, rivayete göre Dee’nin birtakım bedensiz varlıklar ya da “meleklerle” iletişime geçtiği bir aparattı. </st><st c="6513">Dee, bu varlıklarla iletişime geçerken Enochian ya da “Melek Dili” denen sembolik bir alfabe kullanıyordu. </st><st c="6620">Hatta bu konuda ünlü de bir kitabı var: </st></span><span xml:lang="tr-TR"><st c="6660">The Monas Hieroglyphica</st></span><span xml:lang="tr-TR"><st c="6683">. Kimi araştırmacılar, necromancer (ruhlarla iletişime geçen büyücü, falcı) olarak da nam salmış Dee’nin bu okült şifre ve çalışmalarının, bazı gizli operasyon ya da casusluk faaliyetlerinin paravanı olduğu düşüncesinde...</st></span></p>
			<p id="_idParaDest-20"><st c="6905">Jung ve Fleming</st></p>
			<p xml:lang="en-US"><span xml:lang="tr-TR"><st c="6921">Kendisi de kahramanı Bond gibi bir deniz istihbarat subayı olan Ian Lancaster Fleming, 28 Mayıs 1908’de Londra’da doğdu. </st><st c="7043">28 Mayıs 1908, Bond’un azılı düşmanı ve SPECTRE örgütünün kurucusu Ernst Stavro Blofeld’in de doğum tarihidir. </st><st c="7154">Fleming’in, Blofeld gibi uluslararası bir suç örgütü liderine kendi doğum tarihini vermesi,</st></span><span xml:lang="tr-TR"><st c="7245"> ister istemez Jung’un Gölge arketipini akla getiriyor: Jung’a göre, kurgusal eserlerde karşımıza çıkan kötücül karakterler, yazarın bastırılmış duygu ya da karanlık tarafının kişileştirilmiş halleri. </st><st c="7446">Fleming’in Avusturya’da Adler ve Jung psikolojisi çalıştığını biliyoruz. </st><st c="7519">Hatta Jung’un Paracelsus konulu bir konferans metnini, Jung’un izniyle İngilizceye çevirmişti.</st></span></p>
			<p xml:lang="en-US"><span xml:lang="tr-TR"><st c="7613">Fleming, Blofeld’in künyesine doğum tarihini ekleyerek psikanalitik bir muziplik mi yaptı yoksa samimi bir itirafta mı bulundu, bilemeyiz. </st><st c="7753">Ama bir başka ünlü casus romanı yazarı John Le Carré’a göre Bond, “öldürme yetkisine sahip uluslararası bir gangster”dir. </st><st c="7875">Birleşik Krallık Gizli İstihbarat Servisi (MI6) başkanlarından Alex Younger da Bond’un, takım oyununa uymayan, hukuksuz ve başına buyruk çalışma tarzından ötürü MI6’in kapısından içeri giremeyeceğini söylüyor. </st><st c="8085">Ümit Özdağ, </st></span><span xml:lang="tr-TR"><st c="8097">İstihbarat Teorisi</st></span><span xml:lang="tr-TR"><st c="8115">’nde şöyle yazıyor:</st></span></p>
			<p xml:lang="en-US"><span xml:lang="tr-TR"><st c="8135">“Gerçek istihbaratçı kahramanın Bond değil, Sherlock Holmes olduğu tespiti, açık kaynağın istihbarat sürecindeki yerini ve önemini ortaya koyması bakımından önemlidir. </st><st c="8304">Çünkü Sherlock Holmes, James Bond’un aksine, hiç şiddete başvurmadan; gizli belgeleri bularak değil, herkesin gözünün önünde olan ama göremediği verileri bularak gerçeğe ulaşır.”</st></span></p>
			<p xml:lang="en-US"><span xml:lang="tr-TR"><st c="8482">Erol Üyepazarcı da Özdağ’ı destekliyor: “James Bond tipi casus romanlarının geleneksel ‘Katil kim?’ türü polisiye romanlardan asıl farkı, romandaki kahraman için, ‘beyindeki gri maddelerin çalışmasıyla’ olayları çözümlemenin ikincil önemde kalmasıdır.”</st></span></p>
			<p id="_idParaDest-21"><st c="8735">Bond Romanlarında Türkiye</st></p>
			<p xml:lang="en-US"><span xml:lang="tr-TR"><st c="8761">“Harp yıllarında Ankara’daki İngiliz sefirinin sırdaşı olan uşağı casus Cicero’yu unutmak mümkün müydü? </st><st c="8866">O da sefirin sırdaşıydı ama onun en mühim sırlarını çalmıştı.”</st></span></p>
			<p xml:lang="en-US"><span xml:lang="tr-TR"><st c="8928">– James Bond: </st></span><span xml:lang="tr-TR"><st c="8943">Son Koz</st></span><span xml:lang="tr-TR"><st c="8950"> (Ay Harekâtı/Moonraker)</st></span></p>
			<p xml:lang="en-US"><span xml:lang="tr-TR"><st c="8974">İlginçtir; Blofeld’in bu “karşı istihbarat, terör, intikam ve haraç örgütü” SPECTRE’ın temelleri aslında Türkiye’de atılmıştı. </st><st c="9102">Hatta Blofeld karakterinin rol modellerinden, “Ölüm Taciri” ve “Esrarengiz Avrupalı” gibi lakapları olan, silah tüccarı, savaş kışkırtıcısı, ultra-milyarder Basil Zaharoff da Muğla, Menteşe doğumlu Rum asıllı bir Osmanlı vatandaşıydı. </st><st c="9337">Asıl adı Vasileios Zacharias olan Zaharoff, Anadolu’nun işgal edilmesi için dönemin İngiltere başbakanı Lloyd George ve Yunan meslektaşı Venizelos’u teşvik etmiş, </st></span><span xml:lang="tr-TR"><st c="9500">Kurtuluş Savaşı boyunca Yunan ordusuna silah ve para yardımında bulunmuştu.</st></span></p>
			<p xml:lang="en-US"><span xml:lang="tr-TR"><st c="9575">İngilizce “Hayalet” anlamına gelen SPECTRE, Special Executive Counter-intelligence, Terrorism, Revenge and Extortion’ın (Karşı istihbarat, Terörizm, İntikam ve Haraç Özel İcra Kurulu) kısaltmasıdır. </st><st c="9775">Yeri gelmişken: Karl Marx ve Friedrich Engels’in yazdığı Komünist Manifesto’nun İngilizce çevirisi şöyle başlar: “Avrupa’da bir hayalet dolaşıyor – Komünizm hayaleti. </st><st c="9942">(A spectre is haunting Europe -the spectre of communism.)”</st></span></p>
			<p xml:lang="en-US"><span xml:lang="tr-TR"><st c="10000">Bond, Sovyetler Birliği’nin 80’lerdeki çöküşüne dek, hemen her roman ve filminde, komünist Rusya’ya karşı Batı kapitalizminin çıkarlarını savunan bir fedaidir. </st><st c="10161">Bond kanonunda üç kez karşımıza çıkan “Hayalet”, SPECTRE örgütü ile “komünizm hayaleti” (The spectre of communism) metaforu arasındaki benzerliğin kökeni Komünist Manifesto’da da aranabilir...</st></span></p>
			<p xml:lang="en-US"><span xml:lang="tr-TR"><st c="10353">SPECTRE, Bond kanonunun 1961 tarihli dokuzuncu romanı </st></span><span xml:lang="tr-TR"><st c="10408">Thunderball</st></span><span xml:lang="tr-TR"><st c="10419">’da (Yıldırım Harekâtı) ilk kez okurun karşısına çıkar. </st><st c="10476">“Tarihteki bütün doğru kararların, savaşta veya barışta, gerçeği başkalarından önce öğrenmekle verildiğine” inanan Blofeld, siyaset, bilim, mühendislik ve elektronik radyo tekniği üstüne çalışmasına rağmen Ulaştırma Bakanlığı Posta Telgraf Bölümü’nde mütevazı bir işe girer. </st><st c="10751">Postanede elinden geçen telgraf ve radyogramlardan edindiği bilgilerle tahvil alıp satan Blofeld zamanla diplomatik telgrafları da rakip devletlere satmaya başlar ve kısa sürede bir dolar zengini haline gelir. </st><st c="10961">İkinci Dünya Savaşı’nın kokusunu alan Blofeld derhal eşyalarını toplar ve daha emin bir yere, Türkiye’ye göç eder:</st></span></p>
			<p xml:lang="en-US"><span xml:lang="tr-TR"><st c="11075">“[S]onra orijinal Polonya pasaportunu kullanarak bir uçağa atlamış ve Türkiye’ye gitmişti. </st><st c="11167">Sonra da İsviçre’deki parasını İstanbul’daki Osmanlı Bankası merkez şubesine transfer etmiş, Alman ordularının Polonya’yı işgalini beklemeye başlamıştı. </st><st c="11320">Bir müddet sonra bu da gerçekleşince Blofeld siyasi mülteci olarak kabulü için Türk hükümetine müracaatta bulunmuş ve gerçekten siyasi mülteci olarak sayılması için de gereken resmi şahsiyetleri biraz yağlamıştı. </st><st c="11533">(...) Ankara Radyosu çok geçmeden onun telsiz ve muhabere bilgisinden faydalanmayı memnuniyetle kabul etmiş ve Blofeld orada RAHİR adını verdiği ikinci bir casusluk şebekesi kurmuştu.”</st></span></p>
			<p xml:lang="en-US"><span xml:lang="tr-TR"><st c="11717">Blofeld, İkinci Dünya Savaşı bittikten sonra da SPECTRE’ı kurar. </st><st c="11783">Örgütün yönetim kurulunda, zamanında Gestapo için çalışmış Nazi artıkları, Rusların karşı istihbarat örgütü SMERSH’in eski elemanları ve RAHİR üyesi üç de Türk vardır:</st></span></p>
			<p xml:lang="en-US"><span xml:lang="tr-TR"><st c="11950">“Mareşal Tito’nun Gizli Polis’inden ayrılmış üç yaman Yugoslav ve üç Türk. </st><st c="12026">Bu sonuncular Blofeld’in Türkiye’de kurduğu casusluk örgütü RAHİR’in eski üyeleriydi. </st><st c="12112">Aynı adamlar RAHİR’in yerine kurdukları KRYSTAL adlı çeteyle Beyrut’u üs alarak Ortadoğu’nun en önemli eroin imalini ve dağıtım şebekesini yönetmişlerdi.”</st></span></p>
			<p id="_idParaDest-22"><st c="12266">Kennedy Suikastı ve Bond</st></p>
			<p xml:lang="en-US"><span xml:lang="tr-TR"><st c="12291">“Washington’dan, İstanbul’dan ve Tokyo’dan haftalık kurye çantaları gelir ve [Bond] onlardan çıkan evrakları tasnif ederdi. </st><st c="12416">Bu çantalardan her zaman için kendisine göre bir iş çıkabilirdi.”</st></span></p>
			<p xml:lang="en-US"><span xml:lang="tr-TR"><st c="12481">– James Bond: </st></span><span xml:lang="tr-TR"><st c="12496">Son Koz</st></span></p>
			<p xml:lang="en-US"><span xml:lang="tr-TR"><st c="12503">Tabii James Bond ve Türkiye ya da İstanbul dendiğinde ilk akla gelen roman, kanonun beşinci kitabı </st></span><span xml:lang="tr-TR"><st c="12603">Rusya’dan Sevgilerle</st></span><span xml:lang="tr-TR"><st c="12623"> (From Russia With Love). </st><st c="12649">İlk kez 1957’de yayımlanan roman, zamanında büyük bir reklam kampanyasıyla dünyaya tanıtılmıştı. </st><st c="12746">Öyle ki dönemin İngiltere başbakanı Sir Anthony Eden, yazarın Jamaika’daki Goldeneye adlı malikânesine giderek Fleming’i ziyaret bile etmişti (Goldeneye, Fleming’in İkinci Dünya Savaşı’nda planlamasında bulunduğu gizli bir harekâtın adından gelir: Operation Goldeneye). </st><st c="13016">Talihsiz bir suikasta kurban giden ABD Başkanı John F. </st><st c="13071">Kennedy de sıkı bir Bond hayranıydı. </st><st c="13108">Hatta </st></span><span xml:lang="tr-TR"><st c="13114">Rusya’dan Sevgilerle</st></span><span xml:lang="tr-TR"><st c="13134">, başkanın on favori kitabından biriydi. </st><st c="13175">Başkan olmadan kısa bir süre önce Kennedy ve Fleming, Washington D.C.’de şahsen de tanışmışlardı. </st><st c="13273">İlginçtir; Kennedy’yi vuran Lee Harvey Oswald da Bond hayranıydı. </st><st c="13339">New Orleans Kütüphanesi kayıtlarına göre Oswald buradan </st></span><span xml:lang="tr-TR"><st c="13395">Goldfinger</st></span><span xml:lang="tr-TR"><st c="13405"> (Altınparmak), </st></span><span xml:lang="tr-TR"><st c="13421">Moonraker</st></span><span xml:lang="tr-TR"><st c="13430"> (Son Koz/Ay Harekâtı), </st></span><span xml:lang="tr-TR"><st c="13454">Thunderball</st></span><span xml:lang="tr-TR"><st c="13465"> (Yıldırım Harekâtı) ve </st></span><span xml:lang="tr-TR"><st c="13489">Rusya’dan Sevgilerle</st></span><span xml:lang="tr-TR"><st c="13509"> kitaplarını almıştı. </st><st c="13531">Cinayetten sonra Oswald’ın evinde yapılan aramalarda iki de Bond romanı bulunmuştu: </st></span><span xml:lang="tr-TR"><st c="13615">Live And Let Die</st></span><span xml:lang="tr-TR"><st c="13631"> (Yaşa ve Öldür/Dokuz Canlı Adam), </st></span><span xml:lang="tr-TR"><st c="13666">The Spy Who Loved Me</st></span><span xml:lang="tr-TR"><st c="13686"> (Beni Seven Casus).</st></span></p>
			<p xml:lang="en-US"><span xml:lang="tr-TR"><st c="13706">Bazı kaynaklar ölümünden önce Başkan Kennedy’nin Beyaz Saray’da izlediği son filmin de </st></span><span xml:lang="tr-TR"><st c="13794">Rusya’dan Sevgilerle</st></span><span xml:lang="tr-TR"><st c="13814"> olduğunu belirtiyor. </st><st c="13836">Hatta bir rivayete göre de</st></span><span xml:lang="tr-TR"><st c="13862"> suikasttan önceki gece hem başkan hem de Oswald, Bond romanı okumuşlardı.</st></span></p>
			<p xml:lang="en-US"><span xml:lang="tr-TR"><st c="13936">Rusya’dan Sevgilerle</st></span><span xml:lang="tr-TR"><st c="13957">’nin önemli bir bölümü İstanbul ve meşhur Şark Ekspresi’nde (Orient Express) geçer. </st><st c="14042">Bond, Beyoğlu’nda Kristal Palas Oteli’nde kalır, Galata Köprüsü’nden Sirkeci Garı’na, Yerebatan Sarnıcı’ndan Mısır Çarşısı’na (Fleming İngilizce metinde Misir Carsarsi yazmış), Sultanahmet Meydanı’na, Avrupa yakasını didik didik eder. </st><st c="14277">Tabii bir Bond klişesi olan gastronomik detaylar burada da karşımıza çıkar. </st><st c="14353">Mesela Bond, MI6’in Türkiye Masası şefi Trabzonlu Darko Kerim’in sofrasında “yoghourt”, “doner kebab” yer, sert bir “Kavaklidere” şarabı içer...</st></span></p>
			<p xml:lang="en-US"><span xml:lang="tr-TR"><st c="14497">İstanbul’la daha doğrusu Beyoğlu ve Taksim’le ilgili öyle tespitler yapar ki, Bond’un bir “gezici” olduğunu bile düşünebilirsiniz: “Burası bir zamanlar Binbir Gece Masalları’na sahne olacak kadar büyülü bir kent olmalıydı. </st><st c="14721">Modern Türkiye’nin bu büyüleyici kenti, Beyoğlu tepelerinden kendine bomboş, parlayarak bakan Hilton gibi çelik ve beton yığını uğruna bir kenara atılmış gibiydi.”</st></span></p>
			<p xml:lang="en-US"><span xml:lang="tr-TR"><st c="14884">Hilton gibi bir çelik ve beton yığını uğruna kenara atılmış İstanbul...</st></span></p>
			<p id="_idParaDest-23"><st c="14956">“Kont Dooku” ve Fleming</st></p>
			<p xml:lang="en-US"><span xml:lang="tr-TR"><st c="14980">Ian Fleming’in, Birinci Dünya Savaşı’nda hayatını kaybeden babası Valentine Fleming, Muhafazakâr Parti üyesi bir politikacıydı. </st><st c="15109">Winston Churchill ve Valentine Fleming yakın dostlardı. </st><st c="15165">Öyle ki Valentine’ın ölümünden sonra Churchill, </st></span><span xml:lang="tr-TR"><st c="15213">The Times</st></span><span xml:lang="tr-TR"><st c="15222">’a bir anma yazısı yazmıştı. </st><st c="15252">Bu yazının bir kopyası Ian Fleming’in yatak odasında uzun yıllar asılı kaldı. </st><st c="15330">Ayrıca Fleming, penisilini bulan Alexander Fleming’le de akrabaydı. </st><st c="15398">5 Kasım 1605’te, Londra’da parlamento binasını havaya uçurmaya teşebbüs eden Guy </st></span><span xml:lang="tr-TR"><st c="15479">Fawkes’u yargılayan hâkimlerden biri de, yine Fleming’in büyük dedelerinden Sir Thomas Fleming’di. </st></span><span xml:lang="tr-TR"><st c="15578">V for Vendetta</st></span><span xml:lang="tr-TR"><st c="15592"> çizgi romanı, filmi ve günümüzde toplumsal muhalefetin simgesine dönüşen V maskesi, İngiltere tarihinin en büyük “vatan haini” ilan edilen Guy Fawkes’tan esinlenilmişti.</st></span></p>
			<p xml:lang="en-US"><span xml:lang="tr-TR"><st c="15762">Fleming’in annesi Evelyn St. </st><st c="15792">Croix Fleming de aristokrat bir aileden geliyordu. </st><st c="15843">Evelyn’in babası George Alfred Sainte Croix Rose, Kraliyet Buckinghamshire Alayı’nda görev yapmış bir askerdi. </st><st c="15954">Saruman (</st></span><span xml:lang="tr-TR"><st c="15963">Yüzüklerin Efendisi</st></span><span xml:lang="tr-TR"><st c="15983">), Kont Dooku (</st></span><span xml:lang="tr-TR"><st c="15999">Star Wars</st></span><span xml:lang="tr-TR"><st c="16009">), </st></span><span xml:lang="tr-TR"><st c="16013">Dracula</st></span><span xml:lang="tr-TR"><st c="16020">, </st></span><span xml:lang="tr-TR"><st c="16022">Sherlock Holmes</st></span><span xml:lang="tr-TR"><st c="16037"> ve Bond uyarlaması </st></span><span xml:lang="tr-TR"><st c="16057">Altın Tabancalı Adam</st></span><span xml:lang="tr-TR"><st c="16077">’da Scaramanga karakterini canlandıran ünlü oyuncu Christopher Lee de Ian Fleming’in anne tarafından kuzeniydi. </st><st c="16190">Cermen İmparatoru Şarlman’la kan bağı olan Christopher Lee’nin annesi Kontes Estella Mary, Ian Fleming’in anne tarafından amcası Harcourt George St-Croix Rose ile evlenmişti.</st></span></p>
			<p xml:lang="en-US"><span xml:lang="tr-TR"><st c="16364">Fleming 1933 yılında Reuters Haber Ajansı’nda çalışmaya başladı. </st><st c="16430">Bir röportajında, yazarlığının gelişiminde Reuters’tan aldığı gazetecilik eğitiminin, Eton ve öğretim gördüğü diğer kolejlerde aldığı edebiyat derslerinden daha etkili olduğunu söyler. </st><st c="16615">(Bu noktada bir başka Eton’lı edebiyatçı ve ajan, George Orwell’ı da </st></span><span xml:lang="tr-TR"><st c="16684">hatırlayalım. </st><st c="16698">Asıl adı Eric Arthur Blair olan ve anti-ütop</st></span><span xml:lang="tr-TR"><st c="16742">ya klasiği </st></span><span xml:lang="tr-TR"><st c="16754">1984</st></span><span xml:lang="tr-TR"><st c="16758">’ün yazarı Orwell da MI6 için çalışmıştı.)</st></span></p>
			<p xml:lang="en-US"><span xml:lang="tr-TR"><st c="16801">Fleming bir dönem Reuters’ın Moskova muhabirliğini de yaptı. </st><st c="16863">1939 yılında da Deniz İstihbarat Şefi Tuğamiral John Henry Godfrey’in asistanı oldu. </st><st c="16948">Bond’un şefi M karakteri, Amiral Godfrey’den esinlenilmişti.</st></span></p>
			<p id="_idParaDest-24"><st c="17008">Gizli Ajan 666: Aleister Crowley</st></p>
			<p xml:lang="en-US"><span xml:lang="tr-TR"><st c="17041">“[V]e birden Le Chiffre’nin yüzünde bir göz daha belirdi, öteki ikisiyle aynı hizada, tam burnun, alnın altında başladığı noktada bir üçüncü göz.”</st></span></p>
			<p xml:lang="en-US"><span xml:lang="tr-TR"><st c="17188">– James Bond: </st></span><span xml:lang="tr-TR"><st c="17203">Royal Kumarhanesi</st></span></p>
			<p xml:lang="en-US"><span xml:lang="tr-TR"><st c="17220">Yirminci yüzyılın sansasyonel figürlerinden Canavar (The Great Beast) lakaplı okültist Aleister Crowley, Bond evreninde de karşımıza çıkar. </st><st c="17361">Yazar Richard </st></span><span xml:lang="tr-TR"><st c="17375">B. </st><st c="17378">Spence’e göre Crowley de İngiliz gizli servisi için çalışmıştı. </st><st c="17442">666 kod numaralı ajan Crowley, </st></span><span xml:lang="tr-TR"><st c="17473">Lusitania</st></span><span xml:lang="tr-TR"><st c="17482"> gemisinin batırılmasından İrlanda ve Hindistan’daki milliyetçi kalkışmaların bastırılmasına kadar birçok operasyonda yer almıştı.</st></span></p>
			<p xml:lang="en-US"><span xml:lang="tr-TR"><st c="17612">Crowley ve Fleming’in yolları İkinci Dünya Savaşı yıllarında kesişiyor: Nazi kurmaylarından Rudolf Hess’in, barış görüşmeleri için gizlice İngiltere’ye uçup tutuklanmasından sonra, Fleming ve MI6 Başkanı Maxwell Knight, Crowley’nin, astroloji ve okültizm meraklısı Hess’i etkileyip, maniple edebileceğini düşünmüşlerdi. </st><st c="17933">Amiral Godfrey ise Crowley’yi güvenilir bulmayıp, bu fikri reddetmişti. </st><st c="18005">İngiliz istihbaratı, Crowley’nin kurduğu okült teşkilat Ordo Templi Orientis’in Almanya’daki bağlantıları üzerinden birtakım casusluk faaliyetlerinde bulunmuştu. </st><st c="18167">Ayrıca MI6 Başkanı Maxwell Knight’ın, Crowley’nin bazı ritüel ve büyü seremonilerine katıldığını da ekleyelim...</st></span></p>
			<p xml:lang="en-US"><span xml:lang="tr-TR"><st c="18279">Birçok kaynak, Bond kanonunun ilk kitabı </st></span><span xml:lang="tr-TR"><st c="18321">Royal Kumarhanesi</st></span><span xml:lang="tr-TR"><st c="18338">’ndeki (Casino Royal) antagonist Le Chiffré karakterinin Crowley’den esinlenildiğini söylüyor. </st><st c="18434">Ancak; Fleming’in on üç roman ve bir öykü kitabı boyunca hayat üflediği tüm protagonist ve antagonist karakterler, eklektik bir yapıya sahip. </st><st c="18576">Örneğin Bond, yaklaşık on beş ünlü casus ve ajanın sentezinden oluşuyor. </st><st c="18649">Keza Le Chiffré, Blofeld, Hugo Drax, Mr. </st><st c="18690">Big ya da Auric Goldfinger gibi suç dehası kötücül karakterler de Aleister Crowley, Sidney George Reilly ve Basil Zaharoff gibi rol modellerin hayat hikâyelerinden besleniyor.</st></span></p>
			<p xml:lang="en-US"><span xml:lang="tr-TR"><st c="18865">Fakat </st></span><span xml:lang="tr-TR"><st c="18872">Royal</st></span><span xml:lang="tr-TR"><st c="18877">’de, Crowley etkilerini sezdiren şöyle bir detay dikkat çekiyor: Crowley’nin bir lakabı da “Baş Satanist”ti. </st><st c="18987">Fleming, romanda Bond’un içsesine karışıp, “Şeytan” ve “kötülük” hakkında şöyle bir vaaz veriyor:</st></span></p>
			<p xml:lang="en-US"><span xml:lang="tr-TR"><st c="19084">“İyilikle kötülüğü ayırt edebilmek için, biz, iki ifratı temsil edecek iki sembol bulmuşuz... ...</st><st c="19182">[B]unlara Allah, </st></span><span xml:lang="tr-TR"><st c="19200">Şeytan diyoruz... ...</st><st c="19221">Artık Şeytan’a da, onun müritlerine de acıyorum. </st><st c="19271">Mesela Le Chiffré’ye de acıyorum... ...</st><st c="19310">İnsana nasıl kötü olunacağını gösteren bir eser bulamazsın. </st><st c="19371">Şeytan’ın, On Emir’ini yazacak peygamberleri yok... </st><st c="19423">Şeytan’ın fenalıklarını, cinsini, mahiyetini öğretecek bir kitabı yok. </st><st c="19494">İçinde kötü insanlara dair hikâyeler, atasözleri bulunan bir kitabı yok. </st><st c="19567">Elimizde sadece canlı misaller var. </st><st c="19603">İyilikleri az olan insanlara kötü diyoruz. </st><st c="19646">Veya bu işte kendi içgüdümüzü kullanıyoruz.”</st></span></p>
			<p id="_idParaDest-25"><st c="19690">Le Cafe Zombi: Bond Romanlarında Okült ve Paranormal</st></p>
			<p xml:lang="en-US"><span xml:lang="tr-TR"><st c="19743">“Vaziyet iyice aydınlanana kadar Mr. </st><st c="19781">Big’e karşı takip edeceğiniz siyaset ‘Yurtta sulh, cihanda sulh’ siyasetidir. </st><st c="19859">Bond, Yüzbaşı Dexter’a muammalı bir bakışla baktı: Böyle bir adamla karşılaştığım zaman ise, benim bambaşka bir parolam vardır: Yurtta sulh, cihanda harp...”</st></span></p>
			<p xml:lang="en-US"><span xml:lang="tr-TR"><st c="20016">– James Bond: </st></span><span xml:lang="tr-TR"><st c="20031">Dokuz Canlı Adam</st></span></p>
			<p xml:lang="en-US"><span xml:lang="tr-TR"><st c="20047">Okültizm ve Bond konusuna, kanonun ikinci kitabı, 1954 tarihli </st></span><span xml:lang="tr-TR"><st c="20111">Live And Let Die</st></span><span xml:lang="tr-TR"><st c="20127"> ile devam edelim. </st><st c="20146">Roman </st></span><span xml:lang="tr-TR"><st c="20152">ülkemizde ilk kez Başak Yayınevi tarafından, 1965 yılında </st></span><span xml:lang="tr-TR"><st c="20210">Dokuz Canlı Adam</st></span><span xml:lang="tr-TR"><st c="20226"> adıyla yayımlandı. </st><st c="20246">İleriki yıllarda da </st></span><span xml:lang="tr-TR"><st c="20266">Öldür ve Yaşa</st></span><span xml:lang="tr-TR"><st c="20279"> adıyla Tay ve Oğlak Yayınları’ndan, </st></span><span xml:lang="tr-TR"><st c="20316">Yaşamak İçin Öldür</st></span><span xml:lang="tr-TR"><st c="20334"> adıyla da Salon Yayınları’ndan.</st></span></p>
			<p xml:lang="en-US"><span xml:lang="tr-TR"><st c="20366">Romanda Bond, altın kaçakçılığı yapan Mr. </st><st c="20409">Big adlı Harlemli, siyahi bir gangsteri durdurmak üzere Amerika’ya gönderilir. </st><st c="20488">Asıl adı Buonapart Ignace Gallia olan Mr. </st><st c="20530">Big, Kara Dul (The Black Widow) adlı bir Voodoo tarikatının da lideridir ve on yedinci yüzyıla ait bu kaçak altınlarla Rus karşı istihbarat örgütü SMERSH’in Amerika Birleşik Devletleri’ndeki faaliyetlerini finanse etmektedir. </st><st c="20756">Bir tarikat lideri olarak Mr. </st><st c="20786">Big; FETÖ, Moon ya da Scientology Tarikatı’na benzer yöntemlerle; alt orta sınıf siyahilerin, dini, spiritüel ya da batıl inançlarını sömürerek arasından adam devşirmekte ve operasyonlarını yürütmektedir:</st></span></p>
			<p xml:lang="en-US"><span xml:lang="tr-TR"><st c="20990">“Harlem’de bir yeraltı Voodoo tapınağı yaptırdığı ve onunla Haiti’deki ana tarikat arasında bir bağlantı kurduğu biliniyordu. </st><st c="21117">Onun, Zombi ya da Karanlıklar Prensi Baron Samedi’nin canlı ölüsü olduğu söylenmeye başlayınca kendisi de hikâyeyi benimseyip desteklemişti ve şimdi olay zenci dünyasının alt tabakası arasında gerçek olarak kabul edilmekteydi. </st><st c="21344">Bunu kullanarak yüreklere büyük korku salıyordu. </st><st c="21393">Emirlerine karşı gelenlerin ya da kendisine ters giden işler yapanların ani ve çoğunlukla esrarengiz bir biçimde ölümleri de bu korkuyu kat kat artırıyordu... </st><st c="21552">(...) Hâlâ zenci bilinçaltında güçlü bir biçimde yerleşmiş olan Voodoo ve doğaüstü korkusuyla zencilerden bir istihbarat ağı kurmak çok parlak bir düzendi.”</st></span></p>
			<p xml:lang="en-US"><span xml:lang="tr-TR"><st c="21708">Fleming, romanın “Bir Kartvizit” adlı üçüncü bölümünde, Patrick Leigh Fermor’ın </st></span><span xml:lang="tr-TR"><st c="21789">Seyyah Ağacı: Karayip Adaları’na Bir Yolculuk</st></span><span xml:lang="tr-TR"><st c="21834"> (The Traveller’s Tree: A Journey Through the Caribbean Islands) kitabından, Voodoo hakkında uzun kesitler paylaşır:</st></span></p>
			<p xml:lang="en-US"><span xml:lang="tr-TR"><st c="21950">“Onlara işler gördürmek, onları köle diye kullanmak, (...) insanları hortlak haline getirmek, büyü yapmak ve düşmanları yok etmek üzere Voodoo dünyasının kötü ruhları Don Pedro, Kitta, Mondongue, Bakalou ve Zandor (...) çağrılır. </st><st c="22181">(...) Rahip Cosme, kendilerinde fevkalade kuvvetler bulunan bazı kimselerin yılan şekline girebileceklerine, bazılarının geceleri vampir şekline girip uçarak çocukların kanlarını emdiklerine, (...) birçok kimselerin inandığını bildiriyor. </st><st c="22420">Fakat yarı dini, yarı caniyane gayelerle kurulmuş gizli cemiyetler bana çok daha fazla ürküntü verdi.”</st></span></p>
			<p xml:lang="en-US"><span xml:lang="tr-TR"><st c="22522">Romanda Solitaire adında, telepati ve durugörü yeteneklerine sahip genç bir kadın karşımıza çıkar. </st><st c="22622">Fransız-Haiti melezi ve bir Voodoo inisiyesi olan Solitaire, Mr. </st><st c="22687">Big’in elinde bir tutsak ya da rehine gibidir. </st><st c="22734">Mr. </st><st c="22738">Big, casusluk faaliyetleri ve diğer kirli işlerinde kadının bu medyum özelliklerinden faydalanır:</st></span></p>
			<p xml:lang="en-US"><span xml:lang="tr-TR"><st c="22835">“ ‘Hazır mısın Solitaire?’ diye sordu Bay Big.</st></span></p>
			<p xml:lang="en-US"><span xml:lang="tr-TR"><st c="22882">‘Evet kartlar hazır’ dedi kız...</st></span></p>
			<p xml:lang="en-US"><span xml:lang="tr-TR"><st c="22915">‘Bay Bond bu kadının gözlerine bakın ve az önce bana söylediğiniz burada bulunma nedeninizi tekrarlayın.’</st></span></p>
			<p xml:lang="en-US"><span xml:lang="tr-TR"><st c="23021">Bond kadının gözlerine baktı. </st><st c="23052">(...) Bu kadın gerçekten, gerçeği yalandan ayırabilir miydi? </st><st c="23113">Ve bunu yapabildiği takdirde lehinde mi konuşacaktı aleyhinde mi?”</st></span></p>
			<p id="_idParaDest-26"><st c="23179">James Bond ve Jules Verne</st></p>
			<p xml:lang="en-US"><span xml:lang="tr-TR"><st c="23205">Umberto Eco, James Bond romanlarını incelediği “Fleming’de Anlatısal Yapılar” makalesinde, “Fleming’in her kitabının olay örgüsü kabaca şudur: Bond, kökeni belli olmayan [ama] her durumda İngiliz olmayan amansız bir bireyin bilimkurgusal planını boşa çıkarmak için belirli bir yere gönderilir” diyor. </st><st c="23507">Dr. </st><st c="23511">No’nun Amerikan test füzelerini vurmak için, kurgusal Crab Key adasına inşa ettiği yeraltı tesisi, Hugo Drax’ın atomik bir saldırıyla Londra’yı yok etmek için planladığı Moonraker operasyonu ve SPECTRE’ın NATO eğitim uçuşuna çıkan, atom bombası yüklü iki Kraliyet Hava Kuvvetleri jetini kaçırması, Eco’nun altını çizdiği bu “bilimkurgusal plan” ya da tekno-maceralardan bazıları. </st><st c="23891">Bunlarla birlikte Fleming, bazı bilimkurgu klasikleriyle de metinler arası ilişki kurar: Jules Verne’in </st></span><span xml:lang="tr-TR"><st c="23995">Denizler Altında Yirmi Bin Fersah</st></span><span xml:lang="tr-TR"><st c="24028">’ı ve </st></span><span xml:lang="tr-TR"><st c="24035">Doktor No</st></span><span xml:lang="tr-TR"><st c="24044"> gibi.</st></span></p>
			<p xml:lang="en-US"><span xml:lang="tr-TR"><st c="24050">Her iki romandaki benzerlikler, daha başlangıçta, antagonist karakterlerin adlarıyla bile kendini belli eder: Nemo, Latince “hiç kimse” (İng. </st><st c="24193">no one) demektir. </st><st c="24211">Tıpkı Doktor No gibi.</st></span></p>
			<p xml:lang="en-US"><span xml:lang="tr-TR"><st c="24232">Dâhi bir bilim insanı ve sıra dışı bir mühendis olan Kaptan Nemo, bir Hint Raja’sının oğludur ve asıl adı Prens Dakkar’dır. </st><st c="24357">Avrupa’da eğitim almış ve bilim, sanat, edebiyat alanlarında kendini yetiştirmiştir. </st><st c="24442">Bir isyan sonrasında ailesini ve topraklarını kaybettikten sonra kendini bilimsel çalışmalara adamıştır. </st><st c="24547">Nemo’nun İngiliz ve Fransız emperyalizmine olan nefret ve intikam duyguları ardında bu trajik geçmişi yatar. </st></span><span xml:lang="tr-TR"><st c="24656">Nautilus</st></span><span xml:lang="tr-TR"><st c="24664"> denizaltısının mucidi ve kaptanı Nemo, Verne’in </st></span><span xml:lang="tr-TR"><st c="24713">Gizemli Ada</st></span><span xml:lang="tr-TR"><st c="24724"> romanında da karşımıza çıkar.</st></span></p>
			<p xml:lang="en-US"><span xml:lang="tr-TR"><st c="24754">Dr. </st><st c="24759">Julius No da Alman bir misyoner ve Çinli bir kızın gayrimeşru çocuğu olarak Pekin’de dünyaya</st></span><span xml:lang="tr-TR"><st c="24851"> gelmiştir. </st><st c="24863">Gençlik yıllarında Şanghay’a giden No, burada Tongs adlı bir suç örgütüne katılır. </st><st c="24946">No, Tongs örgütünden bir milyon dolarlık altın çalmış, bunun neticesinde işkenceler görmüş, ellerini kaybetmiş, şans eseri kalbi herkesin aksine vücudunun sol değil sağ tarafında olduğu için yediği mermilere rağmen hayatta kalmayı başarmıştır. </st><st c="25190">Bu doruk deneyimden sonra No, insanın fiziksel ve zihinsel yapısını incelemeye karar verir. </st><st c="25282">İleriki yıllarda Crab Key adlı bir ada satın alır (Nemo da </st></span><span xml:lang="tr-TR"><st c="25341">Nautilus</st></span><span xml:lang="tr-TR"><st c="25349">’u ıssız bir adada inşa etmiştir) ve burada radyo dalgalarıyla ABD’ye ait füzeleri yok edecek gizli bir silah geliştirir. </st><st c="25472">O da tıpkı Kaptan Nemo gibi Batı emperyalizmine karşı Doğu Bloku’nun (Sovyetler-Çin) sofistike zekâ ve vurucu gücünü temsil eder. </st><st c="25602">Fleming’in </st></span><span xml:lang="tr-TR"><st c="25613">Dr. </st><st c="25617">No</st></span><span xml:lang="tr-TR"><st c="25619"> romanında </st></span><span xml:lang="tr-TR"><st c="25630">Denizler Altında Yirmi Bin Fersah</st></span><span xml:lang="tr-TR"><st c="25663">’a yapılan dikkat çekici göndermeler vardır:</st></span></p>
			<p xml:lang="en-US"><span xml:lang="tr-TR"><st c="25708">“Odanın bir duvarı kesintisiz siyah camla kaplıydı. </st><st c="25761">Bond’un gözüne siyah camda bir hareket ilişti. </st><st c="25808">Koyu maviliklerde, peşlerinde büyük bir balık, bir grup küçük balık oradan oraya kaçıştı. </st><st c="25898">Neydi bu? </st><st c="25908">Bir çeşit akvaryum mu? </st><st c="25931">Bond yukarı baktı. </st><st c="25950">Tavanın bir metre kadar üstünde dalgaları gördü. </st><st c="25999">Hayır, bu akvaryum değil denizin ta kendisiydi. </st><st c="26047">Odanın yarısı özel camla kaplıydı. </st><st c="26082">Yirmi metre derinlikte, denizin dibindeydiler.”</st></span></p>
			<p xml:lang="en-US"><span xml:lang="tr-TR"><st c="26129">Hemen hemen aynı manzara karşısında benzer bir şaşkınlığı Verne’in romanında Profesör Aronnax ve arkadaşları da yaşamıştır:</st></span></p>
			<p xml:lang="en-US"><span xml:lang="tr-TR"><st c="26253">“Salonun karanlıkta olması, dışarıdan gelen aydınlığı daha da artırıyor, bu saf kristal camlar sanki dev bir akvaryumun camıymış gibi dışarıyı rahatça izliyorduk (...) ‘Evet balıklar!’ diye bağırdı Conseil. </st><st c="26461">‘Sanki bir akvaryumun önündeyiz!’ ‘Hayır’ dedim. </st><st c="26510">‘Çünkü akvaryum bir kafestir. </st><st c="26540">Ama bu balıklar havadaki kuşlar kadar özgürler.’ ”</st></span></p>
			<p xml:lang="en-US"><span xml:lang="tr-TR"><st c="26590">Soldaki resim </st></span><span xml:lang="tr-TR"><st c="26605">Denizler Altında Yirmi Bin Fersah</st></span><span xml:lang="tr-TR"><st c="26638">’tan bir illüstrasyon. </st><st c="26662">Sağdaki de </st></span><span xml:lang="tr-TR"><st c="26673">Doktor No</st></span><span xml:lang="tr-TR"><st c="26682">’nun ilk baskılarından birinin kapak tasarımı.</st></span></p>
			<p><img src="image/3_1.png" alt="" /></p>
			<p xml:lang="en-US"><span xml:lang="tr-TR"><st c="26729">İlk Bond romanının (</st></span><span xml:lang="tr-TR"><st c="26750">Casino Royal</st></span><span xml:lang="tr-TR"><st c="26763">) yayımlandığı 1953 yılından günümüze, 007 karakteri, sinema, çizgi roman, çizgi film, bilgisayar oyunu ve benzer mecralarda yüzlerce kez “yeniden üretildi”, kitapları, dünya çapında otuz milyon kopyadan fazla sattı, filmleri yaklaşık on iki milyar doların üstünde gişe hasılatı yaptı.</st></span></p>
			<p xml:lang="en-US"><span xml:lang="tr-TR"><st c="27049">Tabii Bond’un bu ticari ve kültürel başarısının ardında sadece Fleming’in yaratıcı yetenekleri olduğunu söylemek çok doğru olmaz. </st><st c="27180">Soğuk Savaş döneminde özellikle Sovyetler Birliği’ne karşı bir propaganda silahı olarak da kullanılan Bond film ve romanları, başta İngiliz devleti olmak üzere Batı kapitalizminin büyük desteğini almıştı.</st></span></p>
			<p xml:lang="en-US"><span xml:lang="tr-TR"><st c="27384">Yeri gelmişken: 007’nin geniş bir kitle tarafından ırkçı, cinsiyetçi, kadın düşmanı (mizojinist) ve homofobik olarak eleştirildiğini de ekleyelim. </st><st c="27532">Bununla birlikte “Bondoloji” ya da “Bondomania”, bir asır daha yeryüzünü meşgul edecek gibi görünüyor...</st></span></p>
		</div>
	<div id="charCountTotal" value="27636"></div></body>
</html>
