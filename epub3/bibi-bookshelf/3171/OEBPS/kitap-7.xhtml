<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-7" xml:lang="tr-TR">
		<div>
			<p id="_idParaDest-35"><st c="0">MASON LOCASINDA BİR VAMPİR: DRAKULA</st></p>
			<p xml:lang="en-US"><span xml:lang="tr-TR"><st c="36">Kubilayhan Yalçın</st></span></p>
			<p id="_idParaDest-36"><st c="54">Bir Seri Katil Olarak Vampir: Drac’ N’ Jack</st></p>
			<p xml:lang="en-US"><span xml:lang="tr-TR"><st c="98">Bram Stoker’ın arketipal Drakula karakteri, Kazıklı Voyvoda namlı Vlad III. </st><st c="175">Drakul’dan esinler taşır. </st><st c="201">Fakat Stoker, deyiş yerindeyse Kazıklı’nın sadece adını almış, biraz da geçmişinden yararlanmıştır. </st><st c="301">Victorian imgelem ve fantezinin ürünü olan Kont Drakula, bundan biraz daha karmaşık bir karakterdir.</st></span></p>
			<p xml:lang="en-US"><span xml:lang="tr-TR"><st c="401">Stoker, Drakula’nın İzlanda edisyonu için kaleme aldığı önsözde (1901), romandaki bu “tuhaf ve ürkütücü trajedinin”, bir dönem hemen herkese “doğaüstü” gibi görünen Karındeşen Jack (Jack the Ripper) cinayetlerinden esinlenildiğini söylüyor. </st><st c="643">Hatta, Drakula’nın tabutlarını sakladığı bazı gerçek ya da kurgusal adresler şöyle bir incelendiğinde, Karındeşen Jack ci</st></span><span xml:lang="tr-TR"><st c="764">nayetlerinin işlendiği Whitechapel semti karşımıza</st></span><span xml:lang="tr-TR"> </span><span xml:lang="tr-TR"><st c="815">çıkıyor. </st><st c="825">Ve yine romanda Drakula’nın, Karındeşen gibi, kadınları hedef aldığını ya da Mina Murray ve Lucy Westerna gibi kadın kurbanların ön plana çıkartıldığını görüyoruz...</st></span></p>
			<p xml:lang="en-US"><span xml:lang="tr-TR"><st c="990">Karındeşen Jack cinayetlerine kısaca bir göz atalım.</st></span></p>
			<p xml:lang="en-US"><span xml:lang="tr-TR"><st c="1043">1888-1891 yılları arasında, Londra East End, Whitechapel semtinde, on bir kadın vahşi şekilde öldürüldü. </st><st c="1149">Katil, şeytani bir virtüöziteyle kurbanların boğazını kulaklarına kadar kesiyor, yüzlerini parçalıyor, </st></span><span xml:lang="tr-TR"><st c="1252">karınlarını deşiyor, kim bilir hangi hastalıklı duygu ya da</st></span><span xml:lang="tr-TR"><st c="1311"> düşünceyle bazı iç organlarını (böbrek, rahim) (ç)alıyordu. </st><st c="1372">Katil ya da katiller, Central News Agency gibi haber ajanslarına Karındeşen Jack imzalı mektuplar da göndermişti. </st><st c="1486">Fakat bazı elyazısı uzmanları, literatüre Sevgili Patron, Cehennemden (From Hell) ya da Küstah Jack (Saucy Jack) gibi adlarla geçen Karındeşen Jack imzalı bu mektupların sahte olduğunu ve </st></span><span xml:lang="tr-TR"><st c="1674">The Star</st></span><span xml:lang="tr-TR"><st c="1682"> gazetesi yazarı Frederick Best tarafından kaleme alındığını söylüyor. </st><st c="1753">Karındeşen cinayetlerinin yarattığı panik ve merak, gazetelerin tirajlarını da artırmıştı. </st><st c="1844">Bundan ötürü bazı gazete editörlerinin, halkın ilgisini diri tutmak için sahte Jack mektupları yayımladığı da iddia ediliyor.</st></span></p>
			<p xml:lang="en-US"><span xml:lang="tr-TR"><st c="1969">Tüm bunlarla birlikte, konu üzerinde çalışan birçok suçbilimci Canonik Five (Kanonik Beşli) olarak adlandırılan ve 1888 Ağustos-Kasım ayları arasında öldürülen beş hayat kadınının aynı katil ya da katiller tarafından katledildiğine inanıyor.</st></span></p>
			<p xml:lang="en-US"><span xml:lang="tr-TR"><st c="2211">Karındeşen’in insanlık dışı yöntemlerine akıl sır ermediğinden olsa gerek, dönemin gazetelerinde cinayetlerden söz edilirken sık sık vampir, hortlak, hayalet mecazları kullanılıyor, okült güçler, hurafeler ve şeytani mitlere göndermeler yapılıyordu. </st><st c="2462">Örneğin </st></span><span xml:lang="tr-TR"><st c="2470">The Star</st></span><span xml:lang="tr-TR"><st c="2478">’ın 8 Eylül 1888 tarihli nüshasında yer alan bir haberde, kanla beslenen, yarı insan yarı hayvan, hortlak benzeri bir yaratığın Londra sokaklarında gezindiğinden bahsediliyordu. </st><st c="2657">Böyle bir atmosferde, Stoker gibi bir düşbazın gotik reflekslerinin tetiklenmemesi pek mümkün olmasa gerek...</st></span></p>
			<p xml:lang="en-US"><span xml:lang="tr-TR"><st c="2766">Sonuç: Hummalı bir polis soruşturmasına ve onlarca şüpheli tespit edilmesine rağmen Whitechapel cinayetlerinin faili bulunamamış ve dosya kapatılmıştı.</st></span></p>
			<p xml:lang="en-US"><span xml:lang="tr-TR"><st c="2918">Ripperoloji bugün artık küresel bir fenomen. </st><st c="2964">Sayısı bini bulan şüpheli ve azmettirici listesine her geçen gün biri daha ekleniyor. </st><st c="3050">Şüpheliler arasında Kraliçe Victoria’nın torunu Prens Albert Edward da var, </st></span><span xml:lang="tr-TR"><st c="3126">Alice Harikalar Diyarında</st></span><span xml:lang="tr-TR"><st c="3151">’nın yaratıcısı Lewis Caroll da... </st><st c="3187">Bazı çağdaş genetik bilimcilere göre Karındeşen erkek değil kadındı. </st><st c="3256">Kimilerine göre de cinayetler bir kişinin değil masonik bir çete ya da “kabal”ın işiydi.</st></span></p>
			<p xml:lang="en-US"><span xml:lang="tr-TR"><st c="3344">Mason Locasında Bir Vampir: Sır Henry Irving</st></span></p>
			<p xml:lang="en-US"><span xml:lang="tr-TR"><st c="3389">Sık sık Bram Stoker’ın mason ya da Altın Şafak Hermetik Cemiyeti’ne üye olduğu söylense de, buna dair herhangi bir resmi kayıt ya da evrak yok. </st><st c="3534">Fakat Stoker’ın dönemin “okült” çevreleriyle bir dirsek teması hatta kan bağı olduğu biliniyor. </st><st c="3630">Örneğin Stoker’ın ağabeyi Sir William Stoker, İrlanda Büyük Locası’na kayıtlı bir masondu. </st><st c="3721">Ayrıca yazarın, yirmi yedi sene menajerliğini yaptığı dönemin ünlü tiyatro sanatçısı Henry Irving de 1877 yılında Jerusalem Locası No. </st><st c="3856">197’de inisiye olmuş ve zaman içinde üstatlığa kadar yükselmiş aktif bir masondu. </st><st c="3938">Irving, Kraliçe tarafından şövalyelik unvanına layık görülen ilk tiyatrocuydu.</st></span></p>
			<p xml:lang="en-US"><span xml:lang="tr-TR"><st c="4016">Bram Stoker ve Irving’in profesyonel iş ilişkisinin ötesinde oldukça derin bir dostluğu vardı. </st><st c="4112">Stoker, yazarlık serüvenine tiyatro eleştirmenliği yaparak başlamıştı. </st><st c="4183">Henry Irving’le de bu vesileyle tanışmış, zaman içinde dostlukları ilerlemiş ve Irving’in sahibi olduğu Lyceum Tiyatrosu’nda, ünlü oyuncunun ölümüne dek yöneticilik yapmıştı.</st></span></p>
			<p xml:lang="en-US"><span xml:lang="tr-TR"><st c="4357">Bazı edebiyat tarihçileri Drakula’nın Oscar Wilde’ın “canavarlaştırılmış bir versiyonu olduğunu” öne sürse de, birçok araştırmacı, Transilvanyalı vampirin fiziksel ve karakteristik özellikleri bakımından Henry Irving </st></span><span xml:lang="tr-TR"><st c="4575">olduğunda hemfikir. </st><st c="4595">Örneğin </st></span><span xml:lang="tr-TR"><st c="4603">Bram Stoker: A Biography of the Author of Dracula</st></span><span xml:lang="tr-TR"><st c="4652"> kitabının yazarı Barbara Belford, Irving’in büyüleyici (mesmeric) ve egoist kişiliğinin Drakula’nın gerçek rol modeli olduğunu öne sürenlerden.</st></span></p>
			<p><img src="image/1_3.jpg" alt="" /></p>
			<p xml:lang="en-US"><span xml:lang="tr-TR"><st c="4796">Henry Irving (1838-1905)</st></span></p>
			<p xml:lang="en-US"><span xml:lang="tr-TR"><st c="4821">Bram Stoker’ın gençlik yıllarından itibaren tiyatroyla iç içe olmasının etkilerini </st></span><span xml:lang="tr-TR"><st c="4905">Drakula</st></span><span xml:lang="tr-TR"><st c="4912">’da da görmek mümkün. </st><st c="4935">Örneğin romanda Shakespeare’e birçok gönderme (alıntı, imge, olay örgüsü vd.) var. </st><st c="5018">Hatta romanın diğer vampir anlatıları arasından sıyrılıp, edebiyat tarihinde özel bir yere sahip olmasının ardındaki sebeplerden birinin, bu Shakespeare-vari gotik imgelem olduğu dahi söylenebilir. </st><st c="5216">Barbara Belford, özellikle </st></span><span xml:lang="tr-TR"><st c="5243">Macbeth</st></span><span xml:lang="tr-TR"><st c="5250"> ve </st></span><span xml:lang="tr-TR"><st c="5254">Drakula</st></span><span xml:lang="tr-TR"><st c="5261"> arasında çarpıcı benzerlikler olduğunu söylüyor. </st><st c="5311">Örneğin her iki anlatıda da ıssız, karanlık bir şato ve şatoda tuzağa düşürülmüş, ev sahiplerinin kötücül-şeytani doğası ve niyetlerinden habersiz masum karakterler var: </st></span><span xml:lang="tr-TR"><st c="5481">Macbeth</st></span><span xml:lang="tr-TR"><st c="5488">’te Kral Duncan, </st></span><span xml:lang="tr-TR"><st c="5506">Drakula</st></span><span xml:lang="tr-TR"><st c="5513">’da Jonathan Harker. </st></span><span xml:lang="tr-TR"><st c="5535">Macbeth</st></span><span xml:lang="tr-TR"><st c="5542">’te üç cadı, Drakula’nın şatosunda da üç vampir kadın var ve her iki anlatıda da kan imgesi öne çıkıyor. </st><st c="5648">Örneğin “kan” ya da “kanlı” gibi sözcükler </st></span><span xml:lang="tr-TR"><st c="5691">Macbeth</st></span><span xml:lang="tr-TR"><st c="5698">’te otuz altı kez kullanılıyor: “Acı üstüne acı, kan üstüne kan/ Kayna kazanım kayna, yan ateşim yan.” Ayrıca yine her iki anlatıda da bir uyurgezer sahnesi var ve “kötülük” </st></span><span xml:lang="tr-TR"><st c="5873">Macbeth</st></span><span xml:lang="tr-TR"><st c="5880">’te de </st></span><span xml:lang="tr-TR"><st c="5888">Drakula</st></span><span xml:lang="tr-TR"><st c="5895">’da da bir ekip çalışmasıyla alt ediliyor. </st><st c="5939">Bir anlamda Stoker’ın zihnindeki vampir imgesi ve hikâyesi, Henry Irving’in Shakespeare yorumlarından beslenerek gelişiyor.</st></span></p>
			<p xml:lang="en-US"><span xml:lang="tr-TR"><st c="6062">Yeri gelmişken: </st></span><span xml:lang="tr-TR"><st c="6079">Drakula</st></span><span xml:lang="tr-TR"><st c="6086">’daki Amerikalı karakter Quincey Morris’in Buffalo Bill Cody’den esinlenildiğini de ekleyelim. </st><st c="6182">1887 yılında Buffalo Bill, “Vahşi Batı Gösterisi” yapmak üzere Londra’ya gelmişti. </st><st c="6265">Henry Irving, Stoker ve Buffalo Bill arasındaki dostluk ve iş ilişkisi bu yıllara dayanıyor...</st></span></p>
			<p id="_idParaDest-37"><st c="6359">Ezoterik Vampirizm</st></p>
			<p xml:lang="en-US"><span xml:lang="tr-TR"><st c="6378">Victoria dönemi İngiltere’sinde bilim ve bilimsel bilgiye duyulan büyük ilgiye rağmen, gizli ilimler, spiritüalizm ya da paranormal konularda da “yeni dalga” okült akımlar, topluluklar ya da figürler ortaya çıkmıştı. </st><st c="6596">Örneğin yukarıda adından sıklıkla bahsettiğimiz Altın Şafak Hermetik Cemiyeti, Helena P. </st><st c="6685">Blavatsky’nin meşhur Teozofi Derneği, üyeleri arasında Charles Dickens ve Sherlock Holmes’ün yaratıcısı Arthur C. </st><st c="6799">Doyle’un da olduğu The Ghost Club (Hayalet Kulübü) ya da Society for Psychical Research (Britanya Psişik Araştırma Derneği) bunlardan bazıları. </st><st c="6943">The Ghost Club, ismiyle müsemma, hayalet ve hayalet avcılığı konularında çalışan bir topluluktu. </st><st c="7040">Tabii hayaletlerle birlikte vampirler ya da vampirizm de bu on dokuzuncu yüzyıl okültistlerinin ilgi alanına giriyordu.</st></span></p>
			<p xml:lang="en-US"><span xml:lang="tr-TR"><st c="7159">Madam Blavatsky, </st></span><span xml:lang="tr-TR"><st c="7177">Peçesiz İsis</st></span><span xml:lang="tr-TR"><st c="7189"> (Isis Unveiled) kitabının “Vampirism” bölümünde, Hindulardan Macarlara, çeşitli coğrafya, din ve kültürlerdeki vampir inanç ve söylencelerinden örnekler verir; gazetelere manşet olmuş vakalardan ve tanıklıklardan bahseder ve vampirizm konusunda çalışan “saygın” bilim insanlarına atıfta bulunur. </st><st c="7486">Blavatsky’nin atıfta bulunduğu bu vampirologlardan biri de 19. </st><st c="7549">yüzyıl spiritüalist ve hipnotisti J. </st><st c="7586">Piérart.</st></span></p>
			<p id="_idParaDest-38"><st c="7594">Manyetik ya da Psişik Vampirlik</st></p>
			<p xml:lang="en-US"><span xml:lang="tr-TR"><st c="7626">Z. </st><st c="7630">J. </st><st c="7633">Piérart (1878-?) Batı spiritüalizminin teorisyenlerinden Alan Cardec’in öğrencisiydi. </st><st c="7719">Fakat zaman içinde Cardec’le reenkarnasyon ve vampirizm konularından ötürü fikir ayrılığına düştüler. </st><st c="7821">Cardec ve ekibinin yayımladığı Ruhçuluk Bildirgesi’nde “yeniden doğuş” evrensel bir yasa olarak kabul edilmişti. </st><st c="7934">Cardec’in reenkarnasyon yaklaşımı, Piérart’ın vampir teorilerine ters düşüyordu. </st><st c="8015">Spiritüalistler ölmüş kişilerin ruhlarıyla irtibata geçtiklerini iddia ediyorlardı. </st><st c="8099">Dr. </st><st c="8103">Piérart, ölmüş ve yeniden doğmuş birinin kişiliğinin yok olacağını, onunla iletişim kurmanın mümkün olmadığını savunuyordu. </st><st c="8227">Piérart’ın vampirleri, çeşitli ruhsal acılar veya travmalar yüzünden öte âleme geçiş yapamamış, yarı-ölü varlıklardı. </st><st c="8345">Astral bedenleri aracılığıyla yaşayanların ruhsal enerjileriyle besleniyorlardı.</st></span></p>
			<p xml:lang="en-US"><span xml:lang="tr-TR"><st c="8425">Madam Blavatsky’nin eşi “mason” Albay Henry Steel Olcott’un da 1891 yılında </st></span><span xml:lang="tr-TR"><st c="8502">The Theosophist</st></span><span xml:lang="tr-TR"><st c="8517"> dergisinde “The Vampire” başlıklı bir makalesi yayımlanır. </st><st c="8577">Albay Olcott’un yaklaşımları da Piérart’la aynıdır: Zaman zaman bazı kişiler defnedilmiş olsalar da aslında ölmezler. </st><st c="8695">Katatonik, trans benzeri bir hale geçerler ve astral bedenleri aracılığıyla (astral duble) yaşayan insanların kanını ya da yaşam enerjilerini sömürürler.</st></span></p>
			<p xml:lang="en-US"><span xml:lang="tr-TR"><st c="8848">Yazıda psişik bir vampirin musallat olduğu Hintli bir kadının hikâyesi de anlatılır. </st><st c="8934">Bu zavallı kadın her sabah bitkin, solgun ve kanı çekilmiş bir halde uyanmaktadır. </st><st c="9017">İki kez hamile kalmış ve düşük yapmıştır. </st><st c="9059">Ve en nihayetinde </st></span><span xml:lang="tr-TR"><st c="9077">Drakula</st></span><span xml:lang="tr-TR"><st c="9084">’daki vampir avcısı Van Helsing misali bir “exorcist” ya da şeytan kovucuya başvurur. </st><st c="9171">Şeytan kovucu derhal teşhisi koyar: Kadına bir ölü musallat olmuştur. </st><st c="9241">Bunun üzerine adam şüphelinin mezarını açar ve tahmin ettiği gibi “yaşayan bir ölüyle” karşılaşır. </st><st c="9340">Öyle ki cesedin elini kestiğinde taze kan fışkırmıştır. </st><st c="9396">Gerekli ritüel ve mantraları yaparak kadını iyileştirir...</st></span></p>
			<p xml:lang="en-US"><span xml:lang="tr-TR"><st c="9454">***</st></span></p>
			<p xml:lang="en-US"><span xml:lang="tr-TR"><st c="9458">Bu noktada, Stoker’ın okült, ezoterik ya da paranormal konularda fikir alışverişinde bulunduğu, mektuplaştığı bazı isimlere de kısaca bir göz atalım.</st></span></p>
			<p xml:lang="en-US"><span xml:lang="tr-TR"><st c="9608">Örneğin John William Brodie-Innes: Altın Şafak, Amen-Ra Tapınağı’nın önde gelen üyelerinden olan Innes, ağırlıklı olarak maji, cadılık, mistik Hıristiyanlık gibi konular üzerinde çalıştı. </st><st c="9797">Innes’in </st></span><span xml:lang="tr-TR"><st c="9806">Devil’s Mistress</st></span><span xml:lang="tr-TR"><st c="9822"> (Şeytan’ın Metresi), </st></span><span xml:lang="tr-TR"><st c="9844">The Mystery of the Sea</st></span><span xml:lang="tr-TR"><st c="9866"> (Denizin Gizemi) gibi fantastik romanları; </st></span><span xml:lang="tr-TR"><st c="9910">The Astrology of the Golden Dawn</st></span><span xml:lang="tr-TR"><st c="9942"> (Altın Şafak Astrolojisi) ve </st></span><span xml:lang="tr-TR"><st c="9972">The True Church of Christ</st></span><span xml:lang="tr-TR"><st c="9997"> (Mesih’in Gerçek Kilisesi) gibi dini ve okült çalışmaları var.</st></span></p>
			<p xml:lang="en-US"><span xml:lang="tr-TR"><st c="10060">Pamela Coleman Smith: Stoker’ın yöneticisi olduğu Lyceum Tiyatrosu’nda bir dönem sahne tasarımcılığı yapan Smith de bir Altın Şafak üyesiydi. </st><st c="10203">Drakula dahil birçok kitap için illüstrasyonlar yapan Smith, ünlü Rider-Waithe Tarot kartlarının da tasarımcısı.</st></span></p>
			<p xml:lang="en-US"><span xml:lang="tr-TR"><st c="10315">Moncure Daniel Conway: Kölelik karşıtı Amerikalı bir din adamı olan Corway’in </st></span><span xml:lang="tr-TR"><st c="10394">Demonology and Devil Lore</st></span><span xml:lang="tr-TR"><st c="10419"> (Cincilik ve Şeytan Bilim) gibi demonoloji temalı çalışmaları var. </st><st c="10487">Corway kitapta paganizmden İbrahimi dinlere, Antik Mısır’dan Hint mitolojisine uzanan geniş bir spektrumda cadı, şeytan, vampir ve benzer inançları inceliyor.</st></span></p>
			<p xml:lang="en-US"><span xml:lang="tr-TR"><st c="10645">Liste, her ikisi de Altın Şafak üyesi olan, Oscar Wilde’ın eşi Constance Mary Wilde’dan aktris Florence Farr’a ya da telepati ve zihin okuma teknikleri üzerinde çalışan mentalist Stuart Cumberland’a kadar uzatılabilir...</st></span></p>
			<p xml:lang="en-US"><span xml:lang="tr-TR"><st c="10866">Drakula ve II. </st><st c="10882">Abdülhamid’in Danışmanı: Arminius Vámbéry</st></span></p>
			<p xml:lang="en-US"><span xml:lang="tr-TR"><st c="10923">“Rivayet olunur ki, Sultan Murad Han karındaşı Küçük Mustafa’yla İznik’te buluşmaya geldiği vakit, Eflak oğlu Drakula Silistre’ye geçip, çok bedbahtlıklar etmişti.”</st></span></p>
			<p xml:lang="en-US"><span xml:lang="tr-TR"><st c="11088">– </st></span><span xml:lang="tr-TR"><st c="11091">Neşri Tarihi</st></span><span xml:lang="tr-TR"><st c="11103">, “Hikâyet-i Ahvâl-i Drakula b. </st><st c="11135">Eflak”</st></span></p>
			<p xml:lang="en-US"><span xml:lang="tr-TR"><st c="11141">Stoker, romanda vampir avcısı Abraham Van Helsing’in ağzından vampir türü hakkında şunları söyler:</st></span></p>
			<p xml:lang="en-US"><span xml:lang="tr-TR"><st c="11240">“Vampir yaşlanmaz ve zamanın ilerlemesiyle ölmez. </st><st c="11291">Yaşayan canlıların kanıyla beslendiğinde sağlık kazanır, gelişir. </st><st c="11357">Dahası, kendi aramızda da tanık olduğumuz üzere gençleşebilir... </st><st c="11422">ve özel besin maddesinden bolca temin edebildiğinde, kendini yeniler.”</st></span></p>
			<p xml:lang="en-US"><span xml:lang="tr-TR"><st c="11492">Görüldüğü üzere “kan”, vampir için, simyacıların ölümsüzlük iksirine (Arapça el-iksîr, Latince elixir) eşdeğer, büyülü bir sıvı gibidir. </st><st c="11630">Romanın 23. </st><st c="11642">bölümünde ise Van Helsing, ölümsüz Kont Drakula’yı şöyle anlatıyor:</st></span></p>
			<p xml:lang="en-US"><span xml:lang="tr-TR"><st c="11709">“Budapeşte’deki dostum Arminius’un çalışmalarından edindiğim bilgiye göre hayattayken mükemmel bir insanmış. </st><st c="11819">Asker, devlet adamı ve bir simyacı ve bu sonuncusunda döneminin en önemli bilimsel ilerlemelerini kaydetmiş. </st><st c="11928">Olağanüstü bir beyni, mukayese edilemeyecek bir öğrenme yeteneği ve korku ve pişmanlık tanımayan bir kalbi varmış. </st><st c="12043">Scholomance’a katılmaya bile cesaret etmiş ve zamanında hâkim olmadığı bir bilim dalı yokmuş.”</st></span></p>
			<p xml:lang="en-US"><span xml:lang="tr-TR"><st c="12137">Stoker, Van Helsing’in ağzından “Budapeşte’deki dostum Arminius” diyerek aslında bir dönem, Reşid Efendi adıyla İstanbul’da Fransızca hocalığı ve tercümanlık yapıp, II. </st><st c="12307">Abdülhamid’in danışmanlığına kadar yükselen Macar Türkolog ve İngiliz casusu Arminius Vámbéry’den bahsediyor. </st><st c="12417">Macar Yahudisi olan Vámbéry, modern Siyonizm’in kurucusu Theodor Herzl ve Abdülhamid görüşmesine de aracılık etmişti. </st><st c="12535">Stoker, Vámbéry’yle Londra’da tanışmış, Vlad III. </st><st c="12585">Drakula’nın hikâyesini ilk ondan dinlemişti. </st><st c="12630">Stoker, Vámbéry’nin romanın danışman ve ilham kaynaklarından biri olduğunu ifade eder.</st></span></p>
			<p xml:lang="en-US"><span xml:lang="tr-TR"><st c="12716">Scholomance ya da Solomonari, Romen mitolojisinde bir tür kara büyü okulu ya da topluluğu. </st><st c="12808">Solomonariler, Uniilă adlı bir şeytan tarafından eğitilen ve ölümsüzlük dahil çeşitli doğaüstü güçlere sahip olan kişiler.</st></span></p>
			<p xml:lang="en-US"><span xml:lang="tr-TR"><st c="12930">Alşimi ya da simya, Batı bilimkurgu, fantezi ve korku klasiklerinde sık karşımıza çıkan bir motif. </st><st c="13030">Örneğin ceset parçalarından, galvanistik tekniklerle insan benzeri bir yaratık ya da golem yaratan Victor Frankenstein, Nicolas Flammel, Albertus Magnus ve Paracelsus gibi simyacıların izinden gittiğini haykırır: “Eve döndüğümde ilk işim bu yazarın [Nicholas Flammel] ve sonradan da Paracelsus ile Albertus Magnus’un tüm eserlerini edinmek oldu. </st><st c="13376">Bu yazarların çılgın hayallerini büyük bir hevesle okuyarak etüt ettim.”</st></span></p>
			<p xml:lang="en-US"><span xml:lang="tr-TR"><st c="13448">Simyacıların bu “çılgın hayalleri” arasında değersiz madenleri altına dönüştürmek ve ölümsüzlük iksiri elde etmek de vardır. </st><st c="13574">Yeri gelmişken: Aslında bir Dominiken rahibi olan Albertus Magnus (1206-1274) tarihte Androides (android) sözcüğünü ilk kullanan kişi. </st><st c="13709">“Tıbbın Luther’i”, “kemoterapinin babası” gibi lakaplarla anılan Paracelsus da (1493-1541) hermetik kaplar içerisinde, Homonculus dediği “küçük insanlar” yetiştirilebileceğine inanıyordu. </st><st c="13897">Manly P. </st><st c="13906">Hall bu ünlü simyacının psikoloji temalı yazılarında vampirizmin ilginç bir rol oynadığını söyler. </st><st c="14005">Aslında Paracelsus da tıpkı Olcott ya da Eliphas Levi gibi daha çok psişik vampirizm üstünde durur. </st><st c="14105">Örneğin kitaplarında bahsettiği kadınlara musallat olan erkek görünümlü Succubus ve erkeklere musallat olan kadın görünümlü Incubus gibi elementaller, vampirimsi demonlar, cinler ya da görünmez varlıklardır.</st></span></p>
			<p id="_idParaDest-39"><st c="14312">Ölümsüz Kont Saint-Gérmain</st></p>
			<p xml:lang="en-US"><span xml:lang="tr-TR"><st c="14339">On sekizinci yüzyılın ortalarında, Batı aristokrasisi ve okült çevrelerinin kalbinde, yukarıda, Van Helsing’in Drakula’dan bahsederken tarif ettiği özelliklere (olağanüstü bir beyin, bellek, simya ustası vd.) neredeyse tıpatıp uyan sıra dışı bir kişilik karşımıza çıkar: Comte de Saint-Gérmain ya da Saint-Gérmain Kontu...</st></span></p>
			<p xml:lang="en-US"><span xml:lang="tr-TR"><st c="14662">Simyacı, kimyacı, casus, mucit, seyyah, kâhin, yedi sekiz dil bilen bir linguist, sonat, konçerto, oda müziği eserleri yazmış bir besteci, kimine göre şarlatan kimine göre de ölümsüzlüğün sırrını keşfetmiş, beş yüz yaşında bir mucize (!). </st><st c="14902">Kont, çeşitli ülkelerde “Kara Haç Markisi”, “Kont Bellamore” ya da “Prens Ragoczy” gibi adlar ve unvanlar kullanmıştı. </st><st c="15021">Saint-Gérmain, XV. </st><st c="15040">Louis adına diplomatik faaliyetler ve gizli görevlerde de bulunmuştu. </st><st c="15110">Fakat 1760 yılında, Fransa ve Avusturya arasında çıkan bir anlaşmazlık sırasında Kral’ın bakanlarıyla ters düşmüş, Duke de Choiseul, Kont’un bir haydut olduğunu ve Bastille’e hapsedilmesini istemişti. </st><st c="15311">Bunun üzerine Kont Londra’ya gönderilmişti. </st><st c="15355">XVI. </st><st c="15360">Louis döneminde Saint-Gérmain’in yeniden Fransız saray çevrelerinde boy gösterdiğini görüyoruz. </st><st c="15456">XVI. </st><st c="15461">Louis, Kont’un bilgisine, hafızasına hayran kalmıştır. </st><st c="15516">Stefan Zweig, şöyle yazıyor: “Saint-Gérmain, yaşı belli olmayan bu sihirbaz, Fransa kralının alçakgönüllü bir şekilde kendi önünde </st></span><span xml:lang="tr-TR"><st c="15647">diz çöktüğünü görmüştür ve doğum tarihinin çözülemeyen sırrı ile, bugün bile, bilimin çabalarına meydan okumaktadır.”</st></span></p>
			<p xml:lang="en-US"><span xml:lang="tr-TR"><st c="15764">Kont, Alexander Puşkin’in “Maça Kızı” öyküsünde de karşımıza çıkar:</st></span></p>
			<p xml:lang="en-US"><span xml:lang="tr-TR"><st c="15832">“Hakkında pek çok harika şeyin anlatıldığı Comte Saint-Gérmain’i duydunuz. </st><st c="15908">Hayat iksirinin ve filozofun taşının mucidi olan Ebedi Yahudi olarak poz verdiğini biliyorsunuz. </st><st c="16005">Ona bir şarlatan gibi güldüler ve Casanova notlarında onun bir casus olduğunu söylüyor; bununla birlikte, Saint-Gérmain, gizemine rağmen çok saygın bir görünüme sahipti ve toplumda çok sevimli bir insandı.”</st></span></p>
			<p xml:lang="en-US"><span xml:lang="tr-TR"><st c="16211">Çeşitli kaynaklarda birtakım bilgiler verilse de Saint-Gérmain’in doğum yeri, yılı ve ailesi hakkında rivayet muhtelif. </st><st c="16332">Kont, Transilvanya Prensi Francis II. </st><st c="16370">Rákóczi’nin oğlu olduğunu ve Medici Dükü Gastone de Medici tarafından yetiştirildiğini söylüyor.Saint-Gérmain gerçekten Rákóczi’nin oğlu ise, babasının, Pasarofça Antlaşması’ndan sonra Osmanlı topraklarına yerleştiğini, 1735 yılında Tekirdağ’da öldüğünü, naaşının bir süre için İstanbul’daki St. </st><st c="16666">Benoîte Fransız Lisesi şapeline yerleştirildiğini ve 1900’lerde de Macaristan’a nakledildiğini belirtelim. </st><st c="16773">Kont’u yetiştiren Floransalı ünlü Medici ailesi de İtalyan Rönesansı’nın ve/veya Rönesans Hermetizmi’nin mistik, felsefi ve finansal destekçileriydi. </st><st c="16923">Örneğin Marcel Ficcino, Cosimo de Medici için </st></span><span xml:lang="tr-TR"><st c="16969">Poimandres</st></span><span xml:lang="tr-TR"><st c="16979"> gibi Hermetik metinlerin çevirilerini yapmıştı. </st><st c="17028">Ünlü Hermetik düşünür ve yazar Pico della Mirandola da Lorenzo de Medici’nin himayesinde Kabala, Yeni-Platonculuk ve Hermetizm çalışmıştı.</st></span></p>
			<p xml:lang="en-US"><span xml:lang="tr-TR"><st c="17166">Hermetik metinler, insanın sadece Tanrı’yı bilmek, kavramak değil aynı zamanda “tanrılaşma” potansiyeline de sahip olduğunu söyler. </st><st c="17299">Burada tanrılaşmakla kastedilen, kabaca, insanın doğa güçlerine hükmeden bir tür Superman’e dönüşmesidir. </st><st c="17405">Bu temel yaklaşım, birçok Batılı okültist, simyacı ve ezoterik okul tarafından da paylaşılır: Örneğin Martinistlere göre Tanrı suretinde yaratılan insan, Cennet’ten kovulmadan önce ilahi güçlere sahip bir tür “tanrı insan”dır. </st><st c="17632">Fakat insan, “simya ve melekler” aracılığıyla Cennet’ten kovulmadan önceki güç ve konumuna yeniden yükselebilir.</st></span></p>
			<p xml:lang="en-US"><span xml:lang="tr-TR"><st c="17744">Bazı okült topluluklar eliyle hakkında türlü mitler uydurulan; gerçek ve yalanın iç içe geçtiği karmaşık bir yaşamöyküsüne sahip Saint-Gérmain Kontu’nun, bir anlamda bu kadim simyasal ülkülerin kişileştirildiği kurgusal bir Homo Hermeticus (Hermetik İnsan) ya da yarı-gerçekli bir şehir efsanesi olduğu </st></span><span xml:lang="tr-TR"><st c="18048">söylenebilir. </st><st c="18062">Kont’un son derece zeki, yetenekli ve sıra dışı bir kişilik olduğu gerçek. </st><st c="18137">Hatta “geleceği görme” gibi yetenekleri ve Dr. </st><st c="18184">Dee misali sihirli bir aynaya sahip olduğu bile söyleniyordu. </st><st c="18246">Fransız İhtilali’ne aylar kala, gelecekte olacaklar konusunda Maria Antoinette’i de uyarmıştı. </st><st c="18341">Fakat tüm bu yüksek sezgiler ya da isabetli öngörüler, Kont’un okült güçlerinden mi kaynaklanıyordu yoksa bağlantılı olduğu birtakım gizli teşkilatlardan mı geliyordu bilinmez... </st><st c="18520">Sonuç olarak: Kont’un, tüm bu okült makyaj ya da “maske hikâyelerinin” (cover story) ardında bir casus ve ajan yattığı kesindir. </st><st c="18649">Nitekim 1743 yılında Londra’da Jakobit ajanı olduğu gerekçesiyle tutuklanmış, 1762’de Rusya’da Çar III. </st><st c="18753">Petro’yu tahttan düşürmeye yönelik bir komploda önemli bir rol oynamıştı.</st></span></p>
			<p xml:lang="en-US"><span xml:lang="tr-TR"><st c="18826">Babası gibi Saint-Gérmain’in yolu da İstanbul’dan geçmiş görünüyor. </st><st c="18895">Isabel Cooper-Oackley, </st></span><span xml:lang="tr-TR"><st c="18918">St. </st><st c="18922">Gérmain Kontu: Kralların Sırrı</st></span><span xml:lang="tr-TR"><st c="18952"> kitabında Kont’un şöyle bir sözünü aktarıyor:</st></span></p>
			<p xml:lang="en-US"><span xml:lang="tr-TR"><st c="18998">“Beni bir kez daha göreceksin. </st><st c="19030">Yarın gece gidiyorum; Constantinople’da bana ihtiyaçları var. </st><st c="19092">Sonra İngiltere’ye gitmeliyim. </st><st c="19123">Orada önümüzdeki yüzyıllarda yapılacak olan iki önemli keşfin hazırlıklarında bulunacağım. </st><st c="19214">Tren ve buharlı gemi.”</st></span></p>
			<p xml:lang="en-US"><span xml:lang="tr-TR"><st c="19236">Bazı kaynaklara göre Kont Jean Jacque Rousseau, Montesquieu ve Casanova ile aynı Fransız Büyük Doğu Mason Locası’na inisiye. </st><st c="19362">Manly Palmer Hall, onun Pisagor, Giordano Bruno, Francis Bacon gibi, kadim gizem okulları ve pagan mabetlerinin öğretilerini muhafaza eden ve aktaran “inisiye öğretmenler”den olduğunu söylüyor. </st><st c="19556">Çeşitli eserlerinde Kont’tan masonik bir aziz gibi bahseden Hall, onu, “şaşırtıcı üçlü” (bewildering triad) dediği ve diğer üyeleri arasında ünlü Cagliostro ve Helen P. </st><st c="19725">Blavatsky’nin de olduğu gizemli bir kadroyla birlikte anıyor. </st><st c="19787">Alexandre Dumas’nın Joseph Balsamo karakterinin de esinlenildiği Cagliostro, masonluğun Memphis-Misraim Riti’nin kurucusuydu. </st><st c="19913">Satanist Kilise’nin sansasyonel lideri Anton LaVey, Cagliostro Kontu’nun kişiliğinden, hayatından etkilendiğini ve örnek aldığını söylüyordu. </st><st c="20055">Leo Lyon Zagami, Kont’un bir Nobel Traveler (Soylu Gezgin) olduğunu söylüyor. </st><st c="20133">Bu soylu gezginler, birtakım okült topluluklar ya da iktidar elitleri için, sahada gezgin tüccar vb. </st><st c="20234">paravan kimliklerle gizli görevler icra eden ve doğrudan Bilinmeyen Üstünler ya da Gizli Şefler’den emir alan ajanlar. </st><st c="20353">Zagami’nin bu soylu gezgin/vaiz listesinde de Cagliostro ve Blavatksy’nin isimleri var.</st></span></p>
			<p xml:lang="en-US"><span xml:lang="tr-TR"><st c="20440">Madam Blavatsky de Kont’u yere göğe sığdıramayanlardan. </st><st c="20497">Teozofistlere göre büyük Sanctus Germanus ile Francis Bacon aynı kişidir. </st><st c="20571">Kont, El Morya ve Koot Hoomi gibi teozofistlerin “Yükselmiş Üstatlar”ından. </st><st c="20647">Madam Blavatsky’nin tilmizi, teozofist Charles Leadbeater, Kont ile 1926 yılında Roma’da görüştüğünü iddia ediyor. </st><st c="20762">Kont, bu gizemli buluşmada Leadbeater’a Transilvanya’da bir şatosu olduğunu söylemiş...</st></span></p>
			<p xml:lang="en-US"><span xml:lang="tr-TR"><st c="20849">Saint-Gérmain Kontu birçok roman, film ve diziye de konu oldu. </st><st c="20913">Bunların en ünlülerinden biri “İngiliz Gülhaçlarının Patronu” lakaplı Edward Bulwer-Lytton’ın </st></span><span xml:lang="tr-TR"><st c="21007">Zanoni</st></span><span xml:lang="tr-TR"><st c="21013"> romanıdır. </st><st c="21025">Kont, Umberto Eco’nun </st></span><span xml:lang="tr-TR"><st c="21047">Foucault Sarkacı</st></span><span xml:lang="tr-TR"><st c="21063">’nda da Aglie karakteri olarak karşımıza çıkar. </st><st c="21112">Chelsea Quinn Yarbro, Drakula ve Saint-Gérmain Kontu arasındaki çarpıcı benzerlikleri fark eden Amerikalı bir korku romanı yazarı. </st><st c="21243">Yarbro’nun “The Saint Gérmain Cycles” adında vampir Saint-Gérmain Kontu’nun maceralarını anlattığı otuz dört kitaplık bir serisi var. </st></span><span xml:lang="tr-TR"><st c="21377">Hôtel Transylvania</st></span><span xml:lang="tr-TR"><st c="21395">, </st></span><span xml:lang="tr-TR"><st c="21397">The Saint-Gérmain Chronicles</st></span><span xml:lang="tr-TR"><st c="21425">, </st></span><span xml:lang="tr-TR"><st c="21427">Saint-Gérmain: Memoirs ve Blood Games</st></span><span xml:lang="tr-TR"><st c="21464"> bunlardan bazıları...</st></span></p>
		</div>
	<div id="charCountTotal" value="21486"></div></body>
</html>
