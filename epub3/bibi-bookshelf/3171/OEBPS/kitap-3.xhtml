<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-3</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-3" xml:lang="tr-TR">
		<div>
			<p id="_idParaDest-1"><st c="0">ÖNSÖZ</st></p>
			<p xml:lang="en-US"><span xml:lang="tr-TR"><st c="6">Bugün bin türlü sancıyla yeni ve öngörülmesi zor değişimlere sürüklenen medeniyetimizin derinliklerine hatta kimi zaman bizden önceki muhtemel medeniyetlere dek uzanan tarihimiz boyunca devletlerin, toplumların hayatında bir biçimde yer almış gizli cemiyetler ve gizli ilimler, özellikle 21. </st><st c="299">yüzyılla birlikte yeniden gündeme gelse de bu yeni ilginin ne kadar sağlıklı olduğu elbette tartışmalıdır. </st><st c="406">Küreselleşme ve dijitalleşmeyle birlikte hepimizin anbean bilgi bombardımanına tutulduğu günümüzde, metotsuz, temelsiz ve dayanaksız biçimde edinilmiş bilgileri, kişisel bakış açılarına veya çıkarlarına göre eğip büken sayısız kişi ve oluşum var. </st><st c="653">Bu kitap, kimi zaman komplo teorilerinin sularında gezen parçalar içerse de üçgenden yahut gözden gizli cemiyet çıkaran, gördüğü her “aykırılığa” satanizm yahut İllüminati etiketi yapıştıran yeni nesil popülist eğilimlerin aksine, edebiyat izleğinden kopmadan, belgelere dayanan disiplinler arası bir çalışmayla karşınıza geldi.</st></span></p>
			<p xml:lang="en-US"><span xml:lang="tr-TR"><st c="981">Batı edebiyatında veya genel olarak Batı sanat tarihinde, çeşitli ezoterik öğretiler, ekoller, akımlarla birlikte büyü, simya, ruhçuluk, astroloji ve Tarot gibi alanlara göz kırpan okült-gizlici izlek ve motifler, realist veya sürrealist, bilimkurgu veya fantastik fark etmeksizin birçok yapıt içinde nefes alır, varlık gösterir, okurun karşısına çıkar.</st></span></p>
			<p xml:lang="en-US"><span xml:lang="tr-TR"><st c="1335">Bununla birlikte, bizzat mason, Gülhaç, Martinist, Altın Şafak, Angelic Society ya da Teozofi Derneği gibi ezoterik topluluklara üye olmuş yazarlar da vardır. </st><st c="1495">Örneğin Faust, </st></span><span xml:lang="tr-TR"><st c="1510">Genç Werther’in Acıları</st></span><span xml:lang="tr-TR"><st c="1533">, </st></span><span xml:lang="tr-TR"><st c="1535">Doğu-Batı Divanı</st></span><span xml:lang="tr-TR"><st c="1551"> gibi anıtsal eserleriyle tanınan Alman şair, düşünür Johann Wolfgang von Goethe, 1760 yılında Amalia Üç Gül Locası’nda tekris olmuş bir masondu. </st><st c="1697">Benzer şekilde efsanevi Sherlock Holmes karakterinin yaratıcısı Arthur Conan Doyle da, Londra, The Authors’ Lodge (Yazarlar Locası) üyesiydi. </st><st c="1839">Mason yazarlar listesi Stendhal, Marcel Proust, Charles Dickens, Puşkin, Tolstoy hatta “masonik masal” </st></span><span xml:lang="tr-TR"><st c="1942">Pinokyo</st></span><span xml:lang="tr-TR"><st c="1949">’nun yazarı Carlo Collodi’ye dek uzatılabilir...</st></span></p>
			<p xml:lang="en-US"><span xml:lang="tr-TR"><st c="1998">Bir simya düsturu olan Vitriol’ün Latince açılımı şöyledir: “Visita Interiora Terræ Rectificando Invenies Occultum Lapidem.” Yani: “Dünyanın derinliklerini ziyaret et, damıtırken gizli taşı (Felsefe Taşı’nı) bulacaksın.”</st></span></p>
			<p xml:lang="en-US"><span xml:lang="tr-TR"><st c="2219">Bu kitap, bir yazarın (Koray) sanal âlemdeki araştırmaları sırasında diğer yazarın (Kubilayhan) yazılarına ulaşmasıyla başlayan tanışıklığın, bir süredir edebiyat mecrası KalemKahveKlavye.com’da Edebiyat Gizemleri kategorisinde dönüştüğü kalem arkadaşlığının yeni bir ürünü olarak karşınızda. </st><st c="2513">Kapsamını belirlerken birbirleriyle mümkün mertebe organik bağlantılar içeren ve görece popüler olmuş isim ve eserlere odaklandık. </st><st c="2644">Geçmişte çevrimiçi kaynaklarda parça parça bahsettiğimiz konuları bu kitabın okurları için daha da derinleştirdik; derine indikçe de yeniden ve yeniden şaşırmaya devam ettik. </st><st c="2819">Dünyamızın derinliklerini ziyaret ettikçe her zaman daha da derininin olduğunu bir kez daha gördük.</st></span></p>
			<p xml:lang="en-US"><span xml:lang="tr-TR"><st c="2918">Umarız kendi derinlerimizde Felsefe Taşı’nı ararken içine düştüğümüz heyecanı sizlere bulaştırmayı da başarabiliriz. </st><st c="3036">Zira yeni bir dünyaya yol aldığımız şu dönemde başkalarına bulaştırmayı isteyeceğimiz yegâne şey bu heyecan...</st></span></p>
			<p xml:lang="en-US"><span xml:lang="tr-TR"><st c="3146">Kubilayhan Yalçın • Koray Sarıdoğan</st></span></p>
		</div>
	<div id="charCountTotal" value="3182"></div></body>
</html>
