<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-6" xml:lang="tr-TR">
		<div>
			<p id="_idParaDest-27"><st c="0">BÜYÜCÜ CROWLEY’NİN DEDEKTİFİ, PERİLERE İNANAN DOYLE’UN SHERLOCK’UNA KARŞI</st></p>
			<p xml:lang="en-US"><span xml:lang="tr-TR"><st c="74">Koray Sarıdoğan</st></span></p>
			<p xml:lang="en-US"><span xml:lang="tr-TR"><st c="90">Kendi çağında ve sonraki yüzyıllarda yazarını bile aşacak kadar ünlü, tüm zamanların en güçlü kurgu karakterlerinden biri Sherlock Holmes. </st><st c="230">Gücünü yalnızca iyi yaratılmış ve yazılmış olmasından almıyor: Safsataya açık kapı dahi bırakmayan ama gerçekçilik sınırları içinde olabilecek her şeye ihtimal veren rasyonalitesi, hafızayı ve bilgiyi işleyişi ile aynı zamanda bir düşünüş tarzının da temsilcisi.</st></span></p>
			<p xml:lang="en-US"><span xml:lang="tr-TR"><st c="492">Teorik olarak kahramanın, yazardan daha zeki olmasının imkânsızlığından dem vurulur. </st><st c="578">Arthur Conan Doyle’a ilk bakışta onun o mütevazı ve kuşkusuz Sherlock’tan daha insani hallerinde, hiç de bu muazzam karakteri yaratmış izlenimini edinmeyiz sahiden.</st></span><span xml:lang="tr-TR"> </span></p>
			<p xml:lang="en-US"><span xml:lang="tr-TR"><st c="742">Yazarlığın her zamankinden daha otobiyografik, kurmaca bakımından en güçlü eserlerde bile yazarın aradan çıkma fedakârlığında bulunmadığı günümüz edebiyat ortamında, Doyle gibi, metafiziğe inanan, perilerin varlığını kanıtlamak için girişimlerde bulunan, ruh çağırma seanslarında boy göstermiş birinin Sherlock Holmes gibi rasyonalizme sıkı sıkıya bağlı bir karakteri yaratması tuhaf gelebilir. </st><st c="1138">Ama zaten başarı, tuhaflıklardan ilham alan bir şey değil midir?</st></span></p>
			<p xml:lang="en-US"><span xml:lang="tr-TR"><st c="1202">Şimdi, 19. </st><st c="1214">yüzyılın son demlerinde bir anda popülerleşen </st></span><span xml:lang="tr-TR"><st c="1260">Sherlock Holmes</st></span><span xml:lang="tr-TR"><st c="1275">’ün yazarıyla, Conan Doyle’la empati yaparak, onun gerek yaşamındaki gerek satır aralarındaki “tuhaf” durumları izleyelim biraz. </st><st c="1405">Bu, bu kitapta anlatılan gizemli mevzular içinde görece dramatik bir hikâye. </st><st c="1482">Çünkü her ne kadar ezoterik ve spiritüel arka planı itibariyle biraz magazin tadı verse de yaşadığı acı deneyimlerin de birer sonucu olan metafizik düşünce âlemi, Doyle’un hem kendi yarattığı karakterle hem de dışarıdaki dünyayla ilişkisinde sorunlar yaşamasına neden oldu.</st></span></p>
			<p xml:lang="en-US"><span xml:lang="tr-TR"><st c="1755">Düşünün, genç bir doktorken, üniversitenizdeki hocanızdan etkilenerek, bir tür hobi gibi kaleme aldığınız öyküler çok okunmaya başlıyor, zeki ve küstah dedektifiniz bir anda kurgu da olsa bir halk kahramanı haline geliyor. </st><st c="1979">Öyküler peş peşe yayımlanırken hem cebiniz doluyor hem de kahramanınız tanınıyor. </st><st c="2061">Ne kadar gurur ve mutluluk verici, değil mi? </st><st c="2106">“Eserlerim, kahramanlarım, benim çocuklarım gibidir” diyen yazar klişesini de göz önüne alırsak, böylesine ün kazanan bir yazarda herhalde gam keder kalmaz diye düşünürüz. </st><st c="2278">Gel gelelim kazın ayağı pek de öyle değil.</st></span></p>
			<p id="_idParaDest-28"><st c="2320">Rasyonalist Dedektifin Spiritüalist Yazarı</st></p>
			<p xml:lang="en-US"><span xml:lang="tr-TR"><st c="2363">Conan Doyle’u tanımayanlar, Sherlock gibi analitik ve rasyonalist düşünceden şaşmayan, görmediğine inanmayan, gördüğüne hemen kanmayan bir dedektifin arkasındaki yazarı da en az onun kadar rasyonalist sanır doğal olarak. </st><st c="2585">Fakat Arthur Conan Doyle, inançları bakımından epey çetrefilli bir yol izler: Sherlock’un şüpheci yöntemini aynen uygular hayatına fakat bir farkla: Sherlock, gördüğünün gördüğü gibi olmadığını anlamaya çalışırken Doyle, görmediği şeyler de olabileceğini düşünür ve buna inanmak ister.</st></span></p>
			<p xml:lang="en-US"><span xml:lang="tr-TR"><st c="2870">Zamanın içerik sitelerinde “Conan Doyle Hakkında Bilmediğiniz On Yüz Milyon Baloncuk” tadındaki yazılarda, onun perilere inandığını ve perilerin varlığını kanıtlamak için epey çaba sarf ettiğini okumuşsunuzdur belki. </st><st c="3088">Yazarın, bir dedektif gibi, döneminde pek popülerleşen paranormal birkaç vakayı araştırdığı, hatta bunlara inandığı bilinir.</st></span></p>
			<p xml:lang="en-US"><span xml:lang="tr-TR"><st c="3212">Cottingley, İngiltere’de yaşayan kuzenler Elsie Wright ve Frances Griffiths, evlerinin yakınındaki bir dereye sık sık “perileri görmeye” giderler ve bu gezileri sevmeyen ailelerine onların varlığını kanıtlamak için gidişlerden birinde perilerin fotoğrafını çekmeye karar verirler. </st><st c="3494">Zamanın fotoğraf teknolojisi için epey zahmetli ve masraflı da olsa babalarını ikna eden kızların çekildiği fotoğraflar banyo edilirken gerçekten fotoğrafta peri suretleri beliriyor: Kostümlü, kanatlı, enstrümanlı küçük periler bunlar. </st><st c="3730">Bu fotoğraflardan, takipçisi olduğu spiritüel dergi </st></span><span xml:lang="tr-TR"><st c="3782">Light</st></span><span xml:lang="tr-TR"><st c="3787">’ın editörü sayesinde haberdar olan Doyle, aileyle iletişime geçmesi sayesinde başka peri fotoğraflarına da ulaşıyor. </st><st c="3906">Her ne kadar şüpheci bir yaklaşımla medyumlarda ve fotoğraf stüdyolarında fotoğrafların negatiflerini soruştursa da sonucu beklemeden bu fotoğrafları “Kanıtlar ve Periler – Yeni Peri Fotoğraflarıyla” gibi başlıklarla </st></span><span xml:lang="tr-TR"><st c="4123">The Strand Magazine</st></span><span xml:lang="tr-TR"><st c="4142">’de yayımlıyor Doyle. </st><st c="4165">Bu hikâye çok uzun ama sonuç şu: Kuzenler evlenip İngiltere’den ayrılıyorlar ve konu unutuluyor. </st><st c="4262">Zaman içinde değişen teknolojiyle perilerin gerçek olmadığı kanıtlanıyor, üstelik 1983’te </st></span><span xml:lang="tr-TR"><st c="4352">The Unexplained</st></span><span xml:lang="tr-TR"><st c="4367"> adlı bir dergiye verdikleri röportajda, iki kuzen fotoğrafların sahte olduğunu söyleseler de perileri gerçekten gördükleri iddiasından asla ayrılmıyorlar. </st><st c="4523">Bu, Doyle’un karıştığı tek metafizik vaka olarak kalmıyor.</st></span></p>
			<p><img src="image/1_2.jpg" alt="" /></p>
			<p xml:lang="en-US"><span xml:lang="tr-TR"><st c="4581">Elsie Wright’ın çektiği karede Frances Griffiths ve “periler” görünüyor. </st><st c="4655">(Dominic Winter Auctioneers/PA)</st></span></p>
			<p xml:lang="en-US"><span xml:lang="tr-TR"><st c="4686">Bir röportajında, medikal eğitimin onu agnostik, yani “bilinemezci” yaptığını söyleyen Conan Doyle, hayatının ilerleyen yıllarında bilinemez gördüğü şeyleri bilinir hale getirmek için pek çok mistik ve spiritüalist deneyimin içine girmiş. </st><st c="4926">Büyük bir buhran ve bunalım eşliğinde Birinci Dünya Savaşı’na adım adım gidilirken, dönemin İngiltere’sinde spiritüalizmi ruh çağırmaya indirgeyen birtakım toplulukların çoğalması, spiritüalizmin adeta popüler bir din, kimi zenginlerce ilginç bir eğlence deneyimi haline gelmesi gibi olayların bunda etkisi yadsınamaz elbette.</st></span></p>
			<p xml:lang="en-US"><span xml:lang="tr-TR"><st c="5252">Bir kısım cemiyet insanı bu inanç ve etkinliklerin merak uyandırıcı eğlencesindeyken pek çokları da hayatlarından ve çağlarından edindikleri düş kırıklıklarını, görünmediğine fakat var olduğuna inandıkları birtakım paranormal deneyimlerle telafi etmek istedi. </st><st c="5513">Conan Doyle da bunlardan biriydi aslında: Genç yaşta babasını kaybetti. </st><st c="5585">Savaşa giden oğlu Kingsley’yi 1901’de zatürreeden, uzun süre acı çeken eşini 1906’da veremden, bir süre sonra da kardeşini, iki kayınbiraderini ve iki yeğenini başka çeşitli nedenlerden kaybeden Doyle’un spiritüalizme eğilimi, belki de ardı ardına gelen bu kayıplarla yeniden iletişim kurmanın, acısını dindirmenin bir yoluydu.</st></span></p>
			<p xml:lang="en-US"><span xml:lang="tr-TR"><st c="5912">İlk ruh çağırma deneyimini 1887 (bazı kaynaklarda 1881) yılında yaşamasına rağmen spiritüalizme inancını 1916’da ilan etmesini ve bu inancı paylaşan cemiyetlerde yükselişinin Birinci Dünya Savaşı sonrasına denk gelmesini, yukarıda bahsi geçen ölümlerle bir araya getirdiğimizde, manzara bu açıdan netleşiyor.</st></span></p>
			<p id="_idParaDest-29"><st c="6221">Sherlock’la Aşk ve Nefret İlişkisi</st></p>
			<p xml:lang="en-US"><span xml:lang="tr-TR"><st c="6256">Sherlock gibi rasyonalizmden ödün vermeyen, en gizemli, en tekinsiz vakalarda bile görünene aldanmayıp somut deliller peşinde koşan bir dedektifi, spiritüalizme hayatını vermiş bir yazar nasıl ve neden yazar?</st></span></p>
			<p xml:lang="en-US"><span xml:lang="tr-TR"><st c="6465">“Nasıl”ına cevap vermek kolay: Conan Doyle, her şeyden önce bir doktor. </st><st c="6538">Edinburgh Üniversitesi’ndeki eğitimi sırasında derslerine giren hocası Joseph Bell’in, sabra dayalı gözlem ve çıkarım yapma metodundan bir hayli etkileniyor, hatta Sherlock Holmes karakterinin ilk ilhamını ondan alıyor. </st><st c="6758">Bunların ötesinde Doyle, şaşılacak derecede çok yönlü bir kişilik: Tarih, askerlik, savaş, bilim, sanat, spor, siyaset derken epey geniş bir yelpazede birikim sahibi, okuyup yazmış, zeki ve doğru sorular sormayı bilen biri.</st></span></p>
			<p xml:lang="en-US"><span xml:lang="tr-TR"><st c="6981">Peki neden yazdı? </st><st c="7000">Akla iki sebep geliyor; birisi, iflah olmaz bir sentezci olma ihtimali, diğeri ise maddi kaygılar... </st><st c="7101">Ancak zaman içinde ikinci ihtimal ağır basıyor: Bir dönemine kadar agnostizmi, sonrasında spiritüalizmi savunduğunu alenen beyan ederek tarafını seçiyor Doyle. </st><st c="7261">Yani Doyle’un yazmaktan elbette zevk aldığını düşünsek de Sherlock’u yazmasının başlıca sebebinin ekonomik olduğunu düşünmek kalıyor geriye.</st></span></p>
			<p xml:lang="en-US"><span xml:lang="tr-TR"><st c="7401">Nitekim bir röportajında buna ucundan cevap veriyor Doyle; bunu bilmek birçok edebiyat sever ve Sherlock hayranı için acı verici ve şaşırtıcı olabilir ama ekonomik sebeplere dayandırıyor. </st><st c="7590">Sherlock’u, medikal ve kriminal alanda eğitim aldığı genç bir doktorken yarattığını, sonuçlarının kendisini de şaşırttığını, dünyanın farklı yerlerinde okunması bir yana, Holmes’ün gerçek bir karakter olduğunu sanan insanların ona mektuplar yazdığını belirtiyor.</st></span></p>
			<p xml:lang="en-US"><span xml:lang="tr-TR"><st c="7852">Doyle, </st></span><span xml:lang="tr-TR"><st c="7860">Holmes</st></span><span xml:lang="tr-TR"><st c="7866">’ü yazdığı dönemde henüz agnostik olduğunu söylüyor ve yaşadığı deneyimlerin ardından spiritiüalizme yaklaşırken eşzamanlı olarak Sherlock’tan koptuğunu düşündürüyor. </st><st c="8034">Kahramanıyla aşk ve nefret ilişkisi içerisinde bir mücadele halinde aslında.</st></span></p>
			<p xml:lang="en-US"><span xml:lang="tr-TR"><st c="8110">1891’de annesine “Holmes’ü öldürmeyi düşünüyorum, hikâye bitsin gitsin istiyorum. </st><st c="8193">Aklımı daha iyi şeylerden alıkoyuyor anne” diye yazmış. </st><st c="8249">“Daha iyi şeyler” neydi? </st><st c="8274">Yazdığı farklı tür ve konulardaki diğer kitapları mı yoksa spiritüalist deneyimleri mi? </st><st c="8362">Her ikisi de olabilir, çünkü Doyle’un spiritüalizm üzerine de Türkçeye hiç çevrilmemiş yirmi üç eseri olduğunu unutmamak gerek.</st></span></p>
			<p xml:lang="en-US"><span xml:lang="tr-TR"><st c="8489">Annesinin “Yapmayacaksın! </st><st c="8516">Yapamazsın! </st><st c="8528">Yapmamalısın!” çıkışının ardından “Sana nasıl uyuyorsa öyle yap, ama insanlar bunu pek hoş karşılamayacaktır” diye yorumladığı bu kararını 1893’te uygulayan Doyle, Sherlock’u en büyük düşmanı Moriarty ile birlikte Reichenbach Şelalesi’ne attığı “The Final Problem” hikâyesini yazıyor. </st><st c="8813">Bu sahneyi Jeremy Brett’in ve Robert Downey Jr.’ın canlandırdığı Sherlock uyarlamalarında seyrettik. </st><st c="8914">Benedict Cumberbatch’li BBC uyarlamasının “The Reichenbach” Fall bölümünde Sherlock, binadan tek başına atlamıştı.</st></span></p>
			<p id="_idParaDest-30"><st c="9028">Ben Sherlock’u Öldürmeseydim O Beni Öldürecekti</st></p>
			<p xml:lang="en-US"><span xml:lang="tr-TR"><st c="9076">Otobiyografisinde, 1893’teki bu kararını yazarken “Banka hesabımı da Sherlock’la birlikte gömecek olsam da...” notunu düşmesi, Sherlock’la ilişkisinin ekonomik önceliğini ortaya koyuyor ne yazık ki. </st><st c="9276">Ve devam ediyor: “Bu beyefendiyi öldürmekle suçlanıp durdum, fakat bunun bir cinayet değil bir nefsi müdafaa olduğunda ısrarcıyım. </st><st c="9407">Çünkü ben onu öldürmeseydim, o beni öldürecekti.”</st></span></p>
			<p xml:lang="en-US"><span xml:lang="tr-TR"><st c="9456">Daha da ilginç olan bir cümlesinde ise “Daha yüksek çalışmalarıma engel olmaması için Sherlock’a dokunmasaydım, şu anda edebiyattaki yerim daha sağlam olurdu” diyor.</st></span></p>
			<p xml:lang="en-US"><span xml:lang="tr-TR"><st c="9622">Yine “daha yüksek çalışmalar”. </st><st c="9654">Sherlock’tan da mı yüksek? </st><st c="9681">Aslında o dönemde yazarına ün ve para kazandırmasına rağmen kahramanının sonraki yüzyıllarda geleceği yeri görememesi veya gördüyse bile başka “çalışmalardan” daha değersiz görmesi üzücü. </st><st c="9869">Sherlock’un, yazarının bir bakıma üvey evladı olduğunu kabullenmek kolay sayılmaz.</st></span></p>
			<p xml:lang="en-US"><span xml:lang="tr-TR"><st c="9951">Öte yandan bu “daha yüksek çalışmalar” sadece edebi faaliyetlerden ibaret de değil. </st><st c="10036">İki kez başarısız sonuçlansa da parlamentoya girmek için aday oldu Doyle, bizzat savaşmak istediği ama kilosundan ötürü alınmadığı Boer Savaşı’nın haklılığını savunan bir kitap yazdı, söz konusu savaştaki İngiliz askerlerinin gönüllü tedavilerini yaparak “Şövalye/Sir” unvanı aldı, haksız yere hapsedilen iki adamı özgür kılmak için giriştiği vaka başta olmak üzere pek çok gerçek vakada Holmes’ün yöntemlerini kullanarak dedektifliğe soyundu...</st></span></p>
			<p xml:lang="en-US"><span xml:lang="tr-TR"><st c="10481">Sherlock’u öldürme kararının sonucu, annesinin dediği gibi oldu ve insanlar Doyle’a sürekli “Sherlock’u öldürmekle iyi yapmadınız” demeye başladı. </st><st c="10629">Doyle, bütün bu iç ve dış baskılara rağmen dokuz yıl boyunca, yani 1902’deki </st></span><span xml:lang="tr-TR"><st c="10706">Baskervilles’lerin Köpeği</st></span><span xml:lang="tr-TR"><st c="10731">’ne dek elini Sherlock’a sürmedi fakat dönüşü muhteşem oldu. </st><st c="10793">Büyüsünden hiçbir şey kaybetmeyen Sherlock Holmes, yeniden </st></span><span xml:lang="tr-TR"><st c="10852">The Strand Magazine</st></span><span xml:lang="tr-TR"><st c="10871">’de boy göstermeye başlamıştı.</st></span></p>
			<p><img src="image/2_2.jpg" alt="" /><st c="10902"></st></p>
			<p xml:lang="en-US"><span xml:lang="tr-TR"><st c="10988">Dokuz yıl aradan sonra Sherlock’un </st></span><span xml:lang="tr-TR"><st c="11023">Baskerville’lerin Köpeği</st></span><span xml:lang="tr-TR"><st c="11047">’yle </st></span><span xml:lang="tr-TR"><st c="11053">The Strand Magazine</st></span><span xml:lang="tr-TR"><st c="11072">’e dönüşü.</st></span></p>
			<p xml:lang="en-US"><span xml:lang="tr-TR"><st c="11083">Conan Doyle belki “sentezci” değildi, ama bilerek veya bilmeyerek zihnine doldurduğu bilgilerin sentezi sayesinde bugün halen adından söz ettiriyor. </st><st c="11233">Hem doktor hem spiritüalist bir yazar olan Conan Doyle, eğitimi, inançları ve hayal gücü sayesinde modern gizem ve bilimkurgu türlerinde belirleyici etkiler yarattı. </st><st c="11399">Savaşta denizaltıların tehlikelerini öngören ilklerden birisi olarak bir Sherlock Holmes hikâyesi yazdı. </st></span><span xml:lang="tr-TR"><st c="11504">Kayıp Dünya</st></span><span xml:lang="tr-TR"><st c="11515"> romanı Jurassic Park ve benzeri konuların öncüllerinden oldu. </st><st c="11578">“The Ring of Thoth” öyküsü, muhtemelen 1932’de Boris Karloff’un çektiği </st></span><span xml:lang="tr-TR"><st c="11650">Mumya</st></span><span xml:lang="tr-TR"><st c="11655"> filminin esin kaynağıydı. </st><st c="11682">İnsan vücudundaki mikroskobik bir gözlemcinin hayali yolculuğunu özetleyen “Yaşam ve Ölüm Kanı” adlı 1883 tarihli tıbbi makale, </st></span><span xml:lang="tr-TR"><st c="11810">Fantastic Voyage</st></span><span xml:lang="tr-TR"><st c="11826"> filminin anafikrini içeriyordu. </st><st c="11859">Kendisinin bile hayal edemeyeceği gücünü bugün artırarak sürdüren </st></span><span xml:lang="tr-TR"><st c="11925">Sherlock Holmes</st></span><span xml:lang="tr-TR"><st c="11940">, bunlar içerisinde en bilineni sadece.</st></span></p>
			<p id="_idParaDest-31"><st c="11979">Ünlü Okültist Aleister Crowley ve Onun Anti-Sherlock Dedektifi Simon Iff</st></p>
			<p xml:lang="en-US"><span xml:lang="tr-TR"><st c="12052">Ezoterizm çalışmalarından korku edebiyatına, komplo teorilerinden metal müziğe kadar karanlık kültürlere aşina olan herkesin kulağına en az bir kez çalınmış olan bir isimden bahsedeceğiz: Aleister Crowley... </st><st c="12261">Ozzy Osbourne’ün müthiş “Mr. </st><st c="12290">Crowley” parçasına ilham veren adam... </st><st c="12329">Namı diğer “Canavar” Crowley’yi öne çıkan notlarla tanıyalım önce.</st></span></p>
			<p xml:lang="en-US"><span xml:lang="tr-TR"><st c="12395">1875 doğumlu Crowley’nin yazar, okültist, mistik, satranç ustası, dağcı, şair, ressam, astrolog gibi unvanları var. </st><st c="12512">“Karanlık sanat” denilen büyünün “kara büyü” kısmıyla derin teması, insan ilişkilerindeki aksi tavrı ve henüz hayattayken hakkında “Dünyanın En Kötü Üne Sahip Adamı” denilmesi, en yaygın bilgilerdir. </st><st c="12712">Bir de annesinin ona daha çocukken “The Beast (Canavar)” lakabını takması... </st><st c="12789">Felsefe, psikoloji ve ekonomi üzerine gördüğü kolej eğitimi sırasında yaşadığı bir deneyim, onu malum konulara yönlendirir. </st><st c="12913">Bu dönem Altın Şafak (Golden Dawn) Hermetik Cemiyeti ile tanıştığı dönemdir aynı zamanda.</st></span></p>
			<p xml:lang="en-US"><span xml:lang="tr-TR"><st c="13002">Peki, yorumlaması zor imgelerle anlatılan bu deneyim nedir? </st><st c="13063">31 Aralık 1896 gecesi Stockholm’de yaşadığı bu mistik deneyimi, “Beni, kendime doğru giden yola çekti” şeklinde açıklar Crowley. </st><st c="13192">Yine kendi ifadesiyle “var olan en saf ve en kutsal ruhsal coşkunun anahtarı”dır bu deneyim ve on iki ay sonra ikinci kez tekrarlanır. </st><st c="13327">Bunu şöyle anlatır:</st></span></p>
			<p xml:lang="en-US"><span xml:lang="tr-TR"><st c="13346">“O anda doğamın hayvani tarafı; sonsuzluktan oluşan evrenin tüm güçleri konsantre olup tek bir gülün içinde tezahür etmişçesine ruhumda çiçeklenmekte olan, her şeye gücü yeten, her şeyi bilen, her zaman her yerde var olan Kutsal Ruh’un içkin ilahiliği tarafından terbiyeye çekildi ve sessizleşti.”</st></span></p>
			<p xml:lang="en-US"><span xml:lang="tr-TR"><st c="13644">Crowley’nin hayat hikâyesi detaylı ve uzun. </st><st c="13689">Ancak konuyu toparlamak için şu noktaların altını çizmekte fayda var: Crowley, okültizmde “sol el inisiyesi” denilen ve esasen kötü/karanlık/şeytani olanı simgeleyen tarafı seçmiş olarak bilinir. </st><st c="13885">Söz konusu “aydınlanma, arınma” deneyimleri aslında onun Luciferian-vari deneyimlerini ifade ediyor desek yanlış olmaz. </st><st c="14005">Crowley ritüelist büyücüdür, arzuladığı karanlıkta derinleşmek için seks ayinlerini, halüsinojik deneyimleri önemser. </st><st c="14123">Bu yüzden içlerinde “büyü sanatını icra eden kadınlar” anlamındaki cadıların yer aldığı bir oluşumdan bile aşırılıkları nedeniyle kovulduğu anlatılır. </st><st c="14274">Öyle ki, Altın Şafak Hermetik Cemiyeti’nin çöküşü bile onun, cemiyetin ileri gelenleriyle olan kavgalarıyla başlamıştır.</st></span></p>
			<p xml:lang="en-US"><span xml:lang="tr-TR"><st c="14394">Zaten Crowley’nin tek mecrası Altın Şafak da değildir. </st><st c="14450">Yıllar içinde edindiği birikim ve mistik deneyimler sonucunda, Aiwass adlı bir varlığın ona yazdırdığını iddia ettiği </st></span><span xml:lang="tr-TR"><st c="14568">Yasa Kitabı</st></span><span xml:lang="tr-TR"><st c="14579"> (The Book of the Law, Lat. </st><st c="14607">Liber AL vel Legis) üzerine Telema adlı bir din kurar. </st><st c="14662">Temel mottosu “İstencini gerçekleştir” olan Telema da majiye önem verir ama majiyi dünyevi işler için değil, manevi gelişim için kullanmayı zorunlu kılar.</st></span></p>
			<p id="_idParaDest-32"><st c="14816">Oğlunun Adını “Attaturk” Koydu</st></p>
			<p xml:lang="en-US"><span xml:lang="tr-TR"><st c="14847">Oryantalist yönü sebebiyle Türkiye’yi de iyi bilen Crowley’nin oğluna Attaturk adını koymasının tesadüften azade olduğu aşikâr olmakla beraber neden böyle bir tercih yaptığı da pek bilinmez. </st><st c="15039">Yakın geçmişte hayatını kaybettiği iddiaları sanal âlemde dolaşan Attaturk Crowley de zaten bu isimle ölmemiş, birkaç kez adını değiştirmiş. </st><st c="15180">Orflame isimli kitabındaki “Gidenler, Hayaletler ve Tanrılardır” isimli şiirini Atatürk’e ithaf ettiği söylenir ancak orijinal metni görmediğim için kefil olmak istemem.</st></span></p>
			<p id="_idParaDest-33"><st c="15349">Crowley’nin Alter-Egosu, Sherlock’un Alternatifi Bir Dedektif: Simon Iff</st></p>
			<p xml:lang="en-US"><span xml:lang="tr-TR"><st c="15422">Simon Iff, kendi ifadesiyle Crowley’nin alter-egosudur. </st><st c="15479">Crowley, </st></span><span xml:lang="tr-TR"><st c="15488">Simon Iff</st></span><span xml:lang="tr-TR"><st c="15497">’i 1916’daki New Orleans ziyareti sırasında maddi zorluk çektiği bir dönemde yazıp kendi çabalarıyla bastırsa da bundan tek kuruş kazanamamış. </st><st c="15641">Edward Kelly takma ismiyle yazmış bu öyküleri ki bu isim de 17. </st><st c="15705">yüzyılda yaşamış bir okültiste göndermedir. </st><st c="15749">İlk olarak </st></span><span xml:lang="tr-TR"><st c="15760">Simon Iff’in Çalışmaları</st></span><span xml:lang="tr-TR"><st c="15784"> başlığında altı öykü, sonra on iki öykülük </st></span><span xml:lang="tr-TR"><st c="15828">Simon Iff Amerika’da</st></span><span xml:lang="tr-TR"><st c="15848">, altı öykülük </st></span><span xml:lang="tr-TR"><st c="15863">Simon Iff Yollarda</st></span><span xml:lang="tr-TR"><st c="15881"> ve son iki öykülük </st></span><span xml:lang="tr-TR"><st c="15901">Simon Iff Psikoanalist</st></span><span xml:lang="tr-TR"><st c="15923"> isimleriyle çıkan “Iff” külliyatı bunlardan ibaret.</st></span></p>
			<p xml:lang="en-US"><span xml:lang="tr-TR"><st c="15975">Crowley’nin Türkçeye çevrilmiş </st></span><span xml:lang="tr-TR"><st c="16007">Simon Iff</st></span><span xml:lang="tr-TR"><st c="16016"> kitaplarından </st></span><span xml:lang="tr-TR"><st c="16031">Ay Çocuk</st></span><span xml:lang="tr-TR"><st c="16039"> (Altıkırkbeş, 2004) kronolojik olarak Simon Iff karakterini Türkçede ilk gördüğümüz eserdir de. </st></span><span xml:lang="tr-TR"><st c="16136">Simon Iff’in Maceraları</st></span><span xml:lang="tr-TR"><st c="16159"> ise 2012 tarihini ve Mitra Yayınları etiketini taşıyor.</st></span></p>
			<p xml:lang="en-US"><span xml:lang="tr-TR"><st c="16215">Crowley’nin mistisizm ve metafizik algısı, bilimden büsbütün kopuk değildir. </st><st c="16293">Aksine o, büyünün bir sanat ve bilim olduğunu ileri sürerek fizik yasalarını, matematiği, rasyonalizmi saf dışı bırakmaz. </st><st c="16415">Bu notu düştüm çünkü yazının en başında değindiğim üzere, Crowley’nin dedektif maceralarında nedensellikten kopuk metafizik unsurlar yoktur. </st><st c="16556">Orada, karanlıktan gelen bir varlığın veya gökten inen bir elin kendi kendine çözdüğü olağanüstü olaylar görmeyiz. </st><st c="16671">Simon Iff, </st></span><span xml:lang="tr-TR"><st c="16682">Ay Çocuk</st></span><span xml:lang="tr-TR"><st c="16690"> kitabında daha sakin ve nispeten ciddi bir karakterken dedektiflik öykülerinde karşımıza eğlenceli, hiperaktif ve bir miktar da küstah bir dedektif olarak çıkar. </st><st c="16853">Olayları araştırırken somut verileri kullanmaktan çekinmez, ipuçlarını da değerlendirir, kanıtları da...</st></span></p>
			<p xml:lang="en-US"><span xml:lang="tr-TR"><st c="16957">Öte yandan mistik yönü her zaman olayların içindedir. </st><st c="17012">Bir yanıyla psikanalizden, bir yanıyla sosyolojik birikimden faydalanır. </st><st c="17085">“Simon Iff bir majisyendi. </st><st c="17112">Bir majisyen batıl inançlı bir geri zekâlıdır” gibi mizahi bir girişten de anlaşılacağı üzere karşımızda öyle sıkıcı, kasvetli bir karakter durmuyor.</st></span></p>
			<p xml:lang="en-US"><span xml:lang="tr-TR"><st c="17261">Aslen İngiliz olan ve İngiliz kimliğiyle ilgili dokundurmalı esprilere maceralarında sıkça yer veren Iff’in bu kitaptaki öyküleri Amerika’da geçiyor. </st><st c="17412">Bu yüzden Amerika’ya dair iğnelemeler de sıkça karşımıza çıkıyor: “Oh demokrasi! </st><st c="17493">Neden bu ülkede karşılaştığım herkes diğerlerinin aptal olduğunu açıklamaya bu denli hevesli? </st><st c="17587">Eğer gerçekten insanlara saygı gösterip güvenseydiniz, onlara zihinsel ve ahlaki açıdan ahmak muamelesi yapmazdınız. </st><st c="17704">Sizin edebiyatınız ve kanunlarınızdan bahsediyorum.”</st></span></p>
			<p id="_idParaDest-34"><st c="17756">Simon Iff Bir Sherlock Taklidi mi?</st></p>
			<p xml:lang="en-US"><span xml:lang="tr-TR"><st c="17791">Simon Iff karakteri Sherlock Holmes’ü de andırmaktadır. </st><st c="17848">Özellikle küstahlığı, müşterilerin kendisine geldiği tanınmış bir dedektif olması, hiperaktif ve atak tavrı, kanıtları dokunarak, koklayarak hatta tadarak incelemesi gibi birçok özellik, Holmes’ün bir benzeri olduğunu, ancak “mistik” unsurlar nedeniyle ondan ayrıştırılmaya çalışıldığını düşündürüyor. </st><st c="18150">Öyle ki mevzubahis mistik yoğunluktan arındırıp karakter adlarının üzerini kapatıp okusanız, bunların birer Sherlock Holmes öyküsü olduğunu düşünmeniz işten bile değil.</st></span></p>
			<p xml:lang="en-US"><span xml:lang="tr-TR"><st c="18318">Peki Crowley’nin Doyle ile nasıl bir bağı veya sorunu var ki onunkine benzer bir karakter yaratıyor? </st><st c="18420">Sadece dönemin popüler bir kurmaca karakterini taklit etmek mi amaç? </st><st c="18489">Elbette değil zira Conan Doyle, Aleister Crowley’den on altı yaş büyük olsa da onunla aynı dönemden ve hatta aynı çevredendir: Arthur Conan Doyle da tıpkı Aleister Crowley gibi Altın Şafak üyesidir.</st></span></p>
			<p xml:lang="en-US"><span xml:lang="tr-TR"><st c="18687">Özellikle otobiyografik ve hatırat nitelikli yazılarında Crowley’nin amiyane tabirle önüne gelene çattığını görmek mümkün. </st><st c="18811">Ortak noktaları olan insanlardan bahsederken bile sözünü sakınmadan eleştirisini yapar. </st><st c="18899">Bundan nasibini alan Doyle ile Crowley, belli ki aynı cemiyete üye olan birer yabancı değil, bir biçimde bir arada bulunmuş iki gizemcidir. </st><st c="19039">Öte yandan Conan Doyle’un, 1898’de cemiyete kabul edilmek için kullandığı referans isimler de Crowley’nin cemiyette olmasını istemeyen ve sonradan ciddi bir ayrışmaya neden olacak isimlerdir. </st><st c="19231">Doyle’un İngiliz beyefendisi tarzıyla hiçbir yerde huzursuzluk çıkarmama huyu burada da belirgin biçimde ortaya çıkar. </st><st c="19350">Cemiyete üyeliği bir sır değilse de burada belirgin bir etkinliği olmadığını görüyoruz. </st><st c="19438">Zaten gizemcilik konusundaki yaklaşımı bir marjinal olan Crowley’yle değil cemiyetin geneliyle ayrılır Sherlock’un yazarının: O daha çekingen, daha şüpheci ve bireysel bir yolu seçer.</st></span></p>
			<p xml:lang="en-US"><span xml:lang="tr-TR"><st c="19621">Henrik Bogdan ve Martin P. </st><st c="19649">Starr’ın yazdıkları </st></span><span xml:lang="tr-TR"><st c="19669">Aleister Crowley ve Batı Ezoterizmi</st></span><span xml:lang="tr-TR"><st c="19704"> (Aleister Crowley and Western Esotericism, Oxford University Press, 2012) isimli eserin, Crowley’nin Mormonizm’e bakışının anlatıldığı bölümünde Conan Doyle, Crowley’nin hiç hazzetmediği birisi olarak anlatılıyor. </st><st c="19919">Kitaba göre Crowley, henüz ilk Sherlock öyküsü olan </st></span><span xml:lang="tr-TR"><st c="19971">Kızıl Dosya</st></span><span xml:lang="tr-TR"><st c="19982">’dan</st></span><span xml:lang="tr-TR"> </span><span xml:lang="tr-TR"><st c="19987">(A Study in Scarlet) itibaren Doyle’un çalışmalarını okumuş, inceleyip eleştirmiştir.</st></span></p>
			<p xml:lang="en-US"><span xml:lang="tr-TR"><st c="20073">Spiritüalizmi “büyünün aptal bir çeşidi” olarak tanımlayan Crowley, Doyle’u ciddiye almaz hatta onun bunadığının kanıtı olarak görür. </st><st c="20208">Sherlock Holmes’ün rasyonalizmini hiç sevmediğini muhtelif kaynaklarda belirtmiştir. </st><st c="20293">Çünkü bu rasyonalizm takıntısının, Conan Doyle’un spiritüalizme eğiliminden kaynaklanan bir kompleks olduğunu düşünür ve açıkça küçümser.</st></span></p>
			<p xml:lang="en-US"><span xml:lang="tr-TR"><st c="20430">Otobiyografik bir eser olan </st></span><span xml:lang="tr-TR"><st c="20459">İtiraflar</st></span><span xml:lang="tr-TR"><st c="20468">’da (Confessions) ise Crowley, zihnin çalışma tarzıyla ilgili bir kısımda Doyle ve Sherlock’tan bahseder. </st><st c="20575">Sherlock Holmes’ün “Dünya’nın Güneş etrafında döndüğü bilgisi işime yaramıyorsa neden aklımda tutayım?” ifadesine istinaden şöyle der:</st></span></p>
			<p xml:lang="en-US"><span xml:lang="tr-TR"><st c="20709">“...Bu, seçici yöntemle çalışmanın muazzam önemini göstermektedir. </st><st c="20777">Conan Doyle’un eserlerinde görülen birkaç zekâ parıltısından biri, Sherlock Holmes’ün Dünya’nın Güneş’in etrafında döndüğünden habersiz olduğu ve istediği zaman onu unutmaya çalışacağını söylediği yerdir. </st><st c="20982">[Ne var ki] seçilen vaka, seçiciyi embesil olarak gösteriyor çünkü temel astronomi bir dedektif için kesinlikle önemlidir. </st><st c="21105">Ancak fikir genel olarak sağlam.”</st></span></p>
			<p xml:lang="en-US"><span xml:lang="tr-TR"><st c="21138">Aynı kitaptaki birkaç ifadeden, Crowley’nin tüm eleştirilerine karşın iyi bir Sherlock okuru olduğunu anlıyoruz; zaten aynı dönemdeki ve ortak çevrelerindeki böylesine popüler bir kültürden uzak kalması pek mümkün olmasa gerek.</st></span></p>
			<p xml:lang="en-US"><span xml:lang="tr-TR"><st c="21366">76’ncı bölümünde, Profesör Hugo Münsterberg adlı “eski bir düşmanla” felsefe ve fizik konularındaki tartışmalarını anlatırken “Onunla düellomu Sherlock Holmes ve Moriarty’nin romantik ifadeleriyle hayal ettim” diyerek bir gönderme daha yapar.</st></span></p>
			<p xml:lang="en-US"><span xml:lang="tr-TR"><st c="21609">85’inci bölümde ise Rusça bilmediği için okuyamadığı Gogol’ün kitabıyla ilgili “Yine de, Sherlock Holmes yöntemleri olarak adlandırabileceğim yöntemi uygulayarak herhangi bir kitabın içeriğinin olası karakteri hakkında oldukça genel bir fikir edinebiliyorum” der.</st></span></p>
			<p xml:lang="en-US"><span xml:lang="tr-TR"><st c="21873">Bogdan ve Starr’ın eserinde, Chesterton’ın Peder Brown’ı için “Katolik anti-Sherlock Holmes” denilirken Simon Iff karakteri için de “okültist anti-Sherlock Holmes” denilerek akademik bir karşılaştırmaya tabi tutulur konu.</st></span></p>
			<p xml:lang="en-US"><span xml:lang="tr-TR"><st c="22095">İlginçtir, 2009 yapımı, Robert Downey Jr.’ı Sherlock Holmes rolünde gördüğümüz serinin ilk filmindeki Lort Blackwood, Conan Doyle’un metinlerinde yer almayan bir karakter olmasına rağmen filmin yapımcıları tarafından, Aleister Crowley’den ilham alınarak yaratılmıştır. </st><st c="22365">Görünüş ve tavır olarak Aleister’ı andıran karakterin adı, Altın Şafak’ın bir başka ünlü üyesi olan İngiliz yazar ve radyo yayıncısı olan Algernon Blackwood’dan da geliyor olabilir.</st></span></p>
			<p><img src="image/3_2.jpg" alt="" /></p>
			<p xml:lang="en-US"><span xml:lang="tr-TR"><st c="22546">Sherlock Holmes ile Aleister Crowley, kurmacanın büyülü dünyasında pek çok kez karşılaştılar. </st><st c="22641">Bunlardan birisi olan Guy Adams imzalı </st></span><span xml:lang="tr-TR"><st c="22680">Tanrı’nın Nefesi</st></span><span xml:lang="tr-TR"><st c="22696"> (The Breathe of God) 2017’de Martı Yayınları’nca Türkçeye kazandırılsa da şimdilerde baskısı bulunmuyor.</st></span></p>
			<p xml:lang="en-US"><span xml:lang="tr-TR"><st c="22801">Conan Doyle-Sherlock Holmes örneğinin aksine Crowley, kurgu karakteri Simon Iff’i aşmıştır. </st><st c="22894">Simon Iff, birçok açıdan polisiye kültürü ve edebiyatının kült dedektifi olan Holmes ile kıyaslansa bile bu rekabetin sonucu bugün aşikârdır. </st><st c="23036">Gizemcilik mevzuuna farklı hayatlardan gelip farklı uçlardan asılan bu iki tarihi figür bir araya geldiklerinde ise neler yaşanmıştır, ne yazık ki bilmiyoruz. </st><st c="23195">En azından şimdilik...</st></span></p>
		</div>
	<div id="charCountTotal" value="23217"></div></body>
</html>
