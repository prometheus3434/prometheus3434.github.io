<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-4 {font-weight:bold;font-style:italic;}
  span.sgc-3 {font-style:italic;}
  span.sgc-2 {text-decoration:underline;}
  span.sgc-1 {font-weight:bold;}
</style>
</head>

<body>
  <h3><span class="sgc-1">İDEAL BİR AİLE</span></h3>

  <p>Yaylı kapıyı itip üç geniş basamağı ir.erek sokağa çıkarken, ihtiyar Mr. Neave, o akşam, hayatında ilk olarak, ilkyazın tadım çıkaramayacak kadar yaşlanmış olduğunu hissetti. İlkyaz — ılık, canlı, yorulmak bilmez ilkyaz — gelmişti; altın rengi ışıklarına bürünmüş duruyor, onu bekliyordu; herkesin önünde hiç çekinmeden ona koşup beyaz saka<span class="sgc-2">lın</span>da esmeye, koluna girip sokaklarda dolaşmaya hazırdı. Ama, o, ilkyazı karşılayabilecek gibi değildi, hayır; bir genç gibi neşelenemez, coşamaz, ilkyaza ayak uyduramazdı. Yorgundu, batmak üzere olan güneş hâlâ ışık saçtığı halde, üşüyordu; her yanı uyuşmuştu sanki. Derken, birdenbire, bu coşkunluğa, bu pırıl pınl hareketliliğe daha fazla dayanamayacağını, içinin boşaldığım, kalbinin sıkıştığını hissetti; şaşkına dönmüştü. Orada kıpırdamadan durup bastonunu sallayarak onu, ilkyazı kovmak, “Çekil başımdan!” demek istedi. Sonra, gene öyle birdenbire, yolda rastladığı kimselere, bildiklere, arkadaşlara, tanıdıklara, dükkâncılara, postacılara, arabacılara, her zaman yaptığı gibi — şapkasının kenanna bastonunu dokundurarak — selam vermenin, ne kadar yorucu bir iş olduğunu düşündü. Hele bu selamlan verirken takınılması gereken tavırlar, “Senin gibi daha kaç kişinin hakkından gelirim ben,” der gibi bakışlar — ihtiyar Mr. Neave, öyle şeylerle uğraşacak halde değildi o akşam. Dizlerini yukan kaldıra kaldıra, ağır ağır yürüyordu; sanki hava su gibi ağırlaşmış, katılaşmıştı da, adamcağız ilerlerken zorluk çekiyordu. Eve dönen kalabalık pek aceleciydi; tramvayların çınlayışında, küçük arabaların çıkardığı seslerde, büyük, yaylı arabaların geçip gidişinde, her şeyde, her şeyde, bir oluruna bırakılmışlık, korkusuz bir umursamazlık vardı; sadece düşlerde görülebilecek bir umursamazlık...</p>

  <p>Yazıhanede gene öyle her zamanki gibi bir gün geçmişti. Değişik bir iş, ilgi çekecek bir şey olmamıştı. Harold, öğle yemeğinden saat dörde doğru dönmüştü. Neredeydi? Ne yapmıştı? Bunları babasına söylemezdi. İhtiyar Mr. Neave kapının önündeki aralıkta müşterilerinden birini uğurlarken, Harold bütün şıklığı, soğukluğu, kibarlığı ile, kadınların pek beğendiği o yarım gülüşü ile, salma salma gelmişti.</p>

  <p>Ah, Harold çok yakışıklıydı, gereğinden fazla yakışıklıydı; bütün kötülük de bundan çıkıyordu ya! Hiçbir insamn öyle gözlere, öyle kirpiklere, öyle dudaklara sahip olmaya hakkı yoktu; tehlikeli bir şeydi bu. Annesinin, kız kardeşlerinin, hizmetçilerin onu genç bir Tann yerine koyduklarını söylemek, hiç de aşın gitmek olmaz; Harold’a tapıyorlardı; ne yapsa hoş görüyorlardı; ta on üç yaşından beri, annesinin para çantasını çalıp içindeki paralan aldığı, çantayı da aşçının yatak odasına sakladığı günden beri, kendisini hoş görmek isteyenlere pek çok fırsat vermiş, bol bol suç işlemişti. İhtiyar Mr. Neave bastonunu kaldınmın kenanna sertçe vurdu. Harold’un bu hale gelmesine sadece ailesi neden olmadı, diye düşündü; herkes şımartmıştı onu; şöyle bir bakıp gülümsemesi yetiyordu, önünde hepsi yerlere kapanıyorlardı. Yazıhanede de aynı geleneği devam ettirmek istemesine şaşmamak gerekti. Ah, ah! Olacak şey mi? Hiçbir iş — başarılmış, kurulmuş, iyi para getiren bir iş bile olsa — böyle oyuna gelmezdi. Bir insan, ya kendini bütünüyle bir işe verirdi, ya da hepsi, her şey, bütün o kurulu düzen, gözlerinin önünde parçalanıp giderdi...</p>

  <p>Charlotte da, kızlar da, herkes, işini bütün bütün Harold’a devretmesini, kendini yormamasım, evinde oturup keyfine bakmasını söylüyorlardı. Keyfine bakmak! İhtiyar Mr. Neave hükümet binalannm önündeki büyük palmiyelerin altında durdu, yorulmuştu. Keyfine bakmak! Akşam rüzgârı, karanlık yapraklarda hışırdıyor, ince sesler çıkarıyordu. Evde oturacak, sabahtan akşama kadar ellerini kenetleyip başparmaklarını döndürecek, bütün hayatım harcayarak kurduğu işin, Harold’un güzel parmaklarının arasından kayışım, çözülüşünü, yok oluşunu düşünecekti; Harold ise hep öyle gülümseyecekti...</p>

  <p>“Niye böyle mantıksızlık ediyorsunuz, baba? Sizin yazıhaneye gitmenize, hiç ama hiç gerek yok. Herkes yorgunluğunuzun yüzünüzden okunduğunu söylüyor; ne diyeceğimizi, ne cevap vereceğimizi şaşırıyoruz. İşte koca eviniz, bahçeniz. Onlarla oyalanır gidersiniz, hem — hem — hayatınızda da bir değişiklik olur. Ya da bir hobi bulun kendinize, bir şeye merak sann.”</p>

  <p>Derken dünkü bebek, Lola, bilgiç bilgiç, çın çın öten sesiyle atılırdı: “Her insanın bir hobisi olmalıdır. Yoksa hayata katlanılmaz.”</p>

  <p>Evet, evet! Harcourt Caddesine çıkan yokuşu yorgun argın tırmanmaya başladığı sırada yüzünde acı bir gülümseme dolaştı. Mr. Neave hobilere dalsaydı, acaba Lola, kız kardeşleri, Charlotte nerede olurlardı şimdi, pek merak ediyordu? Hobiler kentteki evin, deniz kıyısındaki yahnin, atların, golf oyunlarının, müzik odasında duran, hanımlar dans etsinler diye, altmış İngiliz lirasına alınmış olan gramofonun parasım ödeyemezlerdi. Hani bunlan karısına, kızlarına çok gördüğünden değil. Hayır, hepsi de biçimli, birbirinden güzel kızlardı; Charlotte da herkesin ilgisini çeken, canlı bir kadındı; elbette böyle bir hayat süreceklerdi. Gerçekten de kentte onlarınki kadar ünlü başka bir ev yoktu; başka hiçbir aile onlar kadar eğlenemezdi. İhtiyar Mr. Neave kaç kere sigara odasındaki masanın üzerinden sigara kutusunu uzatırken, karısını, kızlarım, hatta kendisini övenleri dinlemişti.</p>

  <p>“Siz ideal bir ailesiniz, sir, ideal bir aile. Kitaplarda okuduğumuz, sahnede gördüğümüz aileler gibi.”</p>

  <p>“Bırakalım şimdi bunlan, dostum,” diye cevap verirdi ihtiyar Mr. Neave. “Şu sigarlardan bir tane alsanız; beğeneceksiniz sanıyorum. Eğer bahçede içmek isterseniz, kızlar çimenliktedirler.”</p>

  <p>İşte bunun için bir türlü evlenemiyordu kızlar, herkes öyle diyordu. Kimi isteseler evlenebilirlerdi. Ama evde çok eğleniyorlardı. Hep bir arada, o kadar mutluydular ki, kızlarla Charlotte. Ah, ah! Evet, evet! Belki de öyle...</p>

  <p>Sûslû Harcourt Caddesi boyunca yürümüş, köşedeki eve, kendi evlerine gelmişti. Araba kapısı ardına kadar açıktı; yerde taze tekerlek izleri vardı. Sonra beyaz boyalı, büyük evle karşılaştı; pencereleri açık, tül perdeler dışan uçuyor, pencerelerin önüne sıralanmış mavi saksılarda sümbüller. Araba yolunun iki yanında — bütün kente ün salmış olan — ortancalar çiçekleniyor; geniş yaprakların arasında, pembemsi, mavimsi çiçek kümeleri ışıl ışıl. İhtiyar Mr. Neave şöyle bir baktı; bu ev, bu çiçekler, hatta yerdeki bu taze tekerlek izleri, “Burada gençler var. Burada kızlar var...” diyordu sanki.</p>

  <p>Hol her zamanki gibi meşe sandıkların üstüne atılmış paltolar, pardösüler, şemsiyeler, eldivenlerle, karanlık, sıkıcıydı. Müzik odasından <span class="sgc-2">hızlı</span>, yüksek, sabırsız bir piyano sesi geliyordu. Aralık duran salon kapısından da, içerdekilerin sesleri sızıyordu.</p>

  <p>“Dondurma da var mıydı?" diye sordu Charlotte. Oturduğu salıncaklı sandalyenin gıcırtısı duyuldu.</p>

  <p>“Dondurma!” diye bağırdı Ethel. “Ah, anneciğim, öyle dondurma görmemişsinizdir. Sadece iki çeşit. Hele biri kötü bir dükkân dondurması, çilekli; sonra bir kâğıt koymuşlar tabağa, tirit gibi.”</p>

  <p>“Yemeklerin hepsi korkunçtu zaten,” diye fısıldadı Marion.</p>

  <p>“Hem dondurma zamanı da gelmedi daha,” dedi Charlotte yavaşça.</p>

  <p>“Niye, insan yedikten sonra...” diye başladı Ethel.</p>

  <p>“Ah, doğru, orası öyle, sevgilim,” dedi Charlotte.</p>

  <p>Birden müzik odasının kapısı açıldı, Lola dışarı fırladı. İhtiyar Mr. Neave’i görünce geri sıçradı, nerdeyse bir çığlık atacaktı.</p>

  <p>“Canım babacığım! Ne kadar korktum! Daha yeni mi geliyorsunuz? Charles yok mu? Pardösünüzü çıkarmanıza yardım etseydi.”</p>

  <p>Piyano çalmaktan yanakları al al olmuştu, gözleri pınl pmldı, saçlan alnına düşmüştü. Karanlık bir yerden koşarak geçmiş de</p>

  <p>korkmuş gibi soluk soluğaydı. İhtiyar Mr. Neave, en küçük kızma baktı, baktı; onu daha önce hiç görmemişti sanki, öyle bir duygu canlandı içinde. Demek Lola buydu; bu muydu? Ama, o, babasını unutmuş görünüyordu; babası için durmuyordu orada. Bumburuşuk mendilinin ucunu dişleriyle tutup çekti. Tam o sırada, telefon çaldı. A-ah! Lola hıçkırık gibi bir ses çıkardı, babasının yanından hızla geçip gitti. Telefon odasının kapısı gürültüyle kapandı; o anda Charlotte bağırdı: “Sen misin, babamız?”</p>

  <p>“Gene yorulmuşsun,” dedi Charlotte, salıncaklı sandalyesini durdurup kocasına, sıcak, güzel yanağım uzattı. Parlak saçlı Ethel burnunu adamın sakalına soktu; Marion’un dudakları sevgili babasının kulaklarında gezindi.</p>

  <p>“Yürüyerek mi geldin, babamız?” diye sordu Charlotte. “Evet, yürüyerek geldim,” dedi ihtiyar Mr. Neave; salonun büyük koltuklarından birine çöktü.</p>

  <p>“Niye bir arabaya binmediniz?” dedi Ethel. “Bu saatte yollarda yüzlerce araba vardır.”</p>

  <p>“Sevgili, Ethel,” diye bağırdı Marion, “eğer babamız kendini yormak istiyorsa, ona karışmaya hakkımız olamaz sanıyorum.” “Çocuklar, çocuklar?” diye onlan yumuşatmaya çalıştı Char- . lotte.</p>

  <p>Ama Marion susmadı. “Hayır, anne, babamı siz bozuyorsunuz, hiç doğru değil bu. Daha sert davranmalısınız. Çok yaramazlaştı artık.” Yüksek, sert sesiyle, parlak kahkahalarından birini attı, aynada saçını düzeltti. Tuhaf! Küçüklüğünde yumuşak, çekingen bir sesi vardı, hatta kekelerdi; ama şimdi, söylediği ne olursa olsun — sadece, “Şu reçeli uzatır mısınız, baba!” bile dese — sesi sahnede konuşuyormuş gibi çın çın ötüyordu.</p>

  <p>“Harold senden önce mi çıktı yazıhaneden, sevgilim?” diye sordu Charlotte, gene sallanmaya başladı.</p>

  <p>“Bilmiyorum,” dedi ihtiyar Mr. Neave. “Bilmiyorum. Saat dörtten sonra görmedim onu.”</p>

  <p>“Demişti ki...” diye başladı Charlotte.</p>

  <p>Gazetelerden birinin sayfalarını çevirmekte olan Ethel tam o sırada koşup annesinin yanma oturdu.</p>

  <p>“İşte, bakın,” diye bağırdı. “Söylediğim buydu, anne. Kumaş sarı, şunlar da gümüş rengi. Beğenmediniz mi?”</p>

  <p>“Ver bakayım, sevgilim,” dedi Charlotte. Uzanıp bağa gözlüğünü aldı, taktı, küçük, tombul parmaklanyla hafifçe vurup sayfayı düzleştirdi, dudaklannı büzdü. Ağzının içinde yuvarlayarak, yavaşça, “Çok hoş!” dedi; gözlüğünün üzerinden, Ethel’e baktı. “Ama eteği beğenmedim.”</p>

  <p>“Eteği mi!” diye bağırdı Ethel acıklı bir sesle. “Asıl etek güzel.”</p>

  <p>“Verin, anne, ben de bakayım.” Marion gazeteyi Charlotte’un elinden kaptı. “Bence annem haklı,” diye bağırdı. “Fazla ağırlık veriyor etek.”</p>

  <p>İhtiyar Mr. Neave unutulmuştu, geniş koltuğa gömülmüş uyukluyor, onların konuşmasını bir düşteymiş gibi duyuyordu. İlerisi gerisi yoktu bunun, iyice yorulmuştu, bitkindi, kendini tutamıyordu artık. Bu gece Charlotte ile kızlar bile fazla geliyordu ona. Hepsi de, fazla... fazla... Uyuklayan beyni başka bir şey bulamadı — fazla zengindiler onun için. Uzaklarda bir yerde, hepsinin, her şeyin arkasında, ötesinde, ufak tefek, bir deri bir kemik, yaşlanmış, çökmüş bir adam görüyordu, sonu gelmeyen merdiven basamaklannı tırmanan bir adam. Kimdi o?</p>

  <p>“Bu gece giyinmeyeceğim,” diye homurdandı.</p>

  <p>“Ne dediniz, babacığım?”</p>

  <p>“Hım, ne, ne?” İhtiyar Mr. Neave sıçrayarak uyandı, onlara baktı. “Bu gece giyinmeyeceğim,” diye tekrar etti.</p>

  <p>“Ama, baba, Lucile gelecek, Henry Davenport, sonra Mrs. Teddie Walker gelecek.”</p>

  <p>“Onlann arasında artık büsbütün smtır bu kılık.” “Kendini iyi hissetmiyor musun, sevgilim?”</p>

  <p>“Yorulacak değilsiniz ki... Charles neci?”</p>

  <p>“Ama eğer canın hiç istemiyorsa...” Charlotte duraladı. “Peki! Peki!” İhtiyar Mr. Neave yerinden kalktı; durmadan tırmanan o ufak adamın arkasına takılıp giysi odasına giden basamakları çıktı...</p>

  <p>Odada genç Charles onu beklemekteydi. Dikkatle, sanki çok önemli bir iş yapıyormuş gibi, sıcak su kabının çevresine bir havlu sanyordu. Genç Charles’i pek severdi; kırmızı yüzlü bir çocuk</p>

  <p>olarak, sobalara, şöminelere baksın diye eve alındığı gönden beri, en sevdiği adamıydı. İhtiyar Mr. Neave pencerenin yanındaki kamış divana yaslanıp ayaklarım uzattı, her akşamki küçük şakasını yaptı: “Giydir bakalım şu adamı, Charles!” Charles kaşlarını çatıp hızlı hızlı soluyarak adamın boyunbağındaki iğneyi çıkarmak için öne doğru eğildi.</p>

  <p>Ah, ah! Evet, evet! Açık pencerenin yanında oturmak ne kadar hoştu, çok, çok hoş — güzel, tatlı bir akşam. Aşağıdaki tenis kortunda otları biçiyorlardı; tırpanın çıkardığı yumuşak sesi duyuyordu. Yakında kızlar tenis partilerine başlarlardı gene. Bunu düşünürken Marion’un sesinin çınladığım duyar gibi oldu: “Bu güzel, doğrusu... Ah, bu kadar olur... Ah, bu çok güzel, gerçekten güzel.” Sonra taraçadan Charlotte’un sesi: “Harold nerede?” Sonra Ethel: “Burada değil, anne.” Sonra Charlotte’un ağzının içinde yuvarlanan kelimeler: “Demişti ki...”</p>

  <p>İhtiyar Mr. Neave içini çekti, ayağa kalktı, bir elini sakalının altına koyarak genç Charles’dan tarağı aldı, beyaz sakalını dikkatle taradı. Charles ona katlanmış bir mendil, saatini, yüzüklerini, gözlük kılıfım verdi.</p>

  <p>“Oldu, tamam, yavrum.” Kapı kapandı, o gene divana uzandı, yalnızdı...</p>

  <p>Yaşlanmış, çökmüş, ufak tefek adam, bu kez ışıklı, gösterişli bir yemek odasına giden, sonsuz basamakları inmekteydi. Ne bacaklardı onlar! Örümcek bacakları gibi — sıska, kupkuru. “Siz ideal bir ailesiniz, sir, ideal bir aile.”</p>

  <p>Ama bu doğruysa, niye Charlotte, ya da kızlar durdurmuyorlardı onu? Niye o böyle yalnızdı, durmadan basamakları çıkıp iniyordu? Harold neredeydi? Ah, Harold’dan bir şey beklemenin yaran yoktu. Durmadan, durmadan aşağı iniyordu yaşlı, ufak tefek örümcek; sonra, ihtiyar Mr. Neave, onun yemek odasından geçip taraçaya çıktığım, karanlık bahçeden, araba kapısından, yazıhaneye doğru gittiğini görünce, büyük bir korkuya kapıldı. Durdurun onu, kimse yok mu durduracak! İhtiyar Mr. Neave sıçrayarak uyandı. Giysi odası karanlıktı; penceredeki ışık çekilmişti. Ne kadar uyumuştu? Dinledi, büyük, havadar, karanlık evde, uzak fısıltılar, uzak sesler dolaşıyordu. Belki de, diye geçti aklından, uzun bir zamandır uyuyorum. Unutulmuştu. Bütün bunların onunla ne ilgisi vardı — bu ev, Charlotte, kızlar, Harold — onlar üzerine ne biliyordu? Hepsi de ona yabancıydılar. Hayattan beklediğini elde edememişti. Charlotte karısı değildi. Karısı!</p>

  <p>...Karanlık bir kapı önü; bir şeyler sezmiş gibi, üzgün üzgün, acı acı sarkan çarkıfelek çiçekleriyle yan örtülü. Küçük, ılık kollar boynuna dolanmış. Bir yüz, minicik, soluk bir yüz, ona doğru uzanıyor, sonra bir ses: “Hoşça kal, hayatım.”</p>

  <p>Hayatım! “Hoşça kal, hayatım!” Hangisi söylemişti bunu? Niye hoşça kal demişlerdi? Korkunç bir hata işlenmişti. O kız kansıydı, o ufak tefek, solgun kız; ondan ötesi, bütün hayatı bir düş gibi geçmişti.</p>

  <p>Sonra kapı açıldı, genç Charles, arkasından vuran ışıklann ortasında durdu, kollarını iki yanma sallandırarak, genç bir asker gibi, bağırdı: “Yemek hazır, sir!”</p>

  <p>“Geliyorum, geliyorum,” dedi ihtiyar Mr. Neave.</p>

  <p><a id="bookmark4"></a></p>
</body>
</html>
