<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-3" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-3"><st c="0">Anket Yapıyorum</st></p>
			<p><br /><br /><br /></p>
			<p><st c="15">Çiğdem’in dolmakalemle yazmadığı için ödevinden düşük not aldığı günün ertesinde hevesle kalktım yataktan. </st><st c="123">Bir iyimserlik vardı üzerimde. </st><st c="154">O gün iyi şeyler olacaktı, olmalıydı. </st><st c="192">Bir iş bulmalıydım. </st><st c="212">Çiğdem çıkmıştı. </st><st c="229">Annem geç yatmış olmalı, hâlâ uyuyor. </st><st c="267">Gazete büfesine gidip en çok iş duyurusu olan gazetelerden birini aldım. </st><st c="340">Eve dönüp mutfak masasına yaydım gazeteyi. </st><st c="383">Bana göre olabilecek işleri işaretledim. </st><st c="424">Bazılarında telefon numarası var yalnızca, kimisi adresini de belirtmiş. </st><st c="497">Adresi olmayanlara telefon edip adreslerini yazdım. </st><st c="549">Telefonda nasıl bir iş olduğunu anlayıp üzerini çizdiklerim de vardı. </st></p>
			<p><st c="619">Cebimde adresler, otobüs durağına yürüdüm. </st><st c="662">Durakta Taylan’la karşılaştım, servis bekliyordu. </st></p>
			<p><st c="712">– Günaydın Rapunzel, dedi çoğu zaman selamladığı gibi.</st></p>
			<p><st c="766">Keyfim yerindeydi, şakalaşmak istedim.</st></p>
			<p><st c="805">– Günaydın Taylan, ben de seni bir masal kahramanı yapmak isterdim ama hangisini seçsem acaba? </st><st c="901">Peter Pan mı desem, Heidi’nin Peter’i mi desem?</st></p>
			<p><st c="948">Taylan pek şaka kaldıracak durumda değildi sanırım.</st></p>
			<p><st c="1000">– Keloğlan diyebilirsin, en çok bu yakışır.</st></p>
			<p><st c="1044">Hayır, diyemezdim; çünkü Keloğlan’a kıyasla oldukça yakışıklıydı. </st><st c="1111">Böyle söylemedim tabii. </st></p>
			<p><st c="1135">– Kel değilsin ki... </st></p>
			<p><st c="1156">– Senin saçlarına bakarsak kel sayılırım. </st><st c="1198">Ama istersen bana Abelard diyebilirsin.</st></p>
			<p><st c="1237">Bu adı ilk kez duyuyordum. </st><st c="1265">Yabancı rockçılardan biri olmalı diye düşündüm. </st><st c="1313">Arkadaşlarımdan çoğu birbirlerine yabancı şarkıcıların ya da sinema oyuncularının adlarıyla hitap etmekten hoşlanırlardı. </st></p>
			<p><st c="1435">– Abelard da kim? </st><st c="1453">Yeni şarkıcılardan biri mi?</st></p>
			<p><st c="1480">Ben açıklama isteyince yüzü kızardı. </st><st c="1518">Eğer Çiğdem yanımda olsaydı kesinlikle kolumu çimdiklerdi. </st><st c="1577">İyi ki yanımda değil... </st></p>
			<p><st c="1601">– Muhteşem bir aşkın kahramanı, anlatırım bir gün.</st></p>
			<p><st c="1651">Tam o anda servis aracı geldi. </st><st c="1683">Keşke biraz gecikseydi, onunla daha fazla konuşabilirdik. </st><st c="1741">Aşk hakkında ne düşündüğünü de bilmek istiyordum. </st><st c="1791">Böylece kendim için de birtakım sonuçlar çıkartabilirdim. </st><st c="1849">Bana karşı gerçekten bir şeyler hissedip hissetmediğini anlardım. </st><st c="1915">Yine de son soruyu sormaktan kendimi alamadım. </st></p>
			<p><st c="1962">– Peki, Abelard’ın sevdiği kızın adı ne?</st></p>
			<p><st c="2002">Servisin kapısını kapamadan önce yanıtladı.</st></p>
			<p><st c="2046">– Heloise... </st></p>
			<p><st c="2060">Servis uzaklaştı, ben de onun sözünü ettiği bu muhteşem aşkı deli gibi merak ettim. </st><st c="2144">Keşke kızın adı Rapunzel deseydi. </st><st c="2178">Bana karşı ilgisi olduğunu belli etmek için böyle yanıtlayabilirdi. </st><st c="2246">Belki de yanılıyorum, beni mahalleden bir arkadaş olarak görüyordur. </st><st c="2315">Belki yalnızca benimle konuşurken değil, bütün kızlarla konuşurken yüzü kızarıyordur. </st><st c="2401">Heloise imiş! </st><st c="2415">Şimdiden kıskanmaya başladım bu kızı. </st></p>
			<p><st c="2453">Otobüs geldiğinde Heloise’i düşünmeyi bıraktım. </st><st c="2501">Zor bir gün olacak diye geçiyordu içimden. </st><st c="2544">Okul yıllarındaki kaygılardan çok farklı bir kaygıydı bu. </st><st c="2602">Farklı bir sorumluluktu. </st><st c="2627">Bilmediğim yerlere girip çıkacak, formlar dolduracak, kendimi beğendirmeye çalışacaktım. </st><st c="2716">Kim bilir benim gibi kaç kişi elinde gazete, kapı kapı dolaşıyor olacak bugün. </st></p>
			<p><st c="2795">Vakit öğleye yaklaştığında listedeki adreslerin yarısının üzerini çizmiştim. </st><st c="2872">İş yerlerinin çoğu yabancı dil bilen eleman arıyor. </st><st c="2924">Bense okulda verilen İngilizcenin ilerisine geçememiştim. </st><st c="2982">O da öyle yetersiz ki. </st><st c="3005">Bilgisayar programlarının da çoğunu bilmem. </st><st c="3049">Ama işe alınırsam kısa sürede öğrenirim sanırım. </st><st c="3098">Bazı iş yeri sahipleri de sanki sekreter değil de manken alacaklarmış gibi tepeden tırnağa süzüyor, neredeyse vücut ölçümü soracaklar. </st><st c="3233">Kimisi de pazarlama elemanı arıyor. </st><st c="3269">Ben iyi bir pazarlamacı olabileceğimi sanmıyorum. </st><st c="3319">İnsanlara su arıtma cihazı, albüm, tencere, ruj, parfüm gibi şeyleri satmak için dil dökmek benim harcım değil. </st><st c="3431">Böyle bir işten para kazanılacağına da inanmıyorum. </st><st c="3483">Satış üzerinden prim veriyorlarmış. </st><st c="3519">Eee, ya satamazsam? </st><st c="3539">Zaten insanların çoğu kapıya gelen birinden alışveriş yapmayı güvenli bulmuyor ki. </st><st c="3622">Annemden de biliyorum, zili çalan bütün satıcıları geri çevirir. </st></p>
			<p><st c="3687">Umudum gittikçe tükeniyordu. </st><st c="3716">Bu dünyada bana göre bir iş yok artık diye düşünmeye başlamıştım. </st><st c="3782">Sonunda bilgisayar, faks, fotokopi makineleri pazarlayan bir şirketin kapısını çaldım. </st><st c="3869">Gazetedeki duyuru şöyleydi:</st></p>
			<p><st c="3896">ANKET YAPABİLECEK GENÇLER ARANIYOR.</st></p>
			<p><st c="3932">Beni salona aldıklarında on beş kişinin daha beklediğini görünce karamsarlığım arttı. </st><st c="4019">Kızlı, erkekli yaşıtım gençler. </st><st c="4051">Hepsi de iyi giyimli görünüyor. </st><st c="4083">Herhalde işe kabul edilebilmek için bugün kendilerine özen göstermişler. </st><st c="4156">Kızların makyajı biraz abartılıydı. </st><st c="4192">Ben nasıl görünüyordum acaba? </st><st c="4222">Sabah evden çıkarken aynada kendimi incelemiş, beğenmiştim. </st><st c="4282">Ama dört beş saat umutsuzlukla dolaşmak sanırım her yerime yansımıştır. </st><st c="4354">Acaba nasıl bir özellik arıyorlar diye merak ediyorum. </st><st c="4409">İnsanın anket yapabilmek için fazla bir özelliğe sahip olması gerekir mi?</st></p>
			<p><st c="4482">Ben de diğerleri gibi sabırla görüşme sıramın gelmesini bekledim. </st><st c="4549">Bu arada elimize birer form tutuşturdular. </st><st c="4592">Bu formdaki soruları yanıtladıktan sonra görüşme için içeri alınacakmışız. </st><st c="4667">Soruları yanıtladım. </st><st c="4688">Bildik şeyler... </st><st c="4705">Hangi okulu bitirmişiz, ilgi alanlarımız, ücreti aylık olarak mı prim olarak mı almak istermişiz, adres, telefon, e-posta... </st><st c="4830">Takıldığımız sorularda birbirimize danıştık. </st><st c="4875">Salondakilerden kısa boylu esmer bir genç cin gibiydi, akıl veriyordu durmadan:</st></p>
			<p><st c="4954">– Prim olarak isteyelim, arkadaşlar. </st><st c="4992">Böylece yaptığımız anket başına para alırız. </st><st c="5037">Ne kadar çok anket yaparsak o kadar kazançlı oluruz. </st><st c="5090">Ayrıca aylık ücret olarak da bir miktar para ödesinler bize. </st></p>
			<p><st c="5151">Bu bana da uygun geldi, isteğimi form üzerinde belirttim. </st></p>
			<p><st c="5209">Sekreter gelip topladı kâğıtları. </st><st c="5243">Çok havalı bir kız, dimdik yürüyor, bize de epeyce yüksekten bakıyor. </st><st c="5313">Öyle ya, o havalanmasın da kim havalansın? </st><st c="5356">Bu zamanda iş bulmak, hava atmak için önemli bir neden. </st></p>
			<p><st c="5412">Sonunda birer birer içeriye çağrıldık. </st><st c="5451">Sıra bana geldiğinde çok heyecanlanmıştım. </st><st c="5494">Bu işi almam gerekliydi. </st><st c="5519">Çiğdem dolmakalem eksikliği gibi saçma sapan bir nedenle kötü not almamalıydı. </st><st c="5598">Eskimiş, okunamaz hale gelmiş kitaplarla değil, pırıl pırıl kitaplarla gidebilmeliydi okula. </st><st c="5691">Bir işim olursa annemin nişan, düğün hayalleri kurmasına da fırsat vermemiş olurdum. </st><st c="5776">Beyaz atlı prens de hangi masaldan geldiyse ona geri dönerdi. </st><st c="5838">Mısır’daki zengin akrabamızın miras işleriyle uğraşmaktan kurtulurduk! </st><st c="5909">Rapunzel’in aklı, saçı gibi uzun olamaz mı yani? </st></p>
			<p><st c="5958">Kapıyı açıp girdim. </st><st c="5978">Koskoca bir odaydı, pek eşya yoktu içeride. </st><st c="6022">Büyük bir masanın başında iyi giyimli, otuz yaşlarında bir adam vardı. </st><st c="6093">Beni görünce ayağa kalktı. </st><st c="6120">Daha önceki iş yerlerinde hiç böyle karşılanmadığım için çok şaşırdım. </st><st c="6191">Hatta arkamda biri mi var diye dönüp baktım, hayır benim için kalkmıştı. </st><st c="6264">O an kendimi çok önemli biri gibi duyumsadım. </st><st c="6310">Omuzlarım dikleşti, içimdeki güven duygusu arttı. </st><st c="6360">Ne güzel! </st><st c="6370">Hiç tanımadıkları biri içeri giriyor, üstelik kendilerinden iş isteyen biri, onlar da saygı gösterip ayağa kalkıyorlar. </st><st c="6490">Bu işi almalıydım. </st><st c="6509">İnsana saygı duyulan bir yerde çalışmayı kim istemez? </st><st c="6563">Müdür olduğunu sandığım kişi elimi incelikle sıktı, adını söyledi : “Gürsel Ertekin.” Oturmam için koltuğu gösterdi. </st><st c="6680">Ben oturmadan da yerine oturmadı. </st></p>
			<p><st c="6714">Gürsel Bey’in kibarca yönelttiği soruları yanıtladım. </st><st c="6768">Konuşurken diksiyonumun bozuk olmaması için kendimi çok zorladım. </st><st c="6834">Sanırım heyecandan yüzüm kızarmıştı, terlediğimi hissediyordum. </st><st c="6898">Onun son cümlesiyle rahatladım.</st></p>
			<p><st c="6929">– Peki Özlem Hanım, pazartesi günü saat dokuzdaki toplantımıza katılabilirsiniz, sizi de anketörlerimiz arasına aldık.</st></p>
			<p><st c="7048">Deminden beri kastığım gövdem birden gevşeyiverdi. </st><st c="7100">Teşekkür ettim, Gürsel Bey yine incelikle elini uzattı, tokalaştık. </st><st c="7168">Kapının koluna uzandığımda güzel bir övgüde bulundu. </st></p>
			<p><st c="7221">– Saçlarınız ne kadar güzel! </st></p>
			<p><st c="7250">– Teşekkür ederim.</st></p>
			<p><st c="7268">Bu övgünün ve işe alınmanın verdiği güvenle odadan çıktım. </st><st c="7328">Şimdi anlıyordum sekreterin havasını. </st><st c="7366">Gürsel Bey, burada önemli bir müdür olmalıydı ve çalışanlara yaklaşımı çok içten ve sıcak olduğu için herkes halinden gayet memnundu. </st><st c="7500">İnsanın kabul görmesi, on sekiz yaşındayken kendisine hanım diye saygıyla yaklaşılması, bir işinin olması çok güzeldi, çok güzel. </st><st c="7630">Bu sevinçle iş yerinin merdivenlerini ikişer üçer atlayarak indim. </st><st c="7697">Kapı önünde benim gibi yüzü ışıldayan üç kişi daha vardı. </st><st c="7755">Bunlardan biri içeride primle ücretle ilgili önerilerde bulunan kısa boylu esmer çocuktu. </st><st c="7845">Anlaşılan aynı ekip içinde yer alacaktık. </st><st c="7887">Onlar da işe alındığımı yüzümden anlamış olacaklar. </st><st c="7939">Esmer çocuk elini uzattı. </st></p>
			<p><st c="7965">– Kutlarım, galiba siz de anketör oldunuz.</st></p>
			<p><st c="8007">Sonra hepsiyle tanıştım. </st><st c="8033">Esmer çocuğun adı Tayfun’muş. </st><st c="8063">Diğer gencin adı İlker, çok alımlı görünen kızın adıysa Şeyma... </st><st c="8128">Şeyma bir öneride bulundu.</st></p>
			<p><st c="8154">– Hadi arkadaşlar, yeni işimizi kutlamak için oturup bir şeyler içelim.</st></p>
			<p><st c="8226">Diğerleri onayladılar, bana baktılar. </st><st c="8265">Birbirimizi tanımak için iyi bir fırsat olur diye düşündüm. </st><st c="8325">Artık işim vardı, para kazanacaktım, iş arkadaşlarımla bir yere oturup bir şeyler içebilirdim herhalde. </st><st c="8429">Ben de onaylayınca biraz yürüyüp ağaçların gölgelediği bir çay bahçesine oturduk. </st><st c="8511">İlker ve Şeyma kola, Tayfun bira söyledi; ben de çay istedim. </st><st c="8573">İçeceklerimiz geldiğinde bardaklarımızı kaldırıp kutlama sözleri eşliğinde ilk yudumlarımızı aldık. </st><st c="8673">Tayfun bira içiyor olmanın bir üstünlük olduğunu ima eden bakışlarla konuşmaya başladı. </st></p>
			<p><st c="8761">– Bu, alkollü içki sayılmıyor Avrupa’da. </st></p>
			<p><st c="8802">Onu biraz bozmak istedim, şeytan dürttü işte. </st><st c="8848">Biraz alayla sordum.</st></p>
			<p><st c="8868">– Demek Avrupa’da da yaşadın? </st></p>
			<p><st c="8899">– Bilmek için orada yaşamaya ne gerek var kızım? </st><st c="8948">Sen hiç film izlemiyor musun? </st></p>
			<p><st c="8978">Daha yeni tanıştığım bir insanın hemen senli benli olması rahatsız etmişti beni. </st><st c="9059">“Kızım”mış, ukala... </st><st c="9080">Daha ilk günden iş arkadaşlarımla çatışmak istemediğim için sustum. </st><st c="9148">Ben iyi bir iş bulmak, yeteri kadar para kazanmak, ailemle birlikte mutlu yaşamak istiyordum. </st></p>
			<p><st c="9242">Herkes niçin iş aradığını, daha önce nerelerde çalıştığını anlatmaya başladı. </st><st c="9320">Şeyma gerçekten çok güzel bir kız, anladığım kadarıyla ekonomik sorunu da yok gibi. </st><st c="9404">Üniversite sınavına girmemiş.</st></p>
			<p><st c="9433">– Girsem de kazanamazdım, boş yere niçin sıkıntıya gireyim?</st></p>
			<p><st c="9493">Ailesinden harçlık almak istemediği için, insanları tanımak için böyle işlere girip çıkıyormuş. </st><st c="9590">Anket yapmak sıkıcı olmadığından tam ona göreymiş. </st></p>
			<p><st c="9641">Tayfun birasından koca bir yudum alıp bizden çok büyükmüş gibi pozlar alıp konuşuyordu:</st></p>
			<p><st c="9728">– Benim derdim yalnızca para kazanmak değil. </st><st c="9774">Ticaretin her türlüsünü öğrenmek için böyle bir işi seçtim. </st><st c="9834">Neden biliyor musunuz? </st><st c="9857">Şimdi biz sokaktaki insanlarla değil, şirketlerle anket yapacağız. </st><st c="9924">Küçük bir emlakçı dükkânından tutun, çok büyük firmalara kadar girip çıkacağız. </st><st c="10004">Eee bu dolaşmalar sırasında daha iyi bir yere kapak atmak için bir yığın fırsat çıkabilir karşıma. </st><st c="10103">Benim derdim transfer olmak! </st></p>
			<p><st c="10132">Tayfun da böyle biriydi işte... </st><st c="10164">İleride kendi iş yerini açıp patron olmak gibi hayalleri var.</st></p>
			<p><st c="10225">İlker çok sessiz görünüyor. </st><st c="10254">O da benim gibi üniversite sınavında başarılı olamayınca iş aramaya karar vermiş. </st><st c="10336">Biriktirdiği para ile dershaneye gidecekmiş. </st><st c="10381">Belki ben de onun gibi yapabilirim. </st><st c="10417">Çok istediğim hukuk fakültesinde okuma şansı bulabilirim. </st><st c="10475">Yeteri kadar kazanabilecek miyiz acaba? </st><st c="10515">Bu soruyu ortaya atınca Tayfun her şeyi bilir havalarında söze girdi hemen. </st><st c="10591">Şimdiden iş bilir pazarlamacı görünümündeydi. </st></p>
			<p><st c="10637">– Yalnızca anket yapmayı düşünüyorsanız dershane parası falan kazanamazsınız arkadaşlar.</st></p>
			<p><st c="10725">İlker’in merak ettiği şey ise bambaşkaydı:</st></p>
			<p><st c="10768">– Acaba anket formlarını kafadan doldursak sahte olduğunu anlayabilirler mi? </st></p>
			<p><st c="10846">İlker’in daha işe başlamadan birtakım kurnazlıklar düşünmesi şaşırttı beni. </st></p>
			<p><st c="10922">Tayfun bira bardağını içindeki son damlaları da bırakmayacak biçimde kafasına dikip yanıtladı İlker’in sorusunu:</st></p>
			<p><st c="11034">– Her gün fazladan bir iki tane hayalî anket yapabilirsin, ama yine de yetmez. </st><st c="11114">Anket başına çok fazla ödemezler ki. </st><st c="11151">Para kazanmak için tek yol var arkadaşlar, büyük paralar kazanmak için...</st></p>
			<p><st c="11224">Merakla bakıyorduk Tayfun’un ağzına. </st><st c="11262">Farklı amaçlarla da olsa hepimiz çok para kazanmak istiyorduk. </st><st c="11325">Diğerlerini bilmiyordum, ama ben hilesiz, dürüst bir yol bulabiliriz sanıyordum. </st><st c="11406">Bizim ilgili bakışımız Tayfun’u iyice havaya soktu. </st><st c="11458">Sanki küçük bir çeteydik ve Tayfun da çetenin başı gibi görünüyordu. </st></p>
			<p><st c="11527">– Bakın arkadaşlar, diyelim ki anket yaparken o iş yerinin fotokopi makinesi almak istediğini anladık, işte o zaman bizzat biz devreye girmeliyiz. </st><st c="11674">Biliyorsunuz bizim anketlerimize göre şirkete pazarlama ekibinden elemanlar gönderiliyor, satışı onlar yapıyor, satış primi demek, büyük para demek. </st><st c="11823">Bunu neden onlara kaptıralım ki?</st></p>
			<p><st c="11855">İlker de, Şeyma da onaylar biçimde başlarını salladılar. </st><st c="11913">Onları dinledikçe şaşkınlığa düşüyordum. </st><st c="11954">Hayali anket yapmak, satış için dolaplar çevirmek, dürüstçe gelmiyordu bana. </st><st c="12031">Kendi görüşümü söylemek istedim. </st></p>
			<p><st c="12064">– Ama bu şirket bizi pazarlama elemanı olarak almadı ki, anket yapmak için işe alındık. </st><st c="12152">Pazarlama elemanları özel olarak yetiştirilmiş olmalı. </st><st c="12207">Üstelik yalan yanlış form doldurduğumuz anlaşılırsa işimizi kaybederiz. </st></p>
			<p><st c="12279">Tayfun küçümseyerek baktı bana. </st><st c="12311">Şeyma güldü, saçlarını eliyle arkaya atıp kulağıma eğildi. </st></p>
			<p><st c="12370">– Bu ne saflık kızım! </st><st c="12392">Kurtlar sofrasında yerini alamazsın sen...</st></p>
			<p><st c="12434">Kurtlar sofrası mı? </st><st c="12455">Eğer böyle düşünürsek birbirimizin gözünü oymak için fırsat kolluyoruz demektir. </st><st c="12536">Başkalarının üzerine basarak, başkalarını ezerek, yok sayarak mı oturacağım sofraya? </st><st c="12621">O zaman açlık grevine başlarım daha iyi. </st></p>
			<p><st c="12662">İlker daha esnek olmaya çalışıyordu, ama sonuçta o da birtakım kandırmacaların peşindeydi.</st></p>
			<p><st c="12752">– Canım koskoca şirket, birkaç ankete fazladan para verdi diye batacak değil ya... </st></p>
			<p><st c="12836">Tayfun yine akıl hocalığını sürdürerek bana döndü:</st></p>
			<p><st c="12886">– Kızım, böyle düşünürsen ancak boğaz tokluğuna çalışırsın, hiç para kazanamazsın. </st><st c="12970">Eğer şirket senin satışına karşı çıkarsa ve ille de pazarlamacısını devreye sokmak isterse sen de başka bir şirketin fotokopi makinesini pazarlarsın, bağlantı kurarsın, anladın mı? </st><st c="13151">Bu zamanda kurt olacaksın, kurt! </st><st c="13184">Kuzu oldun mu yerler seni. </st><st c="13211">Oh, ne iyi ben gidip anket yapayım, şirkette ne var ne yok öğreneyim, arkamdan satış elemanı gelip malı götürsün. </st><st c="13325">Yağma yok!</st></p>
			<p><st c="13335">Doğrusu böyle hinlikleri hiç düşünmüyordum. </st><st c="13380">Düşünsem bile herhalde yapamaz, elime yüzüme bulaştırırdım. </st><st c="13440">Pazarlama bana göre değildi, sanırım şirketin deneyimli, eğitimli elemanları işin bu bölümünü ustalıkla yapıyorlardı. </st><st c="13558">Üstelik bana çok nazik davranan Gürsel Bey’e de haksızlık etmiş olurdum. </st><st c="13631">Çok etkileyici bir adam, belki de ona âşık olurum. </st><st c="13682">Hay Allah, ben böyleyim işte. </st><st c="13712">Birazcık etkisinde kaldığım birine hemen âşık olduğumu sanıyorum. </st><st c="13778">Kızıp azarladım içimdeki beni. </st><st c="13809">Hani beyaz atlı prensi masalına geri yollamıştın Özlem? </st><st c="13865">Hadi kızım kendine gel, sırtını kimseye dayamadan da mutlu ve başarılı olabilirsin. </st><st c="13949">Sabah Taylan’a âşık olduğunu sanıyorsun, akşam patronuna. </st></p>
			<p><st c="14007">Taylan’ı görsem de bana şu Abelard’ın öyküsünü anlatsa... </st><st c="14065">Neydi kızın adı, Heloise mi? </st></p>
			<p><st c="14094">Anket arkadaşlarımla vedalaştım. </st><st c="14127">Onlar biraz daha oturacaklarmış. </st><st c="14160">Ben masadan kalkarken Tayfun saçımı hafifçe çekti.</st></p>
			<p><st c="14210">– Pazartesi görüşürüz Rapunzel! </st></p>
			<p><st c="14243">Dedim ya, hemen senli benli olmuştu bu çocuk. </st><st c="14289">Bense biraz uzak durmak istiyordum onlardan, düşünceleri hoşuma gitmemişti. </st><st c="14365">Kolay yoldan hemencecik para kazanmak... </st><st c="14406">İlk bakışta herkese cazip görünüyor, ama insan yaptığı işin hesabını kendisine ve başkalarına yüzünün akıyla verebilmeli. </st><st c="14528">Şöyle şöyle dolaplar çevirdim de şu kadar kazancım oldu diye övünemem ben, kimse övünmemeli. </st></p>
		</div>
	<div id="charCountTotal" value="14621"></div></body>
</html>
