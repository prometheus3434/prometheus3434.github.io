<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-12</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-12" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-12"><st c="0">Evden Uzakta</st></p>
			<p><br /><br /><br /></p>
			<p><st c="12">Elim zile uzandığında, ya evde değilse düşüncesi gelip oturdu içime. </st><st c="82">Öyle ya, telefon bile etmemiştim. </st><st c="116">Arkadaşlarıyla dışarı çıkmış olabilir, bir oyun izlemeye gitmiş olabilir, ben o zaman ne yapardım? </st><st c="215">Kapının önünde o gelinceye kadar beklerdim herhalde. </st></p>
			<p><st c="268">Zile bastım. </st><st c="281">Yanıt yok. </st><st c="292">Bir daha çaldım, yok... </st><st c="316">Son kez... </st><st c="327">Hayır, evde değil. </st><st c="346">Görünen o ki sokakta kalmıştım. </st><st c="378">Belki bu gece hiç gelmeyecek. </st><st c="408">Komşularının kapısını çalıp sorsam mı acaba? </st><st c="453">Nerede olduğunu biliyorlar mıdır? </st><st c="487">Olmaz olmaz, yalnız yaşayan bir kadının kapısına bu saate gelen biri kuşku çeker, dedikodu bile yaparlar. </st><st c="593">En iyisi oturup beklemek. </st><st c="619">Neyse ki hava soğuk değil. </st><st c="646">Ne olursa olsun, dönmeyeceğim o eve. </st></p>
			<p><st c="683">Beni neden anlamıyor babam? </st><st c="711">Doktor olmak için en küçük bir heves yok ki içimde. </st><st c="763">Ben olsam da kötü bir doktor olurdum herhalde. </st><st c="810">Başarısız, hastalarını iyileştiremeyen, belki de kan gördüğünde, tükürük gördüğünde midesi bulanan bir doktor... </st><st c="923">Babam böyle birine muayene olmak ister mi? </st></p>
			<p><st c="966">Biraz dolaşıp vakit öldürmek için apartmandan çıktım. </st><st c="1020">Sokak lambaları pırıl pırıl aydınlatıyor çevreyi, ama içim karanlık. </st><st c="1089">Leyla’nın evi güzel bir sokakta, ama benim bu güzelliğin tadını çıkaracak keyfim yok. </st><st c="1175">Annem merak etmiş midir? </st><st c="1200">Telefon etsem... </st><st c="1217">İyiyim ben desem, bir arkadaşımdayım desem. </st><st c="1261">İntihar ettiğimi sanmasınlar, annem kahrolur üzüntüsünden, polise haber verirler belki. </st><st c="1349">Evden kaçan çocuklar gibi oldum neredeyse. </st><st c="1392">Ya telefonu babam açarsa... </st><st c="1420">Kapatırım o zaman, kapatırım, onun sesini duymak istemiyorum, yalnızca “Alo” dese bile duymak istemiyorum. </st><st c="1527">Neyse ki annem açtı telefonu.</st></p>
			<p><st c="1556">– Alo... </st><st c="1566">Anne! </st><st c="1572">Anne ağlama lütfen, ağlama dinle beni. </st><st c="1611">İyiyim, gerçekten çok iyiyim. </st><st c="1641">Bir süre böyle kalmak istiyorum anne… Yakın bir arkadaşım var, onunla kalacağım… Kim olduğunu söylemek istemiyorum anne. </st><st c="1762">İş bulacağım. </st><st c="1776">Evet, param var, harçlıklarımdan biriktirdiğim param var, iş bulana kadar idare eder beni. </st><st c="1867">Merak etme kötü işlere bulaşmam. </st><st c="1900">Yakında seni yine ararım anne. </st><st c="1931">Hoşça kal.</st></p>
			<p><st c="1941">Off! </st><st c="1947">Nasıl da üzgündü. </st><st c="1965">Hiç söz etmedi babamdan, öfkesi büyümüştür iyice. </st><st c="2015">Kapıyı gösterdiğinde gidebileceğimi düşünmedi belki de. </st><st c="2071">Biriyle dertleşmeye öyle çok ihtiyacım var ki... </st><st c="2120">Leyla döndü mü acaba? </st><st c="2142">Gidip kapıyı bir daha çalmalı, belki de evde uyuyordur. </st><st c="2198">Evin penceresi bu sokaktan görünseydi, ışığın yanıp yanmadığına bakardım, ama görünmüyor. </st></p>
			<p><st c="2288">Yeniden çıktım merdivenleri, yeniden çaldım zili. </st><st c="2338">İçeriden kedi miyavlaması geliyor. </st><st c="2373">Bir kedi almış demek ki. </st><st c="2398">Onunla tanıştığımızda kedisi yoktu. </st><st c="2434">Bu iyi bir işaret aslında, evde bir hayvan varsa bu gece dönmesi gerekir. </st></p>
			<p><st c="2508">Kapının önüne oturup içerideki kediyle konuşmaya başladım, can sıkıntısından. </st><st c="2586">Kedi beni bayağı ciddiye almıştı, arada bir miyavlayarak devam et, anlat diyordu ya da ben kafayı yiyordum.</st></p>
			<p><st c="2693">– Yaaa öyle işte, sonunda kovuldum. </st><st c="2730">Senin sıcak bir yuvan var, zamanında verilen yemeğin var, benimse ne olacağım belli değil. </st><st c="2821">Şu an senin yerinde olmayı ne kadar istediğimi bilemezsin. </st></p>
			<p><st c="2880">Ben kediyle konuşurken Leyla gelmiş, fark etmemişim. </st><st c="2933">Birden “Taylan” diye seslenince irkildim.</st></p>
			<p><st c="2974">– Ne yapıyorsun burada? </st><st c="2999">Bu saatte...</st></p>
			<p><st c="3011">– Gidecek bir yer bulamadım...</st></p>
			<p><st c="3042">– Ne oldu? </st><st c="3054">İçeri girelim de anlat.</st></p>
			<p><st c="3077">Leyla kapıyı açar açmaz kedicik hemen onun ayaklarına sürtünmeye başladı. </st></p>
			<p><st c="3152">– Sen de aç kaldın değil mi pisicik? </st></p>
			<p><st c="3189">Eğilip kediyi kucağına aldı, bana yaklaştırdı. </st></p>
			<p><st c="3236">– Kedimi beğendin mi? </st><st c="3258">Ben çok sevdim bu tekiri. </st><st c="3284">Sokakta buldum, öyle cana yakın ki, durakta beklerken ayaklarıma dolanıp durdu. </st><st c="3364">Ben de aldım eve getirdim. </st></p>
			<p><st c="3391">Mutfağa geçtik. </st><st c="3407">Kediye çay tabağıyla süt verdi. </st><st c="3439">Çaydanlığı ocağa koydu.</st></p>
			<p><st c="3462">– Çay içeriz değil mi?</st></p>
			<p><st c="3485">– İçeriz.</st></p>
			<p><st c="3495">– Aç mısın söyle, bak çekinip de aç karnına içmeyesin çayı.</st></p>
			<p><st c="3555">– Hayır, aç değilim.</st></p>
			<p><st c="3576">Tok da sayılmazdım, ama canım hiçbir şey yemek istemiyordu. </st><st c="3637">Ona her şeyi anlattım. </st><st c="3660">Sınav sonucunu, annemin babamın tepkisini. </st><st c="3703">Babamın evden kovuşunu, içimdeki büyük öfkeyi...</st></p>
			<p><st c="3751">– Buraya gelmekle yanlış bir şey yapmadım değil mi?</st></p>
			<p><st c="3803">– Deli misin, neler geliyor aklına? </st><st c="3840">Kızdırma beni, sokağa atarım bak!</st></p>
			<p><st c="3873">Güldüm durumuma.</st></p>
			<p><st c="3890">– Alıştım artık, atarsan at.</st></p>
			<p><st c="3919">Onun yanında olmak gerçekten rahatlatmıştı beni. </st></p>
			<p><st c="3969">– Peki, bütün bunlara annen ne diyor?</st></p>
			<p><st c="4006">– Bizim evde hep babamın dediği olur. </st><st c="4045">Annemi aradım biraz önce, telefonda sesi öyle kötü geliyordu ki... </st><st c="4112">Sanıyorum ben evden çıktıktan sonra babamla iyice tartışmışlar. </st><st c="4176">Babam yine bütün suçu anneme yüklemeye çalışmıştır. </st><st c="4228">Bana çok yüz verdiğini söylemiştir. </st><st c="4264">Annem bu gece sabaha kadar gözünü kırpmaz herhalde.</st></p>
			<p><st c="4315">– Bana kalırsa baban da uyuyamaz. </st><st c="4350">Çoktan pişman olmuştur.</st></p>
			<p><st c="4373">Beni geri göndermek için mi böyle konuşuyordu bilmiyorum. </st><st c="4432">Belki babamı hiç tanımadığı içindir. </st></p>
			<p><st c="4469">– Eğer bu gece beni konuk edemeyeceksen giderim.</st></p>
			<p><st c="4517">Şakayla karışık bir kızgınlıkla baktı yüzüme.</st></p>
			<p><st c="4563">– Aksiliğin üzerinde Taylan, sinirlerin bozulmuş senin. </st><st c="4620">Hiç aklıma gelmeyen düşünceler var kafanda. </st><st c="4664">Bu gece konuğumsun tabii. </st><st c="4690">Yarın yerleşebileceğin bir yer bulmaya çalışırız. </st><st c="4740">Bizim gençlik grubundan Oytun’la Kemal birlikte daire kiralamışlardı. </st><st c="4810">Üçüncüye de yer vardır belki. </st><st c="4840">Olmasa bile yer buluncaya kadar burada kalırsın. </st></p>
			<p><st c="4889">Leyla o gece salondaki kanepeyi benim için hazırladı. </st><st c="4943">Battaniye ve yastık getirip salondan çıktı. 	</st></p>
			<p><st c="4987">Uzandım, kendimi o kadar yorgun hissediyordum ki... </st><st c="5039">Ama bedensel bir yorgunluk değildi bu. </st><st c="5078">Kafamın içinde korkunç bir karışıklık vardı. </st><st c="5123">Lambayı söndürdüm. </st><st c="5142">Diğer evlerin pencerelerinden, yoldaki taşıtların ışığından duvarda türlü gölge oyunları oluşuyordu, onları izledim. </st><st c="5259">Ben de bir anda ışık hızıyla on sekiz yıldır var olduğum evimden başka bir eve gelmiştim. </st><st c="5349">Ama yaşam bir oyun değildi ki, ciddi bir işti. </st><st c="5396">Belki de Leyla’ya yük olacaktım. </st><st c="5429">O beni kırmamak için incelikli davranmaya çalışıyor olabilirdi. </st><st c="5493">Onun da kendine göre bir yaşama düzeni, alışkanlıkları vardı, bu düzeni bozmaya hakkım var mı? </st></p>
			<p><st c="5588">Bu kaygılarla uyuyakalmışım. </st><st c="5617">Uyandığımda gece gördüğüm düşlerden dolayı uzun bir yolculuktan dönmüş gibi yorgundum. </st><st c="5704">Düşümde babam başroldeydi. </st><st c="5731">Bana sürekli işaret parmağını doğrultuyor: “Yanlış yoldasın! </st><st c="5792">Yanlış yoldasın!” diye bağırıyor. </st><st c="5826">Ben pencereyi açıyor ve kendimi boşluğa bırakıyorum. </st><st c="5879">Babam hâlâ arkamdan bağırıyor, aynı sözlerle. </st><st c="5925">Tam yere düşecekken kıpkırmızı tüyleri olan bir kuşa dönüşüyorum. </st><st c="5991">Uçuyorum, uçuyorum... </st><st c="6013">İnsanlar aşağıda kalıyor. </st><st c="6039">Tanıdığım birçok insanı görüyorum aralarında. </st><st c="6085">Babam da orada, hâlâ tehdit edercesine işaret parmağını sallayıp duruyor: “Yanlış yoldasın!” Bazıları ellerini gözlerine siper etmiş uçuşumu izliyor. </st><st c="6235">Çocuklar el çırpıyor. </st><st c="6257">Derken yerdekilerden uzun saçlı biri –sonra onun Özlem olduğunu anlıyorum– saçlarını kanat gibi açarak havalanıyor, yanıma geliyor. </st><st c="6389">Hadi Taylan, in aşağıya eskisi gibi ol, diyor. </st><st c="6436">Beni nasıl tanıdığını soruyorum; çünkü kırmızı tüylü bir kuşum hâlâ... </st><st c="6507">Gülümsüyor. </st><st c="6519">Gözlerinden, diyor. </st><st c="6539">Bir de tanımak için seven bir yürek olmalıymış. </st><st c="6587">Yüreğimle tanıdım seni, diyor. </st><st c="6618">Hangi biçime girersen gir, tanırım. </st><st c="6654">Benimle gelmesini istiyorum, gelmiyor. </st><st c="6693">O da beni aşağıya indirmeye çalışıyor, inatla reddediyorum. </st><st c="6753">Kızıyor ve yeniden aşağıya iniyor. </st></p>
			<p><st c="6788">Uyandığımda anımsadıklarım bunlardı, daha başka şeyler de vardı, ama hepsini toparlayamamıştım. </st><st c="6884">Leyla girdi salona. </st><st c="6904">Neşeyle gülümsedi.</st></p>
			<p><st c="6922">– Hadi bakalım Taylan, yeni bir gün başlıyor. </st><st c="6969">Bütün gün yatmayacaksın değil mi?</st></p>
			<p><st c="7002">O günle birlikte olaylar çok hızlı ilerlemeye başladı. </st><st c="7058">Leyla bana bir kitabevinde yarım günlük iş buldu. </st><st c="7108">Tiyatroda prova olmadığı zamanlar tam gün de çalıştığım oluyordu. </st><st c="7174">Kitabevi sahibi aynı zamanda yayıncılık da yapıyormuş. </st><st c="7229">Bana dizgi işi yapıp yapamayacağımı, yazım kurallarını bilip bilmediğimi de sordu. </st><st c="7312">Oyunculuğun tadını almamı sağlayan edebiyat öğretmenimizden yazım kurallarını büyük bir keyifle öğrenmiştim. </st><st c="7421">Böylece kitabevinin arka odalarından birinde, bilgisayarın başında yayıncının yazmamı istediği metinleri dizmeye başladım. </st></p>
		</div>
	<div id="charCountTotal" value="7544"></div></body>
</html>
