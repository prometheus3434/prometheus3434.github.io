<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-16</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-16" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-16"><st c="0">Buluşma</st></p>
			<p><br /><br /><br /></p>
			<p><st c="7">Biraz erken gittim Mavi Bahçe’ye. </st><st c="42">Öyle heyecanlıydım ki... </st><st c="67">Aylardır görmemiştim Özlem’i. </st><st c="97">Değişmiş olabileceğini düşünüyordum. </st><st c="134">Aramıza başka biri de girmişti üstelik. </st><st c="174">Bunu hak etmiştim belki, onu arayıp sormadım, unutmuş gibiydim. </st><st c="238">O da gitti başkasını sevdi. </st><st c="266">Ya da sevdiğini sandı. </st><st c="289">Öyle olmalı, çünkü uzun sürmedi. </st></p>
			<p><st c="322">Bundan sonra onu üzmemek için elimden geleni yapacağım, hiçbir zaman kazanılmış bir sevgi olarak bakmayacağım ilişkimize... </st><st c="446">İnsan her an kaybedebilir. </st></p>
			<p><st c="473">Bahçede gençler var. </st><st c="494">Üniversite öğrencileri olmalılar. </st><st c="528">Kimisi sevgilisiyle gelmiş, kimisi arkadaş grubuyla oturuyor, kendi aralarında konuşup gülüşüyorlar. </st><st c="629">Özlem de öyle olacak yakında, öğrenci grupları içinde yerini alacak. </st><st c="698">Ben de konservatuara girebilsem... </st></p>
			<p><st c="733">Saçlarını sahiden kestirdi mi, yoksa şaka mıydı? </st><st c="782">Biraz sonra belli olur, umarım yalnızca şakadır. </st><st c="831">Onun saçlarına dokunmak istiyorum. </st><st c="866">Ellerinden tutmak, saçlarını koklamak, öpmek istiyorum. </st><st c="922">Bugüne dek içimden hep geçti, ama çekindim, izin vermez sandım, kızar, belki kötü bir söz söyler diye korktum. </st><st c="1033">Şu yemyeşil çardakta oturan sevgililer gibi olabilsek. </st><st c="1088">Çok mutlu görünüyorlar. </st><st c="1112">Kimseden de çekinmiyorlar. </st><st c="1139">Buraya oturduğumdan bu yana el ele, göz gözeler. </st><st c="1188">Arada bir kaçamak öpücükler... </st><st c="1219">Okuldayken sınıfın penceresinden yan binanın çatısını gözlerdim hep. </st><st c="1288">Orada hep kumrular olurdu; sevişen, öpüşen kumrular... </st><st c="1343">İnsanların böyle kuşlar gibi sevişmesi çok güzel! </st><st c="1393">Sanırım daha fazla bakmamalıyım, yoksa rahatsız olup başka bir yere gidecekler. </st><st c="1473">Onların da biraz sonra gelecek olan sevgilimi görmelerini istiyorum, bütün dünyanın görmesini istiyorum. </st><st c="1578">Bütün insanlara haykırmak istiyorum:</st></p>
			<p><st c="1614">“Benim bir sevgilim var! </st><st c="1640">Onu seviyorum! </st><st c="1655">Onu çok seviyorum! </st><st c="1674">O da beni seviyor!”</st></p>
			<p><st c="1693">Ben tam bunları hayal ederken biri arkadan üzerime eğilip gözlerimi kapadı. </st><st c="1770">Gözlerimin üzerindeki güvercin hafifliğindeki bu eller, bu yumuşaklık, bu koku Özlem’den başka kimin olabilir! </st><st c="1881">Yalnız elinden değil, üzerime dökülen, yumuşacık bir şelale gibi dökülen saçlarından da tanımıştım onu. </st><st c="1985">Ama biraz oyun oynamak istedim. </st></p>
			<p><st c="2017">– Ebru?</st></p>
			<p><st c="2024">Yumuşacık, sıcacık elleri bir anda soğudu, kasıldı sanki... </st><st c="2085">Sürdürdüm oyunu.</st></p>
			<p><st c="2101">– Ceren?</st></p>
			<p><st c="2110">Daha fazla dayanamadı ve kafama pat diye vurdu çantasıyla. </st><st c="2170">Masum masum gülümsedim.</st></p>
			<p><st c="2193">– Yalnızca şaka yapmıştım! </st></p>
			<p><st c="2221">Yüzündeki kaygı o zaman uçtu, ona sarıldım, yanağından öptüm, saçlarını kokladım. </st><st c="2303">O sandalyesine otururken eli hâlâ ellerimdeydi. </st><st c="2351">Bu eli hiç bırakmak istemiyordum. </st><st c="2385">O da öyleydi, bakışlarından, sarılışındaki içtenlikten anlıyordum onun da beni çok özlediğini. </st><st c="2480">Başını omzuma yasladı. </st><st c="2503">Saçlarını, upuzun saçlarını okşadım. </st><st c="2540">Elleri ellerimde kıpır kıpırdı.</st></p>
			<p><st c="2571">– Yeniden başlamak ne güzel, çok mutluyum Taylan, dedi. </st></p>
			<p><st c="2628">Ben de öyleydim, hep böyle kalmak isterdim, onun yanında. </st><st c="2686">Her yerde onunla olmak isterdim. </st><st c="2719">Güzel anlarda da, kötü anlarda da... </st><st c="2756">İkimiz de aradığımız sevgiyi, güveni, anlayışı birbirimizde bulmuştuk. </st><st c="2827">Bu sevginin sürmesinden başka bir dileğimiz yoktu. </st></p>
			<p><st c="2878">O gün saatin nasıl geçtiğini anlayamadık. </st><st c="2920">O bana sınavlara nasıl hazırlandığını, arkadaşlarının ve annesinin desteğini, sevinçli haberi nasıl aldığını anlattı. </st><st c="3038">Ben de ona oynadığımız oyunun provalarından, yönetmenin beni nasıl yönlendirdiğinden, konservatuar sınavlarına gireceğimden, iyi yetişmiş bir oyuncu olmak istediğimden söz ettim. </st></p>
			<p><st c="3217">Sesini çıkarmadan dinledi beni. </st><st c="3249">Bütün ideallerimi paylaşıyor ve destekliyormuş gibiydi. </st><st c="3305">Arada bir saatine göz attığını fark ettim. </st><st c="3348">Yoksa sıkılmaya mı başlamıştı? </st><st c="3379">Belki de hep oyunculuktan, tiyatrodan söz ettiğim için canı sıkıldı. </st></p>
			<p><st c="3448">– Neden saatine bakıp duruyorsun? </st></p>
			<p><st c="3482">– Annem... </st><st c="3493">Sekizde gelmemi söyledi. </st></p>
			<p><st c="3518">Saatime baktım, saat tam sekizdi. </st></p>
			<p><st c="3552">– Biraz geç gitsen olmaz mı?</st></p>
			<p><st c="3580">– Kalmayı ben de isterim. </st><st c="3607">Fazladan bir yarım saat kopardım, ama zaten eve gidene kadar sekiz buçuk olur. </st></p>
			<p><st c="3686">Zamanın nasıl bu kadar hızla aktığını anlayamamıştım. </st></p>
			<p><st c="3740">– Sen de gel benimle Taylan. </st><st c="3769">Belki sizinkilerin kapısını çalarsın, hiç barışma isteği yok mu içinde?</st></p>
			<p><st c="3840">– Bunu isteme benden Özlem. </st><st c="3869">Babam ters adamdır, unuttun mu? </st><st c="3901">Olur olmaz bir şey yapar. </st><st c="3927">Oyun öncesi sinirlerim bozulsun istemem. </st><st c="3968">Hem ben ilk adımı attım aslında. </st><st c="4001">Oyunun davetiyesini yolladım. </st><st c="4031">Beni bağışlama niyeti varsa tiyatroya gelerek bunu belli eder. </st></p>
			<p><st c="4094">– Davetiye yollamakla olmaz ki... </st><st c="4128">Kendin çağırmalısın. </st><st c="4149">Yabancı biri, herhangi biri değilsin, onların oğlusun. </st></p>
			<p><st c="4204">– Ya babam beni görünce bağırıp çağırmaya başlarsa… Düşünsene bütün sokağa rezil olduğumu. </st></p>
			<p><st c="4295">Özlem ikna etmek için çabalayıp durdu.</st></p>
			<p><st c="4333">– Öyle yapacağını hiç sanmam. </st><st c="4364">Bana kalırsa baban çoktan pişman oldu, ama gururuna yedirip bunu kimseye açıklayamıyor. </st><st c="4452">Hem gelmekle ne kaybedersin ki, zaten dargınsınız... </st><st c="4505">Bir evden ikinci kez kovulmak durumu değiştirmez. </st></p>
			<p><st c="4555">Bu sözüne güldüm, öyle ya, zaten kavgalı ayrılmıştık, ben çekeceğim kadar çekmiştim, eğer o da biraz sağlıklı düşünebiliyorsa birtakım dersler almış olmalıydı. </st><st c="4715">Özlem’le gitmeye karar verdim. </st><st c="4746">El ele otobüse bindik. </st></p>
			<p><st c="4769">– Bizim sokağa gelince elimi bırakırsın, tamam mı? </st></p>
			<p><st c="4820">– Dedikodu mu olur, olsun...</st></p>
			<p><st c="4848">– Senin için önemli bir gün olacak bugün. </st><st c="4891">Büyük barış günü... </st><st c="4911">Saçma sapan bir bakış yüzünden ikimizin de canı sıkılmasın.</st></p>
			<p><st c="4970">Haklıydı, bugün Özlem’le güzel ve sağlam bir birliktelik için ilk adımları atıyorduk. </st><st c="5057">Annemle babamla barışmaya gidiyordum. </st><st c="5095">Düşüncesiz bakışların, anlayışsız insanların sözleriyle can sıkmaya gerek yoktu. </st><st c="5176">Otobüsten inerken elini istemeyerek bıraktım. </st><st c="5222">Özlem bir öneride bulundu.</st></p>
			<p><st c="5248">– Eve boş gitme istersen, çiçek ya da tatlı al... </st><st c="5299">Paran yetmezse bende var biraz.</st></p>
			<p><st c="5330">Doğru ya akıl edememiştim böyle bir şeyi. </st><st c="5373">Kızların birçok konuda bizden daha ince düşündüklerini bir kez daha anladım. </st><st c="5450">Annemin en sevdiği çiçek karanfil, ona bir demet kırmızı karanfil almalı. </st><st c="5524">Babamsa tulumba tatlısına bayılır. </st><st c="5559">Bazen küçük bir armağan her şeyi yoluna koyabilir. </st><st c="5610">Leyla da böyle söylerdi. </st><st c="5635">Ama şimdi Özlem’e ondan söz etmem hiç yakışık almayacak. </st><st c="5692">Hâlâ kıskanıyor mu acaba? </st><st c="5718">Onu hiç sormadı, unutmuş olamaz. </st><st c="5751">Belki de kıskandığı için adını bile anmak istemiyor. </st></p>
			<p><st c="5804">Bizim sokağın köşesindeki çiçekçi Tahsin abiye uğradık. </st><st c="5860">Beni görünce çok şaşırdı. </st></p>
			<p><st c="5886">– Ooo Taylan, Bursa’dan döndün demek?</st></p>
			<p><st c="5923">Bir an boş bulundum. </st></p>
			<p><st c="5945">– Ne Bursa’sı Tahsin abi?</st></p>
			<p><st c="5970">Özlem’in dirseğiyle kendime geldim, bozuntuya vermeden toparlamaya çalıştım.</st></p>
			<p><st c="6047">– Ya evet, bugün döndüm. </st><st c="6073">Yolculuğun sersemliği hâlâ üzerimde.</st></p>
			<p><st c="6109">– Bizden bir şey kaçmaz evlat... </st><st c="6143">Bursa’da teyzenin yanında birkaç ay kalacağını söylemişti baban. </st><st c="6208">Nasıl beğendin mi oraları? </st><st c="6235">Yeşil Cami’yi görmüşsündür.</st></p>
			<p><st c="6262">Çok güzel bulduğumu söyledim, her tarafın yemyeşil olduğunu, havasının güzel olduğunu bir bir anlattım! </st><st c="6367">Ne yapayım, babamın yalanını ortaya çıkarmak olmazdı, tam da barışacağımız gün. </st><st c="6447">Tahsin abiden bir demet kırmızı karanfil alıp çıktık. </st><st c="6501">Sıra tatlıdaydı. </st><st c="6518">Özlem’le arada bir buluşup dondurma yediğimiz Lalezar Pastanesi’ne gittik. </st><st c="6593">Tatlıları da çok güzel olurdu. </st><st c="6624">Babam ağzından düşürmezdi: </st></p>
			<p><st c="6651">“Lalezar’ın tulumbasından daha iyi tulumba bulun, eşek gibi anırırım.”</st></p>
			<p><st c="6721">Babama kızdığım zamanlar, daha iyi tatlı yapan bir yerin olmasını o kadar istemiştim ki... </st><st c="6813">Böylece kendince çok kötü kabul ettiği o duruma düşeceğini hayal ederdim. </st><st c="6887">Oysa şimdi, bu sözü anımsayınca yalnızca gülüyorum. </st></p>
			<p><st c="6939">Pastaneyi işleten Sezer abla gülümseyerek karşıladı bizi. </st><st c="6997">Neyse ki bana Bursa hakkında sorular sormadı. </st><st c="7043">Yalnızca ikimizi bir arada görünce şaşırdı.</st></p>
			<p><st c="7086">– Ooo siz ikiniz yine bulmuşsunuz birbirinizi! </st></p>
			<p><st c="7134">Gülen gözleriyle bizi tepeden tırnağa süzdükten sonra ekledi: </st></p>
			<p><st c="7196">– En güzel yaşınızdasınız çocuklar, ne güzel! </st><st c="7242">İnsan bu yaşlarda sevmezse ne zaman sever?</st></p>
			<p><st c="7284">Bize içecek bir şeyler ikram etmek istedi, ama zamanımız yoktu. </st><st c="7349">Özlem oldukça gecikmişti. </st><st c="7375">Başka zaman diyerek tulumba tatlısını paket yaptırdık. </st><st c="7430">Fazla param olmadığı için yalnızca yarım kilo alabilmiştim. </st><st c="7490">Özlem, elimdeki paketi azımsadığımı anlayınca fısıldadı kulağıma.</st></p>
			<p><st c="7555">– Çam sakızı çoban armağanı, dert etme... </st></p>
			<p><st c="7598">Öyle ama, benim durumum çobana değil, sürüden ayrılan kuzuya benziyordu. </st><st c="7671">Neyse ki kurda kuşa yem olmadan eve dönebiliyordum. </st><st c="7723">Beni yeniden evin bireyi olarak görebilecekler miydi, bilmiyorum. </st><st c="7789">Babamın soğuk davranacağına eminim, belki zamanla aramızdaki duvar incelebilir, hepsi bu. </st></p>
			<p><st c="7879">Kapımızın önüne geldiğimde Özlem’le vedalaştım. </st></p>
			<p><st c="7927">– Bir şans öpücüğü istesem?</st></p>
			<p><st c="7954">Sokağa bir göz atıp çekinerek yanağını uzattı. </st><st c="8002">Sonra da el sallayarak kendi evlerine doğru koştu. </st><st c="8053">Eh, yarım yamalak da olsa bu öpücük şimdilik yeter bana. </st><st c="8110">Evlerinin kapısından girene dek baktım, içeriye girmeden o da dönüp bana baktı, eliyle işaret ederek telefonla haberleşelim dedi. </st></p>
			<p><st c="8240">Kapımızın ziline uzanırken içimdeki korkuyu, heyecanı, ürkekliği anlayamıyordum. </st><st c="8321">Sanki şu anda önünde durduğum evin zilini, kendi evimin zilini çocukluğumdan bu yana binlerce kez çalmamışım gibi elim, dizim, bütün vücudum titriyordu. </st><st c="8474">Bir yandan sanki eve dönmekle onurumu ayaklar altına almışım gibi duyumsuyordum kendimi. </st><st c="8563">Bütün olumsuz duyguları, ön yargıları silmeye çalışarak zile bastım. </st><st c="8632">Biraz sonra annem pencereden başını çıkarıp seslenecek: </st></p>
			<p><st c="8688">“Kim o?”</st></p>
			<p><st c="8696">Her zamanki gibi, sanki hiçbir şey değişmemiş, aradan aylar geçmemiş gibi pencereye çıkıp seslenecek mi annem? </st><st c="8808">Böyle olmasını öyle çok istiyordum ki... </st><st c="8849">Hatta şöyle demeliydi annem:</st></p>
			<p><st c="8877">“Taylan, evde ekmek kalmamış, ekmeği al da öyle çık yukarı.” </st></p>
			<p><st c="8939">Annem böyle dese, ben de sesimi eski olağanlığı içinde kullanabilsem ne iyi olur. </st><st c="9021">Evden ayrılmak ne kadar zorsa eve dönmek de o kadar zor geliyor insana. </st><st c="9093">Sürekli sorgulayacaklar belki de. </st><st c="9127">Nerede yattın nerede kalktın? </st><st c="9157">Arkadaşların kimlerdi? </st><st c="9180">Ne yiyip ne içtin? </st><st c="9199">Böyle soruları doğrudan sormasalar bile bakışları bu sözlerle dolu olacaktı. </st><st c="9276">Uyuşturucu kullanıp kullanmadığımı merak edecekler. </st><st c="9328">Kötü arkadaşlarım olduğunu düşünecekler. </st><st c="9369">Belki bir örgütün içine girmiş olabileceğimi aklına getirecek babam. </st><st c="9438">Annem akşamları ceplerimi arayacak. </st><st c="9474">Ceplerimde ne bulabilir ki? </st><st c="9502">Ezberlemeye çalıştığım bir kaç tekst, bitiremediğim simitten küçük bir parça, arkadaşlarımın telefon numaraları... </st><st c="9617">Ben bu olasılıkları düşünürken annemin sesi geldi yukarıdan:</st></p>
			<p><st c="9677">– Kim o?</st></p>
			<p><st c="9686">Pencereden kapının önü tam görünmüyordu. </st><st c="9728">Görebilsin diye açığa çıktım. </st><st c="9758">İnanamadı, şaşkın şaşkın baktı, sesi bana kadar ulaşmadıysa da dudağının kıpırtısından “Taylan, oğlum!” dediğini anladım. </st></p>
			<p><st c="9880">– Kapıyı açmayacak mısın anne?</st></p>
			<p><st c="9910">Hemen çekildi pencereden, bana her zaman çirkin bir carıltıyla açılıyormuş gibi gelen kapı otomatı, bu kez sanki dünyanın en güzel melodisi gibiydi. </st><st c="10060">Evimizin merdivenlerini çıkarken yuvadan çok erken ayrılmış, korunmasız kaldığı için kendi gücünü keşfetmiş ve bunu kullanmış, dünyayı daha çok tanımış bir civciv gibiydim. </st><st c="10233">Yine de yuvasını, annesini özlemiş bir civciv... </st><st c="10282">Annemin bana sevgiyle kucak açacağını biliyordum, ya babam? </st><st c="10342">Yine eski baskıcı baba rolünü mü oynayacaktı? </st><st c="10388">Hayır, buna razı olamazdım. </st></p>
			<p><st c="10416">İnsan bir gün evden kopmayı istiyor, büyüdüğünü kanıtlamak için. </st><st c="10481">Kendine ve başkalarına kanıtlamak için. </st><st c="10521">Bana karışmadan da onlar benim ailem olabilir, gerektiğinde uyarabilirler, zor anlarda destek olabilirler, ama beni istedikleri gibi biçimlendirmeye çalışmaları kötü sonuçlar doğurdu. </st><st c="10705">Onların da en az benim kadar üzgün olduğunu sanıyorum; ama olaylardan ders almak da önemli, ben ailemin değerini onlardan uzaklaşınca anladım, onlar da benim değerimi anladılar mı? </st><st c="10886">Babam aynı yanlışları sürdürürse… O zaman ne yapacağım? </st><st c="10942">Ben babamın olmak isteyip olamadığı hayallerini gerçekleştirmek için gelmedim ki dünyaya. </st><st c="11032">Annesinin dizinin dibinden ayrılmayan bir evlat da olamazdım. </st><st c="11094">Ben Taylan’ım, ideallerim var, ben onlardan başkayım. </st><st c="11148">Beni bu başkalığımla sevmeyi öğrenebilirler. </st></p>
			<p><st c="11193">Merdiveni yarılamıştım ki annemi karşımda buldum. </st><st c="11243">Bir an önce görmek, kucaklamak istemiş olmalı. </st><st c="11290">Sıkıca sarıldık birbirimize. </st><st c="11319">Ağlıyordu annem.</st></p>
			<p><st c="11335">– Döndün ha! </st><st c="11349">Yuvanın yolunu buldun sonunda. </st></p>
			<p><st c="11380">Birbirimize sarılmış durumda çıktık basamakları. </st></p>
			<p><st c="11429">– Babam evde mi? </st></p>
			<p><st c="11446">Gözyaşlarını silerek yanıtladı annem. </st></p>
			<p><st c="11484">– Evde ya, pencereden seni görünce hemen ona da söyledim. </st><st c="11542">Bağırır çağırır diye hiç korkma oğlum; çünkü “Taylan gelmiş!” dediğimde öyle sevindi ki, ama belli etmemek için zorluyor kendini. </st></p>
			<p><st c="11672">Babam böyle işte, içinden geldiği gibi davranamıyor bir türlü... </st><st c="11737">Belki bütün babalar böyledir, çevrenin değer yargılarına annelerden daha fazla önem verirler. </st><st c="11831">Annem basamaklar yüzünden soluk soluğa kalmıştı, ama konuşmak istiyordu bir yandan.</st></p>
			<p><st c="11914">– Sen de anlayış göster, bitsin bu küskünlük oğlum. </st><st c="11967">Bizim senden başka dayanağımız mı var? </st></p>
			<p><st c="12006">Aramızdaki buzların çözülmesini ben de istiyorum. </st><st c="12056">Yalnızca istemek yetmiyor ki... </st><st c="12088">Demek kapıyı çalanın ben olduğumu anlayınca sevindi babam, niçin belli etmekten kaçınır, anlamıyorum. </st><st c="12190">Ben de onun gibi miyim? </st><st c="12214">Belki ben de gizliyorum, tam olarak gösteremiyorum sevgimi. </st><st c="12274">Bu kez aldırmayacağım ama, onu çok sevdiğimi, özlediğimi, olanları unutmak istediğimi söyleyeceğim. </st></p>
			<p><st c="12374">Eve girdik. </st><st c="12386">Annem, işaretle babamın salonda olduğunu gösterip, yanına git, diye fısıldadı. </st><st c="12465">Salona girdim. </st><st c="12480">Babam yine sert tartışmalar, ciddi yargılamalar için mekân olarak kullandığı yemek masasının baş köşesindeydi. </st><st c="12591">Sanırım oldukça sert görünüp uzunca bir konuşma yapmaya hazırlanıyordu. </st><st c="12663">Planını bozacaktım. </st><st c="12683">Küçük bir çocuk gibi kollarımı iki yana açıp ona doğru koştum. </st><st c="12746">Ne babam benden böyle bir davranış beklerdi ne de ben böyle yapacağımı düşünebilirdim. </st><st c="12833">“Seni özledim baba!” diyerek boynuna sarıldım. </st><st c="12880">Öyle hızlı ve beceriksiz koşmuşum ki, babam da boş bulundu, neredeyse sandalyesinden düşecekti. </st></p>
			<p><st c="12976">Şaşkına dönmüştü adamcağız. </st><st c="13004">Kollarımdan mengene gibi tutarak kendisinden uzaklaştırdı. </st><st c="13063">Ne yapacağını bilemez gibiydi. </st><st c="13094">Belki de güçlü bir tokat atıp yere yıkacaktı. </st><st c="13140">Kim bilir, benim için hazırlamış olduğu bir konuşmayı yapıp yapmamak konusunda kararsızlık çekiyor da olabilirdi. </st><st c="13254">Doğrusu tokat yemeyi o bitmek bilmez konuşmaya yeğlerdim. </st><st c="13312">Kollarımı sımsıkı kavrayan elleri yavaş yavaş gevşedi. </st><st c="13367">Yüz kasları yumuşadı, rahatladı. </st><st c="13400">Ayağa kalktı ve sarıldı bana. </st><st c="13430">Yaşadıklarıma inanamıyordum. </st><st c="13459">Babam, tıpkı çocukluğumda olduğu gibi sarılıyordu bana. </st></p>
			<p><st c="13515">– Seni çok özledim baba! </st><st c="13540">Geri dönmeyi, evimize gelmeyi o kadar istedim ki... </st><st c="13592">Ama bana karşı öfken geçmemiştir diyerek dönemedim...</st></p>
			<p><st c="13645">– Oğlum, biricik oğlum, Taylan’ım benim!</st></p>
			<p><st c="13686">Bu sözleri, çocukken sık sık söylediği bu sözleri ben büyümeye başladığımda da kullansaydı ona karşı daha sevecen olurdum sanırım. </st><st c="13818">Şimdi böyle konuşması bağışlandığımın, eski günlerimize çabucak dönebileceğimizin önemli bir göstergesi. </st></p>
			<p><st c="13923">Annem çok sevdiğim üzümlü pilav ve taze fasulye pişirmiş. </st><st c="13981">Ben de birlikte kaldığım arkadaşlarımdan öğrendiğim bir salata yaptım, sarımsaklı sosu salata tabağının üzerinde gezdirdim. </st><st c="14105">Babam her hareketimi izliyordu.</st></p>
			<p><st c="14136">– Bu ayrılık sana yaramış oğlum, becerilerin artmış. </st></p>
			<p><st c="14190">Tabii öğrendiğim yalnızca birkaç basit yemeğin hazırlanması değildi. </st><st c="14259">Kendimi, sınırlarımı, diğer insanları ve onların sınırlarını az çok anlayabiliyordum artık. </st><st c="14351">Bu kazanç sarımsaklı salatadan çok daha önemli. </st></p>
			<p><st c="14399">Eskiden pilavdaki şişmiş kuru üzümleri gördükçe kızan babam, o akşam benim hatırım için olacak hiç kızmadı. </st><st c="14507">Yalnızca tabağından üzümleri birer birer alıp benim tabağıma koydu. </st><st c="14575">Üçümüz de çok keyifliydik. </st><st c="14602">Yemekten sonra annem tulumba tatlısını tabaklara koyup servis yaptığında, babam koca bir kahkaha patlattı. </st></p>
			<p><st c="14709">– Demek sonunda adam oldun da eve tatlı getirdin ha!</st></p>
			<p><st c="14761">Tatlı gerçekten işe yaramıştı, babam tabağındaki tulumbaları aralıksız yutup bana döndü. </st></p>
			<p><st c="14851">– Şimdiye kadar yediğim tatlıların en tatlısı.</st></p>
			<p><st c="14897">Annem de vazoya koyduğu karanfillere bakıp gururlanarak konuştu.</st></p>
			<p><st c="14962">– Bunlar da benim aldığım en güzel karanfiller. </st><st c="15011">Şunların rengine bak Rasim, hele kokusu, bütün odayı kapladı vallahi.</st></p>
			<p><st c="15080">Beni şımartmaları hoşuma gidiyordu. </st><st c="15117">Hepimiz çok neşeliydik, geç vakte kadar konuştuk. </st><st c="15167">Onlar sormasa da ben tiyatromuzda nasıl bir çalışma yaptığımızı, oyundaki rolümü, gazetelerin bizden nasıl söz ettiğini, konservatuar sınavlarına hazırlandığımı anlattım. </st><st c="15338">Hiçbir şey gizli kalmasın istiyordum. </st><st c="15376">Eğer barış imzalıyorsak herkes içinden ne geçiyorsa ortaya dökmeliydi. </st><st c="15447">Ben oyundan söz ettikçe babamın yüzü gölgelendiyse de sonunda o da işi şakaya bağladı.</st></p>
			<p><st c="15533">– Eh, ne yapalım, oğlumuzu doktor edemedik, belki torunumuz doktor olur. </st></p>
			<p><st c="15607">Konu torundan açılır da annem kurcalamadan durabilir mi?</st></p>
			<p><st c="15663">– Şimdi sen oyunculardan birine âşık da olmuşsundur. </st></p>
			<p><st c="15717">Anneme sarıldım.</st></p>
			<p><st c="15733">– Benim gönlüm sokağımızdaki Rapunzel’deydi, hâlâ da onda... </st></p>
			<p><st c="15795">Babam şaşırdı.</st></p>
			<p><st c="15809">– Oğlum, şimdi de masal kahramanlarına mı âşık olmaya başladın? </st><st c="15874">Senden de böyle bir tuhaflık beklenir zaten. </st></p>
			<p><st c="15919">Babam anlamamıştı, annem açıklamaya çalıştı.</st></p>
			<p><st c="15963">– Senin dünyadan haberin yok. </st><st c="15994">Özlem var ya, işte onu söylüyor. </st><st c="16027">Saçları uzun olduğu için arkadaşları Rapunzel adını takmışlar.</st></p>
			<p><st c="16089">Babam o zaman derin bir soluk aldı.</st></p>
			<p><st c="16125">– İyi kızdır o. </st><st c="16142">Aferin sana oğlum... </st><st c="16163">Ama onun da gözü yükseklerde galiba, hukuk fakültesini kazanmış diyorlar. </st><st c="16237">Belki sen de ha?</st></p>
			<p><st c="16253">– Baba!</st></p>
			<p><st c="16261">Doktorluktan güçlükle vazgeçen babam bu kez hukuk mu saracaktı başıma? </st><st c="16333">Neyse ki yalnızca şaka yapıyormuş. </st></p>
			<p><st c="16368">O gece ömrümün en güzel uykusunu uyudum diyebilirim. </st><st c="16421">Kendimle ve dünyayla barışmıştım. </st><st c="16455">Mutlu olmak için bundan daha iyi bir gerekçe olabilir mi? </st><st c="16513">Kendimi ifade edebiliyordum, ilgilendiğim bir alan vardı: Tiyatro... </st><st c="16582">Ve ben o alanda sınırlarımı bilerek, sınırlarımı zorlayarak en iyisini gerçekleştirmeye çalışacaktım. </st></p>
			<p><st c="16684">Sabah olunca pencereden gelen güneş ışığıyla merhabalaştım. </st><st c="16744">Çalıştığım kitabevinden aldığım küçük kartın üzerindeki yazıyı anımsadım. </st><st c="16818">Ezberlediğim o sözler bir kez daha geçti zihnimden:</st></p>
			<p><br /></p>
			<p><span><st c="16869">Dağ tepesinde bir çam olamazsan</st></span></p>
			<p><span><st c="16901">Vadide bir çalı ol,</st></span></p>
			<p><span><st c="16921">Fakat oradaki en iyi küçük çalı </st></span></p>
			<p><span><st c="16954">sen olmalısın.</st></span></p>
			<p><span><st c="16968">Çalı olamazsan bir ot parçası ol,</st></span></p>
			<p><span><st c="17002">Bir yola neşe ver.</st></span></p>
			<p><span><st c="17021">Misk çiçeği olamazsan saz ol.</st></span></p>
			<p><span><st c="17051">Fakat, gölün içindeki en canlı saz sen olmalısın.</st></span></p>
			<p><span><st c="17101">Dünyada hepimiz için bir şey var.</st></span></p>
			<p><span><st c="17135">Yapacağınız iş, size en yakın olan iştir.</st></span></p>
			<p><span><st c="17177">Cadde olamazsan patika ol.</st></span></p>
			<p><span><st c="17204">Güneş olamazsan yıldız ol.</st></span></p>
			<p><span><st c="17231">Kazanmakla ya da yitirmekle ölçme kendini </st></span></p>
			<p><span><st c="17274">Sen her neysen, onun en iyisi olmalısın. </st></span></p>
			<p><br /></p>
			<p><st c="17315">Yataktan kalkıp perdeyi araladım, sokak canlanmıştı. </st><st c="17368">Herkes kendince önemli bulduğu amaçlar için yürüyor kaldırımda. </st><st c="17432">Kimi durakta sabırsızlıkla kendisini işine götürecek aracı bekliyor. </st><st c="17501">Ev kadınları balkonlarda çamaşır asıyor, kimi camları siliyor. </st><st c="17564">Taksi şoförleri araçların kapılarını açmış havalandırıyor, paspasların tozunu çırpıyor. </st><st c="17652">Çocuklar kahvaltı için taze ekmek almış evlerine dönüyor. </st><st c="17710">Yaşam nasıl canlı kıpır kıpır... </st><st c="17743">Ben de bu hayatın içinde bir kıpırtıyım... </st><st c="17786">Pencereyi açtım. </st><st c="17803">Eğilip Özlem’in penceresine baktım, açık... </st><st c="17847">Belki biraz sonra gülümseyerek bakışırız. </st><st c="17889">Bugünün ve yarının umudunu kucaklamak için el sallarız birbirimize.</st></p>
		</div>
	<div id="charCountTotal" value="17956"></div></body>
</html>
