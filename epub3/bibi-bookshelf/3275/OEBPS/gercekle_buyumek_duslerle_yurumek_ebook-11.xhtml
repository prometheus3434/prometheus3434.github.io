<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-11</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-11" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-11"><st c="0">Yeni Bir Aşk mı?</st></p>
			<p><br /><br /><br /></p>
			<p><st c="17">– Özlem... </st><st c="29">Şu kazakları katlayıp raflara yerleştirir misin?</st></p>
			<p><st c="77">– Tamam Erhan.</st></p>
			<p><st c="92">Yaa işte böyle! </st><st c="109">Evde kendi kazağımı bile doğru dürüst katlayıp dolaba koymazken burada her gün yüzlerce kez yapıyorum bu işi. </st><st c="219">Alıcılar bazen gerçekten düşüncesiz oluyor, bütün malları indirtip hiçbirini almadan giden öyle çok insan var ki. </st><st c="333">Tüm renkleri raflarda gördükleri halde, hepsini tek tek yerinden alıp açanlar, başka türlü bir mavisi yok muydu bunun, diye soranlar... </st><st c="469">Bunun yanı sıra, beş pantolon deneyip etek alıp gidenler var. </st><st c="531">İnsanın bu işi yapabilmesi için gerçekten çok sabırlı olması gerek. </st><st c="599">Neyse ki Erhan da Gülseren Hanım da iyi insanlar, onlarla hiçbir sorunum yok. </st><st c="677">Kısa zamanda alıştık birbirimize.</st></p>
			<p><st c="710">Taylan ne yaptı acaba? </st><st c="734">O akşam çok kötü ayrılmıştık birbirimizden. </st><st c="778">Eve gittikten sonra nasıl da pişman oldum. </st><st c="821">Zaten çok öfkeli bir hali vardı, ben de üstüne üstüne gittim. </st><st c="883">Üff... </st><st c="890">Ben hep böyleyim işte. </st><st c="913">Önce aklıma geleni söylüyor, sonra pişman oluyorum. </st><st c="965">O da suçlu ama. </st><st c="981">Bir kez bile telefon etmedi. </st><st c="1010">Çalıştığın yere uğrarım demişti, uğramadı. </st><st c="1053">Annesine de soramıyorum ki. </st><st c="1081">Pek belli etmek istemiyorlar durumu. </st><st c="1118">Mutlaka babası böyle istemiştir. </st><st c="1151">Şimdi herkes dedikodu yapar, ağzını sıkı tut demiştir Semiha teyzeye. </st></p>
			<p><st c="1221">Leyla Solmaz’a gerçekten âşık olmadığını bilsem ne yapar eder bulurum Taylan’ı. </st><st c="1301">Ama bal gibi âşık. </st><st c="1320">Kabul etmek istemiyor. </st><st c="1343">Belki kendi bile farkında değil bunun. </st><st c="1382">Yalnızca hayranlıkmış... </st><st c="1407">İnsan hayran olduğu birine arkadaşı gibi hitap edebilir mi? </st><st c="1467">‘Leyla’ymış... </st><st c="1482">Oysa en azından on beş yaş büyük olmalı Taylan’dan. </st><st c="1534">Abla de, hanım de... </st><st c="1555">Soyadını söyle. </st><st c="1571">Ama o ne diyor? </st><st c="1587">Leyla. </st><st c="1594">Yalnızca Leyla... </st><st c="1612">Öyle ya, kendisi de Mecnun... </st><st c="1642">O gece ona gitti. </st><st c="1660">Bize gelmektense... </st><st c="1680">Demek onu daha yakın buluyor kendisine. </st></p>
			<p><st c="1720">Amaaan! </st><st c="1728">Artık takmayacağım. </st><st c="1748">Hadi kızım Özlem, sen yine yoluna devam et. </st><st c="1792">Gençlik aşkı çabuk unutulur der ya büyükler, herhalde ben de çabucak unuturum. </st></p>
			<p><st c="1871">Annemden çok Çiğdem sevindi yeni işime. </st><st c="1911">Nedeni belli, sanıyor ki mağazadan bize de bir şeyler düşer. </st><st c="1972">Annemin beğenmediği son moda giysilerden seçip getirebileceğimi sanıyor. </st><st c="2045">Bize parasız verecek değiller ya, ama belki daha ucuza alabiliriz. </st></p>
			<p><st c="2112">Üniversite sınavının ilk aşamasından iyi bir puan geldi. </st><st c="2169">Şimdi ikinci aşama için çalışıyorum, umutla… Eğer daha önce bu kadar çok kaynak olsaydı elimde sanırım yıl kaybım olmazdı. </st><st c="2292">Bu kez olacak, mutlaka olacak. </st><st c="2323">Zararın neresinden dönersen kârmış. </st><st c="2359">Kimi zaman başka kaygılar da yapışıyor yakama. </st><st c="2406">Diyelim ki kazandım, acaba hem çalışıp hem okuyabilecek miyim? </st><st c="2469">Ya üstesinden gelemezsem? </st><st c="2495">Annemin tek başına okul giderlerini karşılaması zor. </st><st c="2548">Mutlaka benim de bir şeyler yapmam gerekecek. </st><st c="2594">Ah şu beyaz atlı prens! </st><st c="2618">Gelse ve dese ki... </st><st c="2638">Hayır hayır evlilik teklifi beklemiyorum ondan. </st><st c="2686">Şöyle desin: Özlem, sana dört yıllığına burs veriyorum. </st><st c="2742">Bütün giderlerin için bankaya şu kadar para yatırıyorum. </st><st c="2799">Senden tek beklentim okulunu iyi bir sonuçla bitirmen, başarılı bir avukat olman. </st><st c="2881">Sonra da... </st><st c="2893">Hayır, yine evlilik değil, benimle evlenmek için yolumu gözleyen kızlar hakkında tazminat davaları açarsın. </st><st c="3001">Yeter artık, beni rahat bıraksınlar! </st><st c="3038">Dilediğim gibi kalamıyorum masallar ülkesinde. </st><st c="3085">İkide bir bu dünyaya çağırıp duruyorlar. </st><st c="3126">Hiçbir zaman onların dünyasında yer alamayacağımı bildikleri halde çağırıp duruyorlar. </st></p>
			<p><st c="3213">Kızım Özlem, yine düşlere daldın, kendine gel! </st><st c="3260">Aslında dünyanın en güzel yanı belki de bu, düş kurmak yani. </st><st c="3321">Ancak böyle yaparak sıkıntılarımı unutabiliyorum. </st><st c="3371">Prens mrens değil, ama ne olurdu şöyle uzakta zengin bir akrabamız olsaymış. </st><st c="3448">Bir gün çıkıp gelseymiş de şöyle deseymiş:</st></p>
			<p><st c="3490">‘Artık çektiğiniz yeter! </st><st c="3516">Alın size bol bol para, Özlem üniversiteye gitsin, şu dikiş makinesini de ihtiyacı olan birine verin. </st><st c="3618">Biraz dinlenmek, rahat yaşamak sizin de hakkınız.’</st></p>
			<p><st c="3668">İşte böyle, çocuklar gibi düş kuruyorum. </st><st c="3710">Acaba gerçekten böyle akrabamız var mıdır? </st><st c="3753">Anneme sormuştum da tuhaf tuhaf bakmıştı yüzüme, sonra da alay etti:</st></p>
			<p><st c="3821">– Yaaa, Mısır’da yaşayan bir teyze oğlum var. </st><st c="3868">Karun kadar zengin, ona mektup yazayım da biraz destek çıksın bize. </st></p>
			<p><st c="3936">Hayır, kimseden destek gelmiyordu. </st><st c="3971">Annemin diktiği giysilerdi bizi ayakta tutan. </st><st c="4017">İnsan yalnızca kendi çabasıyla bir şeyler yapabiliyor. </st><st c="4072">Ben de mücadelem kadar var olabilirim. </st><st c="4111">Sınavın ikinci aşaması için yeterince hazır olmazsam yine başaramam. </st><st c="4180">Annem üniversiteyi takıntı haline getirmeme hiç sıcak bakmıyor. </st><st c="4244">Şu sıra işleri öyle çoğaldı ki, diğer mahallelerden gelen insanlar bile oluyor. </st><st c="4324">Bazılarını yetiştiremem diye geri çeviriyor. </st><st c="4369">Benden yardım bekliyor. </st><st c="4393">Zaman zaman sitem ediyor:</st></p>
			<p><st c="4418">– Ne olur azıcık sen de anlasan dikişten, birlikte çalışıp büyütsek işi. </st></p>
			<p><st c="4492">Ama içimden gelmiyor, ben terzi olmak istemiyorum. </st><st c="4543">İlle de hukuk fakültesi... </st><st c="4570">Bu kez de başaramazsam annemin çırağı olurum belki, kim bilir? </st></p>
			<p><st c="4633">Bundle... </st><st c="4643">Çalıştığım mağazanın adı, eve gidince sözlüğe bakmıştım, anlamı ‘bohça’ymış. </st><st c="4720">Acaba İngilizcesi yerine bunu kullansalardı daha güzel ve ilginç olmaz mıydı? </st><st c="4798">Nedense yabancı bir sözcüğü daha havalı buluyoruz. </st><st c="4849">Anımsıyorum da edebiyat öğretmenimiz dilin yozlaşmasından söz ederken mağaza adlarına bakın, kolay kolay Türkçe ad bulamazsınız demişti. </st><st c="4986">Daha önce çalıştığım firmanın da adı yabancıydı. </st><st c="5035">Gülseren Hanım’a bir ara neden böyle bir ad seçtiğini sorsam kızar mı?</st></p>
			<p><st c="5105">– Dalgın görünüyorsun Özlem. </st><st c="5135">Bir sorun mu var?</st></p>
			<p><st c="5152">– Yoo... </st><st c="5162">Öylesine düşünüyorum işte. </st></p>
			<p><st c="5189">– Bana kalırsa dün gece az uyumuşsun. </st><st c="5227">Bir yerlere takılıp eğlenmişsin galiba.</st></p>
			<p><st c="5266">– Yok canım, nerede bizde öyle... </st><st c="5301">Sınava hazırlanıyorum ben. </st><st c="5328">Akşamları ders çalışıyorum. </st></p>
			<p><st c="5356">Erhan, bu üniversite hazırlığından hoşlanmamış gibiydi.</st></p>
			<p><st c="5411">– Sen liseyi bitirdikten sonra ara verdin ya, işte insan yeniden dönemiyormuş kitapların başına, öyle diyor herkes. </st><st c="5528">Açık öğretimde okumak senin için daha iyi değil mi? </st><st c="5580">Hem fazla puan da gerekmiyor. </st></p>
			<p><st c="5610">– Ben hukuk istiyorum Erhan, eh bunun için de biraz sıkı çalışmak gerekir. </st><st c="5685">Uykusuz da kalsam, yorgunluktan ölsem de istediğim bu. </st><st c="5740">Kazandığım zamanki sevincimi hayal ediyorum kimi zaman, işte o an bütün yorgunluğum uçup gidiyor. </st></p>
			<p><st c="5838">– Demek yakında seni kaybedeceğim... </st><st c="5875">Ben de iyi bir arkadaş buldum diye seviniyordum.</st></p>
			<p><st c="5923">– Dur bakalım, daha bir yere gittiğim yok. </st><st c="5967">Hem ben dostlarımı unutmam. </st><st c="5995">Buraya alışmam için elinden geleni yaptın. </st><st c="6038">Dostluğunu hiç esirgemedin benden. </st></p>
			<p><st c="6073">Erhan’ın yüzü yine sıkıntıyla buruştu.</st></p>
			<p><st c="6111">– Yüksek okul okuyup da ne oluyor sanki Özlem? </st><st c="6159">Bir yığın üniversite mezunu işsiz var. </st></p>
			<p><st c="6198">Aslında birçok kişi böyle söyleyip duruyordu çevremde. </st><st c="6253">Boşuna dirsek çürütecekmişim, onca kitabı okursam kafayı yermişim. </st><st c="6320">İnsan üniversite bitirmeden de çalışıp para kazanabilirmiş. </st><st c="6380">Kimse bendeki bu tutkuyu anlamıyor. </st><st c="6416">Herkesin tek hedefi var: En kısa yoldan en çok para getirecek bir işe girmek. </st><st c="6494">Ne tür bir iş olduğu kimsenin umurunda değil. </st><st c="6540">Ben şu işi yapmak istiyorum, ancak o işi yaparsam mutlu olabilirim diyen yok. </st><st c="6618">Bütün bu düşüncelerimi Erhan’a uzun uzun anlatmak istemedim, çünkü benimle gereksiz bir tartışmaya gireceğini seziyorum. </st><st c="6739">Birçok arkadaşımla öyle olmuştu. </st><st c="6772">Onu kısaca yanıtladım. </st></p>
			<p><st c="6795">– Benim için önemli, insanların ideali olmalı.</st></p>
			<p><st c="6841">Sezgilerimde yanılmamışım. </st><st c="6869">O da diğerleri gibi konuşmaya başladı.</st></p>
			<p><st c="6907">– Evet, ama birçok genç kız liseden sonra bir iş bulup çalışıyor, sen de böyle yapabilirsin. </st><st c="7001">Hep kitap hep kitap… Gençliğin solup gidecek kitaplar arasında.</st></p>
			<p><st c="7064">Erhan bu sözleriyle umduğumdan daha eski kafalı olduğunu göstermiş oldu. </st><st c="7138">Demek ki insanlar zaman içerisinde daha iyi tanınabiliyor. </st><st c="7197">Görünüşe ve ilk söylenen sözlere aldanmamalı. </st><st c="7243">Gerçek zamanla ortaya çıkıyor, Taylan’ın duygularının güçlü olmadığını yeni yeni anlamam gibi. </st></p>
			<p><st c="7338">– Kitapların beni solduracağını değil, tam tersi canlandıracağını düşünüyorum.</st></p>
			<p><st c="7416">Erhan tezgâhtaki pantolonları yerlerine asarken biraz sitemli baktı yüzüme. </st><st c="7493">Ben bu bakışı bizim yerli filmlerden hatırlıyor gibiyim. </st><st c="7550">Hani âşık genç, vefasız sevgilisine bakar ya, aynı öyle. </st><st c="7607">Yoksa bu çocuk bana âşık mı? </st><st c="7636">Kendi kendime kuruntu yapıyorumdur belki. </st><st c="7678">Daha tanışalı ne kadar oldu ki? </st><st c="7710">Ama bu bakış hiç de normal bir arkadaş bakışı değil.</st></p>
			<p><st c="7762">– Sanki seninle aramıza bir uçurum girecekmiş gibi geliyor bana Özlem. </st><st c="7834">Üniversiteye gidince burnun büyüyecekmiş gibi.</st></p>
			<p><st c="7880">Kendimi tutamayıp güldüm.</st></p>
			<p><st c="7906">– Söz veriyorum öyle biri olmayacağım Erhan. </st><st c="7952">Burnum büyürse de estetik ameliyatla küçültüveririz olur biter.</st></p>
			<p><st c="8015">Güldüğüm için bozulmuştu.</st></p>
			<p><st c="8041">– Benimle alay ediyorsun, ama ben çok ciddiyim. </st><st c="8090">Seni tamamen kaybedecekmişim gibi bir duygu var içimde. </st><st c="8146">Üniversiteyi aramıza set gibi çekeceksin. </st><st c="8188">Oysa ikimiz için planlarım var benim. </st></p>
			<p><st c="8226">Erhan’ın benimle ilgili planları varmış! </st><st c="8267">Şaşılacak şey... </st><st c="8284">Bugüne dek hiç farkına varmamışım. </st><st c="8319">Anlaşıldı, tahmin ettiğim gibi âşık olmuş bu çocuk. </st><st c="8371">İçimden gülmek geliyor, ama gülersem iyice bozulacak. </st><st c="8425">En iyisi anlamamış gibi yapmak.</st></p>
			<p><st c="8456">– Nasıl? </st><st c="8466">Ne gibi planlar yani? </st></p>
			<p><st c="8488">Erhan yutkundu, sanırım heyecanlanmıştı. </st><st c="8529">Sesi de titriyordu. </st><st c="8549">Tezgâhın üzerinde duran elimi tuttu.</st></p>
			<p><st c="8585">– Daha önce açacaktım bu konuyu, ama cesaret edemedim Özlem. </st><st c="8647">Korkuyordum, çekiniyordum… </st></p>
			<p><st c="8674">Öyle sıkı tutuyordu ki elimi zorla çektim nerdeyse. </st><st c="8726">Sanırım heyecandan elimi ne kadar sıktığının farkına varmamıştı. </st><st c="8791">O anda içeriye giren orta yaşlı bir kadın beni bu zor durumdan kurtardı. </st><st c="8864">Erhan’ı kızaran yüzüyle, bir türlü dile getiremediği sevdasıyla pantolonların yanında bırakıp alıcının yanına yürüdüm.</st></p>
			<p><st c="8982">– Buyurun efendim? </st><st c="9002">Nasıl yardımcı olabilirim?</st></p>
			<p><st c="9028">– Eteklere bakmak istiyorum.</st></p>
			<p><st c="9057">Kadını eteklerin bulunduğu bölüme götürdüm. </st><st c="9102">Keyfim kaçmıştı doğrusu. </st><st c="9127">Eğer Erhan’ın benimle ilgili birtakım tasarıları varsa… Rahatımı kaçırabilirdi bu durum. </st><st c="9216">Sürekli bir beklenti içinde olacaktı. </st><st c="9254">O zaman burada huzursuz olmaz mıyım? </st><st c="9291">İşten çıksam... </st><st c="9307">Yeniden iş aramayı göze alamam, üstelik Gülseren Hanım da bana çok iyi davranıyor. </st><st c="9390">En iyisi Erhan’ın benden bütünüyle umut kesmesi için bir şeyler yapmalı. </st><st c="9463">Tek yol var: Konuşmak, bunu açık açık söylemek. </st></p>
			<p><st c="9511">Giysilere bakan kadın kahverengi bir etek seçti, denemek için kabine girdi. </st><st c="9587">Beğenmiş olmalı, almaya karar verdi. </st><st c="9624">Onunla kasaya gittim, keyifsizliğim Gülseren Hanım’ın da gözünden kaçmamış. </st></p>
			<p><st c="9700">– Bir şey mi oldu Özlem?</st></p>
			<p><st c="9724">Ona anlatsam mı acaba? </st><st c="9748">Hayır canım ne gereği var. </st><st c="9775">Kendim halledebilirim sanırım. </st><st c="9806">Annemin sürekli öğütlerindendir bu. </st><st c="9842">Tuhaf bir de örnek verir: “Bak kızım, kurda sormuşlar neden boynun kalın diye. </st><st c="9921">O da demiş ki, kendi işimi kendim yaparım da ondan. </st><st c="9973">Sen de öyle ol.” Bunu ne zaman anlatsa ben de şöyle der gülerim: “Ya benim de boynum kalınlaşırsa anne?” Annem şakamı anlamaz ve uzun uzun oradaki kalın boyunla anlatılmak istenenin ne olduğunu kavramam için uğraşır durur. </st></p>
			<p><st c="10196">– Bir şey yok Gülseren Hanım, iyiyim.</st></p>
			<p><st c="10233">– Ben birazdan çıkacağım, yarım saat sonra Yankı gelir, kasaya o baksın tamam mı Özlem? </st></p>
			<p><st c="10322">– Oğlunuz mu?</st></p>
			<p><st c="10335">– Söz etmiştim sana, hukuk fakültesi üçüncü sınıfta.</st></p>
			<p><st c="10388">Gülseren Hanım yine gururlanarak oğlunu anlatmaya başladı. </st><st c="10448">Oğlu çok çalışkanmış, başarılıymış, babasının işlerini devralacakmış, geleceği çok parlakmış. </st><st c="10542">Şu sıralar o kadar çok sınavı varmış ki, eğlenmeye fırsat bulamıyormuş çocukcağız. </st><st c="10625">Ah ah! </st><st c="10632">Keşke ben de orada okusam da eğlenmeye fırsat bulamasam. </st><st c="10689">Kızlarla da gezip tozmaya meraklı değilmiş! </st><st c="10733">Gülseren Hanım, beni uyarmaya mı çalışıyor acaba? </st><st c="10783">Ben de ne kadar alınganım böyle. </st><st c="10816">Oğlunu etkileyebilecek ölçüde bir güzelliğim olduğunu sanmıyorum. </st><st c="10882">Okuduğu fakültede çok hoş kızlar vardır, benimle niçin ilgilensin? </st></p>
			<p><st c="10949">Taylan niçin aramıyor acaba? </st><st c="10978">Benim arayıp özür dilemem gerekiyor belki de... </st><st c="11026">Hemen unutuverdi. </st><st c="11044">Her şeyi unuttu. </st><st c="11061">Annesini, babasını, evini ve beni... </st><st c="11098">Geriye dönmeyi, arkaya bakmayı istemiyor demek ki. </st><st c="11149">Tiyatro onun için yepyeni bir yol ve belki beni de bu yolda engel olarak görüyor. </st><st c="11231">Ama hesap sormak istiyorum bir yandan. </st><st c="11270">Bu hakkım değil mi? </st><st c="11290">Araması gerekirdi, giden o, kalan benim. </st><st c="11331">Ben üzerine düştükçe kaçıyor sanki, nazlanmam mı gerekir? </st><st c="11389">Zaten hep böyle öğütlemezler mi? </st><st c="11422">Erkekler için kaçanlar daha değerlidir, demezler mi? </st><st c="11475">Ama eskiden öyleymiş. </st><st c="11497">Annelerimizin öğütleri şimdiki çağa uymuyor. </st><st c="11542">Herkes duygusunu, isteğini hiç çekinmeden söylüyor. </st><st c="11594">Yine de aramayacağım, merak ettiğimi bilmesin. </st><st c="11641">Sanırım ona Leyla Solmaz’ın arkadaşlığı yetiyor da artıyor. </st></p>
			<p><st c="11701">Gülseren Hanım çıkınca Erhan yine geldi yanıma. </st><st c="11749">Duygularını açacak diye tedirgin oldum, ama Yankı’yı yani Gülseren Hanım’ın oğlunu çekiştirdi.</st></p>
			<p><st c="11843">– Oğlunu yere göğe sığdıramaz bizim patron, ama Yankı’nın da bir şeye benzediği yok. </st><st c="11929">Ben onun yerinde olsam... </st><st c="11955">Ohoo bir araba aldırırım son model, gez babam gez. </st><st c="12006">Giderim en işlek caddeye, kızları toplarım başıma, biraz bu barda, biraz o barda... </st><st c="12090">Bir de zengin çocuğu olacak, ne giyinmesi giyinmeye benzer ne gezmesi gezmeye. </st><st c="12169">Okullar tatil olduğunda bile elinden kitap düşmez. </st></p>
			<p><st c="12220">Erhan durmadan anlatıyordu. </st><st c="12248">Bense artık dinler görünüp dinlememeye başladım. </st><st c="12297">Kazakları düzeltip toz aldım. </st></p>
			<p><st c="12327">– Beni dinlemiyor musun Özlem?</st></p>
			<p><st c="12357">– Yooo dinliyorum.</st></p>
			<p><st c="12376">– Senden hoşlanıyorum dedim.</st></p>
			<p><st c="12405">Ben onun hâlâ Yankı’yı çekiştirdiğini sanıyordum. </st><st c="12456">Demek konu değişmiş. </st><st c="12477">Erhan aşk ilan ederken ben başka diyarlarda dolaşıyormuşum. </st></p>
			<p><st c="12537">– Çok beğeniyorum seni. </st><st c="12561">Gelecekle ilgili planlarım var.</st></p>
			<p><st c="12592">– Nasıl planlar? </st></p>
			<p><st c="12610">– Sen de beni beğeniyorsan… Evleniriz belki, neden olmasın? </st></p>
			<p><st c="12670">Hayır, onu beğenmiyordum. </st><st c="12696">Onun hayalleri, yaşama bakışı, eğlenceden anladığı şeyler beni ilgilendirmiyordu. </st></p>
			<p><st c="12778">– Sen benim için iyi bir arkadaşsın Erhan, ama hepsi bu. </st></p>
			<p><st c="12835">– Hep tezgâhtar olarak kalmayacağım Özlem. </st><st c="12878">Seni düşündüren buysa eğer... </st><st c="12908">İleride kendi işimi kurmayı düşünüyorum, babam bana sermaye...</st></p>
			<p><st c="12970">Onu kırmadan anlatmaya çalıştım.</st></p>
			<p><st c="13003">– Bunun seninle ilgisi yok. </st><st c="13032">Yaptığın işi de küçümsediğimi sanma, öyle olsa kendim de burada çalışmam değil mi? </st><st c="13115">Şu an kesinlikle evlilik falan düşünmüyorum ben.</st></p>
			<p><st c="13163">– Hemen evleniriz demiyorum ki... </st><st c="13198">Gezeriz, sen beni tanırsın, ben seni tanırım. </st><st c="13244">Ailelerimiz tanışır, yüzük takarız. </st><st c="13280">Birkaç yıl sonra da...</st></p>
			<p><st c="13302">– Erhan, ben birkaç yıl sonrası için de evlenmeyi erken buluyorum. </st><st c="13370">Hem sana karşı duygularım arkadaşlıktan öte değil. </st></p>
			<p><st c="13421">Ne kadar anlatırsam anlatayım, anlamak istemiyordu. </st><st c="13473">Eninde sonunda evlenmeyecek miymişim, niçin kestirip atıyormuşum. </st><st c="13539">Biraz düşünmeliymişim, kararımı hemen vermek zorunda değilmişim falan falan... </st><st c="13618">Kararım kesindi ve onun benden umutlanmasını hiç mi hiç istemiyordum. </st><st c="13688">O sırada kapı açıldı, ben bir alıcı geldi sanmıştım. </st><st c="13741">Gelen Gülseren Hanım’ın oğluymuş. </st><st c="13775">Erhan bizi gönülsüzce tanıştırdı. </st><st c="13809">Yankı da umursamadı zaten, bir sandalye çekip elindeki kitapları karıştırmaya başladı. </st><st c="13896">Erhan sohbet ortamı yaratmaya çalıştı: </st></p>
			<p><st c="13935">– Okul nasıl gidiyor Yankı, sana ne zaman avukat bey diyeceğiz? </st></p>
			<p><st c="13999">Yankı bıkkın bir biçimde başını kitaptan kaldırmadan yanıtladı Erhan’ı. </st></p>
			<p><st c="14071">– Bir yıl daha dişimi sıkmam gerek.</st></p>
			<p><st c="14106">Söze karışmadan duramadım.</st></p>
			<p><st c="14133">– Zorla okuyormuş gibi konuştunuz.</st></p>
			<p><st c="14168">Sesimi duyunca yüzüme baktı, öyle uzun baktı ki neredeyse söylediğim söze ters bir karşılık verecek sandım. </st><st c="14277">Keşke hiç konuşmasaydım diyordum içimden. </st><st c="14319">Derken gözlerime bakarak ağır ağır konuştu. </st></p>
			<p><st c="14363">– Zorla sayılır aslında, annemin zoruyla. </st><st c="14405">Okumayı sevmiyor değilim, ama disiplinli olmayı sevmiyorum. </st><st c="14465">Bazen ne işim var benim bu okulda diyorum. </st><st c="14508">Düşünsenize üçüncü sınıfa geldim ve hâlâ böyle diyorum. </st><st c="14564">Ama annem diploma istiyor ne yapalım...</st></p>
			<p><st c="14603">– Diplomanın kimseye zararı yok, dedim.</st></p>
			<p><st c="14643">Yankı’yla aramızdaki konuşma uzadıkça Erhan bana kötü kötü bakmayı sürdürdü. </st><st c="14721">Sanırım Yankı’nın patronun oğlu oluşu da rahatsız ediyordu onu. </st><st c="14785">Kim bilir kafasında neler kuruyordur. </st><st c="14823">Yankı’yla konuşacak öyle çok ortak konu buldum ki, patronun oğlu olması hiçbir şeyi değiştiremezdi. </st><st c="14923">Erhan, herhalde kötü bir düşünceye kapılmış, Yankı’ya şirin görünmeye çalıştığımı sanmıştı. </st><st c="15015">Etkilendiğimin ben de farkındaydım, hem yakışıklıydı hem de çok hoş konulardan konuşabiliyorduk. </st><st c="15112">Ortak yanlarımız olduğunu anlamıştık. </st><st c="15150">Dünyaya benim gibi baktığını sanıyordum. </st><st c="15191">Yankı da bana çok yakınlık gösterdi. </st></p>
			<p><st c="15228">O gece uyumadan önce uzun süre Yankı’yı düşündüm. </st><st c="15278">Bana yakınlık göstermesi çok hoşuma gitmişti. </st><st c="15324">Akşama kadar mağazada kalıp benimle sohbet etmişti. </st><st c="15376">Sınava hazırlanabilmem için yardımcı olabileceğini bile söyledi. </st><st c="15441">Her gün mağazaya gelip birkaç saat çalıştırabilirmiş. </st><st c="15495">Annesi ne der bu duruma bilmiyorum. </st><st c="15531">Saatlerdir aklımdan çıkaramıyorum çocuğu. </st><st c="15573">Onu diğerlerinden ayrıcalıklı kılan patronun oğlu olması mı? </st><st c="15634">Belki de bu gücü etkilemiştir beni. </st><st c="15670">Eğer böyleyse bu sahici bir sevgiye dönüşmez ki. </st><st c="15719">Ya Taylan? </st><st c="15730">Ona olan duygularım nereye gitti? </st><st c="15764">İki kişiyi birden sevemem ya... </st><st c="15796">Birinden biri ağırlığını koyacak sanırım. </st><st c="15838">Yankı’nın olgunluğundan etkilenmiş olabilirim. </st><st c="15885">Taylan’sa sanki iç dünyasından hiç çıkamayacakmış gibi görünüyor. </st><st c="15951">Telefon edecekti güya... </st><st c="15976">Semiha teyzeye soruyorum. </st><st c="16002">Gerçeği bilmediğimi düşünerek akrabalarının yanına gittiğini söylüyor. </st><st c="16073">Bursa’ya gitmişmiş! </st><st c="16093">Eve küstü, bize küstü diyemiyor elbette. </st><st c="16134">Annemin anlattığına göre, babası da evden çıkmıyormuş artık. </st><st c="16195">Sürekli gittiği kahveden bile kesmiş ayağını. </st><st c="16241">Çarşı pazar alışverişlerini bile Semiha teyze yapıyormuş. </st><st c="16299">Demek ki pişman oldu, üzüntüsünden hastalanmıştır belki de... </st><st c="16361">Ya da sorulardan sıkılıyordur. </st><st c="16392">Herkes “Taylan nerede Rasim Bey?” diye sorduğunda nasıl yanıtlayacak? </st><st c="16462">Evden kovdum, diyebilir mi? </st><st c="16490">Keşke bütün bunlar olmasaydı. </st><st c="16520">Onu özlüyorum, gerçekten çok özlüyorum. </st><st c="16560">Bütün tartışmalarımıza karşın, onu çok özlüyorum. </st><st c="16610">Taylan evden bu kadar uzun süre ayrılacak bir yapıda değil, yakında döner sanırım. </st><st c="16693">Ya dönmezse... </st></p>
		</div>
	<div id="charCountTotal" value="16708"></div></body>
</html>
