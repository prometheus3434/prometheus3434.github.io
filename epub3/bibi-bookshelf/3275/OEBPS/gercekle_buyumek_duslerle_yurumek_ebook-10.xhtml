<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-10" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-10"><st c="0">Sınav Sonucu</st></p>
			<p><br /><br /><br /></p>
			<p><st c="12">Posta kutusundan aldığım zarfı, herkesten önce benim görmeye hakkım olan zarfı eve çıkmadan önce açtım. </st><st c="117">Aşağı yukarı biliyordum sonucu. </st><st c="149">Ve işte umduğum gibi... </st><st c="173">Rakamlar, zavallı rakamlar, babamın düşünü gerçekleştirecek güçte değildi. </st><st c="248">İyi ki onlardan önce benim elime geçti. </st><st c="288">Böylece evdeki büyük tartışmaya hazırlıksız yakalanmayacaktım. </st></p>
			<p><st c="351">İşin en zor yanı onlara bu haberi vermek. </st><st c="393">Şimdi kapıdan içeri girip bu durumu, her şey gayet normalmiş gibi nasıl söyleyecektim? </st><st c="480">Eve girip girmemekte kararsız kaldım. </st><st c="518">Belki Leyla’nın yanına gidip ona akıl danışsam iyi olurdu. </st><st c="577">Ama bunun için zaman yok, hem Leyla’yı evde de tiyatroda da bulamayabilirim. </st><st c="654">En iyisi bizimkilerin bir an önce öğrenmesi, kıyamet kopacaksa bir an önce kopsun. </st><st c="737">Zile bastım. </st><st c="750">Annem her zamanki gülümseyişiyle açtı kapıyı. </st><st c="796">Bir haftadır “Senin zarfın nerede kaldı?” diye soruyorlar. </st><st c="855">Birçoğununki gelmiş, benimkinin gecikmesi benden çok onları kaygılandırmıştı. </st><st c="933">Umarım annemin ilk sorusu bu olmaz.</st></p>
			<p><st c="968">– Merhaba anne.</st></p>
			<p><st c="984">– Hoş geldin oğlum, hayrola yüzün karışmış, kötü bir şey mi oldu?</st></p>
			<p><st c="1050">Anneler anlar, nasıl becerirler bilmem, ama yüzümüzdeki en küçük değişiklik, bazen bizim bile fark etmediğimiz bir küçük ayrıntı onların dikkatini hemen çeker. </st><st c="1211">Belki onca yıl yüzümüze baktıkları içindir, bebeklikten koskoca bir insan oluncaya dek gözlerini bizden ayırmadıkları içindir. </st></p>
			<p><st c="1338">– Sınav sonucu geldi anne.</st></p>
			<p><st c="1364">Yüzümün aldığı karmaşayı o zaman çözdü işte. </st><st c="1410">Çözdü çözmesine, ama yine de sordu. </st><st c="1446">Bir küçük umut, bir açık kapı vardı belki.</st></p>
			<p><st c="1488">– Eee?</st></p>
			<p><st c="1495">Başımı olumsuz anlamda salladım. </st><st c="1529">Bir an annemin oraya yığılacağını sandım. </st><st c="1571">Rengi değişti, tutunacak bir yer aradı. </st><st c="1611">Yüzüme baktı, sanki bağıracak gibiydi, ama sustu. </st><st c="1661">Hiçbir şey söylemeden arkasını dönüp mutfağa gitti. </st><st c="1713">Nereye gitmişti annemin gülümsemesi? </st><st c="1750">Onu düş kırıklığına uğratmıştım, ama ne yapabilirdim ki, olmadı işte. </st></p>
			<p><st c="1820">– Taylan mı geldi Semiha? </st></p>
			<p><st c="1846">Babam evde demek. </st><st c="1864">Şimdi o çağırmadan ya da annem söylemeden ben söylemeliyim. </st><st c="1924">Bir de annemi suçlamaya başlamasın. </st><st c="1960">Belki de tek suçlu babam, ama o ya beni ya annemi sorumlu tutacak. </st><st c="2027">“Bu oğlana çok yüz veriyorsun. </st><st c="2058">Hep senin yüzünden!” diye bir başladı mı annemi ağlatana dek söylenmeyi sürdürür. </st></p>
			<p><st c="2140">Oturma odasına yöneldim. </st><st c="2165">Annem mutfağa gitti, daha doğrusu kaçtı. </st><st c="2206">Beni babama karşı korumayı düşünmüyor demek. </st><st c="2251">İyi bir azarı, belki de dayağı hak ettiğime inanıyor olmalı. </st><st c="2312">Belki babamın gazabından korkuyor. </st><st c="2347">Babam televizyonu açmış, bir yarışma programı izliyor. </st><st c="2402">Beni görünce yanındaki koltuğu gösterdi.</st></p>
			<p><st c="2442">– Gel Taylan gel, bak insanlar bilgileriyle ne paralar kazanıyorlar, sen de başvursana şu yarışmalara.</st></p>
			<p><st c="2545">Babamın aklı fikri beni yarıştırmakta. </st><st c="2585">Vücut yapım uygun olsa güreşe bile yollar sanırım.</st></p>
			<p><st c="2635">– Ya kazanamazsam baba... </st><st c="2662">Seni milyonlarca insanın önünde küçük düşürmüş olmaz mıyım?</st></p>
			<p><st c="2721">Babam sözlerimi çok yadırgadı, tepeden tırnağa süzdü beni.</st></p>
			<p><st c="2780">– Niçin? </st><st c="2790">O kadar kitap devirdin, bu soruların hepsini bilirsin sen. </st><st c="2849">Kasıtlı olarak beni rezil etmek istiyorsan o başka tabii.</st></p>
			<p><st c="2906">Artık daha fazla uzatmadan ona sınav sonucunu söylemeliydim. </st></p>
			<p><st c="2968">– Baba... </st><st c="2978">Sınav sonucu geldi, üzgünüm...</st></p>
			<p><st c="3008">Babam yayılarak oturduğu koltukta birdenbire toparlandı. </st></p>
			<p><st c="3066">– Üzgünüm de ne demek? </st><st c="3089">Film gibi konuşma! </st><st c="3108">Açık açık söyle! </st><st c="3125">Hem nerede şu zarf?</st></p>
			<p><st c="3144">Anladı, anladı da inanamıyor; bir kez daha duymak istiyor ağzımdan. </st><st c="3213">İçimden bağırmak geliyor, öfkeyle bağırmak: SINAVI KAZANAMADIM BABA! </st><st c="3282">KAZANAMADIM İŞTE! </st><st c="3300">BEN DOKTOR OLMAYACAĞIM.</st></p>
			<p><st c="3323">– Yeterli puanı alamadım...</st></p>
			<p><st c="3351">Babam koltuğa çöktü. </st><st c="3373">Gerçekten yıkılmış görünüyordu, sayıklar gibi konuşmaya başladı. </st><st c="3438">Ben ne yapacağımı bilmiyordum, öylece ayakta kaldım. </st><st c="3491">Ne oturabiliyor ne odadan çıkabiliyordum. </st><st c="3533">“Defol git!” dese öyle rahatlayacağım ki.</st></p>
			<p><st c="3574">– Olmadı ha! </st><st c="3588">Benim oğlum kazanamadı ha... </st><st c="3617">Emekler, paralar boşa gitti.</st></p>
			<p><st c="3645">Annem koşarak geldi, babamın kıpkırmızı yüzünü, koltuğa yığılmış halini görünce gömleğinin yakasını gevşetip bana bağırdı.</st></p>
			<p><st c="3768">– Öldürecek misin adamı? </st><st c="3794">Koş çabuk su getir, kolonya getir!</st></p>
			<p><st c="3828">Hayır, kimseyi öldürmeye çalışmıyorum ben. </st><st c="3872">Yalnızca sınavı kazanamadım, diğer birçok kazanamayan gibi. </st><st c="3932">Doğru şıkları bulamamışım işte. </st><st c="3964">Doğru şık, yeteneklerim ve birikimim doğrultusunda eğitim almaktı, onu işaretlememe izin verilmemişti. </st><st c="4067">Suç bendeydi belki... </st><st c="4089">Onları ikna etmek için yeterince çaba göstermemiştim. </st></p>
			<p><st c="4143">Babama su getirdim, annem de kolonyayı bulup yüzüne, bileklerine sürüp rahatlatmaya çalıştı. </st><st c="4236">Babam bana kin dolu gözlerle bakıyordu. </st><st c="4276">Belki de bana öyle geliyordu. </st><st c="4306">Kendimi bağışlatmaya çalıştım, aslında suç işlemiş de değildim, ama o toparlansın diye öyle söylemek zorunda hissettim. </st></p>
			<p><st c="4426">– Özür dilerim baba... </st><st c="4449">Elimden ne geliyorsa yaptım... </st><st c="4480">Sınav bu, kazanan da olur, kaybeden de.</st></p>
			<p><st c="4519">Babam soluğunu toparlamıştı, belli ki ağzına geleni söyleyecekti. </st><st c="4586">Pencerelere baktım, açıksa kapatacaktım, bütün mahallenin duymasını istemiyordum. </st><st c="4668">Özlem de duyarsa... </st><st c="4688">İyice küçülürüm onun gözünde. </st><st c="4718">Zaten aramız iyi değil son günlerde. </st><st c="4755">Babasının azarladığı küçük bir çocuk sayacak beni, hiç ciddiye almayacak. </st><st c="4829">Ne olur zaman çabucak geçiverse! </st><st c="4862">Gece olsa, herkes odasına çekilse, hemen şimdi. </st><st c="4910">Yarın sabah her şey unutulsa… </st></p>
			<p><st c="4940">Babam bana bağırıp çağırıp rahatlayacak, ya ben? </st><st c="4989">Ben nasıl rahatlayacağım? </st></p>
			<p><st c="5015">– Özür diliyor! </st><st c="5031">Özür dilemek neyi düzeltir? </st><st c="5059">Herkes çocuğunun puanını övünerek gururla söylerken ben ne diyeceğim?</st></p>
			<p><st c="5128">Bana ne herkesten? </st><st c="5148">Bana ne babamın arkadaşlarından? </st><st c="5181">Babam beni değil, kendini düşünüyor, kendi gururunun derdine düşmüş. </st></p>
			<p><st c="5250">– Olmadı işte baba, en başından söyledim size, ben tiyatro eğitimi almak istiyorum, dedim. </st><st c="5341">Ama siz kulak tıkadınız ve boşuna hayal kurdunuz.</st></p>
			<p><st c="5390">Babamın yüzüne bakmadan konuşuyordum, onun nefret dolu bakışlarıyla karşılaşmak istemiyordum. </st><st c="5485">Gözüm televizyondaki yarışmaya takılmıştı. </st><st c="5528">Sunucunun sorusunu yarışmacı kızara bozara düşünüp yanıtlayamamıştı. </st><st c="5597">Puan almadığını belirten gong çaldı, benim de gongum babamın bağırıp çağırması olmalı. </st><st c="5684">Benim televizyona bakakaldığımı gören annem gidip televizyonu kapadı, sanki babamın bir kopyasıymış gibi sertçe baktı bana. </st><st c="5808">Sesi de kalınlaşmıştı. </st><st c="5831">Annemi yitiriyordum sanırım.</st></p>
			<p><st c="5859">– Babanı dinle!</st></p>
			<p><st c="5875">– Dinliyorum anne.</st></p>
			<p><st c="5894">– Eğer bizi dinleseydin sınavı kazanırdın. </st></p>
			<p><st c="5938">Babam, annemin bıraktığı yerden aldı sözü.</st></p>
			<p><st c="5980">– Biz kendimiz için mi istiyoruz doktor olmanı? </st><st c="6029">Benim sinirlerim, annenin romatizmaları için mi? </st><st c="6078">Senin geleceğin içindi bütün çabamız.</st></p>
			<p><st c="6115">– Sınav bu baba... </st><st c="6135">Kazanan da olur, kaybeden de.</st></p>
			<p><st c="6164">– Dershaneye gönderdik, kitaplarını aldık, evde çalışma ortamı sağladık. </st><st c="6238">Neyin eksikti oğlum, neyin eksik?</st></p>
			<p><st c="6271">Babamı anlamıyorum, asla da anlamayacağım. </st><st c="6315">Sanki o genç, ben olgun bir insanım? </st><st c="6352">Arkadaşlarının yüzüne nasıl bakacağını söylüyor, oysa benim öyle düşünmem gerekir. </st><st c="6435">Karşılaştığım bütün arkadaşlarım soracak: Kaç puan aldın Taylan? </st><st c="6500">Yanıt? </st><st c="6507">Az puan… Ya siz? </st></p>
			<p><st c="6524">– Baba, size kaç kez fen ve matematikten fazla puan gelmez bana dedim, ama dinlemediniz ki beni. </st></p>
			<p><st c="6621">Annem, yeteri kadar haşlanmış olduğumu düşünmüş olmalı ki yine benim tarafıma doğru kaymaya başladı. </st><st c="6722">Belki de yalnızca babamın sağlığı için kaygılanıyordu. </st><st c="6777">Benim ruh durumumun hiç önemi yoktu. </st></p>
			<p><st c="6814">– Olan olmuş Rasim, kızma artık. </st><st c="6847">Bak, o da çok üzgün. </st><st c="6868">Bir dahaki yıla daha iyi hazırlanır. </st><st c="6905">Komşu çocuklarının çoğu ikinci girişlerinde kazandılar, biliyorsun.</st></p>
			<p><st c="6972">Annemin ortamı yumuşatan sözlerinden destek alarak Leyla Solmaz’ın tiyatrosundan söz etmek istedim. </st><st c="7073">Zamanlamanın yanlış olduğunu anladığımda artık çok geçti. </st></p>
			<p><st c="7131">– Bir şey daha var baba, mutlaka konuşmalıyız.</st></p>
			<p><st c="7177">– Söyle bakalım, bundan daha kötü olamaz herhalde.</st></p>
			<p><st c="7228">– Ben bir tiyatro grubuna katıldım. </st></p>
			<p><st c="7265">Babam da, annem de şaşkınlıkla baktı yüzüme. </st><st c="7310">Babamın öfkesi yeniden alevlendi. </st><st c="7344">Belki düşüncesi değişir diye sözümü tamamlamak istedim. </st><st c="7400">Onların da gururlanacağını sandım.</st></p>
			<p><st c="7434">– Leyla Solmaz’ın tiyatrosunda hem de. </st><st c="7474">Çok beğendiler, hemen gençlik grubuna aldılar, bir süre sonra asıl kadroya geçme şansım da var.</st></p>
			<p><st c="7569">Yüzlerinde benimle ilgili gurur işaretleri aradım boşuna. </st><st c="7628">Önemsediğim şeylerin onlar için de önemli olabileceğini sanmıştım. </st><st c="7695">Üstelik Leyla Solmaz’ın ünlü bir oyuncu olduğunu onlar da biliyordu. </st></p>
			<p><st c="7764">Odada korkunç bir sessizlik oldu. </st><st c="7798">Babam yarım bıraktığı suyuna uzandı, annem kaygı dolu bakışlarla onun her hareketini izliyor. </st><st c="7892">Babamın su içerken çıkardığı yutkunma sesleri doldu odaya. </st><st c="7951">Bardağı sehpaya sertçe, neredeyse kırmak ister gibi bıraktı. </st><st c="8012">Gözünü gözüme dikti. </st><st c="8033">Hiçbir şey söylemeden, gözleriyle ezmeye çalıştı beni. </st><st c="8088">Sanki çok aşağılık bir varlıkmışım, pislikmişim gibi bakıyordu, gözüyle dövüyor, gözüyle lanetliyordu.</st></p>
			<p><st c="8190">– Şimdi anlaşılıyor... </st><st c="8214">Sen sınavda bilerek yanlış işaretledin değil mi? </st><st c="8263">Hep bu oyunculuk sevdasından...</st></p>
			<p><st c="8294">Bana inanmıyordu, güvenmiyordu. </st><st c="8327">Benim gerçekten kötü biri olduğumu sanıyor. </st><st c="8371">Nasıl böyle bir şey yapardım? </st><st c="8401">Bildiğim soruyu yapmaktan kaçınacak kadar hain olabilir miydim? </st><st c="8465">Bunu benden bekliyordu demek. </st><st c="8495">Onlarda hiç güven uyandırmamışım; güvenilmez, hain, yalancı biriymişim ben! </st></p>
			<p><st c="8571">– Baba, beni hiç tanımıyor gibi konuşuyorsun. </st><st c="8617">Elimden geleni yaptım.</st></p>
			<p><st c="8639">Babam üzerime yürümeye başlayınca gerçekten vuracak sandım; elini kaldırdı, kıpırtısız bekliyordum. </st><st c="8740">Neyse ki yalnızca kapıyı gösterdi. </st></p>
			<p><st c="8775">– Artık hiçbir sözüne inanmıyorum. </st><st c="8810">Çekil karşımdan gözüm görmesin seni!</st></p>
			<p><st c="8846">Annem, babama karşı geleceğimi sanarak araya girmeye çalıştı. </st><st c="8909">Babamı sakinleştirmek istedi.</st></p>
			<p><st c="8938">– Yeter artık, ikiniz de biraz düşünün, sonra yine konuşuruz, sakin kafayla konuşuruz.</st></p>
			<p><st c="9025">– Annem haklı baba... </st><st c="9048">Lütfen daha sonra konuşalım.</st></p>
			<p><st c="9076">Nedense bu sözler babamı iyice öfkelendirdi. </st></p>
			<p><st c="9122">– Sen kendini ne sanıyorsun ha! </st><st c="9154">Evin reisiymiş pozlarına girme bakalım. </st><st c="9194">Ne yapmam gerektiğini sen mi söyleyeceksin?</st></p>
			<p><st c="9237">– Bana çocukmuşum gibi bağırma artık baba, yaşım on sekiz! </st><st c="9297">Bunu hâlâ görmüyorsun, yeter artık canımdan bezdim ben!</st></p>
			<p><st c="9352">– Yaa demek canından bezdin? </st><st c="9382">İyi o zaman. </st><st c="9395">Kurtul bizden. </st><st c="9410">Bu evden de kurtul. </st><st c="9430">Çık git artık, çık git! </st><st c="9454">Görmek istemiyorum seni. </st><st c="9479">Besle büyüt, karşına geçip diklensin bir de... </st><st c="9526">Çek git evimden! </st><st c="9543">Burada yerin yok, anladın mı ukala? </st><st c="9579">Git hadi! </st><st c="9589">Bakalım seni oyuncu arkadaşların, pasaklı tiyatrocu dostların mı besleyecek? </st></p>
			<p><st c="9666">Babam evden kovuyordu beni! </st><st c="9694">“Evim” diyor! </st><st c="9708">Demek yalnızca ona ait burası. </st><st c="9739">İstenmediğime göre gitmeliydim. </st><st c="9771">Annem, canım annem, babamın öfkesini yatıştırma çabasındaydı. </st></p>
			<p><st c="9833">– Aklını başına topla Rasim, deli deli konuşuyorsun.</st></p>
			<p><st c="9885">– Aklım başımda Semiha... </st><st c="9912">Değerli oğluna kıyamıyorsun, ama oğlun bize kıydı işte, eskiden susar dinlerdi. </st><st c="9992">Şimdi çene yarıştırıyor. </st><st c="10017">Biz yanlış yapmışız gibi, doğruyu göstermek istiyor. </st><st c="10070">Hemen şimdi gitsin, böyle evlat istemiyorum ben!</st></p>
			<p><st c="10118">– Bu saatte nereye gidecek bu çocuk Rasim?</st></p>
			<p><st c="10161">Babamın yanıtsız bırakması üzerine annem yanıma gelip sarıldı bana. </st></p>
			<p><st c="10230">– Taylan, sen babana bakma oğlum. </st><st c="10264">Şimdi çok öfkeli de onun için böyle konuşuyor. </st><st c="10311">Seni ne kadar sevdiğini bilmez misin? </st><st c="10349">Hadi git odana, dinlen biraz.</st></p>
			<p><st c="10378">Odama gittim, kapıyı çarparak kapattım. </st><st c="10419">Kovulan biri başka ne yapar? </st><st c="10448">Bu evde, babamla aynı çatı altında biraz daha kalırsam kendime olan saygımın bütünüyle yok olacağını, eğer hâlâ kaldıysa onurumun yerle bir olacağını düşünüyordum. </st></p>
			<p><st c="10612">Küçük valizime birkaç parça giysi tıkıştırdım. </st><st c="10659">Yatağımın altındaki Abelard ve Heloise’imi aldım. </st><st c="10709">Onları bu evde bırakamazdım. </st><st c="10738">Gideceğim yerde hiç çekinmeden, saklanmadan okuyacağım kitaplarım olacaktı. </st><st c="10814">Masada yığılı duran, kitaplığımı dolduran test kitaplarına, deneme sınavlarından kalan kitapçıklara nefretle baktım. </st><st c="10931">Babam bana nasıl baktıysa ben de onlara öyle baktım. </st><st c="10984">İçimden hepsini pencereden fırlatmak geldi ya da odanın içinde yakmalıydım. </st><st c="11060">Yatağa uzanıp dumandan boğuluncaya kadar bekleyebilirdim de, eğer annem evde olmasaydı belki de öyle yapardım. </st><st c="11171">Onu ne kendi ölümümle üzmek, ne de yarısı yanmış bir ev için ağlatmak istemedim. </st></p>
			<p><st c="11252">En iyisi gitmekti... </st><st c="11273">Masamda annemin küçük fotoğrafı vardı, onu aldım. </st><st c="11323">Duvara yapıştırdığım posterlere baktım. </st><st c="11363">Leyla’nın oynadığı “Bir Sevda Masalı” oyununun afişini alıp almama konusunda kararsızlık yaşadım. </st><st c="11461">Belki sonra, babamın evde olmadığı bir gün gelip alabilirim. </st><st c="11522">Nereye gideceğimi bilmiyorum ki... </st><st c="11557">Evden çıktıktan sonra karar vereceğim buna. </st><st c="11601">Belki Ercanlara giderim; ama annesi, babası durumu anlayıp hemen telefon ederler bizimkilere. </st><st c="11695">Zorla barıştırmaya çalışırlar. </st><st c="11726">İçimden ağlamak geliyor, boğazımdaki düğüm gittikçe büyüyor. </st><st c="11787">Yutulmaz bir lokma... </st><st c="11809">Kusmak istiyorum. </st><st c="11827">Babamdan intikam almak istiyorum. </st><st c="11861">Nasıl? </st><st c="11868">Şu sınava hazırlık kitaplarının üzerine kusmalıyım. </st><st c="11920">Sonra da babamı odama çağırmalıyım, al demeliyim, doktor olmak çok önemliyse sen çalış, sen ol. </st><st c="12016">Senin gönlünde yatan meslek benim gönlümde yatmıyor baba. </st></p>
			<p><st c="12074">Gözümün önüne eski okul arkadaşım Deniz geldi. </st><st c="12121">Deniz güzel karikatür çizerdi. </st><st c="12152">Ailesi onu güzel karikatür çizdiği için endüstri meslek lisesine yolladı. </st><st c="12226">Zorla! </st><st c="12233">Yapı ressamlığı bölümü... </st><st c="12259">Bu bölümün karikatür çizmekle uzaktan yakından ilgisi yok. </st><st c="12318">Deniz, bölümünü tanıdıkça günlerce hasta yatmış, sık sık kusmuştu. </st><st c="12385">Acaba hâlâ karikatür çizebiliyor mu? </st></p>
			<p><st c="12422">Beni de hasta ettiler. </st><st c="12445">Bir yıl hastalıktan dolayı okula gidemedim diye doktor olmam gerektiğini mi düşündüler acaba? </st><st c="12539">Böylece hiç hastalanmazdım! </st><st c="12567">Hasta olsam bile doktora gitmeme gerek kalmazdı!</st></p>
			<p><st c="12615">İçimde tuhaf bir gülme duygusu var. </st><st c="12652">Hem ağlamak hem gülmek gibi. </st><st c="12681">Zavallılığıma gülmek istiyorum. </st><st c="12713">Erkekler ağlar mı? </st><st c="12732">Ağlamaz değil mi baba? </st><st c="12755">Erkek adam ağlar mı? </st><st c="12776">Kaç bin kez söyledin bunu bana. </st><st c="12808">Erkekler ağlamaz Taylan! </st><st c="12833">Erkekler gidebilir ama, değil mi baba? </st><st c="12872">Zamanı gelince, baba baskısı, aşağılaması bezginlik verince erkekler çekip gidebilir. </st></p>
			<p><st c="12958">Sessizce çıktım evden, bir hırsız gibi, kaçar gibi çıktım. </st><st c="13017">Gittiğimi fark etmesinler diye yavaşça çektim kapıyı. </st><st c="13071">Otobüs durağına yürüdüm, nereye gideceğimi bilmiyordum. </st><st c="13127">İstiyorum ki benim için kaygılansınlar. </st><st c="13167">Nerede olduğumu bilmesinler. </st><st c="13196">Özellikle babam, en çok babam üzülsün istiyorum. </st><st c="13245">Pişman olsun. </st><st c="13259">Bir daha sana bağırmayacağım oğlum, desin. </st><st c="13302">Seni gerçekten seviyorum, desin. </st><st c="13335">Tamam, git oyuncu ol, artık sana hiç karışmayacağım, desin. </st><st c="13395">Der mi? </st></p>
			<p><st c="13403">Durakta bütün bu düşünceler zihnimden geçerken otobüsten inen Özlem’i gördüm. </st><st c="13481">Akşam karanlığı çökmüş, sokak lambaları yanmıştı. </st><st c="13531">Demek bu saatlere kadar çalışıyor. </st><st c="13566">Beni fark etmeseydi konuşmayacaktım, görmezlikten gelecektim. </st><st c="13628">Kıpkırmızı gözlerle, elimde bir valizle ona ne diyebilirim?</st></p>
			<p><st c="13687">– Merhaba Taylan... </st><st c="13708">Ne o, erken bir tatil mi?</st></p>
			<p><st c="13733">Ona söylesem mi? </st></p>
			<p><st c="13751">– Teyzemlere gidiyorum, bu gece orada kalacağım da...</st></p>
			<p><st c="13804">Bir çocuk bile yalan söylediğimi anlayabilirdi; çünkü sesimin titremesine engel olamamış, çok tuhaf, yabanî bir sesle konuşmuştum. </st></p>
			<p><st c="13936">– Teyzenden hiç söz etmemiştin bana, diyerek inanmadığını apaçık gösterdi.</st></p>
			<p><st c="14010">– Yoksa ona mı gidiyorsun? </st></p>
			<p><st c="14038">Yine Leyla Solmaz’ı kastediyor olmalı. </st><st c="14077">Evet, belki de ona gidiyorum. </st><st c="14107">Birinin bana yol göstermesi gerek. </st><st c="14142">Leyla danışabileceğim, yardımını isteyebileceğim bir insan.</st></p>
			<p><st c="14201">– Doğru söyle Taylan, benden bir şey saklıyorsun sen.</st></p>
			<p><st c="14255">Yalanlardan bir sonuç çıkmayacak, her şey daha da karışacak. </st><st c="14317">En iyisi olduğu gibi anlatmalı. </st><st c="14349">Benim için ne düşünürse düşünsün. </st></p>
			<p><st c="14383">– Artık yalnız bir kurt olarak yaşamaya karar verdim. </st></p>
			<p><st c="14437">Bu tuhaf benzetme de o anda gelmişti aklıma. </st><st c="14482">“Yalnız kurt!” Pek abartmıştım canım. </st><st c="14520">Yalnız kedi falan desem ya da sokak köpeği...</st></p>
			<p><st c="14565">– Ne demek istiyorsun? </st></p>
			<p><st c="14589">– Evden de, bu mahalleden de gidiyorum artık.</st></p>
			<p><st c="14634">– Nasıl gidiyorsun Taylan? </st><st c="14662">Bir yere oturup konuşalım mı? </st></p>
			<p><st c="14692">Bunu yapmak isterdim, ama annemle babam evden çıktığımı anlayınca beni aramak için inebilirler aşağıya. </st><st c="14796">Bir an önce uzaklaşmam gerek bu sokaktan, bu mahalleden. </st></p>
			<p><st c="14853">– Babamla çok kötü tartıştım Özlem, sınav sonucu yüzünden. </st><st c="14912">Puanımı görünce ciddi ciddi evden kovdu beni. </st><st c="14958">Bir an önce çekip gitmek istiyorum buradan. </st></p>
			<p><st c="15002">Şaşırdı, ne diyeceğini bilemedi. </st><st c="15035">Sonra sakinleştirmeye çalıştı.</st></p>
			<p><st c="15065">– Baban öfkeyle öyle söylemiştir Taylan. </st><st c="15107">Her evde olur böyle şeyler. </st><st c="15135">Hemen çekip gitmen doğru mu? </st><st c="15164">Hadi bize gidelim, bir süre düşünür sonra karar verirsin. </st></p>
			<p><st c="15222">– Ben kararımı verdim artık, ne söylersen söyle durum değişmeyecek. </st><st c="15290">Telefon ederim sana, nerede olduğumu bildiririm. </st><st c="15339">Şu anda tek istediğim buradan gitmek. </st></p>
			<p><st c="15377">Sanki buna engel olabilirmiş gibi tuttu kolumu.</st></p>
			<p><st c="15424">– Nereye gideceksin Taylan?</st></p>
			<p><st c="15452">– Bilmiyorum…</st></p>
			<p><st c="15466">– İşte onun için diyorum ya... </st><st c="15498">Bize gidelim, kendini dinlersin, düşünürsün, annem anlayış gösterir böyle bir durumda.</st></p>
			<p><st c="15584">Bu mahallede, bu sokakta kalırsam eve dönmekten başka yol bırakmayacaklardı bana. </st><st c="15667">Özlem de annesi de böyle olması gerektiğini anlatacaklar, biliyorum; hatta özür dilememi söyleyecekler bir süre sonra. </st><st c="15786">Ben de onların etkisinde kalıp süklüm püklüm eski yaşantıma dönmek zorunda kalacağım. </st><st c="15872">Hayır, bu ortamda yaşamaya çalışmak gerçekten onur kırıcı. </st><st c="15931">Bir arkadaşımın kapısını çalarım, birkaç gün onlarda kalır, sonra iş bulur yaşantıma yön veririm. </st><st c="16029">Leyla yardım edebilir bana, belki yalnızca o... </st><st c="16077">Tiyatroda da yatabilirim. </st><st c="16103">Ne olacak sanki? </st><st c="16120">Korkacak mıyım? </st><st c="16136">Orada çalışabilirim, gişede bilet satarım, çay ocağında çalışabilirim. </st><st c="16207">Gece bekçiliği bile yaparım. </st><st c="16236">Bir süre için tabii. </st><st c="16257">Sonra oyunculukta iyi bir yere geldiğimde... </st></p>
			<p><st c="16302">– Belki Leyla’ya uğrarım. </st></p>
			<p><st c="16328">Ağzımdan çıktı bir kez, geri alamadım. </st><st c="16367">Öfkeyle yüzüme baktı. </st><st c="16389">Az önce ilgili, sevgi dolu bakışları bu kez nefret ediyormuş gibiydi. </st><st c="16459">İnsan sevdiği birine böyle bakabilir mi? </st></p>
			<p><st c="16500">– Anlaşıldı, seni yoldan çıkartan adrese gidiyorsun.</st></p>
			<p><st c="16552">Bu kez bağırmak zorunda kaldım, duraktakilere aldırmadım.</st></p>
			<p><st c="16610">– Ben yoldan çıkmadım! </st><st c="16634">Eğer sen de babam gibi düşünüyorsan, bir daha görüşmemizin ikimize de yararı yok.</st></p>
			<p><st c="16715">Benden beter sinirlendi.</st></p>
			<p><st c="16740">– Evet, yararsız bir ilişki bu Taylan! </st><st c="16780">Sen Leyla Solmaz’a kapılmışsın, ne desem boş. </st><st c="16826">Beni istemiyorsan, ben de seni istemem. </st><st c="16866">Sana iyi şanslar!</st></p>
			<p><st c="16883">Özlem çekip gitti. </st><st c="16903">Yine düşüncesizce konuşup incitmiştik birbirimizi. </st><st c="16954">Ama beni anlamıyordu. </st><st c="16976">Nereye gidebilirdim ki? </st><st c="17000">Kıskançlığın bu kadarı da fazla. </st><st c="17033">Özlemlerin evine gidemezdim. </st><st c="17062">Bizimkilere bir biçimde haber uçardı. </st><st c="17100">Babam gelir, beş yaşında çocukmuşum gibi kulağımdan çeke çeke eve götürürdü. </st></p>
			<p><st c="17177">Otobüs geldi, dönüp arkaya bakmayacak bir kararlılıkla bindim. </st><st c="17240">Boş bir yer bulup oturdum. </st><st c="17267">Dükkânlara, evlere, parktaki ağaçlara vedalaşır gibi baktım. </st><st c="17328">İçimi bir hüzün kapladı. </st><st c="17353">Her şeyi bu kadar çabuk terk edebildiğime şaşıyordum. </st><st c="17407">Bir de suçluluk duygusu gelip oturdu içime; ama dönemezdim. </st><st c="17467">Ok yaydan çıkmıştı ve ben fırlayan bu okun nereye düşeceğini de merak ediyordum. </st><st c="17548">Özlem’e telefon edip gönlünü alabilirdim. </st><st c="17590">Düşündüğü her şeyin yanlış olduğunu anlatabilirdim. </st><st c="17642">Ama önce kalacak bir yer, sonra da iş bulmalı. </st><st c="17689">Leyla’nın evine geldiğimde neredeyse on buçuk olmuştu. </st><st c="17744">Gece vakti rahatsızlık verdiğim kaygısıyla zile bastım.</st></p>
		</div>
	<div id="charCountTotal" value="17799"></div></body>
</html>
