<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-15</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-15" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-15"><st c="0">Kulenin Altında Saçlarını Bana Uzatmanı Bekliyorum Rapunzel</st></p>
			<p><br /><br /><br /></p>
			<p><st c="59">Başarı ne güzel! </st><st c="77">Çevremdeki herkesten kutlama sözleri duyuyorum.</st></p>
			<p><st c="124">– Kutlarım Özlem, hukuk fakültesini kazanmışsın.</st></p>
			<p><st c="173">– Özlem, demek sen de üniversiteli oldun ha! </st><st c="219">Aferin kız...</st></p>
			<p><st c="232">Bizim mahalleli de bir tuhaf. </st><st c="263">Komşular şimdiden hukuksal sorunlarını bana danışmaya başladılar. </st><st c="329">Oysa daha fakülteye kaydımı bile yaptırmadım. </st><st c="375">Okul bittiğinde, müvekkilim çok olacak anlaşılan. </st></p>
			<p><st c="425">Beni en çok sevindiren de Taylan’dan aldığım haber oldu. </st><st c="482">Ercan aracılığıyla bana bir oyun davetiyesi ve bir de telefon numarası göndermiş. </st><st c="564">Davetiye bana ulaştıktan bir gün sonra da mektubunu buldum posta kutusunda. </st><st c="640">Üstelik üzerinde ne pul ne damga vardı. </st><st c="680">Demek ki kendisi getirip bırakmış kutuya. </st><st c="722">Eve gelmeye, kapıyı çalmaya cesaret edememiş olmalı. </st><st c="775">Babasıyla barışmadığına göre, onlara görünmekten korkmuş da olabilir. </st><st c="845">Güzel şeyler yazmış. </st><st c="866">Tıpkı eski günlerdeki gibi... </st></p>
			<p><br /></p>
			<p><st c="896">Özlem, </st></p>
			<p><st c="903">Biliyorum bana çok kızgınsın. </st><st c="933">Seni arayıp sormadığımı, hatta unuttuğumu düşünüyor olabilirsin. </st><st c="998">Aradan bunca zaman geçmesine karşın sana olan sevgimin bitmediğini anladım. </st><st c="1074">Adını andıkça yaşamın daha anlamlı olduğunu düşünüyorum. </st><st c="1131">İkimiz de zor günler geçirdik, ben evden, ailemden uzaklaştım. </st><st c="1194">Sen eve kapanıp sıkı bir çalışma programı uyguladın. </st><st c="1247">Sonunda başarmışsın, seni içtenlikle kutluyorum. </st><st c="1296">Bu çalışma temposu içinde aklına geldim mi, bilmiyorum. </st><st c="1352">Şu an yaşadığın sevinçten dolayı aklına hiç gelmiyor olabilirim. </st><st c="1417">Bir yerlerde birisi seni hâlâ çok sevdiğini söylüyor, haberin olsun istedim. </st></p>
			<p><st c="1494">Sevgili Rapunzel, bu mektup sevgimizin üzerine örtülen tülü yeniden açmak için. </st><st c="1574">Daha olgun, yaşamı daha iyi anlayan insanlar olarak hayatı birlikte karşılayabiliriz. </st><st c="1660">Senin benden kuşku duyduğun anlar olmuştu. </st><st c="1703">Beni kıskandığını fark etmediğimi sanma, birçok kişiden kıskandın. </st><st c="1770">En çok da Leyla Solmaz’dan. </st><st c="1798">Leyla benim için bir öğretmen olmuştur. </st><st c="1838">İnsan öğretmenine de âşık olabilir, ama bu aşk her zaman platonik olarak kalır, aslında aşk demek yanlış belki de, başka türlü bir duygu, anlatmak zor. </st><st c="1990">Ona çok şey borçluyum. </st><st c="2013">O olmasaydı şimdiki yerimde olamazdım. </st><st c="2052">Gerçi henüz tiyatroda yer edinmiş saymıyorum kendimi. </st><st c="2106">Daha işin başındayım, senin hukuk fakültesini kazandığını öğrenince, bana da bir istek, bir coşku geldi. </st><st c="2211">Ben de konservatuar sınavlarına girmek istiyorum. </st><st c="2261">Sanıyorum bu yolla daha kalıcı işler yapabilirim. </st></p>
			<p><st c="2311">Sevgilim, sana böyle dememe kızar mısın bilmiyorum. </st><st c="2363">Ne yazık ki yalnızca mektuplarda söyleyebildim bu sihirli sözcüğü; artık yüzüne bakarak, ellerini tutarak söylemek istiyorum. </st><st c="2489">Anımsıyor musun yanındayken kızarır, çekinir, pek bir şey söyleyemezdim. </st><st c="2562">Hep sen konuşurdun. </st><st c="2582">Şimdi gerçekten büyüdüğümü duyumsuyorum. </st><st c="2623">İçimdeki duyguları hiç çekinmeden aktarabilirim sana. </st><st c="2677">Bütün bunları telefonda da söyleyebilirdim, ama istedim ki, tıpkı eski günlerdeki gibi, şimdi grubumuzun sahneye koyduğu Abelard ve Heloise gibi mektupla iletmek istedim. </st><st c="2848">Beni istediğin zaman arayabilirsin. </st><st c="2884">Telefonda sesini duymak bile mutluluktan uçurur beni. </st><st c="2938">Oyunumuzu izlemeye gelirsen çok sevinirim, çok… En yakın zamanda görüşmek umuduyla.</st></p>
			<p><st c="3021">Seni yüreğimin en güzel köşesinde saklıyorum.</st></p>
			<p><st c="3067">Taylan</st></p>
			<p><br /></p>
			<p><st c="3074">Mektubu okurken yüreğimin atışlarını sokaktan geçen insanlar bile duyacak sandım. </st><st c="3157">Öyle heyecanlanmıştım ki... </st><st c="3185">Sanki Taylan karşıma geçmiş, bütün bunları kendi sesiyle söylüyordu. </st><st c="3254">Sesi yine öyle heyecanlı, coşkulu ve biraz utangaç... </st><st c="3308">Onunla mutluydum! </st><st c="3326">Bunu şimdi anlamak ne kadar tuhaf... </st><st c="3363">Onu özlemiştim, çok özlemiştim. </st><st c="3395">Şimdi hemen görmek istiyordum, şu an bu mektup yerine kendisi gelse ne iyi olurdu. </st><st c="3478">Kimseden çekinmez sarılırdım. </st><st c="3508">Birbirimizi nedensiz yere kızdırmış küstürmüş, başka insanların bizi teselli edeceğini sanmıştık. </st><st c="3606">Ama artık ikimiz de olgun insanlar sayılırdık. </st><st c="3653">Bundan sonra daha sağlam bir ilişkimiz olabilirdi. </st><st c="3704">Daha fazla anlayış gösterecektim ona, kıskançlık krizlerine kapılmayacaktım. </st></p>
			<p><st c="3781">Onu görmek için bir hafta bekleyecek miydim? </st><st c="3826">Hayır, onu oyundan önce, hemen bugün görmek istiyordum. </st><st c="3882">En iyisi telefon etmek. </st><st c="3906">Acaba önce onun aramasını mı beklesem? </st><st c="3945">Hayır Özlem... </st><st c="3960">Aramak istiyorsan aramalısın, önce ondan beklersen eski Özlem’den bir farkın kalmayacak. </st><st c="4049">Hani olgunlaşmıştın? </st><st c="4070">Mektubunu aldım demelisin, seni çok özledim demelisin, seni görmek istiyorum demelisin. </st></p>
			<p><st c="4158">Avuçlarım terlemişti numaraları tuşlarken, heyecandan yanlış bir numarayı aramışım. </st><st c="4242">Yeniden bastım tuşlara, rakamları tek tek kontrol ederek. </st><st c="4300">Telefon çalıyor. </st><st c="4317">Acaba o mu açacak? </st><st c="4336">Belki de evde değil. </st><st c="4357">Neyse açıldı, ama hiç tanımadığım bir ses çıktı karşıma.</st></p>
			<p><st c="4413">– İyi günler... </st><st c="4430">Taylan’la görüşecektim.</st></p>
			<p><st c="4453">– Bir saniye çağırayım.</st></p>
			<p><st c="4477">Arkadaşı olmalı. </st><st c="4495">Gülüşmeler telefona kadar geliyor, sanırım kaldığı ev çok kalabalık. </st><st c="4564">Öyle ya kalabalık olmasa kirayı ve diğer masrafları nasıl karşılayacaklar? </st><st c="4639">Birisi öyle bağırarak konuşuyor ki, ben bile ne dediğini duyuyorum telefonun bu ucundan. </st></p>
			<p><st c="4728">“Kızlar rahat bırakmıyor seni Taylan!”</st></p>
			<p><st c="4766">Şaka mı yapıyorlar acaba? </st><st c="4793">Belki de gerçekten çok kız arkadaşı vardır. </st><st c="4837">Öyle ya, artık çok farklı bir çevresi var, birçok insanla tanışıyor. </st><st c="4906">İçlerinde onu beğenenler, ilgi duyanlar mutlaka oluyordur. </st><st c="4965">Acaba telefon etmekle hata mı ediyorum? </st><st c="5005">Ama bu mektup... </st><st c="5022">Bu mektup onun sevgisinin apaçık kanıtı. </st><st c="5063">Hayır, doğruyu yapıyorum, daha fazlası bıktırıcı bir naz olur. </st><st c="5126">Ben de onu seviyorum, evet ben de onu...</st></p>
			<p><st c="5166">– Alo!</st></p>
			<p><st c="5173">Taylan gelmişti telefona. </st><st c="5200">Bir süre sesim çıkmadı. </st><st c="5224">Az önce arkadaşlarının söylediği sözdeydi aklım. </st><st c="5273">“Kızlar rahat bırakmıyor seni Taylan.” Bir de Taylan’ın üst üste “Alo” deyişini dinleyerek onun sesini duymanın tadını çıkarttım. </st><st c="5403">Telefon sapığı değildim ama aşk bazen insanı böyle durumlara da düşürebilir.</st></p>
			<p><st c="5479">– Ben Özlem... </st><st c="5495">Nasılsın?</st></p>
			<p><st c="5504">Bu kez duraklama sırası ona gelmişti. </st><st c="5543">Bu kadar çabuk arayacağımı ummamıştı sanırım.</st></p>
			<p><st c="5588">– Çok şaşırdım, inan çok şaşırdım Özlem! </st><st c="5630">Aramazsın sanmıştım. </st><st c="5651">Kırgınlığın geçmez sanmıştım.</st></p>
			<p><st c="5680">Küçük bir yalanın kimseye zararı olmazdı. </st></p>
			<p><st c="5723">– Yoo, niçin kırgın olayım?</st></p>
			<p><st c="5750">– Seni aramadığım için... </st><st c="5777">Mektupta anlattım, ama yine de beni bağışlamazsın diye düşündüm. </st></p>
			<p><st c="5842">Sesi yine heyecandan titriyordu. </st><st c="5875">Bu çocuk, sahneye çıkıp nasıl oyun sergileyecek? </st><st c="5924">Belki de yalnızca ben heyecanlandırıyorum onu? </st><st c="5971">Bunu düşünmek öyle güzel ki... </st><st c="6002">Beni sevdiğinin en önemli göstergesi bu diye düşünüyorum. </st></p>
			<p><st c="6060">– Ben unuttum hepsini... </st><st c="6085">Sen nasılsın? </st><st c="6099">Değiştin mi, çok merak ediyorum. </st></p>
			<p><st c="6132">– Bilmiyorum, ama sanırım değiştim. </st><st c="6168">Hangi açıdan soruyorsun? </st><st c="6193">Görünüşümü mü, karakterimi mi? </st></p>
			<p><st c="6224">– Her şeyi soruyorum Taylan. </st><st c="6253">Duygularını, bana karşı olan sevgini, oyunculuk tutkunu, kurduğun hayatı...</st></p>
			<p><st c="6328">– Mektupta da yazdığım gibi sana olan sevgim hiç azalmadı; hatta çoğaldı. </st><st c="6403">Bunları telefonda değil, seninle yüz yüze konuşmak isterim. </st><st c="6463">Buluşalım mı? </st><st c="6477">Mavi Bahçe’ye gelir misin? </st><st c="6504">Saat altıda. </st></p>
			<p><st c="6517">– Gelirim tabii, ben de seni görmeyi çok istiyorum. </st><st c="6569">Şimdi hazırlanıyorum. </st></p>
			<p><st c="6591">– Çok süslenme olur mu? </st><st c="6615">Seni olduğun gibi seviyorum ben. </st></p>
			<p><st c="6648">– Olsun, ben yine de senin için güzel olmak istiyorum.</st></p>
			<p><st c="6702">– Tamam o zaman Rapunzel, âşığın olarak kulenin altında saçlarını bana uzatmanı bekleyeceğim. </st></p>
			<p><st c="6797">Bir şakayla onu şaşırtmak istedim.</st></p>
			<p><st c="6831">– Belki de beni çok değişmiş bulursun Taylan; çünkü saçlarımı kestirdim, hem de kısacık.</st></p>
			<p><st c="6920">Onun düş kırıklığına uğrayacağını sanmakla yanılmışım. </st></p>
			<p><st c="6976">– Olsun, Keloğlan gibi de olsan sevgim değişmez, dedi. </st></p>
			<p><st c="7031">Gülerek kapattık telefonu. </st><st c="7058">Mutluydum, çok mutluydum. </st><st c="7084">Beni gerçekten sevdiğine inandığım, dürüst, idealleri olan bir sevgilim vardı. </st><st c="7163">Onun varlığı bana güç veriyordu. </st><st c="7196">Nasıl görünürsem görüneyim beni beğeneceğini söylüyordu. </st><st c="7253">Hangi genç kız böyle bir sevgilisi olsun istemez. </st></p>
			<p><st c="7303">Buluşacağımız Mavi Bahçe’ye zamanında yetişmek için evin içinde koşturarak hazırlanmaya başladım. </st><st c="7401">Üzerimdekileri çıkartıp sağa sola fırlattım. </st><st c="7446">O, her ne kadar süslenmene gerek yok dese de güzel görünmek istiyordum. </st><st c="7518">Beni beğenmesini, çok beğenmesini istiyordum. </st><st c="7564">Beni onunla görenlerin de beğenmesini istiyordum. </st><st c="7614">Şöyle geçirmeliydiler içlerinden: Ne güzel kız, sevgilisi de çok yakışıklı, tam birbirlerine göreler. </st></p>
			<p><st c="7716">Onun beğendiği mavi pantolonumu geçirdim bacaklarıma. </st><st c="7770">Annemin özene bezene diktiği, dantellerle süslediği beyaz bluzu da giyince güzel ve şık göründüğüme inandım. </st><st c="7879">Aynanın önünde dönüp durduğumu gören Çiğdem takılmadan duramadı tabii. </st></p>
			<p><st c="7950">– Bu kez beyaz atlı prensi yakaladın galiba.</st></p>
			<p><st c="7994">– Bir erkekle buluşacağımı nereden çıkardın?</st></p>
			<p><st c="8039">– Başka zaman aynanın karşısında bu kadar kalmazsın ki...</st></p>
			<p><st c="8097">Ondan gizlememe gerek yoktu, zaten başından beri duygularıma ortak olmaya çalışıyor, bazen sırlarımı da paylaşıyordu.</st></p>
			<p><st c="8215">– Taylan’la buluşacağım. </st></p>
			<p><st c="8241">– Yine başa döndünüz demek...</st></p>
			<p><st c="8270">Bu kızın böyle görmüş geçirmiş havalarda konuşması beni her zaman şaşırtıyor. </st><st c="8349">Sanki annem... </st><st c="8364">Aramızda o kadar yaş farkı olmamasına karşın, bambaşka kuşağın insanları gibiyiz. </st><st c="8446">Çiğdem hiç âşık olamaz gibi geliyor bana; çünkü her şeye yukarıdan bakıyor. </st><st c="8522">Yani kız erkek arkadaşlığında iki tarafın da duygularını, heyecanlarını çok iyi gözlemlemiş gibi. </st><st c="8620">Belki de izlediği filmlerin etkisi bu. </st><st c="8659">Ya da benim okuduğum kitapları erken yaşta okumasından kaynaklanıyor. </st><st c="8729">Hayatla ve kendisiyle dalga geçebiliyor. </st></p>
			<p><st c="8770">– Ablacığım bana da genç bir tiyatrocu ayarlar mısın?</st></p>
			<p><st c="8823">– Sen beni çöpçatanlık yaparken gördün mü hiç? </st><st c="8871">Üstelik erkek arkadaşını kendin seçsen daha iyi olmaz mı? </st></p>
			<p><st c="8929">Çiğdem yüzünü buruşturdu. </st><st c="8955">Önerim hiç hoşuna gitmemişti anlaşılan. </st><st c="8995">Dertleşmek istiyor gibiydi.</st></p>
			<p><st c="9022">– Erkekler benden hoşlanmıyor abla, daha doğrusu beni farklı buluyorlar. </st><st c="9096">Onlar biraz da hiçbir şey bilmeyen, çıtkırıldım kız arıyorlar gibi.</st></p>
			<p><st c="9163">– Birçoğu öyle olabilir, ama onlar öyle istiyor diye öyle olmana gerek yok. </st><st c="9240">Seni olduğun gibi beğenen çok erkek çıkacak karşına, acele etme canım. </st></p>
			<p><st c="9311">Benim öğüt veren abla tavırlarıma dudak bükerek uzaklaştı yanımdan. </st><st c="9379">Olsun, dudak bükse de söylediğim söz onu düşündürür ve doğruyu bulmasına yardım eder belki. </st><st c="9471">Bunu onunla daha sonra uzun uzun konuşmaya karar vererek buluşma için hazırlanmaya devam ettim. </st><st c="9567">Saçlarımdaki tokayı çıkardım, onun beni uzun saçlarımla, hoşlandığı Rapunzel halimle görmesini istiyordum. </st><st c="9674">Saçlarımı fırçalayıp parlamalarını sağladım. </st><st c="9719">Eğer biraz daha ayna karşısında kalsaydım, masaldaki üvey anne gibi, “Ayna ayna söyle bana, var mı benim gibi güzel bu dünyada?” diyebilirdim. </st><st c="9862">Ya da Çiğdem gelip benimle alay ederdi. </st></p>
			<p><st c="9902">Mavi ceketimi de yanıma aldım, akşama hava serin olabilir. </st><st c="9961">Annem aşağıda atölyedeydi, yanına indim. </st><st c="10002">Talimatımı aldım: </st></p>
			<p><st c="10020">– Sekizde evde ol, tamam mı?</st></p>
			<p><st c="10048">– Tamam anne, ama belki yarım saat gecikebilirim... </st></p>
			<p><st c="10101">– Her seferinde böyle yaparsın zaten. </st></p>
			<p><st c="10139">Evet, fazladan kullanacağım o yarım saat, izinli olduğum iki saatten çok daha önemli; çünkü annemin kullanmamı istediği sürenin dışına çıkabilmenin verdiği bir haz var onda. </st><st c="10313">Büyümenin bir göstergesi, kendi kararımı alabilmenin yaşattığı bir coşku bu. </st></p>
		</div>
	<div id="charCountTotal" value="10390"></div></body>
</html>
