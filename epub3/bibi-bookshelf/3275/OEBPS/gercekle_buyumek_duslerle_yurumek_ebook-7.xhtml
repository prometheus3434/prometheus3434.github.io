<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-7" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-7"><st c="0">Gece Eğlencesi</st></p>
			<p><br /><br /><br /></p>
			<p><st c="14">İşe alındığımız ilk gün oturduğumuz çay bahçesi, sonraki günlerde de buluşma noktamız oldu. </st><st c="107">İş arkadaşlarım Şeyma, Tayfun ve İlker’le öğle saatlerinde toplanıyoruz burada. </st><st c="187">Aramızda epeyce farklılıklar olsa da iyi bir dostluk kurmaya çalışıyoruz. </st><st c="261">Birbirimize iyi niyetle ve dürüstçe yaklaşıyoruz. </st><st c="311">İş sorunlarımızı konuşuyoruz, deneyimlerimizden yararlanıyoruz. </st><st c="375">Bu paylaşımlara gerçekten ihtiyacımız var; çünkü birçok firma, ankete zaman ayırmak istemiyor. </st><st c="470">Yabancı bir firmanın kapısından üç kez çevrilmiştim. </st><st c="523">Onlar reddettikçe, ben görüşmek için inat ediyordum. </st><st c="576">Oraya mutlaka girecek ve anket sorularının yanıtlarını alacaktım. </st><st c="642">Olumsuz yanıtlar olsa bile önemli değildi. </st><st c="685">Bu süre içinde belki beş on firma ile görüşecek kadar zaman yitirmiştim ama önemsediğim şey, bir engeli aşabilmekti. </st><st c="802">Bunu arsızlıkla değil, iyi bir yaklaşımla başarmak istiyordum. </st><st c="865">İlker, saat onda dene, dedi. </st><st c="894">Çalışanlar o saatte genellikle daha insancıl yaklaşıyorlarmış ziyaretçilere. </st><st c="971">Doğru olabilir diye düşündüm; çünkü daha önceki gidişlerim hep öğleden sonraya denk gelmişti. </st><st c="1065">Ertesi gün saat tam onda o yabancı firmanın kapısındaydım ve sekreter güler yüzle beni içeri aldı. </st><st c="1164">Bir de çay ikram ettiler. </st></p>
			<p><st c="1190">İşte buna benzer yardımlar, danışmalar, akıl vermeler oluyordu aramızda. </st><st c="1263">Her sabah şirkette buluşuyor, o gün gezeceğimiz sokakları, caddeleri paylaşıyor, öğleye kadar yapabildiğimiz kadar anket yapıyor, öğle vakti de çay bahçesinde buluşuyorduk. </st><st c="1436">Simitlerimizi, poğaçalarımızı bölüşüyor, çaylarımızı, kolalarımızı istiyoruz. </st><st c="1514">Tayfun hâlâ para hırsını, ticaret ateşini içinde taşıyor. </st><st c="1572">Geçen gün bir fotokopi makinesi sattı, ama başka bir şirketle bağlantı kurarak. </st><st c="1652">Çünkü bizim şirket yalnızca kendi pazarlama elemanını devreye sokmak istiyor. </st><st c="1730">O da gidip başka bir firmanın makinesine aracılık etti. </st><st c="1786">Satıştan iyi bir pay almış. </st><st c="1814">Tayfun kutlamak istiyordu bunu, hepimizi bir akşam gece kulübüne davet etti. </st><st c="1891">O gün için bir arkadaşının arabasını da alacakmış. </st><st c="1942">Ev adresimi verdim, arabayla gelip beni de alacaklar. </st></p>
			<p><st c="1996">Annem söylenip duruyor.</st></p>
			<p><st c="2019">– Baban sağ olsaydı, izin vermezdi buna. </st></p>
			<p><st c="2061">Nereden biliyor annem? </st><st c="2084">Belki de izin verirdi. </st><st c="2107">Babamın fotoğrafına bakıp gözlerimle izin istiyorum. </st><st c="2160">O da gülümsüyor, izin veriyor. </st><st c="2191">Küçük bir uyarıda bulunuyor yalnızca:</st></p>
			<p><st c="2228">‘Dikkat et, eğlenmek güzeldir, ama kötü insanlar için de fırsat yaratabilir.’ </st></p>
			<p><st c="2307">Dikkatli olurum babacığım, diyorum. </st><st c="2343">Grubumuzdaki herkesi tanıyorum nasıl olsa. </st><st c="2386">Birazcık müzik dinleyip dans etmenin kime zararı var? </st><st c="2440">Oraya gidenler zaten hep bizim yaşımızdaki gençler. </st><st c="2492">Gençler birbirlerine zarar vermezler. </st><st c="2530">Bazıları kötü niyetli olabilir, ama biz de kuzu değiliz yani. </st><st c="2592">Babamın fotoğrafıyla anlaşmak hiç zor değil, ama annemi ikna etmek çok güç.</st></p>
			<p><st c="2667">– Anne kötü bir şey değil ki bu, biraz eğleneceğiz o kadar. </st><st c="2728">Hem iş arkadaşım onlar, yakından tanıyorum. </st><st c="2772">Lütfen güven bana. </st></p>
			<p><st c="2791">Annem ikna olmuyor. </st><st c="2811">Dikiş sandalyesinde oturmuş, elindeki kumaşı teyellerken arada gözlerini bana dikip sert sert bakıyor. </st><st c="2914">Belki babamın yerine koymaya çalışıyor kendini. </st><st c="2962">Ne zamandır bana kaş çatmadığı için şu an bu mimikleri yapmak zor geliyor olmalı. </st></p>
			<p><st c="3044">– Kötülük kendini hemen belli etmez kızım. </st><st c="3087">Görmüyor musun televizyonda neler gösteriyorlar? </st><st c="3136">Gençlerin başına ne gelirse oralarda geliyor. </st></p>
			<p><st c="3182">– Anne, sen izlediğin filmlerdeki diskolar gibi zannediyorsun hepsini.</st></p>
			<p><st c="3252">İçimden öyle kızıyorum ki o yönetmenlere... </st><st c="3297">Televizyondaki bütün filmlerde, dizilerde çok kötü ortamlar olarak gösteriliyor eğlence yerleri. </st></p>
			<p><st c="3394">Anneme oraya yalnızca dans etmeye gittiğimi, benim gibi birçok gencin oralarda olduğunu anlatmaya çalışıyorum. </st><st c="3505">Annemse dönüp dolaşıp evlilik konusuna getirdi sözü.</st></p>
			<p><st c="3557">– Evli olsan neyse. </st><st c="3578">Ya da nişanlı olsan... </st><st c="3601">Yanında güvendiğin bir erkekle istediğin yere gidersin, bunu ben de normal karşılarım; komşular da imalı imalı konuşmazlar. </st></p>
			<p><st c="3725">Ah anne, beni nişanın ya da evliliğin koruyacağına inanıyorsun demek. </st><st c="3795">Ekonomik özgürlüğümü kazanmış olmam bile bağımsızlığımı sağlamıyor galiba. </st><st c="3870">Bağımsız olabilmek için ne yapmam gerekli bilmiyorum.</st></p>
			<p><st c="3923">– O kadar yer geziyorsun, bir işin var. </st><st c="3964">Hoşlandığın hiç kimse yok mu kızım? </st><st c="4000">Vardır da sen söylemiyorsundur. </st><st c="4032">Ama böyle olmaz. </st><st c="4049">Getir, tanıştır bizimle, o bizi bilsin, biz onu bilelim. </st><st c="4106">Ailesiyle tanışalım, bir yüzük takalım parmağınıza. </st><st c="4158">Bak göreceksin o zaman daha rahat gezip tozarsın. </st><st c="4208">Böyle başına buyruk bir yerlere gidersen dedikodu olur. </st><st c="4264">Olmadık şeyler söylerler. </st><st c="4290">Sen bir yaparsın, onlar bin yaptı der. </st></p>
			<p><st c="4329">Gülüyorum annemin bu haline, sanki ben kuzuymuşum, herkes kurtmuş gibi düşünüyor. </st><st c="4411">Bilmediğim hiçbir içeceği tadına bakmak için bile yudumlamayacağımı, verilen sigaraları içmeyeceğimi, sigaradan zaten hoşlanmadığımı, karanlık bir yerde bir erkekle baş başa kalmayacağımı, biraz alaylı biçimde söylüyorum. </st></p>
			<p><st c="4633">– Sen gül bakalım! </st><st c="4652">Uyuşturucuya alıştırırlarsa görürsün. </st><st c="4690">Hem kendini yakarsın, hem bizi...</st></p>
			<p><st c="4723">– Anne! </st><st c="4732">Tam beş kişi olacağız. </st><st c="4755">Diğerlerinin uyuşturucu kullanmadıklarını biliyorum. </st><st c="4808">Niçin durduk yerde beni uyuşturucuya alıştırsınlar? </st><st c="4860">O kadar kötü değiller. </st><st c="4883">Üstelik ekonomik durumumun farkındalar. </st><st c="4923">Uyuşturucuya verecek paramın olmadığını, asla olmayacağını da herkes gayet iyi biliyor.</st></p>
			<p><st c="5010">İkna olmadı annem. </st><st c="5030">Birden sandalyesinden fırladı. </st><st c="5061">Galiba bir çözüm bulmuştu. </st></p>
			<p><st c="5088">– Ben de geleceğim!</st></p>
			<p><st c="5107">Şaka ettiğini sandım önce, ama değil! </st><st c="5146">Ciddi ciddi kumaş parçalarını toplamaya başladı. </st><st c="5195">Olacak şey değil, herkes kız ya da erkek arkadaşıyla, sevgilisiyle giderken ben annemle gidecektim. </st><st c="5295">Acaba numara mı yapıyor? </st><st c="5320">Gitmekten vazgeçeyim diye oyun mu oynuyor bana? </st></p>
			<p><st c="5368">– Anne, sen geliyorsan ben yokum! </st><st c="5402">Herkesi bana güldürmek mi istiyorsun? </st></p>
			<p><st c="5440">Annem biraz bozuldu.</st></p>
			<p><st c="5460">– Benden utanıyor musun? </st><st c="5486">Gülünç bir tarafım mı var? </st></p>
			<p><st c="5513">– Hayır anne, senden utanmıyorum, ama hoşlanacağın bir ortam değil... </st><st c="5583">Oradaki müzik sana gürültü gibi gelecek. </st><st c="5624">Konuşmaları, eğer duyarsan, tuhaf bulacaksın. </st><st c="5670">Herkesin giyimini kuşamını yadırgayacaksın.</st></p>
			<p><st c="5713">– Ben eğlenmeye gitmeyeceğim ki yavrum, senin için kaygılandığımdan...</st></p>
			<p><st c="5784">– Olmaz anne, gitmekten vazgeçtim ben. </st></p>
			<p><st c="5824">Bizim tartışmamızı sessizce izleyen Çiğdem söze girdi.</st></p>
			<p><st c="5878">– Taylan abi gelsin seninle. </st></p>
			<p><st c="5908">Bu öneri gerçekten harikaydı. </st><st c="5938">Aferin Çiğdem’e... </st><st c="5957">Anneme baktım. </st><st c="5972">Biraz düşündü, ona da iyi bir çözüm gibi görünmüş olacak ki onayladı: </st></p>
			<p><st c="6042">– Tamam, Taylan’a güvenirim ben, akıllı uslu çocuk.</st></p>
			<p><st c="6093">Taylan’ın yazdığı mektuptan sonra birkaç kez parkta buluşmuştuk, sonra bir daha yazmadı. </st><st c="6183">Belki derslerinden vakit bulamıyor, belki de şu tiyatro işi çok vaktini alıyor. </st><st c="6263">Sanırım benim aşkımdan daha çok ilgileniyor oyunculuk aşkıyla. </st><st c="6326">Yeni birini bulmuş olabilir mi? </st><st c="6358">Ama Taylan öyle biri değil... </st><st c="6388">Bu gece bol bol konuşma fırsatımız olur bu durumda. </st><st c="6440">Bizim ekip Taylan’dan rahatsız olur mu acaba? </st><st c="6486">Ama İlker kız arkadaşını getireceğine göre, ben de erkek arkadaşımla gidebilirim sanırım. </st></p>
			<p><st c="6576">Çözüm bulunmuştu, ama başka bir sorun vardı şimdi de. </st><st c="6630">Taylan’a kim haber verecek? </st><st c="6658">Bu türden davetler genellikle erkekler tarafından yapılır. </st><st c="6717">Herkes bunu normal karşılar. </st><st c="6746">Şimdi ben gidip kapılarını çalsam “Taylan benimle kulübe gelir misin?” desem... </st><st c="6826">Hakkımda kötü düşünür mü? </st><st c="6852">Ya annesi, babası... </st><st c="6873">Belki de iyi bir fikir değil onu çağırmak. </st><st c="6916">Kalbini bütünüyle kazanmamışken yitirmeme neden olabilir bu çağrı?</st></p>
			<p><st c="6982">Taylan’ı çağırmaya cesaret edemediğim için anneme bir mazeret uydurmaya çalıştım. </st></p>
			<p><st c="7065">– Onun dersi vardır anne. </st><st c="7091">Hem sınavlara hazırlanıyor çocuk.</st></p>
			<p><st c="7124">– Canım bugün cumartesi, yarın yapar derslerini. </st></p>
			<p><st c="7174">Taylanların evine Çiğdem’i göndermeye çalıştım, hiç oralı olmadı. </st><st c="7240">İş başa düştü. </st><st c="7255">Sokağın karşısına geçip çekinerek bastım zillerine. </st><st c="7307">Semiha teyze pencereden bakıp zili çalanın ben olduğumu anlayınca yukarıdan kapı otomatına bastı. </st><st c="7405">Merdivenleri çıkarken ne diyeceğimi tasarlıyordum. </st><st c="7456">Acaba önce annesine mi söylemeliydim? </st><st c="7494">Hayır... </st><st c="7503">Taylan’la konuşmam daha doğru olurdu. </st><st c="7541">O da annesine söylerdi. </st><st c="7565">Semiha teyze kapıda karşıladı beni.</st></p>
			<p><st c="7600">– Hoş geldin Özlem. </st></p>
			<p><st c="7621">– Merhaba Semiha teyze, şey… Taylan evdeyse bir şey söyleyecektim.</st></p>
			<p><st c="7687">– Girsene yavrum. </st><st c="7706">İçeride konuşursunuz.</st></p>
			<p><st c="7727">– Girmeyeyim teyze, teşekkür ederim. </st><st c="7765">Hemen eve dönmem gerek. </st></p>
			<p><st c="7789">– Peki kızım, çağırayım o zaman. </st></p>
			<p><st c="7822">Kapıdan içeriye doğru seslendi. </st><st c="7854">Taylan karmakarışık saçlarıyla, üstü başı dağınık bir halde geldi kapıya. </st><st c="7928">Yataktan zorla kaldırılmış gibiydi. </st><st c="7964">Sanırım beni kapıda göreceğini hiç düşünmemişti. </st><st c="8013">Afalladı birden. </st><st c="8030">Geri çekildi. </st><st c="8044">Sonra kaçamayacağını anlayıp saçlarını elleriyle düzeltmeye başladı, gülümsedi. </st></p>
			<p><st c="8124">– Merhaba Özlem... </st></p>
			<p><st c="8143">Semiha teyze bizi kapıda baş başa bırakıp içeri girdi. </st><st c="8198">Taylan’a durumu anlattım, annemin kaygılarından söz ettim. </st><st c="8257">Acaba benimle gelebilir miydi? </st><st c="8288">Gücenmiş bir yüz ifadesiyle baktı.</st></p>
			<p><st c="8322">– Yani beni koruma görevlisi olarak mı düşündün? </st></p>
			<p><st c="8372">– Yanlış anlama Taylan. </st><st c="8396">Tabii ki yalnızca seninle gitmek isterim, ama bu kez de annem başka şeylerden kuşkulanıp başımın etini yer. </st><st c="8504">Arkadaş grubu olunca kimse kuşkulanmaz. </st><st c="8544">İkimiz için de iyi olur, değişik bir gece yaşamış oluruz.</st></p>
			<p><st c="8601">Dağınık saçlarını eliyle iyice karıştırarak biraz düşündü. </st><st c="8661">Eğer kabul etmezse gerçekten kırılacaktım. </st></p>
			<p><st c="8704">– Annemle konuşayım; şu sıralar evde biraz gerginlik var. </st><st c="8762">Babamı ikna konusunda annemin yardımı gerekiyor. </st><st c="8811">Biliyorsun ya şu üniversite sınavı... </st></p>
			<p><st c="8849">Semiha teyze, Rasim amca gibi değil, daha yumuşak, sevecen. </st><st c="8909">Taylan içeri girip annesiyle konuşurken ben de kapının önünde dikilip bir sorun çıkmamasını diliyorum. </st><st c="9012">Biraz sonra ikisi birden göründü kapıda. </st><st c="9053">Taylan’ın yüzü güldüğüne göre izin çıkmış demek ki.</st></p>
			<p><st c="9104">– Gidin yavrum, dedi Semiha teyze, Taylan’ın da değişik bir ortama girmesi iyi olur. </st><st c="9190">Ben babasına anlatır, gönlünü yaparım. </st><st c="9229">Ama gecikmeyin olur mu?</st></p>
			<p><st c="9252">Taylan’a saat dokuz buçukta hazır olmasını söyleyip ayrıldım oradan. </st><st c="9322">Artık annemin de içi rahat ederdi herhalde. </st></p>
			<p><st c="9366">Eve döner dönmez bir odama, bir banyoya girip koşturarak hazırlanmaya başladım. </st><st c="9446">Tayfunların gelmesine çok az kalmıştı. </st><st c="9485">Saatlerdir gereksiz bir tartışma yaşadığım için zaman kaybetmiştim. </st><st c="9553">Annemin benim için diktiği siyah, dar bir elbise vardı, onu geçirdim üzerime. </st><st c="9631">Ayna karşısında kendime bakarken, göğüslerimin küçüklüğü iyice battı bana. </st><st c="9706">Bu daracık elbiseyle başka türlü görünmek mümkün değil. </st><st c="9762">Annem sorunu giderecek bir çözüm buldu hemen. </st><st c="9808">Odasındaki dolabın kuytularından siyah dantellerle süslenmiş minik bir yelek çıkarttı. </st><st c="9895">Gençliğinde düğünlere giderken giyermiş bunu. </st><st c="9941">Yelek işe yaramıştı, hem elbisem değişik bir havaya bürünmüş hem de göğüslerimin durumuna perde olmuştu.</st></p>
			<p><st c="10045">– Biz gençliğimizde ne disko ne gece kulübü ne bar bilirdik. </st><st c="10107">Tek eğlencemiz düğünlerdi. </st></p>
			<p><st c="10134">Annem bir yandan eski düğünleri anlatıyor, bir yandan uzun saçlarımı örüyordu. </st><st c="10213">Çiğdem’den bir öneri geldi. </st></p>
			<p><st c="10241">– Abla, serbest bıraksana saçlarını, okula ya da işe gitmiyorsun ki. </st></p>
			<p><st c="10310">Annem mırın kırın etse de örgüyü açtık, yeniden taradık. </st><st c="10367">Çiğdem sanki kendi gidecekmiş gibi heyecanlanıyordu.</st></p>
			<p><st c="10419">– Ay! </st><st c="10426">Dans ederken ne güzel savrulur bu saçlar... </st></p>
			<p><st c="10470">– Hani saçlarımı kestirmemi istiyordun? </st><st c="10510">Lavaboyu tıkamaktan başka bir işe yaramıyordu bunlar. </st><st c="10564">Ha bir de hamam böceklerine tırmanma kolaylığı…</st></p>
			<p><st c="10611">Açığının yakalanması hoşuna gitmemişti tabii. </st></p>
			<p><st c="10658">– Canım yalnızca dans ederken güzel bir görüntü olur o kadar. </st><st c="10720">Onun dışında sahiden güzel değil. </st><st c="10754">Her zaman dansa gidemeyeceğine göre, anlamı yok. </st></p>
			<p><st c="10803">Çiğdem’e takılmak istedim.</st></p>
			<p><st c="10829">– Belki de dansöz olurum Çiğdem.</st></p>
			<p><st c="10862">Annem kızdı bu kez.</st></p>
			<p><st c="10882">– Aaa! </st><st c="10890">O nasıl söz öyle. </st><st c="10908">Bakıyorum bir gece izin verdik diye hemen yoldan çıkıyorsun. </st></p>
			<p><st c="10969">Anneme şaka olduğunu anlatmam biraz zaman aldı. </st></p>
			<p><st c="11017">Aynada kendime baktım. </st><st c="11040">İyi görünüyordum. </st><st c="11058">Çiğdem de güzel bulduğuna göre iyi bir gece geçirecektim anlaşılan. </st><st c="11126">Annemin banyodan getirdiği gülsuyunu üzerime serpmesini son anda engelledik. </st><st c="11203">Bu koku her şeyi bozabilirdi. </st><st c="11233">Annem bir türlü anlamıyordu.</st></p>
			<p><st c="11261">– Gülsuyunun neresi kötü kızım?</st></p>
			<p><st c="11293">– Anne, o sizin zamanınızın kokusu. </st><st c="11330">Benim parfümüm var, gerek yok gülsuyuna. </st></p>
			<p><st c="11371">Şimdiki gençlerin hiçbir şeyi beğenmediklerini söyleyerek şişeyi geri götürdü. </st><st c="11450">Belki çağına göre güzel bir koku sayılabilir, ama arkadaşlarım benden o kokuyu alınca “Hanım teyze, hanım teyze” diye alay edebilirler. </st><st c="11586">Daha önce başıma geldi zaten. </st><st c="11616">Tam evden çıkarken annem başıma boca etmişti şişeyi. </st><st c="11669">O gün okulda bütün arkadaşlarım burunlarını tutarak alay etmişti benimle. </st></p>
			<p><st c="11743">Çiğdem yaptığım her şeye bakıyor, arada övgüler sıralamaktan geri durmuyordu. </st></p>
			<p><st c="11821">– Bu akşam seni bir prensin keşfedeceğine eminim abla; çünkü masallardaki prensesler gibi güzel oldun. </st></p>
			<p><st c="11924">– Beyaz atlı prens mi?</st></p>
			<p><st c="11946">– Beyaz arabalı... </st></p>
			<p><st c="11966">Kardeşimi öptüm.</st></p>
			<p><st c="11982">– Ben ne beyaz bir at ne de beyaz bir araba bekliyorum. </st><st c="12039">Birkaç arkadaş eğleneceğiz, o kadar.</st></p>
			<p><st c="12075">Anneme duyurmayacak biçimde fısıldadı Çiğdem.</st></p>
			<p><st c="12121">– Abla, doğru söyle, Taylan’la sevgili oldunuz mu? </st></p>
			<p><st c="12173">Ona işin doğrusunu söyledim.</st></p>
			<p><st c="12201">– Bilmiyorum canım, birbirimizden hoşlanıyoruz, ama çok fazla konuşamadığımız için sevgimizin nasıl bir şey olduğunu ikimiz de anlayamadık. </st><st c="12342">Belki de birbirimize göre değiliz. </st><st c="12377">Bunu anlamak için birlikte bir şeyler yapmamız gerek. </st></p>
			<p><st c="12431">– Bence sen prenslere layıksın. </st></p>
			<p><st c="12463">– Öyle mi? </st><st c="12474">Taylan de bir prenstir belki. </st><st c="12504">Nereden biliyorsun?</st></p>
			<p><st c="12523">Çiğdem dudak büktü.</st></p>
			<p><st c="12543">– Prensler bütün gün odasına kapanıp ders çalışmaz. </st><st c="12596">Arabası olur, sevgilisini alır, gezdirir. </st><st c="12638">Tabii sevgilisinin kız kardeşini de gezdirmesi gerekir.</st></p>
			<p><st c="12693">Çiğdem böylece kendi payını da araya sıkıştırmış oldu.</st></p>
			<p><st c="12748">– Belki bir gün o da olur Çiğdem. </st></p>
			<p><st c="12783">Kapı çalınınca önce Çiğdem koştu, arkasından annem, en sonra de ben… İkisi de arkadaşlarımı çok merak ediyordu. </st><st c="12895">Kapıyı çalan Tayfun’muş. </st><st c="12920">Çok şık görünüyordu, bu haliyle annemi hemen etkiledi. </st><st c="12975">Çiğdem koluma yapışıp kulağıma fısıldadı:</st></p>
			<p><st c="13016">– İşte abla, beyaz atlı prens böyle olmalı. </st><st c="13061">Biraz boyu kısa, ama olsun. </st></p>
			<p><st c="13089">Çiğdem görünüşe aldanıyordu. </st><st c="13118">Tayfun yakışıklıydı, güzel giyinirdi, insanları etkileyecek biçimde konuşmasını öğrenmişti; ama bir yığın olumsuz yanı vardı. </st><st c="13244">Beni rahatsız eden en kötü yanı da para hırsıydı. </st><st c="13294">Bu uğurda en yakınlarını bile gözden çıkarabilirdi. </st><st c="13346">Hayır, böyle bir prens istemiyordum ben. </st></p>
			<p><st c="13387">Annem Tayfun’u içeri davet etti.</st></p>
			<p><st c="13419">– Arkadaşlar arabada bekliyor teyzeciğim, başka bir akşam konuk olmak isterim evinize. </st></p>
			<p><st c="13507">– Tabii oğlum, mutlaka bekleriz. </st><st c="13540">Özlem de hep söz eder sizden. </st><st c="13570">Maşallah anlattığı kadar varmışsınız.</st></p>
			<p><st c="13607">Annem niçin böyle uyduruyor bilmiyorum. </st><st c="13648">Beni Tayfun’la yakınlaştırma derdine düştü hemen. </st></p>
			<p><st c="13698">Tayfun beni beğendiğini tepeden tırnağa süzerek belli etti. </st><st c="13758">Bizimkilerle vedalaşıp arabaya doğru yürürken iltifatlarda bulunmayı da unutmadı:</st></p>
			<p><st c="13839">– Ne kadar güzel görünüyorsun. </st><st c="13871">Elbisen çok yakışmış.</st></p>
			<p><st c="13892">– Şimdiye kadar fark etmemiş miydin? </st><st c="13930">Ben allanıp pullanmadan da iyi sayılırım.</st></p>
			<p><st c="13971">– Ooo özgüvene bak sen! </st><st c="13996">Kızım hiç fırsat vermiyorsun ki, öğlen yemeğinden sonra hemen işe dönüyorsun. </st></p>
			<p><st c="14074">– Ne yapayım, benim herkesten fazla çalışmam gerek. </st></p>
			<p><st c="14126">– Sana akıl veriyoruz, danışma ücreti de almıyorum hem. </st><st c="14182">Benim gibi yap, satış yapmaya çalış, satış... </st><st c="14228">Bak, eğer ben o fotokopi makinesini satmasaydım bu akşam hepinizi kulübe davet edemezdim değil mi?</st></p>
			<p><st c="14326">Evet, o para olmasaydı bunu yapamazdı. </st><st c="14366">Bu akşam onlarla gitmem belki de yanlış. </st><st c="14407">Doğru bulmadığım bir yoldan kazanılan parayla eğlenecektim. </st><st c="14467">Mademki dürüstlüğü savunuyorum, onların yanında ne işim var? </st><st c="14528">Niçin daha önce böyle düşünmedim ki, şimdi daveti geri çevirsem? </st><st c="14593">Olmaz. </st><st c="14600">Üstelik Taylan’ı da çağırdım. </st></p>
			<p><st c="14630">Tayfun’la arabanın yanına geldiğimizde içerdekiler sabırsızlanıyordu. </st></p>
			<p><st c="14700">– Hadi çocuklar, bir an önce gidip dans etmek istiyorum, dedi Şeyma. </st></p>
			<p><st c="14769">Arabada müziğin sesi sonuna kadar açık... </st><st c="14811">Şeyma elini camdan çıkarmış, kapıya vurarak tempo tutuyor. </st><st c="14870">Gözüm apartmanların pencerelerine, balkonlara gidiyor ister istemez. </st><st c="14939">Bizi kınıyorlar mıdır acaba?</st></p>
			<p><st c="14967">– Arkadaşlar... </st><st c="14984">Sizi biraz bekleteceğim. </st><st c="15009">Bir kişi daha katılacak bize.</st></p>
			<p><st c="15038">Böyle diyerek sokağın karşısına geçtim. </st><st c="15079">Taylanların ziline bastım. </st><st c="15106">Tayfun şaşkın şaşkın geldi arkamdan. </st></p>
			<p><st c="15143">– Hayrola Özlem, yalnız değil misin?</st></p>
			<p><st c="15179">– Bir arkadaşım var, onu da çağırdım. </st><st c="15218">Sen, arkadaşlarınızı da alıp gelebilirsiniz, demiştin ya... </st></p>
			<p><st c="15278">Tayfun iyice bozulmuşa benziyordu.</st></p>
			<p><st c="15312">– Bari mahalleyi de çağırsaydın. </st></p>
			<p><st c="15346">Onu tersleyecektim, ama Taylan pencerede göründü. </st></p>
			<p><st c="15396">– Şimdi iniyorum Özlem.</st></p>
			<p><st c="15419">Tayfun dudak büktü.</st></p>
			<p><st c="15439">– Senden küçük olmalı. </st><st c="15463">Çocuklarla mı ilgileniyorsun?</st></p>
			<p><st c="15492">– Benden küçük değil, aynı yaştayız. </st></p>
			<p><st c="15530">– Biraz ana kuzusu gibi... </st><st c="15557">Söyleyelim de biberonunu da alsın yanına. </st><st c="15599">Gece gece süt aramayalım.</st></p>
			<p><st c="15624">– Ben ikimiz için de aldım Tayfun, merak etme. </st></p>
			<p><st c="15672">Taylan inince tanıştırdım ikisini, o da soğuk havanın farkına vardı. </st><st c="15741">Arabaya yöneldik, arkada Şeyma, İlker ve İlker’in kız arkadaşı oturuyordu. </st><st c="15816">Tayfun hemen oturma düzenini kendine göre yapmaya başladı. </st></p>
			<p><st c="15875">– Özlem öne otursun, Taylan sen arkaya sıkışırsın tamam mı?</st></p>
			<p><st c="15934">Sesimizi çıkaramadık, geceyi o düzenlediği için hepimize egemenmiş pozlarındaydı. </st><st c="16017">Bir de sanki ben onun sevgilisiymişim gibi bir hava uyandırmaya çalışıyordu. </st><st c="16094">Taylan’ın bu duruma bozulduğunu, yüzünün karıştığını görüyordum. </st><st c="16159">Arkada Şeyma ile yan yana oturuyordu. </st><st c="16197">Onunla sohbet etmeye başladılar. </st><st c="16230">Kim bilir, belki de Taylan’ı yitirecektim bu gece. </st><st c="16281">Şeyma çok güzel, alımlı bir kız, Taylan kalbini ona kaptırırsa... </st><st c="16347">Tayfun’un davranışlarına bakarak benimle ilişkisi olduğunu düşünürse…</st></p>
			<p><st c="16416">Tayfun arabadaki müziği değiştirip yüksek tempolu son moda şarkılardan birini seçti. </st><st c="16502">Sesi sonuna dek açtı.</st></p>
			<p><st c="16523">– Biraz da biz çılgınlık yapalım değil mi çocuklar? </st><st c="16576">Bu araba bir daha ele geçmez.</st></p>
			<p><st c="16605">Şeyma öne doğru seslendi:</st></p>
			<p><st c="16631">– Çaldın mı yoksa oğlum? </st></p>
			<p><st c="16657">Tayfun sesini çıkarmadı, sanki doğrular gibi sustu. </st><st c="16709">İlker seslendi bu kez:</st></p>
			<p><st c="16731">– Senden her şey umulur kanka!</st></p>
			<p><st c="16762">– Sizin gibi dostları gezdirmek için araba çalmayı bile göze alabilirim, ama bu çalıntı değil, bir arkadaşımın. </st></p>
			<p><st c="16875">Arabayı çok hızlı kullanıyordu. </st><st c="16907">Işıklara dikkat etmiyor, sollama yapılmayacak yerlerde arabaların önüne geçiyordu. </st><st c="16990">Onu uyarmak zorunda kaldım.</st></p>
			<p><st c="17017">– Daha dikkatli kullansana! </st><st c="17046">Gece kulübü yerine başka bir yere gitmeyelim…</st></p>
			<p><st c="17091">– Sen anketör olacağına trafik polisi olsaymışsın Özlem. </st></p>
			<p><st c="17149">– Ne yani? </st><st c="17160">Polislerden başka kimse uymaz mı kurallara?</st></p>
			<p><st c="17203">Tayfun kahkahayı patlattı. </st></p>
			<p><st c="17231">– Bu kız çok saf yaaa! </st><st c="17254">Onlar bile kurallara uymaz Özlemciğim. </st><st c="17293">Araba elime geçmişken bırak da dilediğim gibi kullanayım. </st><st c="17351">Hız yapmayı seviyorum, ilerde bunun gibi, hatta bundan daha güzel bir arabam olacak. </st><st c="17436">Kimse karışmayacak, dilediğim gibi hız yapacağım, uçacağım be uçacağım...</st></p>
			<p><st c="17509">Hızın beni de etkilediğini fark ettim bir süre sonra, hem korkuyordum hem de hoşuma gidiyordu. </st><st c="17605">Her şey bir anda geride kalıyor, yanından geçtiğimiz evleri, ağaçları, insanları göremiyorduk neredeyse. </st><st c="17710">Onlar da bizi görmüyormuş gibi hissediyorum. </st><st c="17755">Özgürlük gibi, kimsenin size engel olmaması gibi hoş duygular... </st><st c="17820">Gerçekten uçmak sayılabilir bu hız. </st><st c="17856">Kaza olabileceği, ölebileceğimiz ya da sakat kalabileceğimiz düşüncesi şöyle bir geçti aklımdan. </st><st c="17953">Şu anda başka bir araca çarpmış olsak n’olurdu? </st><st c="18001">Her birimiz bir tarafa savrulurduk, yaralılar ve ölüler olarak… Bazen ölmek bile önemsiz gözüküyor insanın gözüne. </st><st c="18116">Ya geride kalanlar? </st><st c="18136">Böyle bir haberi annemin aldığını düşündüm. </st><st c="18180">Tam bir yıkım... </st></p>
			<p><st c="18197">Arkaya döndüm, hiçbirinin yüzünde korku belirtisi yok. </st><st c="18252">Taylan bambaşka şeyler düşünüyor gibi, pencereden dışarı bakıyor. </st><st c="18318">Baktığımı görünce gülümsedi.</st></p>
			<p><st c="18346">– Korkuyor musun, dedim.</st></p>
			<p><st c="18371">Tayfun atıldı.</st></p>
			<p><st c="18386">– Korkar tabii, daha bebek o, ana kuzusu. </st></p>
			<p><st c="18429">– Ne dersen de umurumda değil, dedi Taylan. </st><st c="18473">Hatta daha da hızlanabilirsin, git şu kamyona da çarp istersen, yaşam umurumda değil.</st></p>
			<p><st c="18558">Onun böyle karamsar oluşu içimi acıttı. </st><st c="18599">Bu akşam konuşup içinden neler geçtiğini, neden böyle umutsuz olduğunu anlamak istiyorum. </st><st c="18689">Anlatır mı?</st></p>
			<p><st c="18700">Birkaç kazayı kıl payı atlatarak kulübün olduğu yere geldik sonunda. </st><st c="18770">Arabayı otoparka çekti Tayfun. </st><st c="18801">Hız yüzünden sersemlemiştik. </st><st c="18830">İlker’le kız arkadaşı sarmaş dolaş yürüdüler önümüz sıra. </st><st c="18888">Tayfun da elini omzuma atmak isteyince yana çekildim.</st></p>
			<p><st c="18941">– Ne oluyor Özlem, yalnızca arkadaşça sarılmak istedim.</st></p>
			<p><st c="18997">Ters ters baktım, arkadaşça olmadığı belliydi. </st><st c="19045">Tek başına, ne yapacağını bilmeden sağa sola bakıp duran Taylan’ın yanına gittim. </st><st c="19127">Tayfun da Şeyma’nın yanına gitmek zorunda kaldı. </st><st c="19176">Taylan sinirli ve gergin görünüyordu. </st><st c="19214">Hep birlikte kulakları sağır eden müziğin içine girdik. </st><st c="19270">Gözlerimiz karanlığa yavaş yavaş alıştı, çevremizde ne var ne yok seçmeye başladık. </st><st c="19354">Tayfun oraya daha önceleri gelmiş gibi rahat davranıyordu, selam verdiği bazı insanlar vardı, arkadaşları olmalı diye düşündüm. </st><st c="19482">Bir köşe bulup oturduk. </st><st c="19506">İlker’le arkadaşı hemen dansa kalktılar. </st><st c="19547">Şeyma da Tayfun’u kaldırdı. </st><st c="19575">Taylan’la biz kaldık. </st><st c="19597">Ona sesimi duyurmak için bağırarak konuşmak zorunda kaldım. </st></p>
			<p><st c="19657">– Biz de dans edelim mi?</st></p>
			<p><st c="19681">Sesimi duymadı, ama dudak hareketimden anladı sanırım.</st></p>
			<p><st c="19736">– Sen istiyorsan... </st></p>
			<p><st c="19757">Kalktık, kendimizi müziğin ritmine bırakıp dans etmeye başladık. </st><st c="19822">Rahatlamak için dans etmekten daha güzel bir yol yok sanırım. </st><st c="19884">Bütün gün zorunlu hareketleri yapmaktan yorulan, bıkan gövde, müzikle istediği hareketleri özgürce yapıyor. </st><st c="19992">Sanki tutsaklıktan kurtulmuş, yeniden dünyaya gelmiş gibi... </st><st c="20053">Kendi içinde uyumlu, yalnızca müzikle bütünleşen bir beden... </st><st c="20115">Havada kollarımız asla ulaşılamayacak bir şeyi tutmaya çalışıyor. </st><st c="20181">Ayaklarımız yer çekimine karşı savaşan iki asker. </st><st c="20231">İnsanı baskılayan ne varsa ezmeye çalışıyoruz. </st><st c="20278">Uzun saçlı kızlar, uzun saçlı erkekler savurup duruyorlar saçlarını. </st><st c="20347">Ben de onlardan biriyim. </st><st c="20372">Terliyorum, saçlarım terli boynuma tel tel yapışıyor. </st><st c="20426">Aklıma Çiğdem’in sözleri geliyor. </st><st c="20460">Dans ederken saçların ne güzel savrulacak abla. </st><st c="20508">Evet, ben de savruluyorum, saçlarım da... </st></p>
			<p><st c="20550">Bazen başkalarıyla göz göze geliyorum, işte o zaman gülünç geliyor birçok şey. </st><st c="20629">Kendimi de başkalarını da gülünç buluyorum. </st><st c="20673">Yapay bir dünya yaratmışız da orada yaşamaya çalışıyormuşuz gibi. </st><st c="20739">Herkes kendi dünyasına kapanmış orada dans ediyor. </st><st c="20790">Kimse kimsenin elini tutmuyor, beline sarılmıyor. </st><st c="20840">Tek başına dans ediyor çoğu. </st><st c="20869">Taylan’la ben de öyleyiz, piste el ele çıkmıştık, ama sonra bıraktık ellerimizi ve kendi kendimizle dans etmeye başladık. </st><st c="20991">Bu yalnızlığı, kimi zaman gülünç olan bu yalnızlığı görmemek için kapatıyorum gözlerimi. </st><st c="21080">Biri elimi tutuyor, göz kapaklarımı aralıyorum. </st><st c="21128">Karşımda Taylan. </st><st c="21145">Kulağıma eğiliyor:</st></p>
			<p><st c="21163">– Seni seviyorum.</st></p>
			<p><st c="21181">Bağırarak yanıtlıyorum:</st></p>
			<p><st c="21205">– Ben de seni seviyorum Taylan!</st></p>
			<p><st c="21237">Gülümsüyor, belime sarılıyor. </st><st c="21268">Sonsuza dek böyle kalsak diye düşünüyorum. </st><st c="21311">Taylan yeniden kulağıma eğiliyor, ben aşk sözleri bekliyorum, ama yalnızca şunu söylüyor: </st></p>
			<p><st c="21401">– Yoruldum, biraz oturalım mı?</st></p>
			<p><st c="21431">Yorulduğunu sanmıyorum, acaba sıkıldı mı buradan? </st><st c="21482">Benim gibi o da mı anlamsız buluyor bazı şeyleri? </st><st c="21532">Belki de gerçekten yorulmuştur, günlerdir eve kapanıp yalnızca ders çalıştığından bu tempoya uyum sağlayamamıştır. </st><st c="21647">Arkadaşlarımın yanına yürürken elimi tuttu. </st></p>
			<p><st c="21691">– Hoşlanmadım bu çocuktan, dedi. </st></p>
			<p><st c="21724">Kimi kastettiğini anlamıştım. </st><st c="21754">Bir şey demedim, orada bunu konuşmanın kimseye bir yararı olmazdı.</st></p>
			<p><st c="21820">Diğerleri de oturmuş. </st><st c="21843">Görünen o ki sıcak bir tartışmaya girmişler. </st><st c="21888">Tayfun kıskançlıkla kinle süzüyor bizi, el ele oluşumuza bakıyor. </st></p>
			<p><st c="21954">Herkes içkisini almış, garson gelince biz de onlar gibi votka kola istedik.</st></p>
			<p><st c="22029">Tayfun yine alaylı konuştu:</st></p>
			<p><st c="22057">– Korkmayın, votkayı çok az koyuyor adamlar.</st></p>
			<p><st c="22102">Daha önce arkadaşlarımla birlikte birkaç kez içki içmiştim; yine de annemin uyarılarını anımsayıp yavaş içmeye ve bir bardaktan öteye geçmemeye kendi kendime söz verdim. </st><st c="22273">Şeyma,</st></p>
			<p><st c="22279">– Biz de aşktan konuşuyorduk Özlem, sen ne düşünüyorsun, sahiden aşk diye bir şey var mı, dedi.</st></p>
			<p><st c="22375">– Olmalı, dedim, aşka inanıyorum. </st></p>
			<p><st c="22410">Tayfun, bana ve Taylan’a küçümseyerek baktı.</st></p>
			<p><st c="22454">– Belli oluyor, hâlâ çocukluk aşkını sürdürdüğüne göre... </st><st c="22513">Ama sizinkine tam olarak aşk diyemeyiz, siz platonik takılıyorsunuz. </st></p>
			<p><st c="22582">Taylan ters ters baktı Tayfun’a: </st></p>
			<p><st c="22615">– Bu seni ilgilendirmez.</st></p>
			<p><st c="22639">– Ben aşka inanmıyorum, dedi Şeyma, yalnızca özel bir çekim var, o kadar. </st><st c="22714">Bu da bağlılık yaratacak bir şey değil, çünkü aynı çekimi karşı cinsten birçok kişiye karşı duyabiliyorsun. </st></p>
			<p><st c="22822">– Aynen, diyerek Şeyma’yı destekledi İlker.</st></p>
			<p><st c="22865">İlker’in kız arkadaşına baktım bu arada. </st><st c="22907">Adı Funda’ydı.</st></p>
			<p><st c="22921">– Şimdi siz birbirinize âşık değil misiniz? </st></p>
			<p><st c="22966">– Benim kafam karışık, dedi Funda, aslında kafamı karıştıran da İlker, bana kalırsa aşk diye bir şey var, ben İlker’e âşığım, ama o galiba beni yalnızca çekici buluyor. </st></p>
			<p><st c="23135">Şeyma, elini boş ver anlamında savurdu.</st></p>
			<p><st c="23174">– Bütün erkekler öyledir kızım... </st><st c="23209">Madem onlar öyle... </st><st c="23229">Biz de öyle düşünür ve yaparsak sorun ortadan kalkar, kimse de aşk acısı yüzünden yataklara düşmez. </st></p>
			<p><st c="23329">Taylan da bir şeyler söyleme gereği duydu.</st></p>
			<p><st c="23371">– Bence aşk var, ama kolay bulunabilecek bir şey değil, biraz çaba istiyor. </st><st c="23448">İlk görüşte aşka inanmıyorum. </st><st c="23478">Aşk zamanla oluşuyor, oluştuktan sonra da yakanızı kurtaramıyorsunuz. </st><st c="23548">Yani aşkı biz kendimiz yaratıyoruz. </st></p>
			<p><st c="23584">Tayfun onu sıkıştırmak istedi. </st></p>
			<p><st c="23615">– Örneğin sen... </st><st c="23632">Özlem’e âşık değilsin o zaman. </st><st c="23663">Çünkü bu aşkı yaratabilmek için çok fazla birlikte olmuyorsunuz gibi geldi bana. </st><st c="23744">Ayrıca Özlem senden hiç söz etmemişti.</st></p>
			<p><st c="23782">O anda Tayfun’u boğabilirdim. </st></p>
			<p><st c="23813">Taylan elimi daha sıkı kavradı. </st><st c="23845">Ben de onun ne diyeceğini sabırsızlıkla bekliyordum.</st></p>
			<p><st c="23897">– İçimde iki aşk var, dedi. </st></p>
			<p><st c="23926">Diğerleri hep birlikte bir “Ooo!” çektiler. </st><st c="23970">Taylan devam etti sözüne.</st></p>
			<p><st c="23995">– Yanlış tarafa çekmeyin hemen. </st><st c="24028">Biri Özlem, diğeri tiyatro... </st></p>
			<p><st c="24058">O zaman kimsenin söyleyecek sözü kalmamıştı. </st><st c="24103">Yeniden dans etmek üzere piste yöneldik. </st><st c="24144">Taylan’la birbirimize sarılıp tutkulu iki sevgili olarak ve hep böyle kalmayı umarak dans ettik.</st></p>
		</div>
	<div id="charCountTotal" value="24240"></div></body>
</html>
