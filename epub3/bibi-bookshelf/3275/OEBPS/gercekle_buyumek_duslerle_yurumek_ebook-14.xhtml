<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-14" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-14"><st c="0">Sen Aslında Bu Kadar Asî Değildin Taylan.</st></p>
			<p><br /><br /><br /></p>
			<p><st c="41">Yarım gün çalıştığım kitabevinde rafları düzenlerken tanıdık bir ses duydum. </st></p>
			<p><st c="119">– Afedersiniz, yeni çıkan romanlar hangi bölümde?</st></p>
			<p><st c="168">Döndüm, Ercan bu! </st><st c="187">Bizim Ercan, en yakın arkadaşım… O da beni burada gördüğüne şaşırmıştı. </st><st c="259">İkimiz de sevinmiştik bu karşılaşmaya. </st><st c="298">Ona bir tabure buldum, oturduk.</st></p>
			<p><st c="329">– Eee, demek burada çalışıyorsun. </st><st c="364">Biz seni Bursa’da bir akrabanın yanına gitti sanıyorduk. </st><st c="421">Annenle karşılaştığımda öyle söylemişti. </st><st c="462">Neler çeviriyorsun?</st></p>
			<p><st c="481">– Bir şey çevirdiğim yok Ercan. </st><st c="514">Evden ayrıldım, birkaç arkadaş birlikte kalıyoruz. </st><st c="565">Tiyatro çalışmalarımı da sürdürüyorum, her şey yolunda. </st><st c="621">Yalnızca annemi özlüyorum, o kadar.</st></p>
			<p><st c="656">Sonra olup biteni, babamla kavgamızı her şeyi anlattım.</st></p>
			<p><st c="712">Ercan biraz suçluluk duygusuyla baktı yüzüme. </st></p>
			<p><st c="759">– Seni Leyla Solmaz’la tanıştırmasaydım her şey başka türlü olurdu. </st><st c="827">Ama böyle sonuçlanacağını nereden bilecektim?</st></p>
			<p><st c="872">– Bunda onun bir suçu yok ki. </st><st c="903">Aslında ortada suç yok. </st><st c="927">Babamın tavırlarını biliyorsun işte. </st><st c="964">Leyla Solmaz olsun ya da olmasın ben yine de böyle bir karar alırdım. </st><st c="1034">Benim bir idealim var. </st><st c="1057">İnsan ideali için ne gerekiyorsa yapmalı. </st><st c="1099">Çabalarımla hiçbir zaman gurur duymadılar. </st><st c="1142">Beni sürekli suçladılar, baskı altına almaya çalıştılar. </st><st c="1199">Düşüncelerimi, kararlarımı önemsemediler. </st><st c="1241">Belki daha iyi bir çözüm bulunabilirdi, ama evden çekip gitmemle sonuçlandı. </st><st c="1318">Böyle olmasını, üzülmelerini ben de istemezdim. </st><st c="1366">Onlar elimi tutmadılar, ruhumu zincirlemek istediler. </st></p>
			<p><st c="1420">Ercan muzip bir yüz ifadesiyle güldü.</st></p>
			<p><st c="1457">– Bakıyorum kitapçıda çalışmak seni şair yapmış. </st></p>
			<p><st c="1507">– Hayır, kitabeviyle ilgisi yok, ben içimden gelen sesi dinliyorum, zaten burada okumaya fırsat bulamıyorum ki... </st><st c="1621">Tabii bazen çok istediğim bir kitabı eve götürüp okuduğum oluyor. </st><st c="1687">İnsanın kendisini keşfetmesini sağlayan çok güzel kitaplar var. </st></p>
			<p><st c="1751">Ercan, biliyorum biliyorum, diyerek ayağa kalktı, raflara baktı. </st><st c="1816">Sonra kitaplardan birini çekti. </st><st c="1848">Ben rastgele aldığını sanmıştım. </st><st c="1881">Benim için özellikle seçtiğini sonradan anlayacaktım. </st><st c="1935">Elindeki kitabın sayfalarını karıştırarak konuştu.</st></p>
			<p><st c="1985">– Babanla ne zaman barışacaksın? </st><st c="2019">Bu hep böyle sürmez ki. </st><st c="2043">Geçen gün sokakta karşılaştık. </st><st c="2074">Neler olduğunu bilmediğim için yanına gidip senin Bursa’dan dönüp dönmediğini sordum. </st><st c="2160">Gözleri doldu, hiçbir şeyden haberim olmadığı için şaşırdım o haline. </st><st c="2230">Yakında gelir, dedi bana. </st><st c="2256">Gerçekten üzgündü, benim tanıdığım Rasim amcaya hiç benzemiyordu.</st></p>
			<p><st c="2321">Anlaşılan o ki, birileri hep barışmamızı isteyecekti.</st></p>
			<p><st c="2375">– Benim için de kolay değil Ercan.</st></p>
			<p><st c="2410">Elindeki kitabın sayfalarını karıştırıp ortalarda bir yerde durdu. </st></p>
			<p><st c="2478">– Bak... </st><st c="2487">Sana bir öykü okumak istiyorum bu kitaptan. </st><st c="2531">Daha önce okumuştum. </st><st c="2552">Belki bunu dinleyince düşüncen değişir. </st></p>
			<p><st c="2592">– Sonra okurum ben, nasıl olsa eliminin altında hepsi.</st></p>
			<p><st c="2646">İnanmayan gözlerle baktı bana.</st></p>
			<p><st c="2677">– Sen aslında bu kadar asî değildin Taylan.</st></p>
			<p><st c="2721">– Hâlâ da değilim. </st><st c="2741">Hazır karşılaşmışken konuşalım diyorum, sense bana kitap okumak istiyorsun.</st></p>
			<p><st c="2816">Ben böyle deyince öykünün olduğu o sayfaya bir ayraç yerleştirdi. </st></p>
			<p><st c="2883">– İyi madem, bak sonra oku ama, tamam mı?</st></p>
			<p><st c="2924">Tamam anlamında başımı salladım. </st><st c="2958">Sonra davetiyeler geldi aklıma. </st><st c="2990">Çekmeceyi açıp iki tane davetiye çıkardım, ona uzattım. </st><st c="3046">Bir hafta sonra sergileyeceğimiz oyun içindi.</st></p>
			<p><st c="3091">– Biri senin, diğerini de anneme verirsin. </st><st c="3135">Benim iyi olduğumu söylemeyi de unutma, tamam mı?</st></p>
			<p><st c="3184">Davetiyeler Ercan’ı oldukça şaşırttı. </st></p>
			<p><st c="3223">– Demek sonunda insanların karşısına çıkıp oynayacaksın? </st><st c="3280">Bu kadar kısa sürede, nasıl oldu bu? </st></p>
			<p><st c="3317">– Hiç kolay olmadı... </st><st c="3339">Kitabevinde yarım gün çalışıyorum, bunun dışında gece gündüz provadaydım. </st><st c="3413">Artık alkışı hak ettik sanırım.</st></p>
			<p><st c="3444">– Baban seni sahnede görünce bütün kızgınlığını unutur belki.</st></p>
			<p><st c="3506">– Geleceğini sanmam. </st><st c="3528">Gururuna yediremez. </st><st c="3548">Annem ikna edebilir mi bilmiyorum. </st><st c="3583">Yalnızca annem gelse yine de çok mutlu olurum. </st><st c="3630">Başarımdan onun da sevinç duymasını isterim. </st></p>
			<p><st c="3675">Evet, bunu gerçekten istiyordum; aileme, arkadaşlarıma kendimi kanıtlayacaktım o gece. </st><st c="3762">Ercan davetiyeleri cebine koyup gitmeye hazırlanırken Özlem’i sordum. </st><st c="3832">Aslında başından beri hep onu sormak istedim, ama Ercan’ın bunu zayıflık olarak görmesinden çekinmiştim. </st></p>
			<p><st c="3937">– Özlem ne yapıyor? </st><st c="3957">Paralı ve yakışıklı biriyle çıktığını söylediler bana. </st><st c="4012">Çalıştığı mağazanın sahibiymiş, doğru mu? </st></p>
			<p><st c="4054">Güldü, ama alaylı değildi gülüşü. </st><st c="4088">Çok sevmiş, çok ayrılık acısı çekmiş insanlara özgü anlayışlı, paylaşımcı bir gülüş. </st></p>
			<p><st c="4173">– Rapunzel hâlâ eskisi gibi... </st><st c="4204">Artık çalışmıyor o mağazada, işi bırakmış. </st><st c="4247">Söylediğin yakışıklıdan da ayrılmış. </st><st c="4284">Ayrıca müthiş bir haberim var. </st><st c="4315">Seninki hukuk fakültesini kazandı. </st><st c="4350">Ne azimli kız! </st><st c="4365">Pes etmedi, yılgınlık göstermedi, sonunda istediğini elde etti. </st><st c="4429">Tıpkı senin gibi... </st><st c="4449">Eee, onun için de bir davetiyen yok mu?</st></p>
			<p><st c="4488">Elbette çağırmak isterdim, ama kendimi öyle suçlu hissediyorum ki ona karşı. </st><st c="4566">Belki de beni hiçbir zaman bağışlamayacak. </st><st c="4609">Telefon etmeye cesaret edemiyorum artık. </st><st c="4650">İş bulma, yeni ev arkadaşlarına ısınma, oyun provaları derken zamanın akışına bırakmıştım kendimi ve Özlem’i arayamamıştım. </st><st c="4774">Bir süre sonra da başkasıyla çıktığını duydum zaten. </st><st c="4827">O zaman çok kızmıştım, beni bu kadar çabuk unuttu diye. </st><st c="4883">Demek ayrılmış ondan. </st></p>
			<p><st c="4905">Özlem için de bir davetiye verdim. </st><st c="4940">Kontör yükleyemediğim için telefon hattım bir süredir kapalıydı. </st><st c="5005">Enikonu bir parasızlık yaşamıştım aslında. </st><st c="5048">Kaldığım evin telefonunu bir kâğıda yazıp uzattım Ercan’a. </st></p>
			<p><st c="5107">– Bu numarayı Özlem’e de verirsen sevinirim. </st></p>
			<p><st c="5152">Göz kırptı Ercan.</st></p>
			<p><st c="5169">– Sevinerek...</st></p>
			<p><st c="5184">Sonra uğurladım onu kapıya kadar. </st><st c="5219">Arkasından biraz da eski mahalle günlerimizi anımsayarak baktım. </st><st c="5284">Özlüyordum evet, arkadaşlarımı, ailemi, evimizi, odamı, duvardaki posterleri... </st><st c="5364">Demek Özlem de üniversiteli oldu. </st><st c="5398">Buna gerçekten sevindim. </st><st c="5423">Bu akşam telefon edip kutlasam mı acaba? </st><st c="5464">Aramak için de iyi bir bahane bu. </st><st c="5498">Hem şimdi çok mutlu olduğu için kimseye kızamaz sanırım. </st><st c="5555">Beni affeder mi? </st><st c="5572">O nasıl ideali peşinde koşmayı doğru bir yol olarak görmüşse, ben de aynı yolda ilerlemeyi doğru buldum. </st><st c="5677">Beni anlayacaktır. </st><st c="5696">Konservatuar sınavlarına hazırlandığımı söylerim. </st><st c="5746">Hiç fırsat bulamadım derim, yalan sayılmaz bu. </st><st c="5793">Gerçekten de gireceğim yetenek sınavına. </st><st c="5834">Leyla da çok istiyor böyle olmasını. </st><st c="5871">Elimde fırsat varken, yaşım uygunken eğitimini almalıyım oyunculuğun. </st><st c="5941">Ama beni kaygılandıran bir şey var, konservatuarda okurken masraflarımı nasıl karşılayacağım? </st><st c="6035">Birilerinin yanında sığıntı olarak kalamam ki... </st><st c="6084">Leyla, belki burs bulabiliriz senin için diyor, ama insan “belki”ye bel bağlayabilir mi?</st></p>
			<p><st c="6172">Bizimkiler tiyatroya gelip izleseler, eminim beğenirler ve anlarlar içimdeki oyunculuk aşkını. </st><st c="6268">O zaman belki de destek olmak isterler. </st><st c="6308">Bu gerçekleşirse sahne tutkusunu gönül rahatlığıyla taşıyabilirim içimde, ek işler peşine düşmem, gece işi arayıp durmam. </st><st c="6430">Keşke gelseler keşke… Gelip beni görseler…</st></p>
			<p><st c="6472">Ercan gittikten sonra onun masaya bıraktığı kitabı aldım, ayraç koyduğu sayfayı açtım. </st><st c="6560">Öykümsü bir yazıydı. </st><st c="6581">Şöyle bir göz attığımda arkadaşımın bana nasıl bir mesaj yollamak istediğini anladım. </st><st c="6667">Öyküyü baştan sona okudum.</st></p>
			<p><br /></p>
			<p><st c="6693">Babacığım, Seni Seviyorum </st></p>
			<p><span><st c="6720">Babasının cenazesi için Tampa’ya gelmiş bir adamla tanıştım. </st><st c="6781">Baba ve oğul yıllardır birbirlerini görmemişlerdi. </st><st c="6832">Aslında, oğlunun anlattığına göre, babası o küçükken evden ayrılmış ve bir yıl öncesine, babası ona bir doğum günü kartı gönderip onu tekrar görmek istediğini söyleyene kadar çok az temasları olmuştu.</st></span></p>
			<p><span><st c="7032">Adam, karısı ve çocukları ile konuşmuş, işlerini ayarlayarak ailesiyle birlikte Florida’ya gidip babasını ziyaret etmeye karar vermişti. </st><st c="7170">Okullar tatil olunca araba ile yola çıkacaklardı. </st><st c="7220">Karışık duygularla bir kart yazıp babasına postalamış ve hemen yanıt almıştı. </st><st c="7298">Babası okul defterinden koparılmış gibi duran çizgili bir kâğıda, kötü bir el yazısı ile sevincini belirten sözcükler karalamıştı. </st><st c="7429">Mektup yazım ve dilbilgisi yanlışları ile doluydu. </st><st c="7480">Adam babasından utanmış ve gitme konusunda ikircikli davranmaya başlamıştı.</st></span></p>
			<p><span><st c="7555">Tam bu sırada kızının okuldaki grupla kampa gitmesi gerekliliği ortaya çıkınca Florida gezisini ertelemek durumunda kaldılar. </st></span></p>
			<p><span><st c="7682">Babası durumu anlayışla karşıladığını belirtmişse de ondan bir süre haber alamadılar. </st><st c="7768">Sanki gücenmiş gibiydi. </st><st c="7792">Sonradan arada bir yazışmışlar, birkaç kez de telefonda konuşmuşlardı. </st><st c="7863">Bunlar babanın çocukluğu ve adamın annesiyle ilgili bölük pörçük şeylerdi, ama artık birbirlerini daha iyi tanımalarına yol açmıştı.</st></span></p>
			<p><span><st c="7995">Kasım ayında adamı, babasının komşusu telefonla aramış, yaşlı adamın kalp rahatsızlığı nedeniyle hastaneye yatırıldığını söylemişti. </st><st c="8129">Adam hemen hastaneyi aradı. </st><st c="8157">Hemşire kendisine babasının bir kalp krizi geçirdiğini ama durumunun iyi olduğunu söyledi. </st><st c="8248">Babasıyla da konuştu. </st><st c="8270">Yaşlı adam şöyle diyordu:</st></span></p>
			<p><span><st c="8295">“İyiyim. </st><st c="8305">Buraya gelmene gerek yok. </st><st c="8331">Doktor kalbimdeki hasarın az olduğunu söylüyor. </st><st c="8379">Bir iki gün sonra eve dönmüş olurum.”</st></span></p>
			<p><span><st c="8416">Bu olaydan sonra adam babasını sık sık telefonla aradı. </st><st c="8473">Noel için ona para yolladı. </st><st c="8501">Babası da çocuklara küçük armağanlar, oğluna da ucuz bir dolmakalem yolladı. </st><st c="8578">Çocuklar büyükbabalarından gelen bu armağanları hiç önemsemediler. </st><st c="8645">Armağanların en güzeli karısına gelmişti: Kristalden yapılmış bir müzik kutusu. </st><st c="8725">Bu kutu yaşlı adamın annesine aitmiş. </st><st c="8763">Noel günü telefon ettiklerinde karısı telefonda yaşlı adamla konuşmuş, armağan için teşekkür etmişti.</st></span></p>
			<p><span><st c="8864">Karısı önce yaşlı adamı Noel için evlerine çağırmayı düşünmüşse de sonradan “Burası babana fazla soğuk gelebilir.” gibi bir bahaneyle vazgeçmişti. </st></span></p>
			<p><span><st c="9012">Adam şubat ayında babasını ziyaret etmeye karar vermiş, bu kez patronunun karısı ameliyat olacağı için, fazla mesaiye kalıp patronun yokluğunu kapatması gerekmişti. </st><st c="9177">Babasını arayıp mart ya da nisan ayında Florida’ya geleceğini bildirmişti.</st></span></p>
			<p><span><st c="9251">Ben onunla cuma günü karşılaştım. </st><st c="9286">En sonunda Tampa’ya gelebilmişti, ama ne yazık ki babasını toprağa vermek üzere! </st><st c="9367">Bana babasını anlattı. </st><st c="9390">Hıçkırarak ağlıyor, şöyle diyordu: </st></span></p>
			<p><span><st c="9425">“Daha önce gelmeliydim. </st><st c="9449">Yalnız ölmemeliydi.”</st></span></p>
			<p><br /></p>
			<p><st c="9469">Öykü böyle bitiyordu. </st><st c="9492">Ercan’ın bana bu öyküyü niçin okutmak istediğini anlamıştım. </st><st c="9553">Bir gün vicdan azabı çekmeme engel olmak istiyor. </st><st c="9603">Öyküdeki baba, oğlunu daha çok küçükken bırakıp gitmiş. </st><st c="9659">Babamsa tam tersi bırakıp gitmek bir yana, beynimin içine bile girmeye çalışmıştı. </st><st c="9742">Babamın ölümünü daha önceleri de aklıma getirmiştim. </st><st c="9795">Üzülmek bir yana bunu düşlemek nedense hoşuma gitmişti. </st><st c="9851">Evde daha rahat edebileceğimi, onun baskısının böylece ortadan kalkacağını düşünmüştüm. </st><st c="9939">İnsan bazen ne kadar acımasız olabiliyor. </st><st c="9981">Bu baskının ortadan kalkması için onun ölmesini istemek, şimdi bana öyle insanlık dışı bir duygu olarak geliyor ki... </st><st c="10099">Babam ölse biliyorum annem benden daha çok üzülecek. </st><st c="10152">Birlikte koca bir yaşamı paylaşmışlar. </st><st c="10191">Ben dünyadaki varlığımı onlara borçluyum. </st><st c="10233">En azından maddi varlığımı... </st><st c="10263">Sanırım babamdan özür dilemem gerekiyor. </st><st c="10304">Ama bu özür dileme, boyun eğme biçiminde olmayacak. </st><st c="10356">Kişiliğimi, hayallerimi, ideallerimi azaltmadan, değiştirmeden bağışlanmak isteyeceğim. </st></p>
		</div>
	<div id="charCountTotal" value="10444"></div></body>
</html>
