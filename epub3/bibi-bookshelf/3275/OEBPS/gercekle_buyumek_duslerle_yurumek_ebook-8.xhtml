<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-8" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-8"><st c="0">Bizim Aşkımız da Böyle Olsa...</st></p>
			<p><br /><br /><br /></p>
			<p><st c="31">Güzel bir geceydi. </st><st c="51">Sabaha kadar Özlem’le dans etmek isterdim. </st><st c="94">Gerçi eve döndüğümüzde neredeyse sabah olacaktı. </st><st c="143">Annem uyumamış, beklemiş. </st><st c="169">İlk kez bu kadar geç geliyorum eve; ama bu her zaman yaşanacak bir şey değil ki. </st><st c="250">Babam da çok meraklanmış, anneme kızmış, neden gittiği yerin adresini almadın diye. </st><st c="334">Eğer nerede olduğumu bilseydi belki de bir baskın düzenlerdi. </st><st c="396">Korkunç olurdu bu, herkese rezil olurdum. </st><st c="438">Hele şu Tayfun denen çocuk, iyice alaya alırdı beni. </st><st c="491">Annemin aklına iyi ki adresi sormak gelmemiş. </st></p>
			<p><st c="537">Özlem’le o geceki yakınlığımızı unutacağımı sanmıyorum; ama arkadaşlarından hiç hoşlanmadım. </st><st c="630">Özellikle Tayfun denilen şu serseriden... </st><st c="672">Belli ki Özlem’de gözü var. </st><st c="700">Bütün gece küçümseyip durdu beni, aptal... </st><st c="743">Onun bu ilgisinin Özlem de farkında olmalı. </st><st c="787">Peki niçin bile bile onlarla gece kulübüne gidiyor? </st><st c="839">Özlem’in kalbini kazanabilir mi bu ukala? </st><st c="881">Kaç kez dansa kaldırmak istedi onu? </st><st c="917">Neredeyse kapışacaktık. </st><st c="941">Ya dansa kalksaydı? </st><st c="961">Ne yapardım? </st><st c="974">Çekip giderdim sanırım. </st><st c="998">Ama benimle dans etti, beni sevdiğini söyledi, bağıra bağıra hem de... </st></p>
			<p><st c="1069">Ona Leyla Solmaz’dan söz ettim, belki de hataydı bu; çünkü kıskandı, açık açık kıskandığını belli etti. </st><st c="1173">Bu tavrı da beni sevdiğini göstermez mi? </st><st c="1214">Bütün kızlar böyle kıskanç mı? </st><st c="1245">Annem de eskiden babamın iş yerinde çalışan kadınlara laf dokundurur, o kadınlarla babamın gönül bağı olduğunu ima ederdi. </st><st c="1368">Babam ne kadar inkâr ederse etsin, annem inanmazdı. </st><st c="1420">Şimdi de Özlem aynı şeyi yapıyor. </st><st c="1454">Leyla Solmaz’ı güzel buluyor muymuşum? </st><st c="1493">Güzel tabii, hem de çok güzel bir kadın. </st><st c="1534">Sanki hiçbir oyununu izlememiş gibi soruyor. </st><st c="1579">Ama onu ön plana çıkartan güzelliği değil ki, oyunculuk gücü. </st><st c="1641">Sokakta, okulda, mahallede bir yığın güzel kız var. </st><st c="1693">Özlem hepsini kıskanacaksa, hem onun işi zor, hem benim. </st></p>
			<p><st c="1750">Beraberliğimiz filmlerdeki, kitaplardaki gibi değil sanki. </st><st c="1809">Biz sevgili olduk mu Özlem’le? </st><st c="1840">Birlikte o kadar az vakit geçiriyoruz ki. </st><st c="1882">O çalışmak zorunda, ben de sınavlara hazırlanmak zorundayım, kazanamayacağım bir sınava tabii. </st><st c="1977">Ya kazanırsam... </st><st c="1994">İşte o zaman hapı yutarım, ister istemez tıp öğrencisi olacağım ve bir tıp öğrencisinin tiyatroya ayıracak yarım saati bile olamaz. </st></p>
			<p><st c="2126">Öff şu ders bitse! </st><st c="2145">Öğretmenin anlattıklarından hiçbir şey anlamıyorum. </st><st c="2197">Eve gitsem... </st><st c="2211">Öğleden sonra Leyla Hanım’ın provalarını izlemeye gidebilirim. </st><st c="2274">Birkaç gündür gidiyorum, gerçekten zor iş, zor ama zevkli. </st><st c="2333">Dün nasıl da itivermişti beni sahneye. </st><st c="2372">Elime teksti tutuşturdu ve hadi bakalım dedi, sahnede duruşun nasıl, sesin nasıl… Sanki salon izleyiciyle hıncahınç doluymuş gibi heyecanlanmıştım. </st><st c="2520">Ama verilen metni çok başarılı okumuş olmalıyım ki bütün oyuncular alkışladı beni. </st><st c="2603">Tekst, Abelard ve Heloise’in oyuna dönüştürülmüş mektuplarından biriydi. </st><st c="2676">Benim başucu kitabım olan bu aşk hikâyesini zaten ezberlemiş gibiydim. </st><st c="2747">Bu oyunda Abelard’ı oynayabilsem dünyanın en mutlu insanı ben olurum sanırım. </st><st c="2825">Sahnede seslendirdiğim bölüm bir daha geçti zihnimden:</st></p>
			<p><br /></p>
			<p><span><st c="2879">“Sakatlığını anımsatmak incelik değil,</st></span></p>
			<p><span><st c="2918">		Eli kesildikten sonra bir hokkabaza.</st></span></p>
			<p><span><st c="2955">Gözleri çıkarıldıktan sonra da</st></span></p>
			<p><span><st c="2986">		Bir ressama</st></span></p>
			<p><span><st c="2998">Resimlerinin nice güzel olduğunu söylemek,</st></span></p>
			<p><span><st c="3041">		İncelik değil hiç.</st></span></p>
			<p><span><st c="3060">Böylesine alay ediyorsun benimle,</st></span></p>
			<p><span><st c="3094">		İstemekle önderliğimi.</st></span></p>
			<p><span><st c="3117">Sen böyle davranışınla,</st></span></p>
			<p><span><st c="3141">		Yolumu ne denli yitirmiş olduğumu,</st></span></p>
			<p><span><st c="3176">Anımsatıyorsun bana.</st></span></p>
			<p><span><st c="3197">		Yaşamımın ortasında,</st></span></p>
			<p><span><st c="3218">Karanlık bir ormanda yitmiş gibiyim.</st></span></p>
			<p><span><st c="3255">		Artık ne çevremi görecek gözlerim var.</st></span></p>
			<p><span><st c="3294">Ne de yolumu bulduracak ellerim...”</st></span></p>
			<p><br /></p>
			<p><st c="3330">Özlem’le aramızdaki aşk da böyle olsa. </st><st c="3370">Böylesine tutkulu, uzun yıllar bitmeden sürebilse... </st></p>
			<p><st c="3423">Sahneden inince Leyla sarıldı boynuma. </st><st c="3462">Ona Leyla dememi istiyor. </st><st c="3488">Böylece arkadaşça bir ilişki oluşturabilirmişiz. </st><st c="3537">İçimdeki saygı ve hayranlık nedeniyle başlangıçta arkadaşlarımdan biriymiş gibi davranmam çok zor oldu; ama şimdi alıştım. </st><st c="3660">Sınıftaki arkadaşlarımdan birine seslenir gibi ona da seslenmek hoşuma gitmeye başladı. </st><st c="3748">Yakınlık göstermesi, sürekli yüreklendirmesi hayranlığımın her gün biraz daha artmasına neden oluyor. </st><st c="3850">Ama Özlem’in sandığı gibi aşk değil bu. </st><st c="3890">Özlem bunu bir anlayabilse... </st></p>
			<p><st c="3920">Çok şükür zil çaldı. </st><st c="3941">Hadi bakalım Taylan, toparlan ve bir an önce kurtul şu kalabalıktan.</st></p>
		</div>
	<div id="charCountTotal" value="4009"></div></body>
</html>
