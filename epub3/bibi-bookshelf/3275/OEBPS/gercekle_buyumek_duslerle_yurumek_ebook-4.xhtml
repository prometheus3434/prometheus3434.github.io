<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-4" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-4"><st c="0">Gerçek Ortaya Çıkıyor</st></p>
			<p><br /><br /><br /></p>
			<p><st c="21">Korktuğum başıma geldi. </st><st c="46">Babam dershaneye uğramış, durumumu öğrenmek için. </st><st c="96">Onlar da benim bir aydır devamsızlık yaptığımı söylemişler. </st><st c="156">Babam soluğu okulda almış. </st><st c="183">Okul müdürüyle görüşmüş. </st><st c="208">Müdürün odasında ikinci bir kıyamet kopmuş; çünkü bu kez babam yıl sonu için hazırladığımız tiyatro provalarına katıldığımı, benim önemli bir rolde görevli olduğumu öğrenmiş. </st><st c="383">Müdürümüzle tartışmış. </st><st c="406">Babam ısrarla rolümün başkasına verilmesini, sınavlara iyi hazırlanamayacağımı söylemiş; hatta milli eğitime, bakanlığa şikâyet edeceğini söyleyerek müdürümüzü korkutmaya çalışmış. </st><st c="587">Müdürümüz iyi bir insan, babamı ikna etmeye çalıştıysa da başaramamış. </st><st c="658">Bütün bunları beni odasına çağırtıp kendisi anlattı. </st><st c="711">Babamın çok öfkeli olduğunu, eve gittiğimde öfkesini artırmamak için fazla dikbaşlılık etmemem gerektiğini söyledi. </st><st c="827">Anlaşılan asıl kıyamet eve gidince kopacaktı.</st></p>
			<p><st c="872">Okuldan çıktığımda ayaklarım geri geri gidiyordu. </st><st c="923">Eve girmek istemiyordum. </st><st c="948">Babamın öfkesi çok kötü olurdu, bağrışmalarını bütün komşular duyardı artık. </st><st c="1025">Ertesi gün arkadaşlarım ne olduğunu sorarlar; yalnızca arkadaşlarım değil, ana babaları da sorguya çeker. </st><st c="1131">Anlat anlatabilirsen. </st><st c="1153">Evden kaçan çocukları, gençleri anlamaya başlamıştım. </st><st c="1207">Böyle bir akşam yaşamaktansa çekip gitmeliydim. </st><st c="1255">Nasıl bir maceranın içine düşersem düşeyim, umurumda değildi. </st><st c="1317">Ne kadar sıkıntılı bir yaşam olursa olsun, şimdiki halimden kötü olamaz, diye düşünüyordum. </st><st c="1409">Yeter ki onun bağırıp çağırmalarını duymayayım. </st><st c="1457">Babamın bana asla ulaşamayacağı bir yer yok mu? </st><st c="1505">Nereye gidebilirdim? </st><st c="1526">Okul harçlığımdan geriye kalan parayla ne kadar uzağa gidebilirdim? </st><st c="1594">O anda büyük bir deprem olmasını, savaş çıkmasını, her tarafı saran bir yangını öyle çok istemiştim ki... </st><st c="1700">Böylece her şey yıkılacak –okul, dershane, babam– ben de kimseye hesap vermek zorunda kalmayacaktım. </st><st c="1801">Çocuk gibi mucize bekliyordum. </st><st c="1832">Ama olmuyor, her şey eski düzeninde sürüyordu. </st><st c="1879">Taşıtlar durmadan işliyor, öğrenciler evlerine dönüyor, babalar evde, anneler balkonda... </st></p>
			<p><st c="1969">Eve gitmeyi geciktirmek için adımlarımı yavaşlatırken arkamdan birinin seslendiğini duydum. </st><st c="2061">Özlem’di. </st><st c="2071">Nasıl açıklayacağımı bilemiyorum, ama garip bir heyecan duyuyorum onu görünce. </st><st c="2150">Bazen uyurken, bazen uyanıkken düşlerimin parçası olan Rapunzel... </st><st c="2217">Şimdi sokakta karşılaşınca sanki düşlerimden haberi varmış gibi gülümsüyor, ben de utanıyorum. </st><st c="2312">Düşlerimde elini tuttuğumu, onu öptüğümü anlayabilir mi yüzümden? </st><st c="2378">Gülümsemesi sıcacık, ama ben hem yalanımın ortaya çıkması yüzünden hem de ona karşı duygularımı gizleme endişesiyle asık suratlı görünüyor olmalıyım. </st></p>
			<p><st c="2528">– Merhaba Taylan, ne o canın sıkkın gibi. </st><st c="2570">Okul mu kötü gidiyor yoksa?</st></p>
			<p><st c="2597">– İyi giden ne var ki yaşantımda? </st></p>
			<p><st c="2632">– Bu ne karamsarlık! </st></p>
			<p><st c="2653">Ona her şeyi açıklamak, sorunlarımı paylaşmak, onu dert ortağım yapmak istiyorum, ama bir yandan garip bir çekingenlik önlüyor beni. </st><st c="2786">Bu çekingenlik kötü bir biçimde gerilmeme neden oluyor. </st><st c="2842">Bu sinirli durum sesime de yansıyor. </st></p>
			<p><st c="2879">– İstediğim şeyleri yapmama izin verilmiyor ki Özlem. </st><st c="2933">Sen rahatsın tabii, beni anlamazsın.</st></p>
			<p><st c="2969">– Anlatırsan anlarım. </st></p>
			<p><st c="2992">Belki anlardı, ama yardım edemezdi, kimse yardım edemezdi bana. </st><st c="3056">Beni kaygılandıran bir şey daha vardı, evdeki sıkıntılarımı, üzerimdeki baskıyı, çaresizliğimi anlatırsam Özlem’in gözünde küçülürüm sanıyordum. </st><st c="3201">Onun için anlatmamayı tercih ettim. </st></p>
			<p><st c="3237">– Boş ver... </st><st c="3250">Kendi sıkıntılarımla başını ağrıtmak istemem. </st><st c="3296">Sen çok iyi görünüyorsun, iyisi mi sen anlat. </st><st c="3342">Çalışmaya başlamışsın diye duydum. </st><st c="3377">Nasıl bir iş bu? </st></p>
			<p><st c="3394">– Anket yapıyorum, eğlenceli gidiyor aslında. </st><st c="3440">Her gün yaklaşık yirmi anket yapabiliyorum. </st><st c="3484">Hem para kazanıyorum hem de insanları, değişik iş alanlarını tanıyorum. </st></p>
			<p><st c="3556">Özlem yaptıklarını anlatırken öyle mutlu görünüyordu ki. </st><st c="3613">İnsanın sevdiği bir işte çalışmasının önemini bir kez daha anladım, keşke bizimkiler de anlayabilse... </st></p>
			<p><st c="3716">Bir yandan evlerimize doğru yürüyor, bir yandan konuşuyorduk. </st><st c="3778">Daha doğrusu o anlatıyor, ben dinliyordum. </st><st c="3821">Onu dinlemek, onunla yürümek, sonsuza dek sürse yine de bıkmazdım. </st><st c="3888">Onda beni çeken bir şeyler vardı, belki tam aşk değil, zaten aşkın nasıl bir şey olduğunu, insanı nasıl etkilediğini tam olarak bilmiyordum. </st><st c="4029">Eğer kalbimin çarpması, ellerimin titremesi, kendimi beğendirmeye çalışmam, onun yanında kendimi en yüksek dağlara hükmeden kartallar gibi duyumsamam aşksa... </st><st c="4188">Evet, Özlem’e âşıktım. </st><st c="4211">Ya o? </st><st c="4217">Bunu henüz bilmiyordum. </st></p>
			<p><st c="4241">Kızların çoğu duygularını belli etmekten kaçınıyor. </st><st c="4293">Hep karşı taraftan bekliyorlar. </st><st c="4325">Bu bana çok saçma geliyor. </st><st c="4352">Eğer sevmişlerse, beğenmişlerse söylemeliler, karşı taraf anlasın diye beklenir mi? </st><st c="4436">Anlatılmayan şey, anlaşılabilir mi? </st><st c="4472">Geçen yıl Ercan’ın başına gelmişti bu. </st><st c="4511">Hoşlandığı bir kız vardı, kız öyle güzeldi ki! </st><st c="4558">Peşinde pek çok kişi olduğunu biliyorduk. </st><st c="4600">Ama kız, bütün çıkma tekliflerini geri çeviriyordu. </st><st c="4652">Ercan da nasıl olsa reddeder diye gidip konuşmayı denemedi. </st><st c="4712">Aslında kızın çıktığı hiçbir erkek yoktu, uzun zaman sonra kızdan Ercan’a bir telefon geldi. </st><st c="4805">Meğer o da Ercan’dan hoşlanıyormuş. </st><st c="4841">Arkadaşlıkları hâlâ sürüyor. </st><st c="4870">Ercan da boşu boşuna üzüntülü günler geçirmiş, derslerini askıya almıştı kıza açılamadığı için. </st><st c="4966">Acaba biz de Özlem’le böyle mi olacağız? </st></p>
			<p><st c="5007">Reddedilmek çok kötü. </st><st c="5029">O duruma düşmek istemiyorum. </st><st c="5058">Bazen cesaret geliyor, sonucu ne olursa olsun konuşmalıyım onunla diyorum. </st><st c="5133">Ama bu cesaret çok kısa sürüyor. </st><st c="5166">Karşılaştığımız an, elimin terlemesi, boğazımın kuruması beni bütünüyle güvensiz biri yapıyor. </st><st c="5261">Onun içinden neler geçirdiğini öyle merak ediyorum ki... </st></p>
			<p><st c="5318">Özlem sözü sonunda bana getirdi:</st></p>
			<p><st c="5350">– Sınav hazırlığı nasıl gidiyor? </st></p>
			<p><st c="5384">Gitmiyor işte, gitmiyor. </st><st c="5409">Ben tıp fakültesini kazanamam ki, keşke ben de Özlem gibi bir iş bulsam, yaşamımı sürdürecek kadar para kazanıp babamın eline bakmasam. </st><st c="5545">O zaman... </st><st c="5556">işte o zaman dilediğim her şeyi, en çok da oyunculuk yeteneğimi geliştirmek için tiyatro gruplarına katılabilirim. </st><st c="5671">Oynamak istiyorum, her şeyi, herkesi canlandırmak istiyorum... </st><st c="5734">Ben yalnızca ben değilim. </st><st c="5760">İçimdeki ses, sen her şey olabilirsin, diyor. </st><st c="5806">On sekiz yaşındaki bir genç. </st><st c="5835">Kırk sekiz yaşındaki bir adam, sekiz yaşında bir çocuk... </st><st c="5893">Hatta bir kadını bile oynayabilirim. </st><st c="5930">Oynamak istiyorum. </st><st c="5949">İnsanı, ne biçimde olursa olsun, insanı oynamak, insanı, insana göstermek istiyorum... </st><st c="6036">Ne yazık ki içimdeki âşık Taylan’ı Özlem’e, sevgili Rapunzel’ime gösteremiyorum. </st><st c="6117">Beni en çok üzen de bu. </st><st c="6141">Belki ona bir oyun oynayarak gösterebilirim aşkımı. </st><st c="6193">Leyla ile Mecnun mu, Romeo ile Juliet mi yoksa Ferhat ile Şirin mi? </st><st c="6261">Hangisini oynasam? </st><st c="6280">Belki de geçmişteki bütün aşk öykülerini, masallarını unutup ya da o kahramanların hepsini içimde buluşturup yine kendimi oynamalıyım. </st></p>
			<p><st c="6415">Pastanenin önünden geçiyorduk. </st><st c="6446">Özlem, dondurma almayı önerdi. </st><st c="6477">Sıkıntılarımı geçirebilir mi? </st></p>
			<p><st c="6507">Külahlarımızı alıp çocuk parkına doğru yürüdük. </st><st c="6555">Bir banka oturduk. </st><st c="6574">Hep o konuşuyordu, iyi ki de o konuşuyordu, ben ağzımı açacak olsam içimdeki sıkıntı belki de ağlamama neden olur. </st><st c="6689">Ağlarsam... </st><st c="6701">Güçsüz biri olduğumu düşünür. </st><st c="6731">Erkekler ağlamaz... </st><st c="6751">Sanırım o da inanıyordu buna. </st><st c="6781">Oysa ağlasam belki de hafifleyecek, eve rahatlamış olarak dönecek, babamın karşısında daha dik durabilecektim. </st></p>
			<p><st c="6892">Özlem benim yerimde olmayı çok istediğini anlatıyor bir yandan. </st><st c="6956">Başıma neler geldiğinden haberi yok, durmadan konuşuyor ve ben onun konuşmasına bayılıyorum.</st></p>
			<p><st c="7048">– Bak Taylan, dershaneye gidebildiğin için gerçekten çok şanslısın. </st><st c="7117">Ben gidemedim, görüyorsun kazanamadım da... </st><st c="7161">Eğer senin gibi hazırlanma şansım olsaydı mutlaka kazanırdım hukuk fakültesini. </st><st c="7241">Ama yılmayacağım, bu benim idealim, yine deneyeceğim, olmazsa bir daha... </st><st c="7315">İnsan bir şeyi isterse, gerçekten isterse yapabilir. </st><st c="7368">Ben de gerçekten istiyorum. </st></p>
			<p><st c="7396">Hem onu dinliyor hem de nasıl böyle güzel konuşabildiğine şaşıyorum. </st><st c="7465">Bugün bağlamamış saçlarını, omuzlarından aşağı şelale gibi dökülüyor. </st><st c="7535">Saçlarına dokunmak istiyorum, ama çekiniyorum. </st><st c="7582">Ona çok güzel göründüğünü söylemek istiyorum, olmuyor. </st><st c="7637">Yalnızca içimden geçirebiliyorum. </st><st c="7671">Arada bir kolu bana değiyor, çok heyecanlanıyorum. </st><st c="7722">Babamı unuttum gitti. </st><st c="7744">O durmadan bir şeyler anlatıyor. </st><st c="7777">Ben susup onun kıpırdayan ağzına, gözlerine, kanat çırpan güvercinler gibi hareket eden ellerine bakıyorum. </st><st c="7885">Kızların yanında böyle sus pus durmak iyi değil, biliyorum, ama sanki ağzımı açarsam tuhaf bir ses çıkaracakmışım gibi hissediyorum kendimi. </st><st c="8026">Onun yanında güçsüz, zayıf bir çocuk gibiyim şimdi. </st><st c="8078">Öyle olgunlaşmış ve bilgili görünüyor ki... </st><st c="8122">Onu böyle yapan çalışma yaşamının içine girmiş olması belki de. </st><st c="8186">Bir işe yarıyor olmanın verdiği mutluluk okunuyor yüzünde. </st><st c="8245">Ben? </st><st c="8250">Ben hiçbir işe yaramıyorum, değersiz biriyim. </st><st c="8296">Tiyatro, tiyatro diyorum, ama bunu annemin babamın karşısında savunacak kadar güçlü değilim. </st><st c="8389">Onların istediği gibi de olamıyorum. </st><st c="8426">Ne olacağım ben? </st><st c="8443">Özlem’in ideali var, hukuk fakültesine girmek için elinden geleni yapacak gibi. </st><st c="8523">Onun bu kararlı hali bende yok. </st><st c="8555">İdealime sahip çıkabilir miyim? </st><st c="8587">Evet, ben de kendimi savunmalıydım, babama ve hayata karşı savunmalıydım. </st><st c="8661">Nasıl? </st><st c="8668">Özlem ekonomik bağımsızlığını kazandığı için böyle güvenli görünüyor. </st><st c="8738">Oysa ben, hâlâ babamdan para almak zorundayım. </st><st c="8785">Biraz dikleşsem “Cebine parayı ben koyuyorum,” diyor. </st><st c="8839">Özlem benim gibi birini sevgili olarak görebilir mi? </st><st c="8892">Kendimi olduğum gibi anlatsam, onun gözünde küçük düşerim, bundan korkuyorum, bundan çok korkuyorum. </st><st c="8993">Yine de duygularımı ona açmak için büyük bir istek var içimde. </st><st c="9056">Yüzüne söyleyemediğime göre mektupla anlatsam... </st><st c="9105">Eski zaman aşkları gibi... </st><st c="9132">Beni gülünç mü bulur? </st><st c="9154">Nasıl bulursa bulsun, ben duygularımı bir biçimde ona açmak istiyorum. </st><st c="9225">Nasıl olduysa konuyu Abelard’a getirdi Özlem.</st></p>
			<p><st c="9270">– Geçen sabah durakta sana Abelard dememi istemiştin, nasıl bir aşk hikâyesi bu?</st></p>
			<p><st c="9351">Abelard ile Heloise’in tutkulu aşklarını, başkaları tarafından zorla birbirlerinden kopartıldıklarını, birbirlerine uzun uzun mektuplar yazdıklarını anlattım. </st><st c="9511">Özlem içini çekti. </st></p>
			<p><st c="9530">– Şimdi böyle aşklar yok. </st><st c="9556">Herkes gülüyor böyle şeylere. </st><st c="9586">Bir günlük sevgiler var, bugün âşık oluyorlar, yarın unutuyorlar. </st><st c="9652">Keşke bana da böyle güzel aşk mektupları yazan biri olsaydı...</st></p>
			<p><st c="9714">Hadi Taylan, tam zamanı, şimdi söyle. </st><st c="9753">Elini tut, ben yazabilirim Özlem, de... </st><st c="9793">Seni seviyorum, de... </st></p>
			<p><st c="9815">Hayır, diyemedim. </st><st c="9833">Öylece gözlerine baktım, beni anlasın diye. </st><st c="9877">Anlayıp anlamadığını bilmiyorum, belki de o sözleri bana cesaret vermek için söylemişti. </st><st c="9966">Ben de susarak onu düş kırıklığına uğrattım.</st></p>
			<p><st c="10010">Parktan çıkıp eve doğru yürüdük. </st><st c="10044">Ayrılırken elini uzattı.</st></p>
			<p><st c="10068">– Arada bir gelelim bu parka, seninle sohbet etmek hoşuma gitti, dedi. </st></p>
			<p><st c="10140">Sohbet mi? </st><st c="10151">Ben hiç konuşmamıştım ki, hep o konuştu. </st><st c="10192">Belki de anket yaptığı insanlardan dolayı onda ağız alışkanlığı olmuştur. </st><st c="10266">Yanımdan ayrılmadan önce dönüp şöyle dedi:</st></p>
			<p><st c="10308">– Üniversite hazırlık kitaplarından kullanmadıkların varsa bana verir misin? </st><st c="10386">Üzerine hiç işaret koymadan çalışırım merak etme.</st></p>
			<p><st c="10435">Benim o kitaplarla bu akşam işim bitiyor zaten, diyecektim. </st><st c="10496">Babam işimi bitiriyor, diyecektim... </st><st c="10533">Diyemedim. </st></p>
			<p><st c="10544">– Tabii, getiririm ben. </st></p>
			<p><st c="10568">Birden aklıma geldi. </st><st c="10589">Böylece Özlem’e yazacağım mektubu, kitabın içine koyabilirdim. </st><st c="10652">Hemen o akşam yazabilirdim, ama babamla dershane yüzünden kapışacağımız için pilim bitebilirdi. </st><st c="10748">Büyük olasılıkla o akşam tavana bakarak kara kara düşünmekten başka bir şey yapmayacaktım.</st></p>
			<p><st c="10838">Özlem kendi evlerine doğru yürüyünce ben de bizim zile bastım. </st><st c="10902">Kapı otomatı o çirkin sesiyle çınladı. </st><st c="10941">Belki her zamanki zırıltısıydı bu, ama sanki o gün annem daha öfkeli basmış gibiydi açma düğmesine. </st><st c="11041">Merdivenleri yavaş yavaş çıktım. </st><st c="11074">İşte biraz sonra beni içeri alıp üzerime kapanacak zindanın kapısı. </st><st c="11142">Oysa ev bir sığınak olmalıydı, dışarının sıkıntısından kaçabileceğim, rahatlayabileceğim bir yuva... </st><st c="11243">Zile korkarak dokundum. </st><st c="11267">Annem açtı, yüzüne baktım ve bakışlarından her şeyi bildiğini anladım. </st><st c="11338">Gücenme değildi gözlerindeki, öfkeydi. </st><st c="11377">Beni parçalamak istiyormuş da içindeki bir şey engel oluyormuş gibiydi. </st><st c="11449">Bana bağırıp çağırmasını, hatta vurmasını önleyen duygu, annelik duygusu olmalı... </st></p>
			<p><st c="11532">Babam kim bilir nasıl öfkelenerek anlatmıştır durumu. </st><st c="11586">Annemi üzmek için iyice abartmış da olabilir. </st><st c="11632">Annem çevirdi yüzünü, bana bakmamaya çalıştı. </st><st c="11678">Sanırım gözlerinin ifadesinin farkındaydı ve beni gözlerinden korumaya çalıştı. </st><st c="11758">Annemi seviyorum, çok seviyorum, bana nasıl bakarsa baksın, ona asla kızamam. </st><st c="11836">Gözleri kızarmış, biraz da şişmiş gibi. </st><st c="11876">Belki ben gelmeden ağlamıştır. </st><st c="11907">Babam annemi de suçlamıştır mutlaka. </st><st c="11944">Beni şımarttığını söylemiştir. </st><st c="11975">Aralarındaki tartışmayı ezberledim artık.</st></p>
			<p><st c="12016">“Sen yüz vermesen böyle olmaz bu çocuk!”</st></p>
			<p><st c="12057">“Yüz verdiğim yok Rasim!”</st></p>
			<p><st c="12083">“Koskoca adam oldu, sen hâlâ nazını çekiyorsun.”</st></p>
			<p><st c="12132">“Allah aşkına, o benim çocuğum... </st><st c="12167">Hem naz yaptığı yok ki... </st><st c="12193">Yapsa bile senin annene yaptığın nazın yanında onunki hiç kalır.”</st></p>
			<p><st c="12258">“Annemi karıştırma şimdi Semiha! </st><st c="12292">Kadıncağız rahmetli oldu gitti, senin dilinden kurtulamadı.” </st></p>
			<p><st c="12353">Kendimi bildim bileli bu tartışma böyle sürüp gider. </st><st c="12406">Ben duyar mıyım duymaz mıyım aldırmadan tartışıp dururlar. </st></p>
			<p><st c="12465">“Bu çocuk adam olmayacak Semiha! </st><st c="12498">Zaten dayısına çekmiş, onun gibi serseri olacak, göreceksin.”</st></p>
			<p><st c="12559">Annem bu kez erkek kardeşini savunmaya başlar, babama verip veriştirir. </st><st c="12632">Aslında amcama çektiğimi, kendi ailesinde herkesin sorumluluk duygusu taşıdığını söyler. </st><st c="12721">Benim yüzümden tartıştıklarını unutup kendi aile çekişmelerinin içine dalarlar. </st><st c="12801">Yorulana kadar bağırıp çağırırlar. </st><st c="12836">Ben kapımı kapasam da sesleri odama kadar gelir. </st><st c="12885">Kavgadan sonra iki üç gün kimse kimseyle konuşmaz. </st><st c="12936">Sonra yavaş yavaş ortam yumuşar, kavga unutulur; ama bu kez kolay unutulacağa benzemiyor.</st></p>
			<p><st c="13025">Annem sesindeki öfkeyi saklamaya gerek duymadan hoş geldin, dedi. </st><st c="13092">Onu yumuşatmaya çalıştım.</st></p>
			<p><st c="13117">– Anne, lütfen anla beni...</st></p>
			<p><st c="13145">Kolumdan sıkıca kavradı. </st><st c="13171">O an korktum, gerçekten korktum. </st><st c="13204">Küçük bir çocuk nasıl korkarsa öyle... </st><st c="13243">Her an yüzüme bir tokat indirecek gibi bakıyordu. </st></p>
			<p><st c="13293">– Bizi kandırdın Taylan. </st><st c="13318">Beni de babanı da aldattın... </st><st c="13348">Hiç utanmadın mı?</st></p>
			<p><st c="13365">– Anne, bir dinle beni! </st><st c="13390">Bana seçenek mi bıraktınız?</st></p>
			<p><st c="13417">– Hayır, dinlemeyeceğim! </st><st c="13443">Artık kozunu babanla paylaş. </st><st c="13472">Seninle o konuşacak... </st><st c="13495">Bu konuşmanın ne kadar sert olacağını tahmin ediyorsun değil mi?</st></p>
			<p><st c="13559">Anladım ki annem benim tarafımda yer almayacak. </st><st c="13608">Babamın karşısında tek başıma ve avukatsız kalmıştım. </st><st c="13662">Herhalde sararmış olmalıyım, annemin gözünden kaçmadı. </st></p>
			<p><st c="13717">– Rengin soluk, bir şey yemedin mi okulda? </st></p>
			<p><st c="13760">Yanıt vermedim. </st><st c="13776">Yiyip içtiklerimle bu kadar ilgilenen annem, ruh durumumla da ilgilenebilseydi keşke. </st></p>
			<p><st c="13862">– Babanla konuşurken alttan al ve sakın dikbaşlılık yapma.</st></p>
			<p><st c="13920">Yine de beni kollamaya çalışıyor, taktik veriyor. </st><st c="13971">Kendisinin uyguladığı yöntemi benim de uygulamamı istiyor. </st><st c="14030">Müdürümüz de böyle demişti: Dikbaşlılık yapma. </st><st c="14077">Bilmiyorum, ne yapacağımı bilmiyorum.</st></p>
			<p><st c="14114">Salona gittim, babam ne zaman benimle ciddi bir konuda konuşmak istese salondaki masaya bir işveren edasıyla oturur. </st><st c="14232">Karşısına da beni oturtur. </st><st c="14259">Ben odaya girince alaylı bir ifadeyle baktı yüzüme. </st><st c="14311">Tepeden tırnağa süzdü, o kadar ezici ve alaylı bakıyordu ki kendimi pislik gibi hissettim. </st><st c="14402">Babam, eğer aynada kendini görseydi çok iyi biliyorum ki utanırdı o bakıştan. </st><st c="14480">Kendi babası böyle baksaydı, alır başını giderdi, eminim giderdi. </st></p>
			<p><st c="14546">– Ooo Taylan Bey, hoş geldiniz! </st><st c="14578">Maşallah ne çabuk büyümüş de anne babasından habersiz kararlar almaya başlamış oğlumuz...</st></p>
			<p><st c="14667">Yoo, alttan almayacaktım artık.</st></p>
			<p><st c="14699">– Evet baba, büyüdüm! </st><st c="14722">Fark etseniz de etmeseniz de çocukluktan çıktım ben.</st></p>
			<p><st c="14774">Babam öfkeyle yumruğunu masaya vurdu. </st><st c="14813">Masadaki vazo neredeyse düşecekti. </st></p>
			<p><st c="14848">– Evet ya, bugün biz de fark ettik büyüdüğünü. </st><st c="14895">Eski hastalığın yine başlamış ha!</st></p>
			<p><st c="14928">Elim ayağım titriyordu, aslında öfkeden titriyordu; ama babam ondan korktuğumu sanmasın diye sandalyeye oturup ellerimi masanın altına gizledim. </st></p>
			<p><st c="15074">– Cevap versene serseri! </st></p>
			<p><st c="15099">Demek şimdi de böyle görüyor beni. </st><st c="15134">Oysa ben kendi halinde okula giden, bir şeyler başarmaya çalışan bir genç olarak görüyordum kendimi. </st><st c="15235">Demek ki öyle değilmişim. </st><st c="15261">Benim serseri olduğumu düşündüğüne göre, ona gerçek bir serserinin nasıl olduğunu göstermek isterdim. </st><st c="15363">Şu masayı devirmek, istediğim filmleri izlememi engelledikleri şu televizyonu kırmak, ağzıma gelen her sözü akıl süzgecinden geçirmeden bağıra çağıra orta yere dökmek isterdim. </st><st c="15540">Yapabilsem, ah yapabilsem... </st><st c="15569">Hayır, yapamam. </st><st c="15585">Henüz o kadar çıldırmadım; ama babamın bu tavırları sürerse o dereceye gelmekten korkuyorum. </st></p>
			<p><st c="15678">Sesimin titremesine engel olmaya çalışarak konuştum:</st></p>
			<p><st c="15730">– Baba lütfen... </st><st c="15748">Belki haklısın, bu tutku bende hastalık derecesinde, ama kötü bir şey değil ki bu.</st></p>
			<p><st c="15830">– Bak oğlum, ben sinirlenmemeye çalışıyorum; sense üzerime üzerime gelip damarıma basıyorsun. </st><st c="15925">Bizi öldüreceksin sen, annen de ben de kalpten gideceğiz. </st><st c="15983">Bugün dershanede de, okulda da yerin dibine geçtim. </st><st c="16035">Böyle bir oğul yetiştirdiğim için utandım kendimden. </st></p>
			<p><st c="16088">Sanki dünyanın en iğrenç suçunu işlemişim gibi yargılıyor beni. </st><st c="16152">Dershaneye bir ay gitmemek bu kadar kötü bir şey mi? </st><st c="16205">Gitmek istemiyorum desem, anlıyorlar mı? </st><st c="16246">Dinliyorlar mı? </st><st c="16262">Oğlum sen hangi mesleği seçmek istiyorsun diye soruyorlar mı? </st><st c="16324">Gönülsüz yapacağım bir iş için çaba göstermemi nasıl beklerler benden? </st></p>
			<p><st c="16395">– Yarından tezi yok, kuzu kuzu gideceksin dershaneye. </st><st c="16449">Bu bir aylık süreyi de daha çok çalışarak kapatacaksın tamam mı? </st><st c="16514">Okuldaki tiyatro oyunundan da çıkardım seni. </st><st c="16559">Provalara ayıracağın zamana yazık. </st><st c="16594">Orada ezberlediğin birkaç sözü söylemek ne kazandıracak sana? </st><st c="16656">Şimdi son kez söylüyorum: Biz senin tiyatro oyuncusu olmanı asla ve asla istemiyoruz. </st></p>
			<p><st c="16742">Alttan almak... </st><st c="16758">Yumuşak konuşmak nasıl bir şey? </st><st c="16790">Biraz denemek istiyorum. </st><st c="16815">Belki haklı olduğumu öyle anlatabilirim.</st></p>
			<p><st c="16855">– Annemle siz, kendi açınızdan haklı olabilirsiniz baba. </st><st c="16913">Tıp fakültesine girebilirsem ikiniz de çok mutlu olacaksınız ama…</st></p>
			<p><st c="16978">Babam, yumruğunu bir kez daha vurdu masaya.</st></p>
			<p><st c="17022">– Girebilirsem değil, mutlaka gireceksin! </st><st c="17065">Orayı kazananların senden fazla bir yanları mı var? </st></p>
			<p><st c="17117">– Geleceğimle ilgili bir karar bu baba. </st><st c="17157">Çok önemli. </st><st c="17169">Bu benim hayatım, ben karar vermeliyim. </st><st c="17209">Oysa siz benden daha fazla söz sahibi olmak istiyorsunuz. </st><st c="17267">Ne olacağımı ben seçmeliyim, siz değil. </st></p>
			<p><st c="17307">Annem içeri girdi bu sırada. </st><st c="17336">Sanıyorum kapı önünde diğer konuşmaları da dinleyip geldi. </st><st c="17395">Babamın öfkesini yatıştırmak için araya girecek belki de. </st><st c="17453">Beni anlaması için yalvaran gözlerle baktım anneme. </st><st c="17505">Annem de babamdan farklı değil. </st><st c="17537">Biraz daha şefkatli, o kadar.</st></p>
			<p><st c="17566">– Yavrum, biz sana doğruyu göstermeye çalışıyoruz.</st></p>
			<p><st c="17617">Onlar iktidardaydılar, ben muhalefette kalmıştım; onlar iki kişi, ben yalnızdım. </st><st c="17699">Yine de inatla savundum kendimi.</st></p>
			<p><st c="17731">– Bu sizin doğrunuz anne! </st><st c="17758">Bana doğrunuzu göstermekle kalmıyorsunuz ki, zorla itiyorsunuz beni o yola. </st><st c="17834">Oysa benim istediğim...</st></p>
			<p><st c="17857">Babam biraz sakinleşmiş görünüyordu.</st></p>
			<p><st c="17894">– Bak oğlum, ben bir baba olarak senin iyi ve saygın bir gelecek kurmanı isterim.</st></p>
			<p><st c="17976">Saygınlık ona göre yalnızca doktor olmakla sağlanabiliyor. </st><st c="18036">Evet, doktorluk önemli ve saygın bir meslek olabilir, ama benim seçeceğim tiyatro oyunculuğu da saygın bir meslek değil mi? </st><st c="18160">Bunu babama da anlatmaya çalıştım. </st></p>
			<p><st c="18195">– Oyunculuk da saygın bir meslektir baba. </st><st c="18237">Her gün seni televizyon karşısına oturtan o oyuncular değil mi?</st></p>
			<p><st c="18300">Babam biraz bocaladı. </st><st c="18323">Kafası karışmıştı ve ben korkuyordum; çünkü karşımda kendisini aciz hissettiğinde acısını benden çıkarırdı. </st><st c="18431">Durumunu açıklamaya çalıştı.</st></p>
			<p><st c="18459">– Can sıkıntısından seyrediyorum ben onları. </st></p>
			<p><st c="18505">– Baba, mantığını anlamıyorum bir türlü.</st></p>
			<p><st c="18545">Babamın yüzü kızarmıştı, elleri titremeye başladı.</st></p>
			<p><st c="18596">– Yeter! </st><st c="18606">Adam saydım seni, karşıma aldım, konuştum. </st><st c="18649">Kararımız kesin! </st><st c="18666">Yarından tezi yok, yeniden dershaneye başlayacaksın. </st><st c="18719">Oyunculuğu da kafandan çıkar at.</st></p>
			<p><st c="18751">Anlamıyorlardı... </st><st c="18770">Yalvarmam yakarmam, kendimi savunmam boşunaydı. </st><st c="18818">Hiç duymamışlar, hiç okumamışlar bir yerlerde sanki. </st><st c="18871">İnsan yeteneği doğrultusunda bir meslek edinmeli, yoksa mutlu olamaz, dememişti kimse onlara. </st><st c="18965">Mutlu olmamı istemiyorlardı. </st><st c="18994">Daha kendi yolumu çizebilecek yaşa gelmemişim! </st><st c="19041">Benim kötülüğümü isterler miymiş hiç, tabii iyiliğimi istiyorlarmış. </st><st c="19110">Beni mutsuz bir doktor yapmak istiyorlardı. </st><st c="19154">Hastalarıyla gönülsüz ilgilenen bir doktor... </st><st c="19200">Kısa bir süre sonra on sekizime gireceğim, ama hâlâ çocukmuşum gibi davranıyorlar bana. </st><st c="19288">Bütün anneler, çocuklarını öyle görür, diyor annem. </st><st c="19340">Bütün anneler böyle görüyorsa bütün çocuklar mutsuz demek ki... </st></p>
			<p><st c="19404">O gün tartışmamız onların beni susturmasıyla sonuçlandı. </st><st c="19461">Babam, ben oğluma oyuncu dedirtmem, diyor, başka bir şey demiyor. </st><st c="19527">İster istemez dershaneye dönecektim; ama içimdeki oyunculuk tutkusunu söndüremezlerdi ki, o bir ateş gibi içten içe yanacaktı. </st></p>
			<p><st c="19654">Oyundaki rolümü başkasına verdiler, bizi çalıştıran öğretmenimiz de üzgündü. </st><st c="19731">Yeni arkadaş bütün gücüyle çalışsa da tam olarak rolün hakkını veremiyormuş, üstelik oyunun sergilenmesine de çok az zaman kalmıştı. </st><st c="19864">Öğretmenimiz ezberleme işinin bile aksayabileceğini düşünüyordu. </st><st c="19929">Çocukcağız gece gündüz çalışmak zorunda kalacak, yine de suflöre büyük iş düşecek gibi görünüyor. </st></p>
			<p><st c="20027">Yine test kitaplarının başına oturdum. </st><st c="20066">Gözlerim kâğıt üzerinde olsa da aklım bambaşka yerlerde zaman geçirdim. </st><st c="20138">Evet, yalnızca zaman geçirdim. </st></p>
			<p><st c="20169">Bir gün sorulara boş boş bakmaktan bunaldığımda bir bardak çay almak için mutfağa gittim. </st><st c="20259">Özlem’in penceresine baktım. </st><st c="20288">Perde kapalı. </st><st c="20302">Ne yapıyor acaba? </st><st c="20320">Şimdi işten gelmiş olmalı. </st><st c="20347">Dışarı çıksam zillerine bassam, hadi dondurma yemeye gidelim desem… Annemin suratı asılır yine. </st><st c="20443">Babam, kitaplardan kafasını kaldırmasın Taylan, diye sıkı sıkı tembihliyor onu. </st><st c="20523">Üzerimdeki denetimleri daha da arttı. </st><st c="20561">Bana asla fırsat vermeyecekler. </st><st c="20593">Kendimi gösterebilmek için, yeteneklerimi ortaya koyabilmek için şans istiyorum. </st><st c="20674">Onlarsa kendi önlerine çıkmamış bir fırsatı benim için kullanmaya çalışıyorlar. </st><st c="20754">Sorumsuzmuşum, sorumsuzluk bana bir kazanç sağlamazmış... </st><st c="20812">Beni tutuklayarak bana sorumluluk kazandıracaklarını mı sanıyorlar? </st><st c="20880">Arkadaşımla yarım saat parka gidip dolaşmam bile sorun olacak şimdi. </st><st c="20949">O an Özlem’e mektup yazmaya karar verdim. </st><st c="20991">İstediği test kitaplarıyla birlikte verebilirdim mektubu.</st></p>
			<p><st c="21048">Çayımı alıp odama gittim. </st><st c="21075">Masaya bu kez mektup yazmak için oturdum. </st><st c="21117">Temiz bir kâğıt çektim önüme. </st><st c="21147">Acaba önce bir taslak mı hazırlasam? </st><st c="21184">Öyle ya, yanlış bir şey yazarsam, üzeri çizilmiş, karalanmış bir aşk mektubu yeterince etkili olmaz. </st><st c="21285">Çekmecemden bir yüzünü matematik problemleriyle doldurduğum arkası boş bir kâğıt çıkardım. </st><st c="21376">Kurşunkalemimi aldım elime. </st><st c="21404">İlk iş ona seslenmek... </st><st c="21428">Ne desem acaba? </st><st c="21444">Yalnızca Özlem desem pek kuru kalır. </st><st c="21481">Sevgili Özlem desem sıradan bir arkadaş mektubu gibi olur. </st><st c="21540">En iyisi Rapunzel demek... </st><st c="21567">Ona böyle seslenmem hoşuna gider. </st></p>
			<p><st c="21601">Duygularımı somutlaştıran sözcükler kâğıt üzerinde yan yana dizilmeye başladı. </st><st c="21680">Harfler dijital noktacıklarla değil, parmaklarımın kâğıda kaleme ve hatta kalbime dokunan hareketleriyle belirginlik kazandı. </st><st c="21806">Belki o da Ercan gibi ilkellik olarak bakacaktı mektup yazmaya. </st><st c="21870">Baksın, baktığı yerde onu seven biri olduğunu görsün de…</st></p>
		</div>
	<div id="charCountTotal" value="21926"></div></body>
</html>
