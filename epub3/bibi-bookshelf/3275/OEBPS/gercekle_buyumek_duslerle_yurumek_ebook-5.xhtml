<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-5" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-5"><st c="0">Romantik Mektup </st></p>
			<p><br /><br /><br /></p>
			<p><st c="17">Artık dikiş makinesinin sesi beni hiç rahatsız etmiyor. </st><st c="73">Eve hep neşeli dönüyorum. </st><st c="99">Annem de şu sıralar evlilik konusunu hiç açmıyor. </st><st c="149">Sanırım ben çok değiştim, artık ayna karşısında saatlerce durup şu kaşlarım biraz daha ince olsaydı, göğüslerim biraz daha büyük olsaydı, belim kalın galiba diye kendi kendime dertler yaratmıyorum. </st><st c="347">Kendimle barıştım, annemle kardeşimle daha sıcak, içten bir ilişki kurmayı başardım. </st><st c="432">Her şeye öfkelenmiyorum. </st><st c="457">Hayır, eskisi gibi değilim, sanırım büyüdüm ve olgunlaştım. </st><st c="517">Kendimi beğeniyorum. </st><st c="538">Belki de bu rahatlamayı sağlayan Taylan’ın mektubuydu. </st></p>
			<p><st c="593">Bir hafta önceydi. </st><st c="612">Akşam saatlerinde kapı çaldı. </st><st c="642">Çiğdem yerinden kıpırdamayıp kapıya benim bakmam gerektiğini söyledi, ayak işlerine bakmaktan bıkmış! </st><st c="744">Üstelemedim, kapıyı ben açtım. </st><st c="775">İyi ki de ben açmışım; çünkü gelen Taylan’dı. </st><st c="821">Eğer annem ya da Çiğdem açsaydı belki de bana getirdiği mektup onların eline geçerdi. </st><st c="907">Annem kızar, Çiğdem de uzun süre alaya alırdı. </st><st c="954">Taylan beni görünce yine domates gibi kızardı; ama çok beğeniyorum onun yüzünün aldığı rengi. </st><st c="1048">Belki benim de öyle oluyor da fark etmiyorum. </st><st c="1094">Elinde kalın iki kitap var, sınava hazırlık kitapları. </st><st c="1149">Ayaküstü konuşurken kitaplardan birini düşürdü, sanırım heyecandan elleri titriyordu. </st><st c="1235">Kitabı almak için ikimiz birden eğilince filmlerde fazlaca kullanılan o basit toslaşma bizim de başımıza geldi. </st><st c="1347">Gülüştük. </st><st c="1357">İçeriye çağırdım, ama kabul etmedi. </st><st c="1393">Kitapları uzattı ve fısıldadı:</st></p>
			<p><st c="1423">– Arasında senin için bir mektup var. </st></p>
			<p><st c="1462">Sonra da aceleyle iyi akşamlar deyip ayrıldı kapının önünden. </st><st c="1524">Şaşırmıştım. </st><st c="1537">Ne mektubuydu bu böyle? </st><st c="1561">Annem her zamanki gibi dikiş makinesinin başında olduğundan konuşmalarımızı duymamıştı. </st><st c="1649">Çiğdem’inse kulağı kapıdaymış, hemen koştu yanıma.</st></p>
			<p><st c="1699">– Sana mektup mu yazmış abla, şu romantikliğe bak! </st><st c="1751">Hadi okuyalım, n’olur!</st></p>
			<p><st c="1773">Kitabı elimden kaptı, zorla geri aldım.</st></p>
			<p><st c="1813">– Kızım, aileye yazmamış, mektup bana, bana.</st></p>
			<p><st c="1858">Odaya kapanıp kapıyı arkadan kilitledim, yoksa rahat okuyamazdım. </st><st c="1925">Çiğdem yine de kapının önünde aç bir kedi gibi miyavladı durdu. </st></p>
			<p><br /></p>
			<p><st c="1989">Sevgili Rapunzel,</st></p>
			<p><st c="2006">Bu mektubu alınca şaşıracağını biliyorum. </st><st c="2049">Duygularımı yüzüne karşı söyleyemedim, çünkü gülmenden, alay etmenden çekindim. </st><st c="2129">Şimdi gülersen gül, nasıl olsa ilk tepkinin ne olduğunu asla bilmeyeceğim. </st></p>
			<p><st c="2204">Sana duyduğum sevgi yeni değil, birkaç ay ya da birkaç yıl önce başlayan bir sevgi de değil. </st><st c="2297">İkimiz de küçük bir çocukken bile seviyordum seni. </st><st c="2348">Penceremizden baktığımda odanı görmem, senin camı açıp gülümsemen, sokağa çıkıp uzun saçlarını savura savura yürümen her zaman hoşuma gitti. </st><st c="2489">Belki de bu sokaktaki tek avuntum sen oldun. </st><st c="2534">Gizli gizli sevdim seni. </st><st c="2559">Hiç kimseye, en yakın arkadaşlarıma bile söylemedim. </st><st c="2612">Sen yakınlarına söyler misin bilmiyorum. </st><st c="2653">Kızlar genellikle peşlerinde olan çocuklarla alay eder, o genci çevrelerindeki insanlara biraz küçümseyerek anlatırlar. </st><st c="2773">Senin öyle biri olduğunu sanmıyorum; ama yine böyle yapmandan korkuyorum aslında. </st></p>
			<p><st c="2855">Bu hayatta beni en çok mutlu edecek şey, senin de beni sevmen olurdu. </st><st c="2925">Derslerimin arasında beni avutan tek güzel düş sensin. </st><st c="2980">Hep seninle birlikte bir yerlere gittiğimi hayal ediyorum. </st><st c="3039">Elimi omzuna atıyorum. </st><st c="3062">Sen başını bana yaslıyorsun. </st><st c="3091">O güzelim saçlarını okşuyorum, bana gülümsüyorsun. </st><st c="3142">Elimi tutuyorsun. </st><st c="3160">Tabii bunlar hayal, gerçekleşmesini çok istediğim bir hayal. </st><st c="3221">Sana mektup yazma cesaretini buldum sonunda kendimde. </st><st c="3275">Hani parkta dondurma yediğimiz gün demiştin ya: Keşke bana güzel aşk mektupları yazan biri olsa... </st><st c="3374">İşte o biri ben olmak istiyorum. </st><st c="3407">Eğer aşkımı ve mektubumu kabul edersen bugün saat dokuzda perdeni aç, elini kalbinin üzerine götür. </st><st c="3507">Ben de o saatte bizim pencereden sana bakacağım. </st></p>
			<p><st c="3556">Bir masalda yaşıyor olsaydık, bana saçlarını uzat, onlara tutunarak yanına gelmek istiyorum, derdim. </st><st c="3657">Yaşam masallar kadar güzel olmasa da yine de söylemek istiyorum: Bana saçlarını uzatır mısın?</st></p>
			<p><st c="3750">Seni çok çok seven Taylan</st></p>
			<p><br /></p>
			<p><st c="3776">Mektup böyleydi, okurken öyle heyecanlandım, öyle mutlu oldum ki! </st><st c="3843">İnsanın seviliyor olması çok güzel. </st><st c="3879">Saate baktığımda daha sekizdi. </st><st c="3910">Ona aşkını kabul ettiğimi göstermek için daha bir saat vardı. </st><st c="3972">Acaba şimdiden açıp baksam mı, diye düşündüm. </st><st c="4018">Ya biri görürse işaretleştiğimizi? </st><st c="4053">Annesi mutfaktaysa o zaman ne olacak? </st><st c="4091">O sırada odanın kapısı çalındı. </st><st c="4123">Çiğdem sesleniyordu.</st></p>
			<p><st c="4143">– Ne uzun mektupmuş bu ya, aç artık kapıyı ödevim var. </st></p>
			<p><st c="4199">Taylan’la ilgili düşler kuramadan ister istemez kapıyı açtım. </st><st c="4261">Onun derdi elbette ödev değil, mektubu kendisi de okumak istiyor. </st><st c="4327">Annem, Çiğdem’in sesini duyduğu için o da seslendi makinenin başından:</st></p>
			<p><st c="4397">– Ne mektubuymuş bu kızlar? </st><st c="4426">Ne dolaplar çeviriyorsunuz yine?</st></p>
			<p><st c="4458">Kızgınlıkla baktım Çiğdem’e. </st><st c="4488">Bir de annem işin içine girdi mi her şey arapsaçına dönerdi. </st><st c="4549">Hemen düğün hazırlıklarına başlamak ister, beni gülünç duruma düşürürdü. </st><st c="4622">Oysa ben Taylan’ı sevgili olarak anlamak, tanımak istiyordum. </st><st c="4684">Arkadaş olarak iyi bir insandı, ama sevgili olmak, pek çok şeyi paylaşmak demek... </st><st c="4767">Bunun için de zaman gerekliydi. </st><st c="4799">Beğenmesine beğeniyordum, ama bazen anlam veremediğim, olumlu bulmadığım davranışlarını da görüyordum. </st><st c="4902">Kimsenin mükemmel olmadığını bilmeme karşın, sevmeyi bilen, yaşantımı doldurabilecek, hata yapmayacak bir sevgilim olsun istiyorum. </st></p>
			<p><st c="5034">Annem bizden ses soluk çıkmadığını görünce bir daha seslendi:</st></p>
			<p><st c="5095">– Postacı mı geldi çocuklar?</st></p>
			<p><st c="5124">Çiğdem, suçunu hafifletmek için annemi devreden çıkarmaya çalıştı.</st></p>
			<p><st c="5191">– Bir şey yok anne! </st><st c="5212">Kendi aramızda şakalaşıyoruz. </st></p>
			<p><st c="5242">Sonra gerçekten işi şakaya boğdu ve yüksek sesle Postacı şarkısını söylemeye başladı: </st></p>
			<p><st c="5328">– Bak postacı geliyor... </st><st c="5353">Selam veriyooooor... </st><st c="5374">Herkes ona bakıyoooor... </st><st c="5399">Merak ediyoooor...</st></p>
			<p><st c="5417">Annemin makineyi tıkırdatmaya başlaması üzerine ben de rahatladım. </st><st c="5485">Çiğdem yine sıkıştırmaya başladı. </st></p>
			<p><st c="5519">– Ne yazıyor abla? </st><st c="5538">N’olur ben de okuyayım! </st></p>
			<p><st c="5562">– Mektubun özel bir yazışma türü olduğunu sana öğretmediler mi canım? </st><st c="5632">Senin günlüğünü okusam hoşuna gider mi?</st></p>
			<p><st c="5671">Böyle söyleyince sustu, çünkü en büyük korkusu bu. </st><st c="5723">Günlüğünün başkalarının eline geçmesinden ödü kopar. </st><st c="5776">Korkudan da öte neredeyse fobiye dönüştü bu onda. </st><st c="5826">Bazen defterini yakacağını söyler, ama yapmaz. </st><st c="5873">Her gün birkaç sayfa yazıp odadan çıkar. </st><st c="5914">Bir yerlere saklar, öyle iyi saklar ki kendisinin de bulamadığı, günlerce aradığı olmuştur. </st><st c="6006">Ben de odadan çıkıp mektubu saklamak için güvenli bir yer aradım. </st><st c="6072">Gözüm ayakkabı dolabına ilişti. </st><st c="6104">Neden olmasın? </st><st c="6119">Dolabın en üst gözüne eski gazeteleri koyardık. </st><st c="6167">Gazetelerin altına koydum Taylan’ın mektubunu. </st><st c="6214">Çiğdem’in boyunun oraya yetişmesi için daha birkaç yıl var. </st><st c="6274">Annem bulsa bile, eski bir defter kâğıdı zannedip geri koyar. </st><st c="6336">Bu yüzden içim rahat odaya döndüm. </st></p>
			<p><st c="6371">Gözüm odadaki saatteydi. </st><st c="6396">Zaman ne kadar yavaş geçiyor? </st><st c="6426">Akreple yelkovanı elimle ittirmek geliyor içimden. </st><st c="6477">Pencereye çıkmam için daha on beş dakika var. </st><st c="6523">Yatağa uzanıp kitap okuyarak vakit geçirmek istedim, mümkün değil; okuduklarımı anlamıyorum. </st><st c="6616">Keşke mektubu hemen saklamasaydım. </st><st c="6651">Bir daha okurdum, bir daha, bir daha... </st><st c="6691">Gidip sakladığım yerden alsam ya Çiğdem’in ya annemin dikkatini çekerim. </st><st c="6764">Bir dolabın kapağı peş peşe iki kez açılıyorsa bundan kuşku duymalı! </st><st c="6833">Neyse onların evde olmadığı zamanı beklerim artık. </st><st c="6884">Çiğdem kitaplığı düzenlemekle uğraşıyor. </st><st c="6925">Bunu hep benim üzerime yıkar aslında, ama onunla konuşurum belki diye odada oyalanmayı seçti sanırım. </st></p>
			<p><st c="7027">Sonunda yelkovan on ikinin, akrep de dokuzun üzerine geldi ve ben perdeyi açtım. </st><st c="7108">Evet oradaydı, mutfak penceresinden bana bakıyor. </st><st c="7158">Dönüp Çiğdem’e baktım, beni gözetliyor mu diye. </st><st c="7206">Hayır, masada kitaplardan birine dalmış. </st><st c="7247">Beni işaretleşirken görürse dalga geçer, bunu istemiyorum. </st><st c="7306">Elimi kalbimin üzerine koydum ve gülümsedim, tıpkı onun istediği gibi... </st><st c="7379">Taylan’ın mutfakta zıpladığını gördüm. </st><st c="7418">Aşkını kabul ettiğim için sevinçten zıplıyordu. </st><st c="7466">O anda annesi de göründü mutfakta, beni görmesin diye perdeyi çektim hemen. </st><st c="7542">Annesine yakalanmamıştım, ama Çiğdem’den kaçamadım. </st><st c="7594">Eline büyük bir koz geçirmişti artık.</st></p>
			<p><st c="7631">– Ooo! </st><st c="7639">Anlaşılan abayı yakmışsınız siz!</st></p>
			<p><st c="7671">Hemen büyük olduğumu anımsatarak susturmak istedim onu.</st></p>
			<p><st c="7727">– Türkçe dersinde öğrendiğin deyimlere beni alet etme ufaklık.</st></p>
		</div>
	<div id="charCountTotal" value="7790"></div></body>
</html>
