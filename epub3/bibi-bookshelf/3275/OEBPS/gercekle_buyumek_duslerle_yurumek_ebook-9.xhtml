<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>gercekle_buyumek_duslerle_yurumek_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="gercekle_buyumek_duslerle_yurumek_ebook-9" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-9"><st c="0">Yeni Bir İş...</st></p>
			<p><br /><br /><br /></p>
			<p><st c="15">Yine işsiz kaldım. </st><st c="35">Her şey ne güzel gidiyordu. </st><st c="63">Anket yapmak hem kolay hem zevkliydi. </st><st c="101">Şimdi yine iş aramak zorundayım. </st><st c="134">Gürsel Bey, Tayfun’un başka firmaların ürünlerini pazarladığını öğrenmiş, dolayısıyla hepimizden kuşkulandı. </st><st c="243">Bütün anketörlerin işine son verdiler. </st><st c="282">Belki de bunu hak ettik. </st><st c="307">Ama ne yapabilirdik ki? </st><st c="331">Gidip arkadaşımızı mı ispiyonlamalıydık? </st><st c="372">Arkadaşım bile demek istemiyorum aslında. </st><st c="414">Bizi gece kulübüne götürdüğü gün kötü yanlarının ne kadar fazla olduğunu açık açık görmüştüm. </st><st c="508">Sonraları uzak durmaya çalıştım ondan. </st><st c="547">Şimdi ise hepimizin yolu bütünüyle ayrıldı. </st><st c="591">Herhalde onlar da benim gibi yeni bir iş bulmaya çalışıyorlardır. </st><st c="657">Bir daha karşılaşır mıyız bilmiyorum.</st></p>
			<p><st c="694">Bir haftadır iş arıyorum. </st><st c="721">Karşıma çıkan bütün işler, gazetedeki bütün ilanlar yine pazarlamaya yönelik. </st><st c="799">Akla hayale gelmeyecek ürünlerin satışı için eleman arıyor firmalar. </st><st c="868">Dünya yalnızca alıcı ve satıcılardan oluşmuş sanki. </st><st c="920">Elinde bir çanta, hiç tanımadığın insanların kapısını çalıyorsun. </st><st c="986">Nelerle karşılaştım bu kapı çalmalar yüzünden. </st><st c="1033">İngilizce eğitim seti satan bir firma için dolaştım bir iki gün. </st><st c="1098">Ağzımda aynı tekerleme:</st></p>
			<p><st c="1121">– İyi günler efendim. </st><st c="1144">Umarım rahatsız etmemişimdir. </st><st c="1174">Dünyaca ünlü bir set bu. </st><st c="1199">Bütün aile bireylerinin kolayca yararlanabileceği çok önemli bir kaynak efendim. </st><st c="1280">Üstelik çok uygun koşullarla satıyoruz. </st><st c="1320">Hiç peşinat almıyoruz. </st><st c="1343">On iki ay vade yapabiliriz. </st></p>
			<p><st c="1371">Ben böyle papağan gibi şirkette bana öğretilen sözleri arka arkaya sıralarken karşımdaki insanın halini görmemeye çalışıyorum tabii. </st><st c="1504">Çünkü birçoğunun yüzü asılıyor. </st><st c="1536">Kimisi kabaca şöyle diyor:</st></p>
			<p><st c="1562">– Ondan bizde var.</st></p>
			<p><st c="1581">Ya da küçümsüyor.</st></p>
			<p><st c="1599">– Senin internetten haberin yok mu kızım? </st><st c="1642">Kim para verir artık bu setlere? </st></p>
			<p><st c="1675">Kimi zaman kapıyı açtıktan sonra kızanlara hak verdiğim de oluyor. </st><st c="1742">“Niçin ısrarla çalıyorsunuz? </st><st c="1771">Bebeğimi daha yeni uyutmuştum!” diyenlere örneğin. </st><st c="1822">O zaman defalarca özür dilemek zorunda kalıyorum.</st></p>
			<p><st c="1871">Her kapıda kendime güvenimi, cesaretimi biraz daha yitiriyordum. </st><st c="1937">Kim bilir günde kaç kişi kapı çalıp bir şeyler satmaya çalışıyordur. </st><st c="2006">Ama bu kadar da kaba davranmaları gerekmez ki? </st><st c="2053">Bazen de yılışıklık edenler, asılanlar oluyor. </st></p>
			<p><st c="2100">– Sizin gibi genç bir kızın sattığı her şeyle ilgilenirim ben. </st><st c="2163">İçeride konuşalım isterseniz, birer kahve içeriz ha? </st><st c="2216">Tatlı tatlı sohbet ederiz, ne dersiniz?</st></p>
			<p><st c="2255">Böyle kötü niyetli davetleri duyar duymaz uzaklaşıyordum o kapılardan. </st><st c="2327">Arkamdan ya kapıyı gürültüyle kapatıyorlar ya da kahkahaları merdiven boşluğunda çınlıyor. </st></p>
			<p><st c="2418">O gün yine karamsarlıkla en son denediğim eğitim seti pazarlaması işinden ayrılmış aylak aylak dolaşırken Taylan’la karşılaştım. </st><st c="2547">Sanki biz sevgili değilmişiz de sıradan bir arkadaşıymışım gibi selam verdi. </st><st c="2624">Yan yana yürümeye başladık. </st><st c="2652">Neler yaptığımı soracağına Leyla Solmaz konusunu açtı yine. </st><st c="2712">Zaten ne zaman buluşsak provalar, tiyatrocu dostları, en çok da Leyla Solmaz konuşuluyor. </st><st c="2802">Artık ona abla falan da demiyor, doğrudan adını söylüyor, arkadaşıymış gibi. </st><st c="2879">Belli ki hayranlıktan da öte bir sevgi besliyor ona karşı. </st><st c="2938">Belki de âşık. </st><st c="2953">Öyle ya... </st><st c="2964">Tiyatroyu öyle seviyor ki, oradan birine, hem de en iyisine kapılmasına şaşmamalı. </st><st c="3047">Ben onlarla boy ölçüşemem, tiyatro hakkında ne biliyorum ki? </st><st c="3108">Hiç. </st><st c="3113">İzleyici olarak bile uzağım. </st><st c="3142">Sinemayı yeğleyenlerdenim ben. </st><st c="3173">Aslında o sıralar ne tiyatrodan ne sinemadan konuşabilirdim. </st><st c="3234">İşsiz kalmanın ne kadar kötü olduğunu düşünüyordum yalnızca; ama Taylan beni anlayamayacak bir coşku içindeydi. </st><st c="3346">Oyuncu olmayı evdekilere nasıl kabul ettirebileceğinin planlarını yapıyordu. </st><st c="3423">Karşı çıkarlarsa evden çekip gitmeyi bile düşünüyormuş. </st><st c="3479">Yapacağını sanmadığım için hiç ciddiye almadım bu söylediğini. </st><st c="3542">Evden gitmek kolay. </st><st c="3562">Ya sonra... </st><st c="3574">Nerede kalacak? </st><st c="3590">Ne yiyip ne içecek? </st><st c="3610">Kim bilir belki de Leyla Solmaz ona iş bulur, belki de onun evinde kalır. </st><st c="3684">Belli ki kol kanat geriyor Taylan’a.</st></p>
			<p><st c="3720">– Bugün de mi prova vardı?</st></p>
			<p><st c="3747">Sesim pek iyi çıkmamış olmalı.</st></p>
			<p><st c="3778">– Ne oldu Özlem, kötü bir şeymiş gibi sordun, evet provadan geliyorum.</st></p>
			<p><st c="3849">– Hayır canım niçin kötü olsun. </st><st c="3882">İnsan sevdiği şeylere zaman ayırmalı tabii. </st><st c="3926">Ben hâlâ istediğim gibi bir iş bulamadım biliyor musun? </st></p>
			<p><st c="3982">– Merak etme, yakında ünlü bir oyuncu olursam, iş aramana gerek kalmayacak. </st><st c="4058">O zaman iyi para kazanabilirim. </st><st c="4090">Hele bir de televizyon dizilerinden birinde rol kaparsam… </st></p>
			<p><st c="4148">– Sen para için mi çabalıyorsun bu kadar? </st></p>
			<p><st c="4190">– İlk neden o değil, ama kazanırsam fena mı olur? </st><st c="4240">Dedim ya, sen de iş arayacağına oturur sınavlara hazırlanırsın.</st></p>
			<p><st c="4303">Taylan saçmaladığının farkında mıydı acaba? </st><st c="4348">Sanki ben onun karısıydım da eve para getirecekti, ben de ekonomik kaygı duymadan sınavlara hazırlanacağım. </st><st c="4456">Henüz doğru dürüst sevgili bile olamamışken, evliymişiz gibi konuşuyor. </st><st c="4528">Eğer bir gün evlenirsek bu en azından yedi sekiz yıl sonra olabilecek bir şey, ki o zaman üniversiteyi düşüneceğimi de sanmıyorum. </st><st c="4659">Bütün erkekler böyle mi acaba? </st><st c="4690">İçimde hayata karşı bir öfke vardı, bu öfkeyi Taylan’a yönelttim. </st></p>
			<p><st c="4756">– Ben senin gibi değilim, başkalarının desteği olmadan da ayakta kalabilirim.</st></p>
			<p><st c="4833">Kelimenin tam anlamıyla afalladı.</st></p>
			<p><st c="4867">– Ne demek istiyorsun?</st></p>
			<p><st c="4890">– Ne demek istediğim çok açık değil mi? </st><st c="4931">Ya ailen koruyup kolluyor seni ya da Leyla Solmaz... </st><st c="4984">Ben kimseye sırtımı dayamam; çünkü güvence insanı sakat bırakır, elini ayağını bağlar. </st><st c="5071">Bir süre sonra sen de koruyucun Leyla Solmaz’ın her dediğini yapmak zorunda kalacaksın. </st><st c="5159">Şu an ailenin dediğini nasıl yapmak zorundaysan o zaman da öyle olacak. </st></p>
			<p><st c="5231">Neden onu üzmek istedim bilmiyorum. </st><st c="5267">Bütün gün iş aramaktan sinirlerim bozulmuştu, sanırım onun için böyle kaba davrandım. </st><st c="5353">İçimden bir yandan özür dilemek geliyor, bir yandan daha da üzmek istiyorum. </st></p>
			<p><st c="5430">– Ona da aşk mektupları yazıyor musun?</st></p>
			<p><st c="5468">– O kim? </st><st c="5478">İma etmeden açık açık konuşur musun? </st></p>
			<p><st c="5515">– Kimi kastettiğimi biliyorsun, Leyla Hanım’ı tabii...</st></p>
			<p><st c="5569">Taylan kırgın bir yüz ifadesiyle baktı bana.</st></p>
			<p><st c="5614">– Ne yapmaya çalışıyorsun Özlem, amacın benimle olan ilişkini bütünüyle kesmekse bunu açıkça söyle.</st></p>
			<p><st c="5714">Aynı şeyi ben de düşünüyordum içten içe. </st><st c="5756">Taylan artık benimle birlikte olmak istemiyormuş gibiydi. </st><st c="5814">Birden onun arkasında kalan mağazanın vitrin camındaki duyuru ilişti gözüme:</st></p>
			<p><br /></p>
			<p><st c="5890">TEZGÂHTAR ARANIYOR </st></p>
			<p><br /></p>
			<p><st c="5910">Taylan, hâlâ yanıt bekliyordu benden. </st><st c="5948">Başka bir şeyle ilgilendiğimi görünce iyice bozuldu.</st></p>
			<p><st c="6000">– Sana bir şey söylüyorum, dinlemiyorsun bile. </st><st c="6048">Bıktın benden değil mi? </st><st c="6072">Tabii seninle gezip tozamadım, seni her gece eğlence mekânlarına götüremedim.</st></p>
			<p><st c="6149">– Bunları mı istediğimi sanıyorsun?</st></p>
			<p><st c="6185">– Ne istediğini bilmiyorum. </st></p>
			<p><st c="6214">– Şu anda tek istediğim arkandaki mağazaya girip çalışmak istediğimi söylemek. </st></p>
			<p><st c="6293">Taylan dönüp yazıyı okudu. </st><st c="6320">Beğenmemiş gibiydi.</st></p>
			<p><st c="6339">– Tezgâhtar mı olacaksın?</st></p>
			<p><st c="6365">Neden olmasın? </st><st c="6381">Tezgâhtarlığın nasıl bir şey olduğunu biliyorum, herhangi bir yetenek gerektirmez, kimse İngilizce ya da bilgisayar programlarını bilmediğin için kapıdan geri çevirmez. </st><st c="6550">Sokak sokak dolaşıp bir şeyler satmaktan daha kolaydır. </st><st c="6606">Yine satış var, ama hiç olmazsa insanlar kendi ayaklarıyla ve gerçekten bir şeyler almak için gelirler buraya. </st></p>
			<p><st c="6717">– Beni anlamıyorsun Taylan, benim ideallerim yok, anladın mı? </st><st c="6779">Şu an on sekiz yaşında ve üniversiteye giremeyen biri olarak evimizin bazı gereksinimlerini karşılamak tek hedefim, anladın mı? </st><st c="6907">Sen gidip dilediğin ünlüyle gezebilir, onlara ilk adıyla hitap edebilir, bununla övünebilirsin. </st><st c="7003">Ben içeriye girip şansımı deneyeceğim.</st></p>
			<p><st c="7041">Onu öylece sokakta bırakıp mağazanın içine girdim. </st><st c="7093">Ne hali varsa görsün diye düşünüyordum. </st><st c="7133">Kırıcı olduğumun farkındaydım, ama böyle yapmak istedim. </st><st c="7190">Evet, onu bile bile kırmak istedim. </st><st c="7226">Yanlış olabilir, ama bu yanlışı yapmak istedim. </st><st c="7274">Kendimi kendime karşı bile savunmak istemiyorum. </st></p>
			<p><st c="7323">Mağazada benden birkaç yaş büyük olduğunu sandığım bir genç tarafından karşılandım. </st><st c="7407">Beni alıcı sanmış gibiydi. </st></p>
			<p><st c="7434">– Buyurun bayan, ne istemiştiniz?</st></p>
			<p><st c="7467">Şu “bayan” sözcüğünden de oldum olası hoşlanmam. </st><st c="7517">İşte yine karşıma çıktı. </st><st c="7542">Hadi bakalım “bayan”, anlat derdini.</st></p>
			<p><st c="7578">– Şey...</st></p>
			<p><st c="7587">Derdimi anlatacak kadar bile güven kalmamış içimde. </st><st c="7640">Nereye gitti o şakır şakır anket yapan kız? </st><st c="7684">Sanırım Taylan’la tartışmamız yüzünden oldu. </st><st c="7729">Beni sinirlendirdi, bu yüzden şu işi bile alamayacağım belki. </st></p>
			<p><st c="7791">– Eteklere mi, pantolonlara mı bakacaksınız? </st><st c="7836">Çok yeni, spor giysiler geldi bu sabah. </st><st c="7876">Görmek ister misiniz? </st></p>
			<p><st c="7898">Hadi kızım Özlem, böyle şapşal şapşal durursan bir gömlek alıp çıkmak zorunda kalacaksın. </st><st c="7988">Konuş artık, dilini mi yuttun...</st></p>
			<p><st c="8020">– Afedersiniz, ben müşteri değilim. </st><st c="8057">Vitrindeki yazıyı okudum da... </st><st c="8088">Eleman alınacakmış sanırım. </st></p>
			<p><st c="8116">Delikanlı gülümsedi. </st><st c="8137">Biraz ötedeki kasada oturan hanımı gösterdi. </st></p>
			<p><st c="8182">– O zaman Gülseren Hanım’la konuşacaksınız, mağazanın sahibi.</st></p>
			<p><st c="8243">– Teşekkür ederim.</st></p>
			<p><st c="8262">Ayaklarımı sürüye sürüye kasaya kadar gittim. </st><st c="8309">Doğrusu mağaza sahibinin yerinde olsam benim gibi yürüyen birini işe almazdım. </st><st c="8388">Neyse ki kasadaki kadın beni fark ettiğinde yürüyüşümü düzeltmiştim. </st></p>
			<p><st c="8457">– İyi günler, ben vitrindeki ilan için gelmiştim. </st><st c="8507">Sizinle konuşmam gerekiyormuş. </st></p>
			<p><st c="8538">Gülseren Hanım, biraz tepeden bakarak konuşuyordu. </st><st c="8589">İncelikli davranmaya çalışsa da sesinin her hali “Buranın patronu benim” edasıyla çınlıyordu. </st></p>
			<p><st c="8683">– Daha önce böyle bir işte çalıştınız mı? </st><st c="8725">Deneyiminiz var mı?</st></p>
			<p><st c="8744">– Hayır, ama işi çabuk kavrayacağımdan emin olabilirsiniz. </st><st c="8804">Daha önce anketörlük yaptım, insanlarla kolay diyalog kurabilirim. </st><st c="8871">Bu işi de elimden geldiğince iyi yapmaya çalışırım; çünkü çalışmaya gerçekten ihtiyacım var. </st></p>
			<p><st c="8964">– Bak kızım, senden önce bu iş için üç kişi daha başvurdu. </st><st c="9023">Sen daha hevesli görünüyorsun. </st><st c="9054">Belki de tezgâhtarlığı basit bir iş gibi görüyorsundur, ama bizim işimiz dışarıdan görüldüğü gibi kolay değil. </st><st c="9165">Bin türlü insan gelir buraya. </st><st c="9195">Kimisi çok ilgi bekler, kimisi rahat bırakılmak ister. </st><st c="9250">Tezgâhtar bunu bir bakışta anlayıp ona göre yaklaşmalı alıcıya. </st><st c="9314">Üstelik sabırlı olmalı, raflardaki bütün malları indirtip yine de hiçbir şey satın almayan müşteriye bile gülümseyebilmeli, anlatabiliyor muyum? </st></p>
			<p><st c="9459">Anlaşılan Gülseren Hanım işin bütün zor yanlarını ortaya döküp benim pes edip etmeyeceğimi anlamaya çalışıyor. </st><st c="9570">Hayır, ne olursa olsun bu işi yapmak zorundayım. </st><st c="9619">En azından bir süre için. </st></p>
			<p><st c="9645">– Bunun için bütün sabrımı ve dikkatimi kullanırım efendim. </st><st c="9705">Zaten sabırlı olmayı anketörlük yaparken de öğrenmiştim.</st></p>
			<p><st c="9761">– Liseyi bitirdin değil mi?</st></p>
			<p><st c="9789">– Evet, geçen yıl mezun oldum, üniversite sınavına da girmiştim, ama iyi hazırlanamadığım için kazanamadım. </st><st c="9898">Şansımı bu yıl da deneyeceğim.</st></p>
			<p><st c="9928">– Oğlum da zorlanmıştı, ama özel dersler aldırarak sonunda sınavı kazanmasını sağladık. </st><st c="10017">O da ikinci girişinde kazandı. </st><st c="10048">Şimdi hukukta okuyor, üçüncü sınıfta...</st></p>
			<p><st c="10087">Onun yerinde olmak isterdim doğrusu.</st></p>
			<p><st c="10124">– Benim de idealim hukuk fakültesi.</st></p>
			<p><st c="10160">Gülseren Hanım’ın bakışlarından beni beğendiğini anlamıştım. </st><st c="10222">Sözleriyle de belirtti bunu.</st></p>
			<p><st c="10250">– Seni sevdim kızım, yalnız benim bir prensibim var. </st><st c="10304">Gerçi yalnız benim değil, birçok iş yerinin uyguladığı bir yöntem bu. </st><st c="10374">Yanıma aldığım her elemanı bir hafta denemeden geçiririm. </st><st c="10432">Beğenirsem gerekli işlemleri yaparım ve çalışmanı sürdürürsün. </st><st c="10495">Yarın başlayabilir misin?</st></p>
			<p><st c="10520">Nasıl başlamam? </st><st c="10537">Yarın... </st><st c="10546">Tabii koşa koşa gelirim hem de. </st><st c="10578">İşsiz güçsüz orada burada dolaşmaktansa çalışırım tabii. </st><st c="10635">Kapı kapı şunu bunu satacağım diye az mı çektim? </st></p>
			<p><st c="10684">– Beni seçtiğiniz için çok teşekkür ederim. </st></p>
			<p><st c="10728">Gülseren Hanım, daha önce beni müşteri zanneden delikanlıyı yanına çağırdı. </st><st c="10804">Tanıştırdı. </st><st c="10816">Adı Erhan’mış. </st><st c="10831">Üç yıldır burada çalışıyormuş. </st><st c="10862">İşin girdisini çıktısını iyi biliyormuş. </st><st c="10903">Onunla iyi anlaşacağımı sanıyorum. </st><st c="10938">Bu arada Gülseren Hanım da üzerimdeki elbiseyi süzüyordu.</st></p>
			<p><st c="10995">– Elbisen ne hoş! </st><st c="11014">Nereden almıştın?</st></p>
			<p><st c="11031">Annemin benim için diktiği elbiselerden biriydi, ben ne kadar pantolon giymek için tuttursam da o, ısrarla, özellikle iş ararken hanım hanımcık görünmem gerektiği düşüncesiyle bu elbiseyi giymemi istemişti. </st><st c="11239">Kim bilir, belki de bu işi almamda elbisemin payı vardır. </st></p>
			<p><st c="11297">– Annem dikiyor elbiselerimizi.</st></p>
			<p><st c="11328">O zaman daha çok ilgilendi Gülseren Hanım, kesimini, modelini çok güzel bulmuştu. </st><st c="11411">Bir dikiş atölyesi açmak istiyormuş, kendi modellerini, çizimlerini uygulayabileceği bir yer... </st><st c="11507">Annemle de çalışabileceğini, tanışmak istediğini söyledi. </st><st c="11565">Ben de annemin işiyle, o sesini hiç sevemediğim dikiş makinesiyle gurur duydum tabii.</st></p>
			<p><st c="11650">Ertesi gün saat sekizde yeni işime başlamak için orada olacaktım. </st><st c="11717">Erhan’a ve Gülseren Hanım’a iyi günler dileyip ayrıldım. </st><st c="11774">Mağazadan çıkınca iş yerinin adını merak edip tabelasını okudum: “Bundle” Neden Türkçe bir ad vermezler ki? </st><st c="11882">Herhalde böyle daha ilgi çekici olduğunu düşünüyorlar. </st><st c="11937">Eve gidince sözlüğe bakmalı. </st></p>
			<p><st c="11966">Bizim semtin otobüslerinin geçtiği durağa geldim. </st><st c="12016">Durakta Taylan’ı görünce şaşırdım. </st><st c="12051">Daha buralarda demek. </st><st c="12073">Acaba dönmemi mi bekledi? </st><st c="12099">Beni gördü, ama görmemiş gibi çevirdi başını. </st><st c="12145">Küsmüş anlaşılan. </st><st c="12163">Haklı, çok kırıcı konuşmuştum. </st><st c="12194">Artık iş buldum ya, içim daha rahat, gönlünü almam gerekli. </st><st c="12254">Gidip yanındaki boş yere oturdum.</st></p>
			<p><st c="12287">– Beni kutlayabilirsin, artık bir işim var.</st></p>
			<p><st c="12331">Yüzüme hiç bakmadan konuştu.</st></p>
			<p><st c="12360">– İyi...</st></p>
			<p><st c="12369">Bu öyle bir “iyi” ki “bana ne” gibi bir şey. </st><st c="12415">Tabii ben onun yeni tanıştığı oyuncularla, provalarıyla fazla ilgilenmeyince o da benim yeni işimle ilgilenmeyerek intikam alıyordu. </st><st c="12548">Üstelemedim. </st><st c="12561">Herhalde biraz sonra kendiliğinden konuşmaya başlardı. </st><st c="12616">Umduğum gibi de oldu. </st><st c="12638">Bir iki kıpırdadı yerinde, sonunda yüzüme bakmadan konuşmaya başladı. </st></p>
			<p><st c="12708">– Tezgâhtarlık mı yapacaksın?</st></p>
			<p><st c="12737">– Küçümsüyor musun?</st></p>
			<p><st c="12757">– Yoo, insanın dürüstçe, alın teri dökerek yaptığı hiçbir işi küçümseyemem. </st><st c="12834">Hâlâ tanıyamamışsın beni? </st><st c="12860">Eee, sınavlara nasıl hazırlanacaksın bu durumda? </st><st c="12909">İşten yorgun argın eve dönüp ders çalışabilecek misin?</st></p>
			<p><st c="12963">– Yapabilirim, her gün bir iki saat ayırsam yeter sanırım, üstelik daha zaman var. </st></p>
			<p><st c="13047">– Daha zaman var deyip çalışmayı gevşetirsen yine hayal kırıklığı yaşarsın.</st></p>
			<p><st c="13122">Taylan’a da bakın, büyümüş de öğretmen gibi, anne baba gibi konuşur olmuş. </st><st c="13198">Tabii Leyla Solmaz’la tanışması, oyuncularla arkadaş olması ona bir üstünlük havası vermiş olmalı. </st><st c="13297">İçimden böyle düşünsem de kalbini yeniden kırmamak için sustum. </st><st c="13361">Aramızdaki gerginlik tam yumuşayacakken sorun çıksın istemiyordum. </st></p>
			<p><st c="13428">– Bugün dondurmayı ben ısmarlayabilirim, yeni işimi kutlamış oluruz. </st></p>
			<p><st c="13497">Birbirimize bakıp gülümsedik. </st><st c="13527">İnsanın bir küskünlüğü bitirmesi öyle güzel ki... </st><st c="13577">Sık sık küsüp barışmalı böyle. </st></p>
		</div>
	<div id="charCountTotal" value="13608"></div></body>
</html>
