<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_28">28.Rekabet</h1>

    <p class="normal">Balodan sonraki günlerde Cynthia, isteksiz ve çok sessiz görünüyordu. Cynthia ile geçmiş eğlenceyi konuşmanın, akşamın kendisinden daha eğlendirici olacağı konusunda kendine tamamen söz veren Molly, konu üzerindeki tüm konuşmanın cesaretlendirmekten ziyade yan çizici olduğunu görünce hayal kırıklığına uğradı. Bayan Gibson doğrusu konunun üzerinden insanın istediği kadar geçmesine hazırdı; ama onun sözleri her zaman hazır elbiseler gibiydi ve hiçbir zaman insanların düşüncelerine uymuyordu. Herhangi bir kişi onları kullanabilirdi ve belli isimleri değiştirince herhangi bir baloyu tarif etmeye hizmet edebilirdi. Onun hakkında konuşurken sürekli aynı dili kulanıyordu; Molly, neredeyse sinirlenene kadar olan cümleleri ve sıralarını biliyordu.</p>

    <p class="normal">“Ah! Bay Osborne orada olmalıydınız! Kendi kendime bir çok defa gerçekten sizin sizin ve kardeşinizin orada olmanız gerektiğini söyledim.”</p>

    <p class="normal">“Akşam boyunca sık sık sizi düşündüm!”</p>

    <p class="normal">“Öyle mi? Bu sizin nezaketiniz. Cynthia, canım! Bay Osborne Hamley’in ne dediğini duyuyor musun?” Cynthia tam o sırada odaya girince böyle dedi. “Balo akşamı hep bizi düşünmüş.”</p>

    <p class="normal">Cynthia yumuşak, yavaş gülümsemesiyle, “Bizi sadece hatırlamaktan daha iyisini yaptı,” dedi. “O güzel çiçekler için ona teşekkür borçluyuz, anne!”</p>

    <p class="normal">Osborne, “Oh!” dedi, “Sadece bana teşekkür etmeyin. Bu benim düşüncemdi ama bununla Roger uğraştı.”</p>

    <p class="normal">Bayan Gibson, “Düşüncenin her şey olduğunu kabul ederim. Hareket tamamen maddiyken, düşünce ruhsaldır.”</p>

    <p class="normal">Bu güzel düşünce, konuşmacıyı şaşırttı; bu şekilde devam eden bir konuşmada söylenen her şeyin anlamını kesin olarak tanımlamak gerekli değildir.</p>

    <p class="normal">Osborne, “Ama korkarım çiçekler yararlı olmak için çok geç kaldı,” diye devam etti. “Ertesi sabah Preston’a rastladım ve kuşkusuz balodan konuştuk. O bizden önce davrandığı için özür dilerim.”</p>

    <p class="normal">Molly işinden başını kaldırarak, “O, sadece bir demet yolladı ve o Cynthia içindi,” dedi. “Ve o, biz Hamley’den gelen çiçekleri alana kadar gelmedi.” Tekrar dikişine eğilmeden önce Cynthia’nın yüzünü bir an görebildi. Rengi kızarmıştı ve gözlerinde öfke pırıltıları vardı. Molly bitirir bitirmez hem o hem de annesi aceleyle konuştular ama Cynthia’nın sesi hırstan çıkmıyordu ve sözü Bayan Gibson aldı.</p>

    <p class="normal">“Bay Preston’un buketi herhangi bir fidanlığın bahçesinden alabileceğiniz resmi şeylerden biriydi; bu, hiçbir duygu içermediği için her zaman beni rahatsız eder. Sevdiğim bir insanın topladığı bir ya da iki inciçiçeğini, satın alınabilecek en pahalı bukete tercih ederim!”</p>

    <p class="normal">Cynthia, “Bay Preston’un sanki sizi engellemiş gibi konuşmaya hakkı yoktu,” dedi. “Çiçekler, tam biz çıkmak için hazırken geldi ve onları doğruca ateşe attım.”</p>

    <p class="normal">(O ana kadar çiçeklerin kaderi hakkında hiçbir şey bilmeyen) Bayan Gibson, “Cynthia, canım!” dedi, “Bay Osborne Hamley’e kendin hakkında nasıl bir fikir veriyorsun; ama emin ol, bunu tamamen anlıyorum. Benim satın alınmış çiçekler konusundaki düşüncemi –ön yargımı almışsın.”</p>

    <p class="normal">Cynthia bir an sessiz kaldı; sonra, “Çiçeklerinizden bazılarını Molly’nin saçını süslemek için kullandım, Bay Hamley. Çok güzel oldu; çünkü renk tamamen onun mercan takılarına uydu; ama onun, düzenlemeyi bozmanın çok kötü olduğunu düşündüğüne inandığım için, bütün suçu üstüme almak zorunda kaldım,” dedi.</p>

    <p class="normal">“Söylediğim gibi, düzenleme kardeşimindi; ama eminim o, bunları parlayan ateşte görmek yerine Bayan Gibson’un saçlarında görmeyi tercih ederdi. Bay Preston en kötüsüne uğramış.” Osborne bütün meseleden dolayı çok eğlenmişti ve Cynthia’nın bunu yapma nedenini biraz daha araştırmak istedi. Molly’nin kendi kendine konuşur gibi alçak sesle, “Ben kendiminkini gönderildiği gibi taşıdım,” dediğini işitmedi; çünkü Bayan Gibson tamamen değişik bir konuyla araya girdi.</p>

    <p class="normal">Osborne’a dönerek, “İnciçiçeklerinden bahsederken, onların Hurstwood’da yabani olarak büyüdüğü doğru mu? Henüz onların çiçek açma mevsimi değil; ama mevsimi geldiğinde oraya bir yürüyüş yapabiliriz öğle yemeğimizi bir sepete koyarız aslında küçük bir piknik olur. Bize katılırsınız, değil mi?” dedi. “Sanırım bu büyüleyici bir plan! Hollingford’a atla gidebilir, atınızı oraya bırakabilir, ormanda uzun bir gün geçirir ve akşam yemeği için eve gelirizakşam yemeğinde masamızda bir vazo dolusu inciçiçeği olur!”</p>

    <p class="normal">Osborne, “Bunu çok isterdim,” dedi; “Ama evde olmayabilirim. Sanırım o zaman bir ay sonra Roger daha çok orada olur.” Şiirlerini satmak için Londra’ya yapacağı yolculuğu ve daha sonra beklediği gibi Winchester’e gidişini düşünüyordubir süredir bu zevk için ayarladığı zaman, sadece aklından geçirdiği değil eşine de yazdığı gibi, Mayıs’ın sonuydu.</p>

    <p class="normal">“Oh, ama bizimle olmanız lazım! Bay Osborne Hamley’i beklemeliyiz, değil mi Cynthia?”</p>

    <p class="normal">Cynthia, “Korkarım inciçiçekleri beklemez,” dedi.</p>

    <p class="normal">“O zaman onu, yabani gül ve hanımeli mevsimine erteleyelim. O zaman evde olacaksınız değil mi? Yoksa Londra’daki mevsim daha fazla hareket mi sunuyor?”</p>

    <p class="normal">“Yabani güllerin ne zaman açtığını tam olarak bilmiyorum!”</p>

    <p class="normal">“Bilmiyorsunuz ama şairsiniz! Şu satırları hatırlamıyor musunuz:</p>

    <p class="normal">Güllerin zamanıydı,</p>

    <p class="normal">Giderken topluyorduk onları!<a href="../Text/Untitled-1_split_063.html#footnote-256-71" id="footnote-256-71-backlink">[71]</a></p>

    <p class="normal">“Evet; ama bu yılın hangi zamanının gül zamanı olduğunu belirtmiyor; ve benim hareketlerimi çiçek takviminden daha çok ay takviminin belirlediğine inanıyorum. Arkadaş olarak kardeşimi almanız daha iyi; çiçek sevgisinde daha pratiktir; ben sadece teorisyenim.”</p>

    <p class="normal">Cynthia, “Güzel “teorisyen” kelimesi, bilgisiz olduğunuz anlamına mı geliyor?” dedi.</p>

    <p class="normal">“Kuşkusuz, kardeşinizi görmekten mutlu olacağız; ama neden siz de gelemiyorsunuz? Bir çok bakımdan kardeşiniz gibi derin ve eğitimli bir kişinin karşısında biraz ürkeklik duyduğumu itiraf ediyorum. Eğer ona bu keskin kelimeyi söyleyeceksek bana biraz büyüleyici bilgisizlik verin.”</p>

    <p class="normal">Osborne eğildi. Her zaman bunun sadece yağ çekme olduğunu bilse de, sevilmek ve gurunun okşanması, Osborne için çok hoştu.</p>

    <p class="normal">Ne zaman gelse, iki hoş kızın ve onların annelerinin yatıştırıcı tatlı konuşmasının onu beklediği bu eve gelmek, ona kasvetli gelen eviyle bir zıtlık oluşturuyordu. Kendisini şair olarak kabul ederek duygularını etkileyen farklılık konusunda, sandalyelerin rahat olduğu, bütün masaların güzel şeylerle örtülü olduğu, çiçeklerle ve kadınların varlığının izleriyle dolu oturma odası ile evdeki, kumaşların yıpranmış ve koltukların rahatsız olduğu ve artık kadınların varlığının mobilyaların düzenine hiçbir zarafet vermediği büyük oturma odasının farklılığı konusunda bir şey söylenemezdi. Sonra yemekler hafif ve iyi pişmişti; onun zevkine ve hassas iştahına, Malikâne’deki hizmetçilerin hazırladığı zengin ve ağır yiyeceklerden çok daha uygundu. Osborne, Gibsonlar’a çok sık ziyarete gelme alışkanlığına kapılmaktan biraz korkuyordu (bunun nedeni iki genç kızla ilişkisinin sonuçlarından korkması değildi; çünkü o, onları sadece arkadaş olarak görüyordu; evli olduğu gerçeği sürekli aklındaydı ve Aimée, başkalarının onu olası bir koca olarak görmeleri karşısında hatırlaması için çok güvenli bir şekilde kalbinde yer edinmişti); ama şu anda geri dönmesinin anlamı olmayan misafirperverlik konusunda sınırı çok sık geçip geçmediği konusunda derin bir düşünce, ara sıra onun aklını zorluyordu.</p>

    <p class="normal">Ama Bayan Gibson, meselenin gerçeğini bilmediği için onun sık sık eve gelmesini ve onun evinde ve bahçesinde saatler geçirmesini sağlayan çekim gücünden dolayı gizli bir şekilde sevinçliydi. Onu buraya çekenin Cynthia olduğuna kuşkusu yoktu; ve eğer o biraz daha yumuşak başlı olsaydı, annesi yaklaşmakta olduğunu düşündüğü krize, şimdi yaptığından daha çok imada bulunacaktı. Ama eğer kızı, olması yakın olan şeyin farkında olursa ve Bayan Gibson’un felaketi erteleme konusundaki dikkatli ve sessiz çabalarının farkına varırsa, inatçı kızın bütün yeteneği ve gücüyle ona karşı çıkacağı konusundaki sezgisel kanaat, onu kısıtlıyordu. Böyle olduğu hâlde Bayan Gibson, nerede olduğunu bilmeden önce Cynthia’nın sevgisinin toplanacağına ve bu durumda bunu anlasa bile, annesinin ince planlarını bozmaya kalkmayacağına güveniyordu. Ama Cynthia, Osborne’nun sakin, arkadaşça ilgisinde bir an bile yanılmayacak kadar, flört etmenin, hayranlığın ve hatta ihtiraslı aşkın bir çok çeşidiyle karşılaşmıştı. Onu, bir kız kardeşin ağabeyini gördüğü gibi görüyordu. Roger, Trinity’deki akademi üyesi seçiminden döndüğü zaman farklıydı. Ürpertici çekingenlik, davranışlarının zorlukla bastırılan heyecanı, Cynthia’nın uzun zaman geçmeden nasıl bir aşkla uğraştığını anlamasını sağladı. Bunu kelimelere dökmedi hatta kalbinin gizli yerinde bile ama Roger’ın ona olan ilgisiyle Osborne’nunkinin arasındaki farkı, Bayan Gibson bunu bulmadan önce anladı. Ama Roger’ın ilgisinin doğasını ilk keşfeden Molly oldu. Onu balodan sonra ilk defa gördüklerinde araştırıcı gözleri bunu gördü. Cynthia o akşamdan beri iyi görünmüyordu; evde solgun ve yorgun gözlerle yavaşça dolaşıyordu ve her zaman hareketten ve temiz havadan hoşlanmasına rağmen şimdi o yürüyüşe çıkmak için ikna edilemiyordu. Molly bu solgunluğu hassas bir kaygıyla inceledi ama dans etmekten çok fazla yorulup yorulmadığı, onu rahatsız edecek bir şey olup olmadığı konusundaki sorulara ve bu tip tüm sorgulamalara isteksiz bir olumsuzlukla cevap verdi. Molly bir keresinde, Bay Preston’un adından söz etti ve bunun Cynthia’nın rahatsız olduğu bir konu olduğunu gördü; şimdi Cynthia’nın yüzü heyecanla aydınlanmıştı ve tüm vücudu kötü bir şekilde baskı altına alınmış üzüntüyü gösteriyordu ama o, sadece beyefendiye karşı nazik bir duygudan başka bir anlama gelmeyen bazı keskin sözler söyledi ve sonra Molly’den, bir daha onun adını anmamasını istedi. Yine de Molly, onun kendisine olduğu kadar arkadaşına da yoğun bir şekilde tatsız davrandığını hayal edemezdi; o, Cynthia’nın var olan isteksizliğinin nedeni olamazdı. Ama bu isteksizlik, değişmeden ya da farklılaşmadan o kadar çok gün sürdü ki, Bayan Gibson bile fark etti ve Molly gerçekten rahatsız oldu. Bayan Gibson, Cynthia’nın sessizlik ve hâlsizliğini, baloda isteyen herkesle dans etmesinin doğal sonucu olarak kabul etti. Bayan Gibson’un açıkça söylediği yargıya göre, isimleri “kırmızı kitapta” yer alan partnerler, bu yorgunluğun yarısını bile oluşturamazdı ve eğer Cynthia çok iyiyse, çok muhtemeldir ki annesinin konuşmasındaki hataları istihzalı bir dokunuşla belirtecekti. Sonra, yine Cynthia toparlanmadığı zaman Bayan Gibson sabırsızlanacaktı ve onu hayalci ve tembel olmakla suçlayacaktı. Sonunda ve kısmen Molly’nin tarafından Bay Gibson’a başvuruldu ve varsayılan hastalık için, özellikle teşhis önemli bir şey olmadığı olduğu zaman, Cynthia’nın her şeyden çok nefret ettiği profesyonel bir inceleme yapıldı. Sadece kuvvetlendirici ilaçlarla kısa zamanda düzelecek genel bir durum, sağlık bozukluğu ve ruhsal depresyon bulundu. Bu arada fazla güç harcamayacaktı.</p>

    <p class="normal">Var olan durumunu düzeltmek için kuvvetlendirici ilaçları bildirince, Cynthia, Bay Gibson’a, “Sevmediğim bir şey varsa,” dedi, “Doktorların üzüntü ve kaygılar için kesin bir çare olarak kaşıklar dolusu mide bulandırıcı karşımları verirkenki davranışlarıdır.” Konuşurken onun yüzüne bakarak gülümsedi; can sıkıntısının ortasında bile onun için her zaman güzel bir sözü ve gülümseyişi vardı.</p>

    <p class="normal">“Gel! Bu konuşmayla “üzüntülerin” olduğunu belli ettin; bir pazarlık yapalım: Bana üzüntü ve kaygılarını anlatırsan onlar için benim mide bulanırıcı karışımlarım dediğin şeylerden başka bir çare bulmaya çalışırım.”</p>

    <p class="normal">Cynthia kızararak, “Hayır,” dedi; “Hiçbir zaman üzüntülerim ve kaygılarım var demedim; ben genel olarak konuştum. Nasıl bir üzüntüm olabilir?Siz ve Molly bana sadece nazik davranıyorsunuz!” Gözleri yaşlarla doluyordu.</p>

    <p class="normal">“Peki, peki, böyle kasvetli şeylerden bahsetmeyelim ve sana vermek zorunda olduğum acı ilaçların tadını örtmek için tatlı bir emülsiyon vereyim.”</p>

    <p class="normal">“Lütfen yapmayın. Emülsiyonlardan ve sahte şeylerden ne kadar nefret ettiğimi bilseniz! Acı ilaçları istiyorum ve ben bazen, eğer zorundaysam kendim dürüst olmasam da başkalarında doğruluğu severimen azından bazen.” Cümlesini başka bir gülümsemeyle bitirdi ama, bu gülümseme oldukça zayıf ve soluktu.</p>

    <p class="normal">Evin dışından Cynthia’nın görünüş ve davranışındaki değişikliğin farkına varan ilk kişi Roger Hamley’dive yine de onu, mide bulandırıcı karışımın etkisi altında iyileşmeye başlayana kadar görmedi. Ama onun gözleri, odaya girdiği ilk beş dakika boyunca ondan ayrılmadı. Bayan Gibson’un basmakalıp laflarına cevap vermeye calıştığı süre boyunca Cynthia’yı inceliyordu; ve ilk uygun duraklamada geldi ve Molly’nin yanında durdu; böylece onunla odanın geri kalanı arasına kendisi girmiş oldu; çünkü ondan sonra bazı ziyaretçiler gelmişti.</p>

    <p class="normal">“Molly, kardeşin ne kadar hasta görünüyor? Bu nedir? Ona öğüt veren oldu mu? Beni affet ama evde birlikte yaşayan insanlar çoğunlukla hastalığın ilk belirtilerini görmezler.”</p>

    <p class="normal">Molly’nin Cynthia’ya olan sevgisi hızlı ve sarsılmazdı ama bunu bozmaya çalışan bir şey varsa o da Roger’in her zaman Molly’yle konuşurken, Cynthia’dan onun kardeşi diye bahsetme alışkanlığıydı. Bunu başka biri söyleseydi bu onun aldırış etmediği bir mesele olurdu ve zorlukla fark edilirdi; ama Roger bu ifadeyi kullanınca hem kulağını hem de kalbini rahatsız ediyordu; cevabında kelimelerin ötesinde bir sert davranış vardı.</p>

    <p class="normal">“Oh! O baloda çok yoruldu. Babam ona baktı ve onun kısa zamanda iyi olacağını söyledi.”</p>

    <p class="normal">Roger düşünceli bir şekilde, “Hava değişikliği isteyip istemediğini merak ediyorum.” dedi. “Onun Malikâne’ye gelmesini isterimçok isterim; tabii senin ve annenin de. Ama bunun nasıl olabileceğini bilmiyorumya da eğer olursa ne kadar büyüleyici olacağını bilmiyorum!”</p>

    <p class="normal">Molly, sanki bu şartlar altında Malikâne’ye yapılacak bir ziyaretin onun önceki ziyaretlerinden çok farklı olacağını, bundan hoşlanıp hoşlanmayacağını anlatamayacağını hissetti.</p>

    <p class="normal">Roger devam etti:</p>

    <p class="normal">“Çiçeklerimizi zamanında aldınız değil mi? Ah! O akşam sizi ne kadar düşündüğümü bilemezsin! Ve bundan hoşlandınız değil mi?Bir çok partneriniz oldu ve bütün bunlar bir ilk baloyu güzel yapar, değil mi? Kardeşinin tüm danslara kalktığını duydum.”</p>

    <p class="normal">Molly sakin bir şekilde, “Çok güzeldi,” dedi. “Ama her şeye rağmen, şu an bir taneye daha gitmek ister miyim emin değilim; bir balonun çok derdi varmış gibi görünüyor.”</p>

    <p class="normal">“Ah! Kardeşini ve onun iyi olmamasını mı düşünüyorsun?”</p>

    <p class="normal">Molly oldukça açık bir şekilde, “Hayır, düşünmüyordum,” dedi. “Elbiseyi, giyinmeyi ve ertesi günkü yorgunluğu düşünüyordum.”</p>

    <p class="normal">Eğer isterse onun duygusuz olduğunu düşünebilirdi; o zaman çok fazla duygusu olduğunu düşündü çünkü bu, kalbinin garip bir şekilde sıkışmasına yol açıyordu. Ama o, doğal olarak Molly’nin konuşmasına sert bir anlam vermeyecek kadar iyiydi. Gitmeden az önce, görünüşte elini tutup iyi günler dilerken genel olarak işitilmek için çok alçak olan bir sesle şunu söyledi:</p>

    <p class="normal">“Kardeşin için yapabileceğim bir şey var mı? Eğer okumak isterse, bildiğin gibi bir çok kitabımız var. Sonra bu öneriye Molly’den onaylayan bir bakış ya da söz almadan devam etti: “Ya da çiçekler, çiçekleri sever mi? Oh! çileklerimiz yeni olduyarın biraz getireyim.”</p>

    <p class="normal">Molly, “Eminim onları sevecektir,” dedi.</p>

    <p class="normal">Gibsonlar’ın bilmediği bir sebeple, Osborne’un ziyaretlerinin arasına uzun bir süre girdi. Bu arada Roger, her zaman elinde olan güçle Cynthia’nın hastalığını iyileştirmeye çalışarak, taze ikramlarla neredeyse her gün geliyordu. Ona olan tavrı o kadar nazik ve hoştu ki Bayan Gibson dikkat kesildi, (böyle söylemekten hoşlandığı gibi) “görgüsüzlüğü içinde” Bayan Gibson’ un düşüncesine göre kendi ilgisini garip bir şekilde ihmal eden Osborne’a tercih edilebilirdi. Onun sakin davranış şekline göre Roger’ın üzerinde bir çok hafif aşağılama uyguladı; ama bu hareketler onun nedenlerini anlamayan cömert doğasından geri tepti ve Molly’nin üzerine kaldı. Ona çocukken her zaman yaramaz ve hırslı denirdi; ve şimdi gerçekten şiddetli bir öfkesi olduğunu anlamaya başladığını düşünüyordu. Ne Roger’ı inciten, ne de Cynthia’yı rahatsız eden şey Molly’nin kanını kaynatıyordu; ve şimdi o, Bayan Gibson’un, Roger’ın ziyaretlerinin daha kısa ve daha seyrek olmasını istediğini keşfetmişti; her zaman bu isteğin belirtilerini görüyordu. Toprak Sahibi’nin zayıflığını, şimdi Osborne’un Malikâne’de olmadığını, ve Roger’in gün boyunca çoğu zaman arkadaşlarının arasında olduğuna dair imalarda bulunduğunda, üvey annesinin kalbini okuyordu:</p>

    <p class="normal">“Bay Gibson ve ben, eğer akşam yemeğine kalırsanız çok memnun olurduk; ama kuşkusuz babanızın nasıl yalnız kalacağını hatırlayınca size kalmanızı söyleyecek kadar bencil olamayız. Dün zavallı yaşlı adamın bu yalnızlığa nasıl katlandığından bahsediyorduk!”</p>

    <p class="normal">Ya da Roger bir demet erken çıkan gülle gelir gelmez, Cynthia’nın kendi odasına gidip dinlenmesi isteniyordu. Bu arada Molly, Bayan Gibson’a aniden çıkan işler ya da çağrılar için eşlik ediyordu. Amacı, Cynthia’nın zevk almasını sağlamak olan ve çocukluğundan beri Bay Gibson’un arkadaşça ilgisinden her zaman emin olan Roger, hâlâ istenmediğini anlamakta yavaştı. Eğer Cynthia’yı görmeseydi bu onun kaybı olurdu; her ne olursa olsun onun nasıl olduğunu duyardı ve ona hoşuna gideceğine inandığı ufak bir şey bırakırdı. Onu bir kere görme ümidiyle dört ya da beş kere uğrayarak kendi sevinme şansını tehlikeye atmaya istekliydi. En sonunda Bayan Gibson’un her zamanki olumsuz küçümsemesinin ötesine geçtiği ve alışılmadık bir terslik krizine girdiği bir gün geldi; çünkü o, genel olarak sakin huylu bir kadın olduğundan gerçekten kabalaşmaktan dolayı suçluydu.</p>

    <p class="normal">Cynthia çok daha iyiydi. Bunu kabul etmekten nefret etse de, tonikler hastalıklı bir akla iyi gelmişti. Onun sevimli rengi ile kaygısızlığının bir kısmı da geri gelmişti ve kaygının kalması için bir neden yoktu. Bayan Gibson oturma odasında nakışını yapıyordu ve iki kız da penceredeydi. Cynthia, Molly’ nin, Voltaire’in bir sayfasından okumakta olduğu yazıda, Fransız aksanını taklit etme konusundaki ciddi çabalarına gülüyordu. Çünkü sabahları “geliştirici okuma” yapma görevi ya da komedisi, bu fikri bilinçsizce öneren Lord Hollingford, Bayan Gibson’un balo gecesi umduğu gibi, Molly’yi tekrar görmek için herhangi bir çaba göstermeden şehre geri dönmüş olsa bile, devam ediyordu. Bu Alnaschar<a href="../Text/Untitled-1_split_063.html#footnote-256-72" id="footnote-256-72-backlink">[72]</a> görüşü başarısız olmuştu. Hâlâ sabahın erken saatiydi; güzel, taze, sevimli bir Haziran günüydü. Hava, çiçek, büyüme ve tomurcuk kokuyordu; ve kızlar sözde Fransızca okumayla uğraştıkları zamanın yarısında sarmaşık güllerinden bir demete uzanmak için pencereden dışarı sarkıyorlardı. En sonunda onları aldılar ve goncalar Cynthia’nın kucağına döküldü ama bir çok yaprak düşmüştü; böylece güzel koku pencerenin yanındaki koltuğa takılıp kaldı, çiçeklerin bütün güzelliği geçip gitti. Bayan Gibson bir ya da iki kere onları, el işindeki ilmekleri saymasını engelledikleri bahanesiyle, çıkardıkları neşeli sesler için azarladı; ve o sabah dışarı çıkmadan önce belirli bir miktar yapmaya karar vermişti. Doğası gereği, herhangi bir neden olmadan önemsiz şeyler konusunda aldığı küçük kararları yerine getirmeye sonsuz bir önem verirdi.</p>

    <p class="normal">“Bay Roger Hamley’in” geldiği bildirildi. Bayan Gibson, nakış kasnağını kaldırırken, neredeyse ona işittirerek, “Ne kadar sıkıcı!” dedi. Hâlâ nakışına bakarken, soğuk, hareketsiz elini uzattı ve yarım ağızla hoşgeldiniz dedi. O, bunu fark etmedi ve pencereye geçti.</p>

    <p class="normal">“Ne kadar güzel,” dedi. “Artık Hamley güllerine ihtiyacınız yok, sizinkiler açmış.”</p>

    <p class="normal">Sözlerini onlara yöneltmiş olsa bile, Bayan Gibson, Cynthia ve Molly’nin konuşmasına fırsat bırakmadan, “Size katılıyorum,” dedi. “Şimdiye kadar bize çiçek getirerek çok nezaket gösterdiniz; ama şimdi bizimkiler açtı, artık sizi sıkıntıya sokmak istemiyoruz.”</p>

    <p class="normal">Ona, dürüst yüzünü gölgeleyen ufak bir şaşkınlıkla baktı; belki de bunun nedeni kelimeler değil ses tonuydu. Ama Bayan Gibson ilk vuruşu yapacak kadar cesurdu ve fırsatın elverdiği kadar gitmeye kararlıydı. Eğer Molly, Cynthia’nın renginin kızardığını görmeseydi belki de daha çok acı çekerdi. Eğer gerek varsa onun konuşmasını bekledi; çünkü biliyordu ki Roger’ın savunması, eğer savunma gerekirse, güvenli bir şekilde, Cynthia’nın hazır zekâsına emanet edilebilirdi.</p>

    <p class="normal">Cynthia’nın kucağında duran bozulmuş çiçekleri almak için elini uzattı.</p>

    <p class="normal">“Ne olursa olsun,” dedi, “Benim derdim eğer Bayan Gibson bunun benim derdim olduğunu varsayarsa eğer bunu alabilirsem ödenmiş olacak.”</p>

    <p class="normal">Cynthia bunu ona verirken gülümseyerek, “Yeni lambalar için eski lambalar,” dedi. “İnsanın her zaman bize gönderdiğiniz çiçek demetleri gibi demetleri ucuza alabilmesini isterim.”</p>

    <p class="normal">Annesi, “Ödemeyi hesaplamak için sanırım zamanın harcanmasını unutuyorsunuz,” dedi. “Gerçekten Bay Hamley, eğer bu kadar sık ve erken saatlerde gelirseniz kapılarımızı size kapatmayı öğrenmeliyiz! Kahvaltıdan sonra, öğlene kadar düzenli olarak kendi işimle uğraşırım; ve Cynthia ile Molly’nin okumalarını ilerletmek ve çalışmak için düzenli bir şekilde uğraşmaları benim isteğimeğer akıllı, arkadaş canlısı kadınlar olmak istiyorlarsa, bu, onların yaşındaki insanlar için çok istenen bir şeydir; ama erken gelen ziyaretçilerle alışkanlıkların düzenliliğinden söz etmek tamamen imkânsızdır.”</p>

    <p class="normal">Bütün bunlar Molly’ye, kara tahtaya sürtünen bir tebeşir sesi gibi gelen, tatlı, sahte bir tonla söyleniyordu. Roger’ın yüzü değişti. Kırmızı rengi bir an için parlaklaştı, ciddi ve hoşnutsuz göründü. Biraz sonra ifadesinin alışıldık içtenliği geri döndü. Kendi kendine neden ona inanmayayım, diye sordu. Uğramak için erkendi; düzenli işleri engelliyordu. Bu yüzden konuştu ve şunu söyledi:</p>

    <p class="normal">“Düşüncesiz davrandığıma inanıyorumbir daha bu kadar erken gelmeyeceğim; ama bugün bir özrüm var; ağabeyim bana sizin, güller açtığı zaman Hurstwood’a gitmek için bir plan yaptığınızı söyledi ve onlar bu sene her zamankinden erken açtıgörmek için dolaştım. Orada öğle yemeğinden önce uzun bir günden bahsediyordu.”</p>

    <p class="normal">Bayan Gibson soğukça, “Plan, Bay Osborne Hamley’le yapıldı. O olmadan gitmeyi düşünemem!” dedi.</p>

    <p class="normal">“Bu sabah ondan, sizin isteğinizden bahseden ve onların mevsimi geçene kadar evde olmayacağından korktuğunu söyleyen bir mektup aldım. Gerçekte görecek fazla bir şey olmadığını söyleyebilirim ama gün o kadar güzeldi ki Hurstwood’a gitme planının, dışarı çıkmak için harika bir bahane olacağını düşündüm.”</p>

    <p class="normal">“Teşekkür ederiz. Ne kadar naziksiniz! Ve babanızla mümkün olduğu kadar birlikte olmak için duyduğunuz doğal isteği feda etmek için ne kadar da iyisiniz.”</p>

    <p class="normal">“Babamın kış mevsiminde olduğundan çok daha iyi olduğunu söylemekten memnunum. Artık zamanının çoğunu dışarıda tarlalarda geçiriyor. O, yalnız dolaşmak alışkanlığındadır ve benbiz düşünüyoruz ki onun için en iyi olan eski alışkanlıklarına bir an önce dönmesidir.”</p>

    <p class="normal">“Cambridge’e ne zaman dönüyorsunuz?”</p>

    <p class="normal">Cevap verirken Roger’ın tavrında bir tereddüt vardı:</p>

    <p class="normal">“Belirsiz. Belki biliyorsunuz, şimdi ben Trinity’de akademi üyesiyim. Gelecekteki planlarımın ne olacağını henüz tam bilmiyorum; yakında Londra’ya gitmeyi düşünüyorum.”</p>

    <p class="normal">Bayan Gibson kararlılıkla, sorun konusunda iyi bir düşünceyi yansıtıyormuş gibi, “Ah! Londra genç bir erkek için doğru yerdir,” dedi. “Eğer bu sabah çok meşgul olmasaydık genel kurallarımızda bir istisna yapmaya razı olabilirdim; bir istisna daha, çünkü erken ziyaretlerinizden dolayı zaten bir çok istisna yaptık. Belki gitmeden sizi yine görürüz.”</p>

    <p class="normal">Gitmek için ayağa kalkarak ve solmuş gülleri hâlâ elinde tutarak, “Kuşkusuz geleceğim,” diye cevap verdi. Sonra daha çok Cynthia’ya hitap ederek, Molly’ye biraz dönerek, “Londra’da kalma sürem iki haftayı geçmeyecek sizin için ya da sizin için yapabileceğim bir şey var mı?”</p>

    <p class="normal">Cynthia çok tatlı bir şekilde, “Hayır, çok teşekkür ederim,” dedi ve sonra ani bir dürtüyle hareket ederek pencereden dışarı sarktı ve ona yarı açılmış güllerden topladı. “Bunları hak ediyorsunuz; o zavallı solmuş demeti atın.”</p>

    <p class="normal">Gözleri parladı, yanakları kızardı. Verilen goncaları aldı ama diğer demeti atmadı.</p>

    <p class="normal">“Ne olursa olsun, öğle yemeğinden sonra gelebilirim. Öğleden sonralar ve akşamlar, şu andan itibaren günün en hoş zamanlarıdır.” Bunu hem Molly’ye hem de Cynthia’ya söyledi ama kalbinden hitap ettiği Cynthia’ydı.</p>

    <p class="normal">Bayan Gibson onun söylediği şeyi işitmemeyi tercih etti ama yine de elini gevşek bir şekilde ona uzattı.</p>

    <p class="normal">“Sanırım sizi dönünce göreceğiz ve lütfen ağabeyinize, ondan tekrar bir ziyarete gelmesine can attığımızı söyleyiniz.”</p>

    <p class="normal">O, odadan çıktığında Molly’nin kalbi tamamen doluydu. Onun yüzünü seyretmiş ve onun duygularından birazını okumuştu: Onun, Hurstwood’da güzel bir gün geçirme planı kabul edilmeyince uğradığı hayal kırıklığı, eski arkadaşının eşinin onun varlığından hoşlanmamasını geç de olsa anlamasıbelki de bütün bunlar Molly’ye ondan daha keskin bir şekilde dokunmuştu. Cynthia ona gül goncalarını verince bakışlarının parlaması daha önce ciddileştiğinde göstermiş olduğu acıdan daha canlı, ani bir zevkin göstergesiydi.</p>

    <p class="normal">Bayan Gibson onun evden çıktığını işitince, “Neden bu kadar zamansız geldiğini anlayamıyorum.” dedi. “Osborne’dan farklı; onunla daha yakınız. O aptal kardeşi Cambridge’de matematikle aklını karıştırırken, o gelip bizimle arkadaşlık yaptı. Aslında Trinity’de akademi üyesi! Orada kalmayı öğrenmesini, buraya izinsiz ve Osborne’a bir piknik önerince kardeşinin de gelmesini kabul edeceğimi varsyarak gelmemesini isterim.”</p>

    <p class="normal">Cynthia biraz somurtarak, “Kısacası, anne, bir insan bir at çalabilir ama başka birisi çitin üzerinden bakmamalı,” dedi.</p>

    <p class="normal">Molly büyük bir öfkeyle, “Ve iki kardeş, arkadaşlarına tamamen aynı davranıyorlar. Onların arasında kuvvetli bir arkadaşlık var, bu yüzden Roger’ın Osborne’un istediği saatte gelebildiği bir yere kendisinin de gelebileceğini düşünmesine şaşmamak gerek,” diye devam etti. “Roger’ın “karışık beyni”, gerçekten! Roger aptal!”</p>

    <p class="normal">“Oh, çok iyi, canlarım! Ben gençken sizin yaşınızdaki genç kızların dışarı çıkması uygun bulunmazdı çünkü onların genç erkeklerin çağrılarını kabul edecekleri saatlere küçük bir kısıtlama konurdu. Ve ebeveynleri, aynı ailenin bazı bireylerini görmekten gurur ve memnuniyet duyarken, belirli beyefendilerin ziyaretlerini onaylamazsa, onların iyi nedenleri olduğu varsayılırdı.”</p>

    <p class="normal">Cynthia, yüzünde masum bir hayret ifadesiyle annesine bakarak, “Ama bu benim söylediğim şey, anne,” dedi. “Bir insan yapabilir.”</p>

    <p class="normal">“Sessiz ol çocuğum! Bütün atasözleri bayağıdır ve bunun da en bayağısı olduğuna inanıyorum. Gerçekten Roger Hamley’in kabalığını yakalıyorsun, Cynthia!”</p>

    <p class="normal">Cynthia öfkelenerek, “Anne,” dedi “Bana kötü sözler söylemene aldırmam ama ben iyi değilken Bay Roger Hamley bana çok iyi davrandı; onun küçümsenmesine dayanamam. Eğer o kabaysa, benim de kaba olmaya itirazım yok; çünkü bu bana nezaket, hoşnutluk, sevimli çiçekler ve hediyeler getirme anlamına geliyor.”</p>

    <p class="normal">Bu sözler üzerine, Molly’nin gözyaşları taşmak üzereydi; onun tarafını tuttuğu için Cynthia’yı öpebilirdi ama duygularına ihanet etmekten ve Bayan Gibson’un herhangi bir sıcak duygu belirtisinde söylediği gibi “bir sahne” yaratmaktan korkarak aceleyle kitabını bıraktı ve yukarıya odasına koşup, özgürce nefes almak için odasının kapısını kilitledi. Yarım saat sonra, doğruca ve ağırbaşlı bir şekilde, Cynthia’nın hâlâ oturduğu, somurtarak ve hoşnutsuz olarak pencereden dışarısını seyrettiği yere, oturma odasına dönerken yüzünde gözyaşı izleri vardı; bu arada Bayan Gibson yüksek sesle, büyük bir farklılık ve güçle ilmeklerini sayıyordu.</p>
  </div>

  <div class="calibre1" id="calibre_pb_58"></div>
</body>
</html>
