<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_47">47.Skandal ve Kurbanları</h1>

    <p class="normal">Bay Gibson Hollingford’a döndüğünde, kendisini bekleyen bir iş birikimi buldu ve daha çok gelecek hafta için fazla işle sonuçlanan, iki günlük karşılaştırmalı tatilin sonuçları konusunda şikâyet etme eğiliminde oldu. Ailesiyle konuşacak zamanı yoktu, hemen acil hastalık olaylarına koşmak zorunda kaldı. Ama Molly onu holde yakalamayı başardı, uzatılan paltosunu giymek için hazır olarak duruyordu ama fısıldayarak şunları söyledi:</p>

    <p class="normal">“Baba! Dün Bay Osborne Hamley seni görmek için buradaydı. Çok hasta görünüyordu ve açıkça kendisi için korkuyordu.”</p>

    <p class="normal">Bay Gibson başını kaldırdı ve bir dakika ona baktı; ama tek söylediği şu oldu:</p>

    <p class="normal">“Gidip onu göreceğim; annene nereye gideceğimi söyleme; umarım ona bundan bahsetmedin?”</p>

    <p class="normal">Molly, “Hayır,” dedi; çünkü Bayan Gibson’a Osborne’ nun ziyaretinden bahsetmişti ama bunun nedenini söylememişti.</p>

    <p class="normal">“Bundan bahsetme; gerek yok. Şimdi bunu düşüneceğim, herhâlde bugün gidememama gideceğim.”</p>

    <p class="normal">Babasının davranışındaki bir şey, kendini Osborne’ nun açıkça görünen hastalığının nedeninin, bunu söylemekle hayali olduğunu kastederek, “sinir” olduğuna ikna eden Molly’ nin cesaretini kırdı. Bayan Phoebe’nin şaşkınlığıyla eğlenen bakışlarını hatırladı ve kendisinin gerçekten tehlikede olduğuna inanan bir kimsenin onun yaptığı gibi neşeli bir şekilde bakamayacağını düşündü; ama babasının yüzündeki ciddiyeti gördükten sonra, Osborne’nun görünüşündeki değişikliği ilk gördüğünde yaşadığı şaşkınlığı hatırladı. Bütün bu süre boyunca Bayan Gibson, Bay Gibson’un Londra’dan getirdiği Cynthia’dan gelen bir mektubu okumakla meşguldü; çünkü posta ücreti çok yüksek olduğu için her türlü özel iletişim olanağından yararlanıyordu; ve Cynthia aceleyle toplanırken o kadar çok şeyi unutmuştu ki şimdi gerek duyduğu elbiselerin bir listesini yolluyordu. Molly neredeyse bunun ona gelip gelmediğini merak ediyordu; ama Cynthia’nın aklında ona karşı ne çeşit bir çekingenliğin filizlendiğini anlamıyordu. Cynthia’nın kendisi bu duyguyla mücadele ediyordu ve kendisine “nankör” diyerek buna karşı savaşmaya çalışıyordu; ama gerçek şuydu: Artık Molly’nin düşüncelerinde eski yüksek yerini korumadığına inanıyordu ve kendini, onun saygınlığını yitirdiğini bilen bir kişiden yüz çevirmekten alamıyordu. Molly’nin çabuk ve istekli hareketinin tamamıyla farkındaydı, burada hareket onun adına özellikle rahatsız ediciydi; Molly’nin geçmişteki hataları ve zorlukları söz konusu etmeyeceğini biliyordu; ama yine de bu iyi, doğru sözlü kızın, Cynthia’nın bir çok gizli işten dolayı suçlu olduğunu öğrendiğini bilmek onun ilgisini soğuklaştırıyor ve onun ilişki kurma isteğini kısıtlıyordu. Kendini nankörlükle suçlasa da, Molly’den uzak olduğu için memnun olmaktan kendini alamıyordu; onunla hiçbir şey olmamış gibi konuşmak utanç vericiydi. Son konuşmaları çok farklı konular üzerineyken ve öfkeli duygu ifadeleriyle yapılmışken, ona unutulan kurdele ve danteller için yazmak utanç vericiydi. Böylece Bayan Gibson listeyi elinde tutuyordu ve Cynthia’nın gereksinmeleriyle ilgili notlarla karışmış olan küçük haber parçalarını okuyordu.</p>

    <p class="normal">Molly sonunda, “Helen çok hasta olamaz,” dedi, “Yoksa Cynthia pembe müslin elbisesini ve papatyalı tacını istemezdi.”</p>

    <p class="normal">Bayan Gibson oldukça keskin bir şekilde, “Onun bunu gerektirmediğinden eminim,” diye cevapladı. “Helen ne kadar hasta olursa olsun Cynthia’yı yanına bağlayacak kadar bencil olamaz. Aslında eğer ben onun sürekli olarak bir hasta odasının kasvetli havasına maruz kalacağını düşünseydim, Cynthia’ nın Londra’ya gitmesine izin vermemin görevim olduğunu hissetmezdim. Üstelik Helen için, Cynthia’nın gitmiş olduğu partilerden neşeli hoş haberler getirmesi çok iyi olacaktıCynthia eğlenceden hoşlanmasa bile onun kendini feda etmesini ve Helen’ın hatırı için yapabildiği kadar çok dışarı çıkması isterdim. Benim bakımla ilgili düşüncem, insanın her zaman kendi duygu ve isteklerini düşünmemesi ama en çok hastanın sıkıcı saatlerini cezbedici hâle getirmeye hizmet eden şeyler yapmaktır. Ama sonra çok az kişi sorunu benim yaptığım kadar derinliğine düşünmüştür!”</p>

    <p class="normal">Bayan Gibson burasının, Cynthia’nın mektubuna devam etmeden önce içini çekmek için uygun olduğunu düşündü. Molly’nin kendisine yüksek sesle abuk sabuk bir şekilde okunan, tutarsız uzun mektuptan anlayabildiği kadarıyla, Cynthia, Helen için yararlı ve rahatlatıcı olmaktan çok hoşnut ve memnundu ama aynı zamanda yılın bu ölü sezonunda bile amcasının evinde çok rastlanan sürekli küçük eğlencelere katılmak için kolayca ikna edilmeye hazırdı. Bayan Gibson bir keresinde Bay Henderson’un ismine rastgeldi ve kendi kendine esrarengiz görünen bir şekilde, “Hım, hım, hım” diyerek devam etti ama bu kısım atlanabilirdi çünkü Cynthia’nın gerçekte onun hakkında söylediği şuydu, “Bay Henderson’un annesi yengeme, Helen gibi durumlarda çok başarılı olduğu söylenen Bay Donaldson’u önermiş ama amcam profesyonel bilgisinden yeterince emin değil.” Sonra Molly için çok sevecen, dikkatli bir şekilde kelimelere dökülmüş bir mesaj vardıCynthia’nın yararına atıldığı tehlike için dile getirilen minnetarlıktan çok daha fazlası vardı. Hepsi bu kadardı; Molly kendini biraz üzgün hissetti ama neden olduğunu bilmiyordu.</p>

    <p class="normal">Leydi Cumnor’ın ameliyatı başarılı bir şekilde yapıldı ve taze kır havasında kuvvetini tekrar kazanması için onu birkaç gün içinde Kuleler’e getirmeyi ümit ediyorlardı. Bu, Bay Gibson’u çok ilgilendiren bir durumdu ve Londra’daki bir ya da iki büyük isme karşın onun düşüncesinin doğru olduğu ortaya çıkmıştı. Bunun sonucunda onun iyileşmesi sırasında sık sık ona danışıldı ve başvuruldu. Hollingford’daki çalışmalarında acil olarak yapması gerekenler kadar, Londra’daki tıbbi meslektaşlarına düşünceli mektuplar da yazarken, Bay Gibson, Osborne’u görmeye Hamley’e gitmek için gereken üç ya da dört saati ayırmayı zor buldu. Ama hemen cevap vermesini ve belirtilerin ayrıntılarını yazmasını rica ederek ona mektup yazdı; ve aldığı cevaptan durumun acil olduğunu gözünde canlandıramadı. Osborne da onu görmek için hemen Hamley’e gelmesine karşı çıktı. Böylece ziyaret, çok geç olacak olan “daha uygun bir mevsime” ertelendi.</p>

    <p class="normal">Bütün bu günler boyunca Molly’nin Bay Preston’la buluşması, onun gizli ilişkisi, tenha yerlerde gizli görüşmeleri hakkındaki dedikodular kuvvet kazanıyordu ve bir skandal biçimini alıyordu. Gizli kinayelerin nesnesi olduğunu düşünmeden sakin sokaklarda yürüyen sade, masum kız, bir zaman sonra şehrin yüz karası hâline geldi. Hizmetçiler, hanımlarının oturma odalarında söylenenlerin bir kısmını işittiler ve kendi aralarında söylenenleri, eğitimsiz kişilerde genellikle rastlandığı gibi ifadeleri kaba bir şekilde kuvvetli hâle getirerek abartıyorlardı. Bay Preston’un kendisi de, heyecan ve dedikodu sevgisinin insanların konuşmalarını taşıdığı ölçüde, onun adının kendisininkiyle eşleştirildiğinin farkına vardı; bu hata karşısında güldü; ama bunu düzeltme sıkıntısına katlanmadı. Kendi kendine, “Başkalarının işine karıştığı için bunu hak ediyor,” dedi ve onun Leydi Harriet’e başvurma tehdidinin yol açtığı yenilgisinin ve onun yalın bir şekilde konuşan dudaklarından, onun hakkında Cynthia ve Molly’nin bir yanda kişisel nefret ve öte yanda açıkça aşağılayarak nasıl konuştuklarını öğrendiğinde duyduğu küçük düşmenin öcünü aldığını hissetti. Üstelik Bay Preston’un herhangi bir şekilde inkârı gerçeğin araştırılmasına yol açarsa, Cynthia’yı onunla olan nişanını devam ettirmeye zorlamak için yaptığı şaşırtıcı çabalar onun bilinmesini istediğinden daha fazla ortaya çıkabilirdi. Cynthia’yı hâlâ sevdiği için kendine kızgındı; onu kendi tarzında sevdiği için bu anlaşılabilirdi. Kendi kendine, mevki sahibi ve zengin bir çok kadının kendisine sahip olmaktan memnun olacağını söyledi; onlardan bazıları güzel kadınlardı. Kendisine neden rüzgâr kadar dönek olan parasız bir kızın arkasından gitmeye can atacak kadar şaşkın bir aptal olduğunu soruyordu? Cevap mantıksal olarak yeterince aptalcaydı; ama gerçekte ikna ediciydi. Cynthia, Cynthia’ydı ve Venüs’ ün kendisi bile onun yerini tutamazdı. Bu konuda Bay Preston evlenecek birini ararken erişilemez olandan erişilebilir olana dönen ve onların eşi olmayı kabul eden bir kadın bulana kadar duygu ve hayallerini idare edecek kadar gevşek tutan bir çok değerli adamdan çok daha fazla gerçekçiydi. Ama Bay Preston için hiç kimse Cynthia’nın yerini tutamazdı; ve yine de o, onun bir çok ruh hâline bıçak gibi saplanmıştı. Bu yüzden onunla istediği nesnenin arasına giren Molly, onun gözünde iyilik bulamaz ya da ondan arkadaşça davranışlar göremezdi.</p>

    <p class="normal">Sonra Molly’nin insanların ona kuşkuyla baktığını hissettiği Bayan Dawes’teki akşamdan fazla uzak olmayan bir zaman geldi. Bayan Goodenough, torunu sokakta Molly ile konuşmak için durunca, açıkça torununu uzağa çekti ve ikisinin uzun bir yürüyüş için buluşma sözleri saçma bir bahaneyle kısa kesildi. Bayan Goodenough davranışının nedenini bazı arkadaşlarına şöyle açıkladı:</p>

    <p class="normal">“Görüyorsunuz, bir kız için kendi hakkında konuşmalar başlayana kadar, sevgilisiyle orada burada buluşmasından daha kötü bir şey olduğunu düşünmüyorum; ama bunu yaptığı zaman ve Molly Gibson’un adı herkesin ağzında Anabella’yı bana emanet eden Bessy içinonun kızını işlerini çok kötü bir şekilde halleden bir kızla görünmesine izin vermememin adil olduğunu düşünüyorum. Benim özdeyişim şöyle ve çok işe yarardır, buna güvenebilirsiniz “kadınlar ne yapmak üzere olduklarını umursamalıdırlar ve hiçbir zaman haklarında konuşulmamalıdır; ve eğer bir kadın hakkında konuşuluyorsa arkadaşlarının konuşmalar azalana kadar onunla daha az ilgilenmesi daha iyidir.” Bu yüzden, ne olursa olsun, Anabella’nın, Molly Gibson’la yapacak hiçbir şeyi yok.”</p>

    <p class="normal">Uzun bir süre Bayan Browningler, Molly hakkında sert sözler söyleyen kötü konuşmacılardan habersiz bırakıldı. Bayan Browning “öfkeli” olmakla tanınıyordu ve içgüdüsel olarak onunla ilişki kuran herkes, onun sevgi kalkanıyla koruduğu en küçük yaratığa karşı en hafif bir kelime söyleyerek bu öfkeyi uyandırmaktan kaçınıyordu. Onları kendisi suçlayacaktı; onları hiçbir zaman korumamakla övünürdü; ama başka hiç kimse onlara küçük bir iftira sözüyle dokunamazdı. Ama Bayan Phoebe böyle bir korku uyandırmıyordu; onun Molly hakkındaki dedikoduları herkes gibi erkenden işitmemesinin en büyük nedeni, onun gül olmamasına rağmen gülün yanında yaşamasıydı. Üstelik o kadar nazik bir kişiydi ki, duyarsız Bayan Goodenough bile onu incitecek bir şey söylemek istemiyordu; ve Bayan Phoebe’ nin haberi olması gereken bir şey olarak şehirdeki konuşmaları ima eden, tüm bilgisizliğiyle yeni gelen Bayan Dawes oldu. Sonra Bayan Phoebe, aldığı tüm cevaplara tümüyle inanmadığını göstererek gözyaşlarıyla karşı çıksa da tüm sorularını ortaya döktü. Bir akşam Bayan Browning aşağıdaki konuşmayla ona saldırana kadar, ablası Dorothy’den dört ya da beş gün önce öğrendiği şeyleri sır olarak saklaması, onun adına küçük bir kahramanlıktı.</p>

    <p class="normal">“Phoebe! İçini çekmek için ya nedenin vardır ya da yoktur. Eğer bir nedenin varsa, görevin bunu doğruca bana anlatmaktır; ve eğer bir nedenin yoksa, sende büyüyen bir alışkanlığı kontrol altına alman lazım.”</p>

    <p class="normal">“Oh, abla! Gerçekten sana anlatmamın görevim olduğunu düşünüyor musun? Bu çok rahatlatıcı olacak; ama sonra anlatmamam gerektiğini düşünüyorum; bu seni çok rahatsız edecek.”</p>

    <p class="normal">“Saçmalık. Talihsizliğe karşı, bu olasılığı sık sık bekleyerek o kadar hazırlıklıyım ki, herhangi bir kötü haberi açık bir soğukkanlılıkla ve gerçek bir boyun eğişle karşılayacağıma inanıyorum. Üstelik dün kahvaltı zamanında, günü çekmecelerini düzenleyerek geçireceğini söylediğin zaman bir talihsizliğin yakın olduğunu fark ettim ama kuşkusuz büyüklüğünü tahmin edemedim. Highchester Kıyısı mı çökmüş?”</p>

    <p class="normal">Bayan Phoebe kanepede ablasının yanına oturarak, “Oh, hayır, abla!” dedi. “Gerçekten böyle mi düşünüyorsun? Eğer böyle düşünüyorsan, sana işittiğim şeyi en baştan anlatmak isterdim!”</p>

    <p class="normal">“Uyarımı dikkate al Phoebe ve benden hiçbir şey saklamamayı öğren. Senin yaptığın şeylerden dolayı sıkıntımız olduğunu düşünüyordum: Akşam yemeğinde et yemedin ve sürekli içini çekiyorsun. Ve şimdi bu nedir?”</p>

    <p class="normal">“Sana nasıl anlatacağımı bilmiyorum, Dorothy. Gerçekten bilmiyorum.” Bayan Phoebe ağlamaya başladı; Bayan Browning onun kolunu tuttu ve onu biraz salladı.</p>

    <p class="normal">“Bana anlattıktan sonra istediğin kadar ağla; ama şimdi ben endişe içinde beklerken ağlama, çocuğum.”</p>

    <p class="normal">“Molly Gibson ahlakını yitirmiş, abla. İşte bu.”</p>

    <p class="normal">Bayan Browning öfkeyle, “Molly Gibson öyle bir şey yapmaz,” dedi. “Zavallı Marry’nin çocuğu için böyle hikâyeler anlatmaya nasıl cesaret edersin? Bir daha böyle şeyler söylediğini işitmeyeyim.”</p>

    <p class="normal">“Bu, elimde değil: Bayan Dawes bana anlattı; ve bunu bütün şehrin bildiğini söylüyor. Ona bunun bir kelimesine bile inanmadığımı söyledim. Ve bunu senden sakladım; biraz daha kendime saklarsam gerçekten hasta olacağımı düşündüm. Oh, abla! Ne yapacaksın?”</p>

    <p class="normal">Çünkü Bayan Browning bir kelime bile söylemeden yerinden kalkmıştı ve görkemli ve kararlı bir şekilde odadan çıkıyordu.</p>

    <p class="normal">‘Başlığımı ve üzerimi giyeceğim ve Bayan Dawes’e uğrayacağım ve onu yalanlarıyla yüzleştireceğim.’</p>

    <p class="normal">“Oh, onlara yalan deme, abla; bu çok kuvvetli, kötü bir kelime. Onlara uydurma de lütfen; çünkü onun zarar vermek istediğini sanmıyorum. Üstelik üstelik ya doğru olduğu ortaya çıkarsa? Gerçekten abla, aklımdaki ağırlık bu; bir çok şey sanki doğru olabilirmiş gibi görünüyor.”</p>

    <p class="normal">Bayan Browning, hâlâ odanın ortasında yargıç gibi dimdik durarak, “Ne gibi şeyler?” dedi.</p>

    <p class="normal">“Hikâyenin biri, Molly’nin ona bir mektup verdiği.”</p>

    <p class="normal">“O kim? Bu kadar aptalca anlatılan bir hikâyeyi nasıl anlayacağım?” Bayan Browning en yakın sandalyeye oturdu ve eğer yapabilirse sabırlı olmaya karar verdi.</p>

    <p class="normal">“O, Bay Preston. Ve bu doğru olmalı; çünkü ona mum ışığında mavinin yeşil gibi görünüp görünmediğini sormak istediğimde, genç adam öyle görüneceğini söylediğinde, o benim yanımdan kayboldu ve sokakta karşıya doğru koşup, Bayan Goodenough’un yaptığını söylediği gibi dükkândan içeri giriyordu.”</p>

    <p class="normal">Bayan Browning’in sıkıntısı öfkesini bastırıyordu; bu yüzden sadece, “Phoebe, sanırım beni delirteceksin. Bana Bayan Dawes’ten duyduklarını hayatında bir kere, anlamlı ve tutarlı bir şekilde anlat,” dedi.</p>

    <p class="normal">“Sana her şeyi olduğu gibi anlatmayı bütün gücümle denediğimden eminim.”</p>

    <p class="normal">“Bayan Dawes’den ne duydun?”</p>

    <p class="normal">“Molly ve Bay Preston, sanki o bir hizmetçiymiş ve Bay Preston da bir bahçıvanmış gibi arkadaşlık ediyorlarmış. Tüm uygunsuz yer ve zamanlarda buluşuyorlarmış ve onun kollarında bayılıyormuş; geceleri dışarı çıkıyorlarmış ve birbirlerine yazıp, birbirlerinin eline mektup veriyorlarmış; ve benim bahsettiğim olay bu abla çünkü bir kere bunu yaptığını gördüm. Kendi gözlerimle yolun karşısına onun olduğu Grinstead’e gittiğini gördüm çünkü onu orada bırakmıştık; elinde bir mektup vardı, heyecanla ve kızararak geri döndüğünde artık elinde değildi. Ama o zaman bu konuda hiçbir şey düşünmedim; ama şimdi bütün şehir bu konuyu konuşuyor ve utançla ağlayıp evlenmeleri gerektiğini söylüyor.” Bayan Phoebe yine hıçkırmaya başladı; ama aniden kulağına atılan bir yumrukla doğruldu. Bayan Browning öfkeyle titreyerek yanında duruyordu.</p>

    <p class="normal">“Phoebe, tekrar böyle şeyler söylediğini duyarsam, o dakika seni evden atacağım.”</p>

    <p class="normal">Bayan Phoebe uysal ve yumuşak başlı bir şekilde, “Bana, Bayan Dawes’in ne dediğini sormuştun ve ben sadece bunun ne olduğunu söyledim,” dedi. “Dorothy bunu yapmamalısın.”</p>

    <p class="normal">“Yapıp yapmamam gerektiğini boşver. Sorun bu değil. Karar vermem gereken şey, bütün bu yalanlara nasıl son vermem gerektiği.”</p>

    <p class="normal">“Ama Dorothy, bunların hepsi yalan değileğer bunlara öğle diyorsan; korkarım bazı şeyler doğru; ama Bayan Dawes bana bunları anlattığında onların yalan olduğunda ısrar ettim.”</p>

    <p class="normal">Bayan Browning yüksek sesle düşünerek, “Eğer Bayan Dawes’e gidersem ve o bunları bana tekrarlarsa korkarım onu tokatlarım ya da kulaklarına yumruk atarım çünkü zavallı Marry’nin kızı hakkında, sanki bu James Horrock’un iki başlı domuzu gibi heyecan verici bir habermiş gibi hikâyeler anlatılmasına dayanamam,” dedi. “Bu, iyi olmak yerine zarar verecek. Phoebe kulaklarına yumruk attığım için özür dilerim, sadece eğer aynı şeyleri söylersen bunun tekrar yapmam gerekecek.” Phoebe ablasının yanına oturdu ve onun kuru ellerinden birini tutup onu okşamaya başladı; bu onun, ablasının pişmanlığını kabul etme biçimiydi. “Eğer Molly’yle konuşursam, eğer o söylediklerinin yarısı kadar iyiyse, çocuk bunu inkâr edecektir; ve eğer değilse sadece ölesiye korkacaktır. Hayır, bu olmaz. Bayan Goodenoughama o bir eşek; ve eğer onu ikna edersem, o hiç kimseyi ikna edemez. Hayır; sana anlatan Bayan Dawes bana da anlatacaktır ve ellerimi manşonumun içinde tutup kendimi barışı sağlamak zorunda hissedeceğim. Ve işitmem gereken şeyi işittiğimde, meseleyi Bay Gibson’un ellerine bırakacağım. Yapacağım şey bu. Buna karşı bir şey söylemenin yararı yok Phoebe, çünkü seni dinlemeyeceğim.”</p>

    <p class="normal">Bayan Browning, Bayan Dawes’e gitti ve yeterince kibar bir şekilde Hollingford’da Molly ve Bay Preston hakkında konuşulanlar konusunda sorular sormaya başladı; Bayan Dawes tuzağa düştü ve toplanan fırtınadan, konuşmasını bitirir bitirmez üzerine çökeceğinin tümüyle farkında olmaksızın dolaşan hikâyenin tüm gerçek ve uydurulmuş koşullarını anlattı. Ama o, Bayan Browning’e saygı gösterme alışkanlığına sahip değildi, bu Hollingford’daki bir çok bayanı, eğer o hatalı bulursa, kendilerini savunmaktan alıkoyardı. Bayan Dawes kendisinin inanmadığını ama bir çok kişinin inandığını söylediği yeni skandalı ortaya koyarak kendini ve dürüstlüğünü savundu; söylemiş ve inanmış olduğu şeylerin doğruluğu ile ilgili o kadar çok delil gösterdi ki, Bayan Browning neredeyse ezildi ve Bayan Dawes’in kendini savunmasının sonunda sessiz ve üzgün olarak oturdu.</p>

    <p class="normal">Sonunda sandalyesinden kalkarken konuşarak, “Evet!” dedi, “Bugüne kadar yaşadığım için çok üzgünüm; bu işittiklerim yüreğimin derinliklerine vurulmuş bir darbe gibi oldu. Sanırım size söylediğimden dolayı özür dilemem gerekiyor, Bayan Dawes; ama bunu bugün yapmaya kalbim elvermiyor. Böyle konuşmamam gerekiyordu; ama görüyorsunuz bu meselede, bu önemli değil.”</p>

    <p class="normal">Bayan Dawes cevap olarak, “Bayan Browning, ümit ederim ki benim güvenilir yerlerden duyduklarımı tekrarladığımı anlayarak bana adil davranırsınız,” dedi.</p>

    <p class="normal">Bayan Browning, elini Bayan Dawes’in omzuna koyarak, “Bundan bahsederek iyi bir şey yapamazsan herhangi bir kaynak konusunda kötü konuşma,” dedi. “Ben iyi bir kadın değilim ama iyinin ve öğüt almanın ne demek olduğunu bilirim. Şimdi, sana öyle saldırdığım için özür dilediğimi söyleyebilirim sanırım; ama bana ne kadar acı verdiğini Tanrı bilir. Beni affedeceksin, değil mi ,canım?” Bayan Dawes omzundaki elin titrediğini hissetti ve Bayan Browning’in aklındaki gerçek rahatsızlığı gördü, böylece istenen bağışlamayı vermesi onun için zor olmadı. Sonra Bayan Browning eve gitti. Aslında ablasının bilgilerin doğrulanmış olduğunu işittiğini ve akşam yemeğini neden yemediği, kısa cevaplar verdiği ve üzgün bir şekilde baktığı konusunda daha fazla açıklama istemesine gerek kalmadığını gören Phoebe’ye birkaç kelime söyledi. O anda Bayan Browning oturdu ve kısa bir not yazdı. Sonra zili çaldı ve gelen küçük hizmetçi kıza, bunu Bay Gibson’a götürmesini ve eğer o dışarıdaysa eve gelir gelmez ona verilmesini istemesini söyledi. Sonra gidip Pazar başlığını giydi; Bayan Phoebe ablasının, Bay Gibson’a gelip kızını etkileyen dedikoduları dinlemesini yazdığını biliyordu. Bayan Browning almış olduğu ve önünde yatan bilgiden dolayı çok rahatsızdı; çok mutsuzdu, Bayan Phoebe’ye kızıyordu ve kullandığı dikiş ipliği sürekli olarak onun sinirli ellerinde gerilip kopuyordu. Kapının vurulduğu doktorun tanıdık vuruşu işitilince, Bayan Browning gözlüklerini çıkardı ve onları halının üzerine düşürdü. Bunu yapınca gözlükleri kırıldı; ve sanki onun varlığı kötü şans getirecek ve talihsizliğe neden olacakmış gibi Bayan Phoebe’nin odadan çıkmasını istedi. Doğal görünmek istiyordu ve onu genellikle oturarak mı, yoksa ayakta mı karşıladığını unutarak rahatsız oldu.</p>

    <p class="normal">Neşeyle içeri girdi ve doğruca ateşin yanına giderek üşüyen ellerini oğuştururken, “Evet!” dedi, “Sorunumuz ne? Sanırım bu Phoebe. Eski spazmlar olmadığını umarım. Ama herşeye rağmen bir ya da iki doz ilaç bunu düzeltecektir.”</p>

    <p class="normal">Bayan Browning giderek daha çok titreyerek, “Oh, Bay Gibson, bunun Phoebe ya da ben olmasını isterdim,” dedi.</p>

    <p class="normal">Onun heyecanını görünce sabırlı bir şekilde yanına oturdu ve nazik, arkadaşça bir davranışla elini tuttu.</p>

    <p class="normal">“Acele etmezamanın var. Düşündüğün kadar kötü olmadığını söyleyebilirim; ama göreceğiz. Kötüye kullansak da dünyada bir çok çare var.”</p>

    <p class="normal">“Bay Gibson,” dedi, “Üzüldüğüm kişi sizin Molly’niz. Şimdi bu açıklandı; Tanrı ikimize de yardım etsin ve zavalı çocuğa da; çünkü eminim ki kendi isteği olmadan doğru yoldan çıkmış ve hata yapmış!”</p>

    <p class="normal">Onun sözlerine karşı çıkarak, “Molly!” dedi. “Küçük Molly’m ne yapıyor ya da ne diyor?”</p>

    <p class="normal">“Oh! Bay Gibson nasıl anlatacağımı bilmiyorum. İstemesem de, üzücü bir şekilde buna ikna olmasaydım bunu hiçbir zaman dile getirmezdim.”</p>

    <p class="normal">Bay Gibson, dirseğini masaya dayayarak ve gözlerini eliyle perdeleyerek, “Ne olursa olsun işittiğiniz şeyi duymama izin verebilirsiniz.”</p>

    <p class="normal">“Kızım hakkında işitebileceğiniz herhangi bir şeyden korktuğumdan değil,” diye devam etti. “Sadece bu küçük dedikodu yuvasında en iyisi insanların ne dediğini bilmektir.”</p>

    <p class="normal">“Şunu diyorlaroh! Size nasıl anlatacağım?”</p>

    <p class="normal">Elini parlayan gözlerinden çekerek, “Devam edin, yapamaz mısınız?” dedi. “Buna inanmayacağım, bu yüzden korkmayın!”</p>

    <p class="normal">“Ama korkarım buna inanmanız gerekecek. Eğer buna inanmasaydım anlatmazdım. Bay Preston’la gizli bir ilişki yürütüyor.”</p>

    <p class="normal">“Bay Preston!” diye bağırdı.</p>

    <p class="normal">“Ayrıca onunla, her çeşit uygunsuz yer ve zamanda, dışarıda karanlıkta buluşuyormuş ve söylemem gerekirse onun kollarında bayılıyormuş. Bütün şehir bunu konuşuyor.” Bay Gibson’un eli yine gözüne gitti ve hiçbir şey yapmıyordu; bu yüzden Bayan Browning ayrıntıları ekleyerek devam ediyordu. “Bay Sheepshanks onları beraber görmüş. Grinstead’in dükkânında notları birbirlerine vermişler; orada onun arkasından koşuyormuş.”</p>

    <p class="normal">Bay Gibson elini çekerek ve sert yüzünü göstererek, “Sakin olun, olamaz mısınız?” dedi. “Yeterince duydum. Devam etmeyin. İnanmayacağımı söyledim ve inanmıyorum. Sanırım bana anlattığınız için teşekkür etmem lazım; ama henüz edemiyorum.”</p>

    <p class="normal">Bayan Browning neredeyse ağlayarak, “Teşekkürünüzü istemiyorum,” dedi. “Bilmeniz gerektiğini düşündüm; çünkü tekrar evlenmenize rağmen bir zamanlar sevgili Mary’nin kocası olduğunuzu; ve Molly’nin onun çocuğu olduğunu unutamam.”</p>

    <p class="normal">Bayan Browning’in son konuşmasına tam olarak cevap vermeden, “Şu anda bu konuda daha fazla konuşmamayı tercih ederim,” dedi. “Kendimi yapmam gerektiği gibi kontrol edemeyebilirim. Sadece Bay Preston’la karşılaşabilmeyi ve onu hayatının zorlukları içinde kırbaçlayabilmeyi isterdim. Bu kara çalan dedikoduları düzeltmeyi, onların dillerinin bir süre hareketsiz kalmasını sağlamayı isterdim. Benim küçük kızım! Onlara ne kötülük yaptı ki, onlar gidip onun temiz adını lekeliyorlar?”</p>

    <p class="normal">“Aslında Bay Gibson, korkarım hepsi doğru. Eğer bunu incelemeseydim sizi çağırtmazdım. Kırbaçlama ya da zehirleme gibi vahşi bir şey yapmadan önce gerçeğin ne olduğunu araştırın.”</p>

    <p class="normal">Bay Gibson, hırslı bir adamın tüm önemsemezliğiyle güldü. “Kamçılama ya da zehirleme konusunda ne dedim? Molly’nin adının, benim yaptığım vahşi bir hareketle bağlantılı olarak sokaklarda sürüklenmesine izin vereceğimi düşünüyor musunuz? Bırakın bu haber çıktığı gibi kaybolsun. Zaman, bunun yanlış olduğunu kanıtlayacaktır.”</p>

    <p class="normal">“Ama böyle olacağını sanmıyorum ve işin acı tarafı da bu,” dedi. “Bir şey yapmalısınız ama ne olduğunu bilmiyorum.”</p>

    <p class="normal">“Eve gideceğim ve Molly’ye bütün bunların anlamının ne olduğunu soracağım; yapacağım şey bu. Bu çok saçma –Molly’yi benim gibi tanıyınca, bu tümüyle saçma.” Ayağa kalktı ve zaman zaman doğal olmayan kısa gülüşlerle gülerek oda boyunca acele adımlarla yürüdü. “Gerçekten başka ne söylüyorlar? ‘Şeytan, tembel diller olmasa da yapacak bir yaramazlık bulur.”’</p>

    <p class="normal">Bayan Browning, “Lütfen, bu evde şeytandan bahsetmeyin. Eğer ondan biraz bahsedilirse ne olacağını kimse bilemez,” dedi.</p>

    <p class="normal">Onu fark etmeden kendi kendine konuşarak devam etti. “Burayı terk etmekte kararlıydım;ve hangi aptallık böyle bir skandala malzeme sağlar?” Sonra bir süre sakin kaldı; güvertedeki subaylar gibi yürümeye devam ederken, elleri cebindeydi, gözleri yere dikiliydi. Aniden Bayan Browning’in sandalyesinin yanında durdu: “Size tümüyle nankörce davrandım; çünkü siz bana hep gerçekten dostluk gösterdiniz. Doğru ya da yanlış ortalıkta dolaşan berbat skandalı bilmem lazımdı; ve sizin için bunu bana anlatmak hoş değildi. Kalbimin derinliklerinden teşekkür ederim.”</p>

    <p class="normal">“Gerçekten Bay Gibson, eğer bu yanlış olsaydı; bunu hiç anlatmazdım ve yok olmaya bırakırdım.”</p>

    <p class="normal">Bay Gibson, minnettarlığın coşkusu içinde tutmuş olduğu eli bırakarak, inatçı bir şekilde, “Ama bu doğru değil,” dedi.</p>

    <p class="normal">Bayan Browning başını salladı. “Annesinin hatırı için Molly’yi her zaman seveceğim,” dedi. Bu, doğrucu olan Bayan Browning’den büyük bir tavizdi. Ama babası bunu böyle kabul etmedi.</p>

    <p class="normal">“Onu kendisi için sevmelisiniz. Kendini küçültecek hiçbir şey yapmamıştır. Doğruca eve gideceğim ve gerçeği araştıracağım.”</p>

    <p class="normal">Bayan Browning’in, Bay Gibson’un son konuşmasına yaptığı yorum, “Sanki zaten yalancılığa sürüklenmiş olan zavallı kızın yanlış yapmaya devam etmesine vicdanı elvermeyecek,” demek oldu; ama bunu, o işitemeyecek kadar uzaklaştıktan sonra söyleyecek sağduyuya sahipti.</p>
  </div>

  <div class="calibre1" id="calibre_pb_96"></div>
</body>
</html>
