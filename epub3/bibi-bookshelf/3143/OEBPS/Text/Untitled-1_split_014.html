<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_13">13.Molly Gibson’un Yeni Arkadaşları</h1>

    <p class="normal">Zaman hızla geçiyordu; şimdi Ağustos’un ortasıydı eğer eve bir şeyler yapılacaksa hemen yapılmalıydı. Gerçekte, Bay Gibson’un Bayan Browning’le yapacağı düzenlemeler bazı bakımlardan kısa zamanda yapılmayacaktı. Toprak Sahibi, Osborne’nun yurt dışına gitmeden önce, belki de birkaç gün için eve dönebileceğini duymuştu. Roger ve Molly’nin arasında gelişen dostluğun onu tehlikeye karşı hiç uyarmamasına rağmen, mirasçısı, cerrahın kızına karşı bir istek gösterir diye çok içten bir korku duyuyordu. Osborne eve gelmeden, onun evden gitmesi için o kadar büyük bir istek duyuyordu ki, karısı, bunu ziyaretçisine açıkça gösterir diye sürekli korku içinde yaşıyordu.</p>

    <p class="normal">Düşünceli olan on yedi yaşlarındaki her genç kız, kendine yeni ya da şimdiye kadar bilinçsizce yönlendirildiğinden daha büyük bir görev sistemi sunan ilk kişiyi bir Papa olarak görmeye eğilimlidir. Roger, Molly için böyle bir Papa’ydı. Molly onun düşüncesine, neredeyse her konu üzerindeki otoritesine baktı; yine de o kısa ve özlü olarak sadece onlara temel ilkelerin gücünü veren onun davranışları için kalıcı bir rehber olan bir ya da iki şey söylemişti ve sıradan bir zekâya sahip olmayan yüksek eğitimli genç bir erkek ile yine de iyi bir şekilde değerlendirme yeteneği olan on yedi yaşında cahil bir kızın arasında olduğu kesin olan akıllılık ve bilgideki doğal üstünlüğünü göstermişti. Yine de, bu, çok hoş ilişkiye sürüklenmiş olmalarına rağmen, ikisi de kalplerinin gelecekteki sahibi en yüksekteki ve en tamamlanmış aşkları olarak çok farklı birini hayal ediyorlardı. Roger, büyük bir kadın, eşiti ve imparatoriçesi olacak bir kadın; Egeria<a href="../Text/Untitled-1_split_063.html#footnote-256-30" id="footnote-256-30-backlink">[30]</a> gibi kişi olarak güzel, akıllılıkta yüce, akıl vermeye hazır bir kadın bulmak istiyordu. Molly’nin küçük, tereddüt eden genç kız hayali, görmediği, kendi şiirlerinden birinde yazdığı gibi şimdi bir ozan olan ve aynı zamanda bir şövalye olan Osborne üzerinde duruyordu. Osborne gibi biri, belki de daha çok Osborne’nun kendisi; çünkü Molly, olması gereken kahramana kişisel bir biçim ya da isim vermekten kaçınıyordu. Toprak Sahibi, eğer onun aklının huzurunu düşünüyorsa, Osborne eve gelmeden önce onun evden gitmesini istemekle akılsızlık etmiyordu. Yine de o, Malikâne’den gittiğinde, onu sürekli olarak özledi. Bir kızın, yemekleri neşelendirmek, masum akıllıca sorularla sık sık onunla ve Roger’la baş başa olması, konuşmalarındaki canlı ilgisi, şakalarına verdiği neşeli cevaplar gibi hoş görevlerini yerine getirerek orada olması çok güzel olmuştu.</p>

    <p class="normal">Ve Roger da onu özledi. Bazen onun düşünceleri aklına gelmişti ve onu zevk aldığı derin bir düşünceye daldırmıştı. Bazen de onun ihtiyacı olduğu zamanlarda ve şimdiye kadar okumuş olduğu roman ve şiirden daha yüksek şeylerden bahseden kitaplarla ilgilenmesini sağlarken, kendini ona gerçekten yardım etmiş gibi hissetmişti. Aniden, en çok gelecek vadeden öğrencisinden yoksun kalan sevecen bir öğretmen gibi hissetti. Onun, kendisi olmadan nasıl devam edeceğini merak etti. Okuması için ona ödünç vermiş olduğu kitaplarla aklı karışıp cesareti mi kırılacaktı? O ve üvey annesi birlikte nasıl geçineceklerdi? O, Malikâne’den gittikten sonraki ilk birkaç gün düşüncelerini çok fazla işgal etti. Bayan Hamley, onu daha fazla ve diğer ikisinden daha uzun süre özledi. Ona kalbinde bir kızın yerini vermişti; ve şimdi onun tatlı, kadınsı arkadaşlığını, şakacı okşamalarını, hiç durmayan dikkatini, üzüntülerinde Molly’nin zaman zaman çok açık bir şekilde göstermiş olduğu sempatiye çok ihtiyaç duymasını özlüyordu. Bütün bu şeyler onu, yufka yürekli Bayan Hamley’e sevdirmişti.</p>

    <p class="normal">Molly de havanın değiştiğini güçlü bir şekilde hissetti; ve böyle hissettiği için çok daha güçlü bir şekilde kendini suçladı. Malikâne’de olma biçimini takdir etmesini sağlayan bir incelik hissi duymaktan kendini alamıyordu. Eski, sevgili arkadaşları Bayan Browningler, onu, o kadar okşayıp öptüler ki ses tonlarının kabalığını ve yüksekliğini, telaffuzlarındaki taşralılığı, bazı konulara karşı ilgilerinin olmamasını ve kişiler hakkındaki ayrıntılar konusundaki açgözlülüklerini fark etmekten dolayı utanç duydu. Ona, müstakbel üvey annesi konusunda, cevap verirken yeterince kafasının karıştığı sorular sordular. Babasına olan sadakati, tamamen ve doğru bir şekilde cevap vermesini engelliyordu. Malikâne’deki her muhtemel konu hakkında sorgulamaya başladıklarında, o her zaman memnundu. Orada çok mutlu olmuştu; onların hepsini, oradaki köpeklere kadar, o kadar çok sevmişti ki, cevap vermek çok kolay işti. Onlara, Bayan Hamley’in hastalık elbisesinin şeklinden, Toprak Sahibi’nin akşam yemeğinde hangi şarabı içtiğine kadar her şeyi anlatmaya aldırmadı. Gerçekte, bu şeyler hakkında konuşmak onun hayatındaki en mutlu zamanı hatırlamasını sağladı. Ama bir akşamüstü, yukarıdaki küçük oturma odasında çaydan sonra Ana Cadde’ye bakarak beraber otururkenMolly, Hamley Mâlikanesi’ndeki çeşitli zevkler hakında konuşurken ve sonra Roger’ın doğa bilimlerindeki zekâsını ve ona göstermiş olduğu bazı tuhaf şeyleri anlatırken, aniden şu küçük konuşma ilgisini çekti:</p>

    <p class="normal">Bayan Browning, kardeşine ve Molly’ye bir çok anlam ifade eden bir şekilde, “Bay Roger’ı çok fazla görmüşe benziyorsun, Molly?” dedi. Ama:</p>

    <p class="normal">Adam ısırılmaktan kurtuldu;</p>

    <p class="normal">Ölen köpek oldu.<a href="../Text/Untitled-1_split_063.html#footnote-256-31" id="footnote-256-31-backlink">[31]</a></p>

    <p class="normal">Molly, ilk başta bunun neden böyle olduğuna şaşırsa da, Bayan Browning’in vurgulu bir biçimde konuştuğunun mükemmel bir şekilde farkındaydı. Bu arada Bayan Phoebe, kardeşinin kelimeleri ve göz kırpmalarını anlamak için, çorabının topuğunu yamamakla çok meşguldü.</p>

    <p class="normal">Molly, Bayan Browning’in davranışı üzerinde düşünerek ve sorunun neye yönelik olduğu konusunda tatmin olana kadar daha fazla konuşmak istemeyerek yavaşça, “Evet; bana karşı çok nazikti,” dedi.</p>

    <p class="normal">“Sanıyorum yakında yine Hamley Mâlikanesi’ne gideceksin. O, en büyük oğul değil, biliyorsun, Phoebe! Sürekli “on sekiz, on dokuz” diyerek başımı ağrıtma ama konuşmaya katıl. Molly bize, Bay Roger’ı ne kadar gördüğünü ve ona ne kadar nazik davrandığını anlatıyor. Her zaman onun çok hoş bir genç adam olduğunu işitmiştim, canım. Bize onu biraz daha anlat! Şimdi Phoebe, dikkat et! Sana nasıl nazik davranıyordu, Molly?”</p>

    <p class="normal">“Oh, bana hangi kitapları okumam gerektiğini söyledi ve bir gün, kaç tane arı gördüğümü fark etmemi sağladı.”</p>

    <p class="normal">“Arılar mı, çocuğum? Ne demek istiyorsun? Ya sen deli olmalısın ya da o deli olmalı!”</p>

    <p class="normal">Molly ateş gibi kızararak, “Hayır, hiç de değil. İngiltere’ de iki yüz çeşitten fazla arı var ve benim onlarla böceklerin arasındaki farkları görmemi istiyorduBayan Browning, sizin ne düşündüğünüzü anlayamam,” dedi, “Ama bu çok yanlış, bu bir hata. Eğer kafanıza böyle aptalca fikirler sokacaksa Bay Roger ve Hamley hakkında bir kelime daha konuşmayacağım.”</p>

    <p class="normal">“Bak sen! Büyüklerine konferans veren genç bir bayan! Gerçekten aptalca düşünceler! Öyle görünüyor ki, onlar senin kafandalar. Ve sana, kafanı aşıklara takmak için çok genç olduğunu söylememe izin ver, Molly.”</p>

    <p class="normal">Molly’ye birkaç kere saygısız ve sabırsız denmişti ama kuşkusuz şimdi biraz saygısızlık ortaya çıkmıştı.</p>

    <p class="normal">“Hiçbir zaman “aptalca düşüncenin” ne olduğunu söylemedim, Bayan Browning; şimdi söyledim mi Bayan Phoebe? Âşıklar hakkındaki bu aptalca konuşmanın tamamen onun kendi yorumu ve kendi hayal ürünü olduğunu görmüyor musunuz, Bayan Phoebe?”</p>

    <p class="normal">Molly, öfkeyle yanıp tutuşuyordu; ama adalet için yanlış kişiye başvurmuştu. Bayan Phoebe yarayı iyileştirmeye çalışmak yerine, onun hoş olmayan görüntüsünü kapatmaya çalışan, aklı yetersiz kişilerin yaptığı şekilde barışı sağlamaya çalıştı.</p>

    <p class="normal">“Bu konuda bir şey bilmediğimden eminim, canım. Dorothy’nin söylediği şey bana çok doğru geliyorgerçekten çok doğru; ve sanırım sen onu yanlış anladın, canım; ya da belki o seni yanlış anladı veya ben her şeyi yanlış anlamış olabilirim. Bu yüzden artık bu konuda konuşmasak daha iyi olur. Bay Gibson’un yemek odasındaki Hint halısı için ne kadar vereceğini söyledin, kardeşim?”</p>

    <p class="normal">Böylece Bayan Browning ve Molly, akşama kadarki zamanı birbirlerine sinir olarak ve öfkelenerek geçirdiler. Her zamanki formaliteleri uygulayarak, birbirlerine mümkün olan en soğuk şekilde iyi geceler dilediler. Molly yukarı küçük yatak odasına çıktı. Oda küçük, zarif kırk yama işleriyleyatak perdeleri, pencere perdeleri ve yatak örtüsüyle; ona bakacak kadar akılsız olan her yüzü çarpıtan küçük bir aynası olan ve üstü küçük şişelerle dolu olan cilalı bir tuvalet masasıyla olabildiğince temiz ve düzenli bir yatak odasıydı. Bu oda, çocuk için kendi yalın, beyaz pamuklu kumaşlı yatak odasıyla karşılaştırıldığında onun gördüğü en sevimli ve lüks yatak odasıydı. Şimdi misafir olarak orada uyuyordu ve bir keresinde cesaretle gözetlediği, dikkatle kap kâğıdı ile sarılmış olan bütün ilginç süsler şimdi onun için çıkarılmıştı. Ve yine de bu misafirperver ilgiyi ne kadar az hak etmişti; ne kadar saygısız davranmıştı; o andan beri ne kadar üzüntü hissetmişti! Kapıda hafif bir vuruş işittiğinde, pişmanlık ve gençlik üzüntüsünden kaynaklanan gözyaşları döküyordu. Molly kapıyı açtı ve Bayan Browning orada duruyordu. Harikulade dik bir yatak takkesi giyiyordu ve tasarruf edilmiş, kısa, beyaz bir içetekliğinin üzerine aldığı renkli patiskadan bir ceket içinde fazla süslü sayılmazdı.</p>

    <p class="normal">İçeri girip kapıyı kapatarak, “Uyumuş olacağından korkuyordum, çocuğum,” dedi. “Bugün bir şekilde hata yaptığımızı sana söylemek istiyorum; ve sanırım belki de benim hatamdı. Phoebe bilmeseydi daha iyi olurdu; çünkü o benim mükemmel olduğumu düşünür; ve sadece ikimiz olduğumuzda, ikimizden birisi diğerinin hata yapmayacağını bildiğinde daha iyi anlaşırız. Ama biraz öfkeli olduğumu düşünüyorum. Bundan daha fazla bahsetmeyelim Molly; sadece arkadaş olarak uyuyalımve her zaman arkadaş olalım çocuğum, olur mu? Şimdi bana bir öpücük ver ve ağlayıp gözlerini şişirme. Mumunu dikkatle söndür.”</p>

    <p class="normal">Molly onu öperek, “Ben hatalıydımbenim suçum,” dedi.</p>

    <p class="normal">“Saçmalıksona erdi! Bana karşı çıkma! Benim hatam olduğunu söylüyorum ve bu konuda bir kelime daha duymak istemiyorum.”</p>

    <p class="normal">Ertesi gün Molly, Bayan Browning’le, babasının evinde sürmekte olan değişikliklere bakmaya gitti. Ona göre bunlar iç karartıcı gelişmelerdi. Perdelerin koyu kırmızı kumaşıyla çok iyi uyum sağlayan ve iyice temizlendiğinde tozlu olmaktan çok ince bir tabakayla kaplıymış gibi görünen yemek odasının soluk gri duvarları şimdi parlak bir pembe somon rengine dönüşmüştü; ve yeni perdeler, yeni moda olan soluk deniz yeşili rengiydi. Bayan Browning ona, “Çok parlak ve sevimli,” diyordu ve sevgileri ilk olarak tazelenince Molly, ona karşı çıkmak istemedi. Sadece yeşil ve kahverengi halıların parlaklığı ve sevimliliği dengeleyeceğini ümit edebiliyordu. Orada burada yapı malzemeleri vardı ve her yerde Betty’nin azarlamaları duyuluyordu.</p>

    <p class="normal">“Şimdi yukarı gel ve babanın yatak odasına bak. Onun odasındaki her şeyin yeniden yapılabilmesi için o seninkinde uyuyor.”</p>

    <p class="normal">Molly, ölmekte olan annesine veda etmek için bu odaya götürüldüğünü, belli belirsiz, açık belirgin hatlarla hatırlayabiliyordu. Neredeyse ölümün uyuşturduğu, kollarında tutmak için hiç gücünün kalmadığı küçük, yumuşak, ılık çocuğa bir kere daha dokunmak için özlem duyan, can atan gözlerin yer aldığı solgun, bitik, hüzünlü yüzü çevreleyen beyaz çarşafı, beyaz müslini görebiliyordu. O üzücü günden beri Molly ne zaman bu odaya girse canlı bir hayal olarak aynı bitik, hüzünlü yüzün yastığın üzerinde yattığını, örtülerin altındaki vücudun şeklini görürdü; ve kız bu görüntülerden çekinmezdi ama annesinin dış görünüşünün hatırasını korumak için onları anılarında yaşatırdı. Yeni şekliyle görmek için bu odaya doğru Bayan Browning’i izlerken, gözleri yaşlarla doluydu. Neredeyse her şeyyatağın duruş şekli ve mobilyanın rengi değişikti. Üstündeki duvarda bir ayna asılı olan ilkel bir şekilde tuvalet masası yerine geçen çekmeceli bir sandığın yerine şimdi, üzerinde bir ayna duran büyük bir tuvalet masası vardı. İlk bahsedilen eşyalar, kısa evlilik yaşamı boyunca annesine hizmet etmişti.</p>

    <p class="normal">Sonuç olarak, üzerine kalan zevkli döşeme işine şükreden, şimdi evliliği oldukça kabullenmiş olan Bayan Browning, “Görüyorsun, zamanının çoğunu kontesin malikânesinde geçirmiş olan bir bayan için her şeyi düzenlemeliyiz,” dedi. “Döşemeci Cromer, bir kanape ve yazı masası almak için beni ikna etmek istedi. Bu adamlar eğer bir şey satmak isterlerse herhangi bir şeyin moda olduğunu söyleyebilirler. Ben şöyle söyledim: “Hayır, hayır, Cromer. Yatak odaları uyumak içindir ve oturma odaları da oturmak için. Her şey amacına uygun olmalı ve beni saçma şeylerle kandırmaya çalışma.” Çünkü annem gündüz vakti bizi yatak odalarımızda bulursa iyi bir şekilde azarlardı. Dışarı giysilerimiz aşağıda bir dolapta saklanırdı; ve ellerimizi yıkamamız için insanın gündüz vakti isteyeceği kadar çok temiz bir yer vardı. Bir yatak odasını kanepe ve masalarla doldurmak! Hiç böyle bir şey işitmedim. Üstelik yüz paund sonsuza kadar sürmez. Senin odan için herhangi bir şey yapamayacağım, Molly!”</p>

    <p class="normal">Molly, “Buna çok memnun oldum,” dedi. “Neredeyse onun içindeki her şey büyük amcamla yaşarken annemin sahip olduğu şeylerdi. Onları, hiçbir şeye değişmeyecek kadar çok seviyorum.”</p>

    <p class="normal">“Evet, böyle bir tehlike yok, şimdi para bitti. Bu arada Molly, sana kim nedime elbisesi alacak?”</p>

    <p class="normal">Molly, “Bilmiyorum,” dedi; “Sanırım nedime olacağım ama kimse bana elbiseden bahsetmedi.”</p>

    <p class="normal">“Öyleyse babana soracağım.”</p>

    <p class="normal">“Lütfen sorma. Şu anda çok fazla para harcaması gerekiyor. Üstelik eğer uzakta kalmama izin verirlerse, düğünde olmamayı tercih ederim.”</p>

    <p class="normal">“Saçmalama çocuğum. Çünkü bütün şehir bunu konuşuyor olacak. Babanın hatrı için gitmelisin ve çok güzel giyinmelisin.”</p>

    <p class="normal">Ama Bay Gibson, ona bu konuda hiçbir şey söylememiş olmasına rağmen, Molly’nin elbisesini düşünmüştü. Ona gerekli şeyleri alması için müstakbel eşine görev vermişti; ve şimdi Molly’yi büyülemek için, hem sade hem de zarif olan bir elbiseyi denemek için bölgedeki bir şehirden şık bir terzi geldi. Elbise giymeye hazır olarak eve geldiği zaman Bayan Browning’in hatrı için özel olarak giydi; aynaya baktığında oldukça şaşırdı ve görünüşündeki gelişmeyi gördü. “Güzel olup olmadığımı merak ediyorum,” diye düşündü. “Neredeyse güzel olduğumu düşünüyorumkuşkusuz böyle bir elbise içindeyken demek istiyorum. Betty, “Güzel tüyler, güzel kuşların oluşmasını sağlar,” diyecektir.”</p>

    <p class="normal">Düğün giysisiyle aşağı indiği ve utangaç bir şekilde kendini incelemeye sunduğu zaman, bir hayranlık patlamasıyla karşılandı.</p>

    <p class="normal">“Evet, vay canına! Seni tanımıyormuşum.” (Molly “Güzel tüyler,” diye düşündü ve yükselen kendini beğenmişliğini kontrol etti.)</p>

    <p class="normal">Bayan Phoebe, “Sen gerçekten güzelsinöğle değil mi, kardeşim?” dedi.</p>

    <p class="normal">“Çünkü canım, eğer sen her zaman güzel giyinirsen, bizim her zaman kişisel olarak öyle saydığımız sevgili annenden daha güzel olacaksın.”</p>

    <p class="normal">“Sen ona hiç benzemiyorsun. Sen babana çekmişsin ve beyaz ten, her zaman esmer tenden güzeldir.”</p>

    <p class="normal">Bayan Phoebe, “Ama o güzel değil mi?” diye ısrar etti.</p>

    <p class="normal">“Evet! Ve eğer o güzelse bunu sağlayan kendisi değil İlahî Takdir’dir. Üstelik terzinin de payı olmalı. Bu ne kadar güzel bir Hint müslini! Pahalıya mal olacak!”</p>

    <p class="normal">Düğünden bir gece önce Bay Gibson ve Molly, Hollingford’un sahip olduğu sarı bir posta arabasıyla Ashcombe’ a gittiler. Malikâne’de, Bay Preston’un ya da daha doğrusu lord hazretlerinin misafiriydiler. Malikâne adına yakışıyordu ve ilk görüşte Molly’nin hoşuna gitti. Taştan yapılmıştı. Bir çok üçgen çatısı ve dikey bölmeli pencereleri vardı. Virginia sarmaşığı ve geç açan güllerle kaplıydı. Molly, babasını karşılamak için kapıda duran Bay Preston’u tanımıyordu. Onun yanında genç bir bayan olarak durdu ve ilk defa bazı erkeklerin yirmi beş yaşın altındaki her kadına yapmaları gerektiğini düşündükleri yarı övgü yarı kur yapan nazik bir davranışla karşılaştı. Bay Preston çok yakışıklıydı ve bunu biliyordu. Açık kahverengi saçlı ve favorili, kumral bir adamdı; saçından daha koyu renkli kirpikleri olan gri, çekik, güzel biçimli gözleri; ve üstünlüğü ünlü olan spor çalışmalarıyla sağlanan, aksi hâlde girmesine izin verilmeyecek daha yüksek topluluklara girmesini sağlamış olan sakin ve esnek bir vücudu vardı. Büyük bir kriketçiydi; o kadar iyi bir nişancıydı ki, 12. ya da 1. sokaktaki, çantasını taşıma şöhretini isteyen her ev onu misafir etmekten memnundu. Yağmurlu günlerde genç bayanlara bilardo oynamayı öğretirdi ya da gerekli olduğunda ciddiyetle oynamaya giderdi. Yapmacıklı oyunları içten bir şekilde oynardı, ayrıca doğaçlama taklit ve tablolar düzenlemekte eşsiz bir yeteneği vardı. O anda Molly’ye kur yapmayı istemekte kendi özel nedenleri vardı. İlk defa Ashcombe’a geldiğinde dul kadınla o kadar çok eğlenmişti ki, onun daha az parlak, daha az yakışıklı, orta yaşlı kocasının yanında duran görüntüsünün uygun bulunmaya zıt olabileceğini hayal ediyordu. Üstelik başka birisi; yok olacak olan birisi için de gerçekten güçlü bir isteği vardı; ve bu isteği gizlemesi gerekiyordu. Böylece “Küçük Gibson kızı” (ona öyle diyordu) ondan daha az çekici olsa bile bir sonraki on altı saati ona adamaya karar verdi.</p>

    <p class="normal">Ev sahibi tarafından bir odun ateşinin çıtırdayarak yandığı ve kırmızı perdelerin solan günü ve dışarının soğuğunu kapattığı lambri döşeli bir salona alındılar. Burada akşam yemeği için masa hazırdı: kar beyazı masa örtüsü, parlak gümüşten, temiz, ışıldayan bardaklar, şarap ve büfenin üzerinde sonbahar tatlısı. Yine de Bay Preston, bekâr evinin kabalığı, odanın küçüklüğü için Molly’den özür dilemeyi sürdürdü. Büyük yemek odası, yarın sabahki kahvaltı için kâhyası tarafından kendine ayrılmıştı. Ve sonra Molly’nin odasını göstermesi amacıyla bir hizmetçi çağırmak için zili çaldı. Molly, en rahat odalardan birine alındı: Şöminede bir ateş vardı; tuvalet masasının üzerinde mumlar yanıyordu; kar beyazı bir yatağın etrafını koyu renk yün perdeler çevreliyordu ve orada burada büyük porselen vazolar vardı.</p>

    <p class="normal">Hizmetçi, için için yanan bir kütüğü, iyi yönlendirilmiş bir şekilde üfleyerek, binlerce parlak kıvılcımla ateşledi ve, “Burası, lord hazretleriyle beraber geldikleri zaman Leydi Harriet’ in kaldığı oda,” dedi. “Giyinmenize yardım edeyim mi bayan? Leydi hazretlerine her zaman yardım ederim.”</p>

    <p class="normal">Molly, üzerindeki elbisesinden başka bir de düğün için alınan beyaz elbisesinin olduğu gerçeğinin tamamen farkında olarak kadını gönderdi ve yalnız kaldığı için şükretti.</p>

    <p class="normal">“Akşam yemeği” başlamış mıydı? Çünkü saat neredeyse sekizdi; ve yatma hazırlıkları, gecenin bu saatinde giyinmekten daha doğal bir uğraş gibi görünüyordu. Yapabildiği tüm giyinme kırmızı kumaştan bir ya da iki gülü gri elbisesinin kuşağına iliştirmekti. Tuvalet masasının üzerinde sonbahar çiçeklerinden yapılmış büyük bir çiçek demeti vardı. Kulağının tam üstüne, siyah saçlarının arasına kırmızı başka bir gülü takmayı denedi; bu çok hoştu ama çok koketçe olmuştu ve bu yüzden tekrar geri koydu. Koyu renk meşe kaplamalar ve tüm evin lambrileri ılık ışıkta parlıyormuş gibi görünüyordu. Değişik odalarda, holde ve hatta merdiven sahanlığının üzerinde bir çok ateş yanıyordu. Bay Preston, adımlarını işitmiş olmalıydı çünkü onu holde karşıladı ve onu, ona söylediğine göre, bir tarafında daha büyük bir oturma odasına açılan kapalı kanatlı kapılar olan küçük bir oturma odasına götürdü. Girdiği bu oda, ona biraz Hamley’i hatırlattıdikkatle korunmuş ve titizlikle temizlenmiş olan yetmiş ya da yüz yıllık sarı saten döşemeler; camlı Hint dolapları ve baharatlı kokular saçan porselen kavanozlar; babasının sabahki elbiseleriyle bütün gün olduğu gibi ciddi ve düşünceli olarak yanında durduğu parlak bir ateş vardı.</p>

    <p class="normal">Bay Preston, “Bu oda babasıyla beraber bir ya da iki günlüğüne geldiğinde Leydi Harriet’in kullandığı oda,” dedi. Ve Molly kendisi konuşmaya hazır olarak babasını kurtarmaya çalıştı.</p>

    <p class="normal">“Buraya sık gelir mi?”</p>

    <p class="normal">“Çok sık değil. Ama geldiği zaman burada olmaktan hoşlandığını zannediyorum. Belki de, Kuleler’de yaşadığı daha resmi hayattan sonra bunu makul bir değişiklik olarak görüyordur.”</p>

    <p class="normal">Molly, onu kaplayan ılık rahatlık görüntüsünü hatırlayarak, “Buranın kalmak için çok hoş bir ev olduğunu söylemeliyim,” dedi. Ama biraz onun cesaretini kırarak Bay Preston, bunu kendisi için bir övgü olarak almış gibi görünüyordu.</p>

    <p class="normal">“Senin gibi genç bir bayanın, bir bekârın evindeki uyumsuzlukları anlayabileceğinden korkuyordum. Size çok minnettarım, Bayan Gibson. Genel olarak daha çok öğle yemeğini yediğimiz odada yaşarım. Ayrıca, kitapları, kâğıtları sakladığım ve işle ilgili olarak arayanları kabul ettiğim bir çeşit aracılık bürom var.”</p>

    <p class="normal">Sonra akşam yemeği için içeri girdiler. Molly, ikram edilen her şeyin lezzetli ve mükemmel bir şekilde pişirilmiş olduğunu düşündü; ama bunlar misafirlerinden birkaç defa bu yemeğin kötü pişmiş olduğu ya da şunun özel sosunun eksik olduğu için özür dileyen; her zaman Molly’yi bu kelimeden bıktırana kadar, bekârların ev idaresinden, bekârların şusundan, bekârların busundan bahseden Bay Preston’ı tatmin etmiş görünmüyorlardı. Babasının, hâlâ devam eden ve onu sessiz hâle getiren sıkıntısı Molly’yi rahatsız etti; yine de bunu Bay Preston’dan saklamak istedi. Böylece ev sahibinin her şeyi verebileceği bir çeşit kişisel ilişkiyi yürütmeye çalışarak konuşmayı sürdürdü. Beyefendiyi ne zaman bırakacağını bilmiyordu ama babası ona bir işaret yaptı; ve onu orada yalnız bıraktığı için bir çok defa özür dileyen Bay Preston tarafından tekrar sarı renkli oturma odasına yönlendirildi. Ama o, etrafı kolaçan etmek ve odanın barındırdığı gariplikleri incelemek için kendini özgür hissederek iyi zaman geçiriyordu. Diğer şeyler arasında, iyi bir ahşap oymacılığı içine yerleştirilmiş mineli hoş minyatürlerin olduğu Louise Quianze bir dolap vardı. Oraya bir mum taşıdı ve babası ile Bay Preston içeri girdiğinde dikkatli bir şekilde bu yüzlere bakıyordu. Babası hâlâ endişeli ve tedirgin görünüyordu. Yanına geldi ve sırtını okşayıp; neyi incelemekte olduğuna baktı ve sonra sessizce ateşin yanına doğru uzaklaştı. Bay Preston mumu onun elinden aldı ve kendini hazır bir kibarlık havasıyla onun ilgisine bıraktı.</p>

    <p class="normal">“Bunun, Fransız Sarayı’nda çok güzel bir kadın olan Matmazel St Quentin olduğu söyleniyor. Bu da Madam du Barry.<a href="../Text/Untitled-1_split_063.html#footnote-256-32" id="footnote-256-32-backlink">[32]</a> Matmazel St Quentin’de bildiğin bir kişiyle olan bir benzerlik görüyor musun?” Bu soruyu sorduğunda sesini alçaltmıştı.</p>

    <p class="normal">Molly yine ona bakarak, “Hayır!” dedi. “Hayatımda bunun yarısı kadar bile güzel bir şeyi hiç görmedim.”</p>

    <p class="normal">Tekrar biraz sabırsızlıkla, “Ama bir benzerlik görmüyor musunözellikle gözlerde?” diye sordu.</p>

    <p class="normal">Molly bir benzerlik bulmaya çalıştı ve yine başarısız oldu.</p>

    <p class="normal">“Bana sürekli onuBayan Kirkpatrick’i hatırlatıyor.”</p>

    <p class="normal">Molly hevesli bir şekilde, “Öyle mi?” dedi. “Oh! Çok memnunumonu hiç görmedim bu yüzden kuşkusuz benzerliği bulamadım. O zaman onu tanıyorsunuz? Lütfen bana onu anlatın.”</p>

    <p class="normal">Konuşmadan önce bir an tereddüt etti. Gülümseyerek konuşmaya başladı:</p>

    <p class="normal">“O çok güzel; bu minyatürün onun güzelliğine yetişemediğini söylersem, bu kuşkusuz daha iyi anlaşılır.”</p>

    <p class="normal">“Ve üstelik?lütfen devam edin.”</p>

    <p class="normal">“‘Üstelik’ diyerek ne demek istediniz?”</p>

    <p class="normal">“Oh! Onun çok akıllı ve başarılı olduğunu zannediyorum.”</p>

    <p class="normal">Molly’nin sormak istediği hiçbir şekilde bu değildi; ama onun söze dökülmeyen merakının belirsiz enginliğini kelimelerle ifade etmek çok zordu.</p>

    <p class="normal">“O, doğal olarak akıllı; başarıları kendinde toplamış. Ama öyle bir büyüleyiciliği var ki, insan onu çevreleyen halenin içinde kendisinin ne olduğunu unutur. Bana tüm bunları sordunuz Bayan Gibson ve ben de size doğru bir şekilde cevap verdim; yoksa genç bir bayanı benim bir başkasına yaptığım hevesli övgülerimle ağırlamamam gerekirdi.”</p>

    <p class="normal">Molly, “Neden olmadığını anlamıyorum,” dedi. “Üstelik genel olarak bunu yapmazsanız, benim durumumda bunu yapmanız gerektiğini zannediyorum; çünkü siz bilmiyorsunuz ama okulu bitirince bizimle yaşamak için geliyor ve biz aynı yaşta sayılırız; bu yüzden neredeyse bir kız kardeşe sahip olmak gibi olacak.”</p>

    <p class="normal">Bu bilgilerin yeni bir haber olduğu Bay Preston, “Sizinle yaşayacak, öyle mi?” dedi. “Okulu ne zaman bitecek? Kesinlikle bu düğünde olacağını düşünüyordum; ama bana gelmeyeceği söylendi. Okuldan ne zaman ayrılacak?”</p>

    <p class="normal">“Sanırım bu Paskalya’da olacak. Boulogne’de olduğunu biliyorsunuz ve buraya gelmesi, onun için uzun bir yolculuk olacak; yoksa babam gerçekten onun bu düğünde olmasını çok istedi.”</p>

    <p class="normal">“Ve annesi bunu engelledi mi?anladım.”</p>

    <p class="normal">“Hayır, engelleyen annesi değildi; bunun hoş bir şey olduğunu düşünmeyen Fransız okul müdüresiydi.”</p>

    <p class="normal">“Aynı anlama gelir. Ve o Paskalya’dan sonra gelip sizinle mi yaşayacak?”</p>

    <p class="normal">“Öyle sanıyorum. Ciddi mi yoksa neşeli birisi mi?”</p>

    <p class="normal">“Onu gördüğüm kadarıyla hiçbir zaman çok ciddi değil. Sanırım onun için söylenecek kelime parlak olacak. Ona hiç yazdınız mı? Eğer yazarsanız beni ona hatırlatın ve onun hakkında sizin ve benim nasıl konuştuğumuzu anlatın.”</p>

    <p class="normal">Molly kısaca, “Ona hiç yazmadım,” dedi.</p>

    <p class="normal">Çay geldi; ve ondan sonra hepsi yatmaya gittiler. Molly, babasının, odasındaki ateşi görünce bağırdığını ve Bay Preston’ un ona şöyle cevap verdiğini duydu:</p>

    <p class="normal">“Her tür rahatlıkla ilgili güçlü isteklerim konusunda ve aynı zamanda gerek olduğunda onlarsız da yapma gücüm konusunda kendimle övünüyordum. Lordumun odunları çok bol ve senede dokuz ay yatak odamda ateş yakarak kendimi şımartıyorum; yine de soğuktan ürpermeden İzlanda’da yolculuk yapabilirdim.”</p>
  </div>

  <div class="calibre1" id="calibre_pb_28"></div>
</body>
</html>
