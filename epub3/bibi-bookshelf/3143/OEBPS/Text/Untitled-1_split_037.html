<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_36">36.Evde Diplomasi</h1>

    <p class="normal">Bay Gibson’un Toprak Sahibi’ni görmeye gittiği günün akşamı, üç kadın oturma odasında yalnızdı; çünkü Bay Gibson uzun bir tura çıkmıştı ve henüz gelmemişti. Onu akşam yemeğine beklemeleri gerekiyordu; ve onun dönüşünden bir süre sonra gerekli yeme işinden başka yapacak ya da söylenecek bir şey yoktu. Bay Gibson, dördü arasında, o gün yaptığı işten belki de en fazla tatmin olandı; çünkü Roger ile Cynthia arasındaki işlerin durumunu işittiğinden beri, Toprak Sahibi’ne yaptığı bu ziyaret aklını meşgul ediyordu. Böyle bir şey olmadığını açıkladıktan kısa süre sonra gidip bir aşk meselesini anlatmaktan hoşlanmıyordu; bu, bir çok erkeğe tatsız gelen bir şekilde yanıldığının itiraf edilmesi oluyordu. Eğer Toprak Sahibi, bu kadar kuşku duymayan ve basit bir karaktere sahip olmasaydı, gerçeklerin açıkça saklanmasından kendi sonuçlarını çıkarabilirdi ve Bay Gibson’un bu işteki masumiyetinden kuşku duyabilirdi; ama onun karakterinden dolayı böyle bir haksız değerlendirme tehlikesi yoktu. Bay Gibson yine de ateşli, aceleci bir öfkeyle uğraşması gerektiğini biliyordu ve karşılaştığından daha şiddetli bir dil bekliyordu. Cynthia’nın, annesinin ve Bay Gibson’un kendi kendine düşündüğü ve bu düşünce karşısında gülümsediği gibi, barışı sağlayan ve görüşmeyi daha sevimli yapacak olan Molly’nin, Malikâne’ye gidip, Toprak Sahibi’yle tanışması için yapılan düzenleme, Bay Gibson için büyük bir başarı gibi görünüyordu; çünkü elde ettiği başarı az bir onur değildi. Hepsi ele alındığında, önceki günlerde olduğundan daha neşeli ve yumuşak başlıydı; ve akşam yemeğinden birkaç dakika sonra, şehirdeki hastalarını görmeye gitmeden önce, oturma odasına geldiğinde sırtını ateşe vererek durup, Cynthia’ya bakarak ve onu Toprak Sahibi’ne tarif ederken ona haksızlık yapmadığını düşünerek, alçak sesle ıslık çaldı. Şimdi bu, yumuşak neredeyse ahenksiz ıslık çalış, Bay Gibson için bir kedinin mırıltısı gibiydi. Aklında merak ettiği bir konu olduğunda ya da insan akılsızlığına kızdığı zaman veya aç olduğu zaman bunu havada uçabileceğinden daha fazla yapamazdı. Molly bunu içgüdüsel olarak biliyordu ve her şeye rağmen müzik olmayan alçak ıslığı işitir işitmez, bunun farkında olmadan mutlu oldu. Ama Bayan Gibson, kocasının bu huyundan hoşlanmıyordu; bunun kibarlık olmadığını, hatta “sanatsal” bile olmadığını düşünüyordu; eğer onu bu güzel kelimeyle adlandırabilseydi bu, onun için kibarlık isteğinin yerini tutabilirdi. Bu gece, bu özellikle onu sinirlendiriyordu; ama Bay Gibson’la, Cynthia’nın nişanlanması konusunda yaptığı konuşmadan beri kendini şikâyet etmek için yeterli bir durumda hissetmiyordu.</p>

    <p class="normal">Bay Gibson konuşmaya başladı; “Evet, Cynthia; bugün Toprak Sahibi’ni gördüm ve onunla açıkça konuştum.”</p>

    <p class="normal">Cynthia hemen, gözleriyle sorgulayarak baktı ve Molly dinlemek için el işini bıraktı. Hiç kimse konuşmuyordu.</p>

    <p class="normal">“Hepiniz Perşembe günü oraya öğle yemeğine gideceksiniz; hepinizi çağırdı ve ben sizin adınıza söz verdim.”</p>

    <p class="normal">Hâlâ cevap yoktu; belki doğaldı ama sıkıcıydı.</p>

    <p class="normal">Bay Gibson, Buna memnun olacaksın, değil mi Cynthia?” diye sordu. “Biraz zor olabilir ama aranızda güzel bir anlayışın başlangıcı olmasını ümit ediyorum.”</p>

    <p class="normal">Çaba göstererek, “Teşekkür ederim!” dedi. “Amaama bu herkesin bilmesine yol açmaz mı? O gelene ya da evlilik olana kadar bilinmesini veya bundan bahsedilmesini gerçekten istemiyordum.”</p>

    <p class="normal">Bay Gibson, “Herkesin bilmesini nasıl sağlayacağını anlamıyorum,” dedi. “Eşim, arkadaşımla yemeğe gidiyor ve kızlarını da beraber götürüyorbunda bir şey yok, değil mi?”</p>

    <p class="normal">Bayan Gibson, “Gideceğimden emin değilim,” diye araya girdi. Bunu neden söylediğini bilmiyordu çünkü her zaman gitmek istemişti; ama bunu söylediği için bir süre bunda ısrar etmek; ve böyle bir kocası olduğu için, söylediği şeye bir neden bulmak zorundaydı. Sonra hızlı ve keskin soru geldi.</p>

    <p class="normal">Ona dönerek, “Neden?” diye sordu.</p>

    <p class="normal">“Oh, çünküçünkü onun, önce Cynthia’yı çağırması gerektiğini düşünüyorum; onun fakir olduğu için küçümseneceğini düşünmeye katlanamayacak kadar duyarlıyım.”</p>

    <p class="normal">Bay Gibson, “Saçmalık!” dedi. “Seni temin ederim hiçbir küçümseme olmayacak. Hiç kimseye Osborne’a bile nişandan bahsetmeyi istemiyor; senin de isteğin bu değil mi, Cynthia? Ne de oraya gittiğinizde herhangi birinize bundan bahsetmek istiyor, ama doğal olarak müstakbel geliniyle tanışmak istiyor. Eğer buraya çağrılma konusunda her zamanki yolundan çok fazla sapmasaydı…”</p>

    <p class="normal">Bayan Gibson araya girerek, “Onu, buraya çağırmak istemediğime eminim,” dedi. “Buraya geldiği tek seferde pek fazla makul değildi. Ama ben öyle bir karaktere sahibim ki, sevdiğim insanların sadece talihleri gülmediği için ihmal edilmelerine katlanamam.” Cümlesini bitirince biraz gösterişli bir şekilde içini çekti.</p>

    <p class="normal">Bay Gibson kızmıştı ama özellikle keyfi yerindeyken uzun bir tartışmaya girmek istemeyerek, “Peki o zaman gitme,” dedi.</p>

    <p class="normal">Bayan Gibson kabul etmek için bir bahane arayarak, “Bunu istiyor musun, Cynthia?” dedi.</p>

    <p class="normal">Ama kızı, bu sorunun nedeninin tamamen farkındaydı ve sakin bir şekilde cevap verdi: “Hiç istemiyorum, anne. Daveti reddetmek istiyorum.”</p>

    <p class="normal">Bay Gibson neredeyse bir daha kadınlarla ilgili, onu gelecekteki bütün aşk meselelerinden uzak tutacak hiçbir meseleye karışmamaya yemin etmeye hazır olarak, “Davet çoktan kabul edildi,” dedi. Toprak Sahibi’nin yumuşamasından etkilenmişti. Düşündüğü şeylerin diğerlerinin hoşuna gideceğinden dolayı sevinmişti ve bu, tüm bunların sonuydu!</p>

    <p class="normal">Molly, kelimeleriyle olduğu kadar gözleriyle de rica ederek, “Oh, lütfen git Cynthia!” dedi. “Git; eminim Toprak Sahibi’ ni seveceksin; orası çok güzel bir yer ve eğer gitmezsen o çok hayal kırıklığına uğrayacak.”</p>

    <p class="normal">Cynthia ağırbaşlı bir şekilde, “Gururumu kaybetmek istemem,” dedi. “Ve annemin ne dediğini duydunuz!”</p>

    <p class="normal">Bu, onun kötü niyetiydi. Aslında gitmeyi istiyordu ve aynı zamanda annesinin aklından bu olay için giyeceği elbiseyi çoktan planladığından emindi. Ama Bay Gibson, doktor olmasına rağmen, hiçbir zaman bir kadının kalbinin anatomisini öğrenmemişti. Onların söylediklerini kelimesi kelimesine el aldı ve hem Cynthia’ya hem de annesine çok kızdı; o kadar kızdı ki konuşmaya cesaret edemedi. Odadan çıkmayı düşünerek aceleyle kapıya gitti; ama eşinin sesi onu durdurdu; şöyle diyordu:</p>

    <p class="normal">“Canım, gitmemi istiyor musun? Eğer istiyorsan kendi duygularımı bir tarafa bırakacağım.”</p>

    <p class="normal">Kısa ve sert bir şekilde, “Kuşkusuz istiyorum,” dedi ve odadan çıktı.</p>

    <p class="normal">Bir kurbanın sesiyle, “O zaman gideceğim!” dedibu sözleri onun için söylemişti ama o, pek duymadı. “George’dan bir araba getirtiriz ve Thomas için bir üniforma alırız; bunu uzun zamandır istiyordum ama Bay Gibson hoşlanmıyordu. Böyle bir durumda sanırım bir şey demeyecektir. Thomas arabanın önünde gider ve…”</p>

    <p class="normal">Cynthia, “Ama anne benim de duygularım var,” dedi.</p>

    <p class="normal">“Saçmalık, çocuğum! Her şey bu kadar güzel ayarlanmışken.”</p>

    <p class="normal">Böylece kararlaştırılan gün gittiler. Bay Gibson, plan değişikliğinden ve her şeye rağmen gideceklerinden haberdardı; ama eşinin, Toprak Sahibi hakkında daha önce bildiklerinden ve onun oğlunun evliliği konusundaki isteklerinden dolayı beklediğinden çok daha nazik görünen daveti kabul edişindeki davranışından o kadar rahatsızdı ki, Bayan Gibson kocasının, ziyaretin kendisi ya da karşılaşacakları kabul konusunda ne ilgisini ne de merakını ifade ettiğini duymadı. Davetin kabul edilip edilmediği konusunda Cynthia’nın kayıtsızlığı Bay Gibson’un hoşuna gitmiyordu. Onun annesine karşı davranışlarını beğenmiyordu ve bu belirtilen kayıtsızlığın ne kadarının Bayan Gibson’un yapmacık davranışları ve sahte duygusallığını karşılamak için olduğunu anlamıyordu. Ama bu konudaki tüm rahatsızlığına rağmen, gerçekte ziyaretin nasıl gittiğini çok merak ediyordu ve ona önceki gün Hamley Malikânesi’ne yaptıkları ziyaretle ilgili soru sormak için hemen Molly’yle yalnız kalma fırsatını yakaladı.</p>

    <p class="normal">“Ve böylece her şeye rağmen dün Hamley’e gittiniz?”</p>

    <p class="normal">“Evet; senin de geleceğini düşünüyordum. Toprak Sahibi seni bekliyordu.”</p>

    <p class="normal">“İlk önce oraya gitmeyi düşündüm; ama diğer kişiler gibi fikrimi değiştirdim. Neden kadınların değişebilirliği tekellerinde tuttuklarını anlamıyorum. Peki! Nasıl gitti? Sanırım güzel oldu, çünkü dün gece hem annen, hem de Cynthia neşeliydi.”</p>

    <p class="normal">“Evet. Sevgili yaşlı Toprak Sahibi en iyi elbiselerini giymişti ve en iyi şekilde davranıyordu. Cynthia’ya karşı oldukça özenliydi ve o çok güzel görünüyordu. Onunla beraber yürüyerek, onun çiftlik ve bahçe konusunda anlattıklarını dinliyordu. Annem yorgun olduğu için içerde kaldı; böylece onlar çok iyi anlaştılar ve birbirlerini daha çok gördüler.”</p>

    <p class="normal">“Ve benim küçük kızım onların yanında yürüdü?”</p>

    <p class="normal">“Oh, evet. Biliyorsun ben neredeyse evdeydim ve üstelik kuşkusuz;” Molly kızardı ve cümleyi tamamlamadı.</p>

    <p class="normal">Babası sanki konuşmasını tamamlamış gibi, “Onu hak ettiğini düşünüyor musun?” diye sordu.</p>

    <p class="normal">“Roger’ı mı baba? Oh, o kim? Ama Cynthia çok tatlı ve çok, çok büyüleyici.”</p>

    <p class="normal">“Eğer öyle diyorsan, büyüleyici ama bir şekilde onu anlamıyorum. Bütün bu gizliliği neden istiyor? Gidip Roger’ın babasına karşı olan görevlerini yapmakta neden daha istekli değil? Bunu, sanki onun kiliseye gitmesini istemişim gibi soğuk bir şekilde karşıladı.”</p>

    <p class="normal">“Bunu soğuk bir şekilde karşıladığını sanmıyorum; ben de onu tamamen anladığıma inanmıyorum; ama aynı zamanda onu çok seviyorum.”</p>

    <p class="normal">“Uf; insanları tamamen anlamaktan hoşlanırım ama kadınlar için bunun gerekli olmadığını biliyorum. Gerçekten onu hak ettiğine inanıyor musun?”</p>

    <p class="normal">Molly, “Oh, baba,” dedi ve sonra durdu; Cynthia’nın lehinde konuşmak istiyordu ama bir şekilde bu tekrarlanan soruya karşı hoşuna gidecek hiçbir cevap oluşturamadı. Cevap alıp almamayı umursuyor görünmüyordu; çünkü kendi düşüncelerine devam etti ve sonuç olarak Molly’ye, Cynthia’nın Roger’dan haber alıp almadığını sordu.</p>

    <p class="normal">“Evet; Çarşamba sabahı.”</p>

    <p class="normal">“Onu sana gösterdi mi? Ama kuşkusuz sana göstermedi. Üstelik onun hakkında her şeyi anlatan Toprak Sahibi’nin mektubunu okudum.”</p>

    <p class="normal">Şimdi Cynthia, Molly’yi şaşırtarak eğer isterse mektubu okuyabileceğini söylemişti ve Molly, Roger’ın hatırı için onun verdiği izinden yararlanmaktan çekinmişti. Belki de onun tek bir kişiye kalbini döktüğünü ve onun sırlarını dinlemenin adil olmadığını düşünmüştü.</p>

    <p class="normal">Bay Gibson, “Osborne evde miydi?” diye sordu. “Toprak Sahibi onun eve geleceğini düşünmediğini söyledi; ama genç adam o kadar kararsız ki…”</p>

    <p class="normal">“Hayır. Hâlâ evde değildi.” Sonra Molly kıpkırmızı oldu; çünkü aniden Osborne’nun muhtemelen karısıyla varlığını kavradığı ama hakkında çok az şey bildiği ve babasının hiçbir şey bilmediği esrarengiz karısıyla olduğu aklına gelmişti. Bay Gibson endişeyle bu kızarmanın farkına vardı. Bunun anlamı neydi? Toprak Sahibi’nin değerli oğullarından birinin yasaklanmış sınıftan birisine âşık olması yeterince zordu; ve eğer Osborne ile Molly arasında yeni bir şey olursa, ne yapılmaz ve söylenmezdi. Bu yeni yaklaşım karşısında kendini rahatlatmak için hemen konuşmalıydı.</p>

    <p class="normal">“Molly, Cynthia ve Roger Hamley arasındaki bu aşk ilişkisine oldukça şaşırdımeğer tartışma hâlinde başka bir şey daha varsa, hemen dürüstçe ve açıkça bana söyle. Biliyorum bu senin cevaplandırman için utandırıcı bir soru; ama iyi nedenlerim olmasa bunu sormazdım.” Konuşurken onun elini tuttu. Molly, konuşurken yaşlarla dolan temiz, dürüst gözlerle ona baktı. Neden gözlerinin yaşardığını bilmiyordu; belki de eskisi kadar kuvvetli olmadığı içindi.</p>

    <p class="normal">“Eğer Osborne’nun beni, Roger’ın Cynthia’yı düşündüğü gibi düşündüğünü söylemek istiyorsan, tamamen yanılıyorsun baba. Osborne ve ben arkadaşız. Başka bir şey yok ve hiçbir zaman da başka bir şey olamaz. Sana anlatacaklarımın hepsi bu kadar.”</p>

    <p class="normal">“Bu, oldukça yeterli, küçüğüm. Çok rahatladım. Molly’ min henüz genç bir adam tarafından götürülmesini istemiyorum; onu çok özlerim.” Tam da o zaman, bunu tüm kalbiyle söylemekten kendini alamadı ama bu birkaç hassas kelimenin yarattığı etkiye şaşırdı. Molly kollarını onun boynuna sardı ve acı bir şekilde hıçkırmaya başlayarak, başını omzuna yasladı. Babası onun sırtını sıvazlayarak ve onu kanepeye götürerek, “Bak, bak,” dedi. “Geçecek. Bugün gerçek nedenlerden kaynaklanan yeterince gözyaşı gördüm. Onları, buna neden olmadığını ümit ettiğim evimde istemiyorum. Gerçekten önemli olan bir şey yok değil mi, canım?” diye devam etti, yüzünü görmek için onu kendinden biraz uzaklaştırarak. Gözyaşlarının arasında ona gülümsedi; ve Molly’yi bıraktığı zaman yüzüne geri dönen üzüntülü bakışı görmedi.</p>

    <p class="normal">“Hiçbir şey yok sevgili, sevgili babamşu anda hiçbir şey yok. Sana sadece kendim için sahip olmak çok büyük bir rahatlıkbu beni mutlu ediyor.”</p>

    <p class="normal">Bay Gibson, bu sözlerde ima edilen her şeyi biliyordu ve kendi hareketinden kaynaklanan işlerin durumuyla ilgili hiçbir etkili yardım olmadığını hissetti. İkisi için de daha fazla konuşmamak iyi olacaktı. Böylece kızını öptü ve şunu söyledi:</p>

    <p class="normal">“Bu doğru canım! Şimdi seni rahat bırakıyorum. Aslında dedikodu yaparak zaten çok uzun süre kaldım. Dışarı çık ve bir yürüyüş yapeğer istersen Cynthia’yı da yanına al. Ben gitmeliyim. İyi günler, küçüğüm.”</p>

    <p class="normal">Onun sıradan sözleri, Molly’nin rahatlamış olan duyguları üzerinde kanamayı durdurucu bir etki yaptı. Onların böyle yapmasını istiyordu; ona karşı göstereceği en doğru nezaketti; ama kalbinde kendini vahşi bir şekilde diğer insanların meselelerine ve işlerine atarak, yapabildiği kadar çabuk uyuşukluğa dönüştürdüğü mutlu bir sancıyla uzaklaştı.</p>
  </div>

  <div class="calibre1" id="calibre_pb_74"></div>
</body>
</html>
