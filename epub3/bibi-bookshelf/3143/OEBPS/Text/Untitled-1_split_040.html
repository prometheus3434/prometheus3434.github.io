<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_39">39.Gizlenen Düşünceler Ortaya Çıkıyor</h1>

    <p class="normal">Molly, Cynthia’yı oturma odasında, pencerenin yanında ayakta durmuş, bahçeye bakarken buldu. Molly yanına gelince konuşmaya başladı.</p>

    <p class="normal">Kollarını ona doğru uzatarak, “Oh, Molly,” dedi, “Yanımda olmana her zaman çok seviniyorum.”</p>

    <p class="normal">Cynthia’ya olan bağlılığından bilinçsiz bir şekilde tereddüt etse de, Molly’yi bundan vazgeçiren işte bu çeşitten sevgi patlamalarıydı. Aşağıdayken Cynthia’nın daha az saklanması ve bu kadar sırrının olmamasını istiyordu; ama şimdi onun, olduğundan başka bir şey olmasını istemek neredeyse vatana ihanet gibi görünüyordu. Cynthia’dan başka hiç kimse Goldsmith’ in şunu yazarken bahsettiği güce sahip değildi:</p>

    <p class="normal">Arkadaşlarını bir avcının köpeklerini yaptığı gibi dağıtıyordu,</p>

    <p class="normal">Çünkü istediği zaman onları ıslık çalarak geri çağırabileceğini biliyordu.<a href="../Text/Untitled-1_split_063.html#footnote-256-99" id="footnote-256-99-backlink">[99]</a></p>

    <p class="normal">Molly, “Biliyor musun, sanırım sana anlatacağım şeyden dolayı memnun olacaksın,” dedi. “Gerçekten Londra’ya gitmekten hoşlanacaksın, öyle değil mi?”</p>

    <p class="normal">Cynthia, “Evet, ama hoşlanmanın yararı yok,” dedi. “Tekrar başlama Molly; çünkü karar verildi; ve nedenini söyleyemem, ama gidemem.”</p>

    <p class="normal">“Sadece para yüzünden, canım. Hem babam bu konuda çok nazik. Senin gitmeni istiyor; akrabalıkları sürdürmen gerektiğini düşünüyor; ve sana on paund verecek.”</p>

    <p class="normal">Cynthia, “O ne kadar nazik!” dedi. “Ama bunu almamam lazım: Sizi yıllar önce tanımayı isterdim; şimdi olduğumdan daha farklı olurdum.”</p>

    <p class="normal">“Şimdi bunu boşver. Seni olduğun gibi seviyoruz; senin farklı olmanı istemiyoruz. Eğer bunu almazsan babamı gerçekten incitirsin. Neden tereddüt ediyorsun? Roger’ın bundan hoşlanmayacağını mı düşünüyorsun?”</p>

    <p class="normal">“Roger! Hayır, onu düşünmüyordum! Neden umursasın? Oraya gideceğim ve o daha bunu duymadan geri dönmüş olacağım.”</p>

    <p class="normal">Molly, “O zaman gidecek misin?” dedi.</p>

    <p class="normal">Cynthia bir iki dakika düşündü. Sonunda, “Evet, gideceğim,” dedi. “Bunun akıllıca olmadığını söyleyebilirim; ama bu hoş olacak ve gideceğim. Bay Gibson nerede? Ona teşekkür etmek istiyorum. O, o ne kadar nazik! Molly, sen şanslı bir kızsın!”</p>

    <p class="normal">Molly, bunun söylenmesine oldukça şaşırarak, “Ben mi?” dedi çünkü bir çok şey yanlış gidiyormuş, neredeyse hiçbir zaman düzelmeyecekmiş gibi hissediyordu.</p>

    <p class="normal">Cynthia, “İşte orada!” dedi. “Onun holde olduğunu işitiyorum.” Aceleyle aşağı indi ve ellerini Bay Gibson’un koluna koyarak, ona o kadar sıcak bir atılganlıkla, güzel ve okşayıcı bir tavırla teşekkür etti ki, eskiden onun için hissettiği kişisel hoşlanma duygusu geri döndü ve bir süre için ona karşı hissettiği hoşnutsuzluğunun nedenlerini unuttu.</p>

    <p class="normal">“Tamam, tamam!” dedi, “Yeter canım! Akrabalarınla beraber olman tamamen doğru; bu konuda söylenecek başka bir şey yok.”</p>

    <p class="normal">Cynthia, Molly’nin yanına dönünce, “Babanın, tanıdığım en büyüleyici adam olduğunu düşünüyorum,” dedi; “Bu yüzden, onun iyi düşüncelerini kaybetmekten her zaman bu kadar korkuyorum ve benden hoşlanmadığını düşündüğüm zaman kaygılanıyorum. Şimdi bu Londra ziyaretini düşünelim. Bu güzel olacak, değil mi? On paundla hazırlanabilirim; ve bir çok bakımdan Hollingford’dan uzaklaşmak rahatlatıcı olacak.”</p>

    <p class="normal">Molly oldukça hüzünlü bir şekilde, “Öyle mi olacak?” dedi.</p>

    <p class="normal">“Evet! Sizden ayrılmanın rahatlatıcı olacağını kastetmediğimi biliyorsun; bu oldukça rahatlatıcı olacak. Ama her şeye rağmen bir taşra şehri, bir taşra şehridir ve Londra da Londra’dır. Benim gerçekçiliğim karşısında gülümsemen gerekmez; her zaman M. de la Palisse’yi severim,</p>

    <p class="normal">M. de la Palisse est mort</p>

    <p class="normal">En perdant sa vie;</p>

    <p class="normal">Un quart d’heure avant sa mort</p>

    <p class="normal">Il était en vie,”<a href="../Text/Untitled-1_split_063.html#footnote-256-100" id="footnote-256-100-backlink">[100]</a></p>

    <p class="normal">diye şarkı söylüyordu, o kadar neşeliydi ki Molly’nin kafası karıştı, her zaman yaptığı gibi, sadece yarım saat önce daveti kabul etmeyi reddederkenki hüzünlü kararlığındaki ruh hâli değişmişti. Aniden Molly’nin bileğini tuttu ve oturma odasını dolduran üzeri “sanat nesneleriyle”’ (Bayan Gibson onlara böyle demekten hoşlanıyordu) kaplı olan çeşitli küçük sehpalara çarpma tehlikesine karşın, odanın içinde onunla vals yapmaya başladı. Her zamanki yeteneğiyle onlardan kaçınıyordu; ama en sonunda kapıda duran ve odadaki curcunayı seyreden, Bayan Gibson’ un şaşkınlığına şaşırarak hareketsiz durdular.</p>

    <p class="normal">“İkinizin de delirmediğini umarım! Tanrı aşkına, bütün bunlar nedir?”</p>

    <p class="normal">Cynthia ağırbaşlılıkla, “Sadece Londra’ya gideceğim için çok mutlu olduğumdan anne,” dedi.</p>

    <p class="normal">“Nişanlı bir genç kızın neşelenerek kendini kaybetmesinin doğru bir davranış olduğundan emin değilim. Benim zamanımda, sevgililerimiz yokken en büyük zevkimiz onları düşünmekti.”</p>

    <p class="normal">“Bunun sana acı verdiğini düşünüyorum; çünkü seni mutsuz yapması gereken şekilde onların uzakta olduğunu hatırlaman gerekecek. Şimdi doğrusunu söylemem gerekirse, tam bu anda Roger’la ilgili her şeyi unuttum. Bunun çok yanlış olmadığını umarım. Osborne, Roger hakkında kaygılanarak benim payıma düşeni de yapıyormuş gibi görünüyor. Dün ne kadar hasta görünüyordu!”</p>

    <p class="normal">Molly, “Evet,” dedi; “Benim dışımda birinin bunu fark etmiş olduğunu bilmiyordum. Çok şaşırdım.”</p>

    <p class="normal">Bayan Gibson, “Ah,” dedi, “O genç adamın uzun süre yaşamayacağından korkuyorumçok korkuyorum,” ve uğursuz bir şekilde başını salladı.</p>

    <p class="normal">Molly aniden oturarak hiç görünmeyen ve varlığından hiç konuşulmayan garip, esrarengiz eşini düşünerek, “Ah, eğer o ölürse ne olur?ve Roger da uzakta!” diye bağırdı.</p>

    <p class="normal">“Kuşkusuz, çok üzücü olur ve hepimizin böyle hissedeceğimizden eminim; çünkü her zaman Osborne’dan hoşlandım; gerçekte Roger benim etim ve kanım olmadan önce Osborne’dan daha çok hoşlanıyordum; ama yaşayanları unutmamalıyız, sevgili Molly,” (Molly’nin gözleri kendisine sunulan üzücü düşüncelerden dolayı gözyaşlarıyla doluyordu) “Sevgili iyi Roger’ımız eminim ki, Osborne’un yerini her şekilde doldurmak için bütün gücüyle çalışacaktır; ve evliliğinin daha fazla geciktirilmesine gerek olmayacaktır.”</p>

    <p class="normal">Cynthia hemen, “Bu, Osborne’un hayatıyla aynı şeymiş gibi konuşma, anne,” dedi.</p>

    <p class="normal">“Neden canım, bu çok doğal bir düşünce. Biliyorsun, zavallı Roger’ın adına, insan çok, çok uzun bir nişanlılık olmasını istemiyor; ben her şeye rağmen Molly’nin sorusuna cevap veriyorum. İnsan düşüncelerini söylemekten kendini alamıyor. Biliyorsun, insanlar ölüryaşlılar kadar gençler de.”</p>

    <p class="normal">Cynthia, “Eğer Roger’ın aynı düşüncelere sahip olduğundan şüphelenirsem,” dedi, “Bir daha onunla hiç konuşmam.”</p>

    <p class="normal">Molly, sırası gelince sıcak bir şekilde, “Sanki o bunu yaparmış gibi,” dedi. “Hiçbir zaman yapmayacağını biliyorsun; ve bunu ondan hayır, bir an bile beklememelisin Cynthia!”</p>

    <p class="normal">Bayan Gibson, dokunaklı bir şekilde, “Kendi adıma bunun neden zararlı olduğunu göremiyorum,” dedi. “Genç bir adam çok hasta göründüğü için bizi düşündürdüve bunun için üzüldüğüme eminim; ama hastalık çoğunlukla ölüme götürür. Eminim bunda benimle uyuşuyorsunuz. Bunu söylemenin zararı nedir? Sonra Molly, eğer o ölürse ne olacağını soruyor; ve ben onun sorusuna cevap vermeye çalışıyorum. Herhangi bir kimseden daha fazla ölümü konuşmak ya da düşünmekten hoşlanmam; ama ölümün sonuçlarının ne olacağını göremezsem aklımın bütün gücüyle kendim düşünmeliyim. Gerçekten İncil’de ya da Dua Kitabı’nın bir yerinde böyle yapmamızın emredildiğini düşünüyorum.”</p>

    <p class="normal">Cynthia, “Benim ölümümün sonuçlarını düşünüyor musun, anne?” dedi.</p>

    <p class="normal">Bayan Gibson gerçekten incinerek, “Sen gerçekten karşılaştığım en duygusuz kızsın,” dedi. “Sana kendi duygusallığımdan birazını verebilmeyi isterdim; çünkü kendi mutluluğum için gerekenden daha fazlasına sahibim. Tekrar Osborne’un görünüşünden bahsetmeyelim; bire on bahse girerim, bu geçici bir yorgunluktan ya da Roger hakkındaki bir endişeden veya belki de küçük bir hazımsızlık krizinden kaynaklanıyordur. Bunu daha ciddi bir şeye yorduğum için aptallık ettim ve sevgili baban eğer bunu yaptığımı duyarsa hoşlanmayabilir. Tıp insanları başka insanların sağlık hakkında varsayımlarda bulunmasından hoşlanmazlar; bunu kendi uzmanlık alanlarına tecavüz etmek olarak kabul ederler ve eminim çok haklıdırlar. Şimdi elbiseni düşünelim, Cynthia; paranı nasıl harcadığını, bunu bize bu kadar az nasıl gösterdiğini anlayamıyorum.”</p>

    <p class="normal">“Anne, çok ters görünecek ama Molly’ye, sana ve herkese bir kere daha anlatmalıyım ki bunu istemediğim için, bana izin verdiğimden daha fazlasını sormayın, bunu ne yaptığım konusundaki sorulara cevap vermeyeceğim.” Bunu herhangi bir saygı isteğiyle söylemedi; ama bunu, o an için annesini yatıştıran büyük bir kararlılıkla söyledi; yine de daha sonra Bayan Gibson ve Molly yalnız kaldıklarında Bayan Gibson, yorulana kadar Cynthia’nın parasıyla ne yapmış olabileceği konusundaki merakını tekrar dile getirdi. Kuşkunun orman ve vadilerindeki her zayıf varsayımı ima etti; ve o günün heyecan verici eğlencesi sona erdi. Ama o anda, kendini ortadaki pratik meseleye kaptırmıştı; ve hem annenin hem kızın doğasında olan şapka ve elbiseler konusundaki yetenek kısa zamanda plan ve zevk konusundaki bir çok pürüzlü noktayı çözdü. Sonra üçü, “yeniler kadar eskilerin de güzel görünmesi”<a href="../Text/Untitled-1_split_063.html#footnote-256-101" id="footnote-256-101-backlink">[101]</a> için çalışmaya başladılar.</p>

    <p class="normal">Geçen sonbahar, Malikâne’ye yaptığı ziyaretten beri Cynthia’nın Toprak Sahibi ile olan ilişkileri çok durağandı. O zaman onları misafirperver bir nezaketle karşılamıştı, daha sonra bu ziyaretten ve Cynthia’dan, kendine bile itiraf edemediği şekilde büyülendiğini düşünmüştü.</p>

    <p class="normal">“Yeterince güzel bir kız,” diye düşündü, “Güzel davranışları var ve yaşlı insanlardan bir şeyler öğrenmeyi seviyor, ki bu da iyi bir işaret; ama bir şekilde onun annesi olan madamı sevmedim; ama yine de o onun annesi ve kız onun kızı; yine de onunla sadece bir ya da iki kere konuştu, bunu eğer Tanrı onun yaşamasını isteseydi, küçük Fanny’miz bile yapsa hoşuma gitmezdi. Hayır, bu doğru davranış değil belki biraz eski moda ama ben doğru davranıştan hoşlanırım. Ve sonra yine söyleyebileceğim gibi, bana sahip çıktı ve küçük Molly üçümüzün yürümesi için dar olan bahçe yollarında, küçük bir köpek yavrusu gibi, arkamızdan koşmak zorunda kaldı; diğeri anlattıklarımı dinlemekle o kadar meşguldü ki Molly’yle bir kelime konuşmak için bile arkasına dönmedi. Birbirlerinden hoşlanmadıklarını söylemek istemiyorum; bu, Roger’ın sevgilisine iltimas göstermek olur ve bana çok nazik davranan ve dudaklarımdan çıkan her kelimeyi çok güzel bir şekilde dinleyen bir kızın hatasını bulmak benim için nankörlük olur. Evet! İki yılda bir çok şey olabilir! Ve çocuk bana bu konuda bir şey söylemedi. Onun kadar ciddi olacağım ve o eve dönüp bana kendisi anlatana kadar bu mesele hakkında konuşmayacağım.”</p>

    <p class="normal">Böylece Toprak Sahibi, Cynthia’nın Roger’dan haber aldığı her defasında kendisine yazdığı notlardan her zaman hoşlanmasına ve ondan gelen bu ilginin sertleştirmeye çalıştığı kalbini yumuşatmasına rağmen, en kısa bilgileri ona yazarken kendini kontrol ediyordu. Kelimeleri anlam açısından kuvvetliydi ama ifade açısından resmiydi; Cynthia onları meydana çıkaran nazik hareketten tatmin olarak bunlar hakkında fazla düşünmüyordu. Ama annesi onları eleştiriyor ve üzerinde düşünüyordu. Kendi aklından bunun eski moda bir stil olduğuna karar verince gerçeği bulduğunu ve onun, evinin ve mobilyalarının hepsinin biraz parlaklık ve cila istediğini düşünüyordu; zamanı gelince bunları alacaklarından emindikendisine “bunun zararı olmadığını” tekrarlamasına rağmen, cümlesini tümüyle bitirmekten hiç hoşlanmıyordu.</p>

    <p class="normal">Toprak Sahibi’ne dönersek. Şimdi işiyle meşgul olduğu için, eski sağlığına ve eski neşesinin bir kısmına kavuşmuştu. Eğer Osborne ona biraz yaklaşsaydı; herhâlde baba ve oğul arasındaki eski bağ yenilenebilirdi; ama Osborne ya gerçekten hastaydı ya da kötü alışkanlıklara kapılmıştı ve düzelmek için hiçbir çaba göstermiyordu. Eğer babası onu dışarı çıkmaya zorlarsa birkaç defa gururunu çiğnemiş ve ona kendisine eşlik etmesini söylemişti Osborne pencereye gitmiş, hava ya da rüzgâra kusur bulmuş ve bunu bahane ederek içerde kalıp kitap okumuştu. Evin güneşli olan tarafında Toprak Sahibi’nin, tembel ve erkeklere yakışmıyor diye düşündüğü şekilde aylak aylak oturuyordu. Yine de o zamanlar sık sık yaptığı gibi, evden ayrılma fırsatını yakalarsa heyecanlı bir enerjiyle dolardı. Havadaki bulutlar, doğu rüzgârı, havanın nemi onun için önemli olmazdı; Toprak Sahibi bu heyecanın gerçek gizli nedenini bilmediği için kafasından bunun, Osborne’nun Hamley’i ve babasının arkadaşlarının sıkıcılığından kaynaklandığını düşünüyordu.</p>

    <p class="normal">Toprak Sahibi, “Bu bir hataydı,” diye düşündü. “Bunu şimdi görüyorum. Kendim arkadaş edinmekte başarılı değildim: her zaman, Oxford’lu ve Cambridge’li erkeklerin taşralı olduğum için bana burun büktüklerini düşündüm; buna kızdım ve hiç birisiyle arkadaş olmadım. Ama oğlanlar, Rugby ve Cambridge’e gittikleri zaman beni aşağı görseler bile, kendi arkadaşları olmasına izin vermeliydim; bana yaptıkları en kötüsüydü; ve şimdi ölüm ya da bu gibi şeylerden dolayı çok az arkadaşım kaldı ve bu genç bir adama verdiğim kasvetli bir işten başka bir şey değil. Ama bunu yaptığı gibi bana açıkça göstermemeye çalışabilirdi. Olaylar karşısında sertleştim ama bu bazen beni incitiyorgerçekten. Ve o bir zamanlar babasından hoşlanırdı! Eğer toprağın drenajını bitirebilirsem ona para vereceğim ve onun Londra ya da nereye isterse oraya gitmesine izin vereceğim. Belki bu defa daha iyisini yapar ya da hepsini köpeklere yedirir; ama bu belki onun evdeki yaşlı babasını biraz daha nazikçe düşünmesini sağlaronun bunu yapmasından hoşlanırım, hoşlanırım!”</p>

    <p class="normal">Eğer Toprak Sahibi, şanssız bir anda Roger’ın Cynthia ile nişanlandığı konusundaki sırrı vermemiş; olsaydı bu uzun yalnız ilişkilerinde belki de Osborne babasına evliliğini anlatmaya ikna olurdu. Bu, yağmurlu bir Pazar öğleden sonrasında, baba ve oğul büyük boş oturma odasında birlikte otururlarken oldu: Osborne sabah kiliseye gitmemişti; Toprak Sahibi gitmişti ve şimdi Blair’in vaazlarından<a href="../Text/Untitled-1_split_063.html#footnote-256-102" id="footnote-256-102-backlink">[102]</a> birini okumaya çalışıyordu. Yemeği erken yemişlerdi; her zaman Pazarları böyle yaparlardı veya bu, ya vaaz, ya da günün ümitsiz bir şekilde yağışlı olması öğleden sonrayı onun için bitmez tükenmez bir şekilde uzun hâle getirmişti. Pazar günleri davranışlarını düzenlemek için belirli yazılı olmayan kuralları vardı. Soğuk et, vaaz okuma, akşam dualarından sonraya kadar pipo içmemek, toprağın ve ekinin durumunu mümkün olduğunca az düşünmek, günde iki kere kiliseye gitmekle uyumlu olarak içerde en iyi elbiselerini giymiş olarak saygılı bir şekilde oturmak ve cevapları görevliden daha yüksek sesle söylemek. Bugün o kadar çok yağmur yağmıştı ki öğleden sonra kiliseye gitmemişti; ama öğle uykusunun lüksünden yararlansa bile Malikâne hizmetçilerinin tarlanın yanındaki yoldan, şemsiyelerinin altında eve doğru zorlukla yürümelerini görmeden önce oldukça uzun süre geçmişti! Son yarım saattir pencerenin yanında ayakta duruyordu, elleri cebindeydi ve ağzı geleneksel ıslık çalma günahına girerek büzülüyordu ama aniden yerçekimine kapılıyorduama on keresinden dokuzunda bir esnemeyle sonuçlanıyordu. Kuşkuyla, bir kitaba gömülmüş olarak ateşin yanında oturan Osborne’a baktı. Zavallı Toprak Sahibi, çocuk hikâyesindeki bütün kuşlara ve hayvanlara gelip onunla oynamasını söyleyen ve her durumda küçük eğlencelere<a href="../Text/Untitled-1_split_063.html#footnote-256-103" id="footnote-256-103-backlink">[103]</a> vakit ayıramayacak kadar meşgul oldukları yolundaki ciddi cevabı alan küçük oğlan çocuğu gibiydi. Baba, oğlunun kitabı bırakmasını ve onunla konuşmasını istedi; çok yağmurluydu, çok sıkıcıydı ve biraz konuşma vaktin geçmesine yardımcı olacaktı! Ama arkası babasının ayakta durduğu pencereye dönük olduğu için bunun farkında değildi ve okumaya devam ediyordu. Babasının, bunun çok yağmurlu bir öğleden sonra olduğu konusundaki yorumunu onayladı ama konuyu herkes tarafından onaylanan çeşitli gerçeklere uzatmadı. Daha heyecanlı bir şey başlatılmalıydı ve Toprak sahibi böyle hissediyordu. Aklına Roger ve Cynthia arasındaki mesele geldi ve bir dakika bile düşünmeden başladı:</p>

    <p class="normal">“Osborne! Bu konudaRoger’ın ilişkisi konusunda bir şey biliyor musun?’</p>

    <p class="normal">Oldukça başarılıydı. Osborne hemen kitabını bıraktı ve babasına döndü.</p>

    <p class="normal">“Roger! Bir ilişki! Hayır! Hiç işitmedim buna inanamam yani öyle olduğunu umarım.”</p>

    <p class="normal">Ve sonra durdu; çünkü bunun Cynthia Kirkpatrick olduğu konusundaki varsayımına ihanet etmeye hakkı olmadığını düşündü.</p>

    <p class="normal">“Evet. İşte böyle. Kim olduğunu tahmin edebildin mi? Özel olarak sevdiğim biri değil aklıma gelmiyordu ama o çok güzel bir kız; ve sanırım ilk bakışta onu suçladım.”</p>

    <p class="normal">“O…”</p>

    <p class="normal">“Lafı dolandırmaya gerek yok. Çok ileri gittim, artık sana anlatabilirim. O, Bayan Kirkpatrick, Gibson’un üvey kızı. Ama bu bir nişanlanma değil, dikkat et…”</p>

    <p class="normal">“Çok memnun oldumümit ederim Roger’ı döndüğünde yine sever.”</p>

    <p class="normal">“Sevmekonu sevmemesi onun için sadece iyi bir bağ olur; eğer Roger döndüğünde aynı fikirde olursa onun sadece çok mutlu olacağına bahse girerim!”</p>

    <p class="normal">Osborne biraz incinerek. “Roger’ın bana neden anlatmadığını merak ediyorum,” dedi, şimdi kendisi düşünmeye başladı.</p>

    <p class="normal">Toprak Sahibi, “Bana da hiç söylemedi,” dedi. “Buraya gelip, şerefli bir insan gibi açıkça anlatan Gibson’du. Siz ikinizin onun kızlarıyla olamayacağını ben ona söylemiştim. Korktuğumun sen olduğunu kabul etmeliyimRoger’la da yeterince kötü ve belki de bütün bunlardan bir şey çıkmayacak; ama eğer bu sen olsaydın, Gibson’la ve bunun sürmesine izin veren hangi oğlum olursa olsun onunla ilişkimi keserdim ve bunu Gibson’a söyledim.”</p>

    <p class="normal">Osborne öfkeyle, “Sözünüzü kestiğim için özür dilerim ama her şeye rağmen kendi eşimi hiç kimse karışmadan, kendim seçme hakkımı talep ediyorum,” dedi.</p>

    <p class="normal">“O zaman kendi eşini kimse karışmadan geçindirirsin, işte o kadar; çünkü kendini daha çok memnun etmektense beni biraz memnun etmek için evlenmezsen benden bir peni bile alamazsın. Senden istediğim tek şey bu. Özellikle güzellik ya da akıllılık, piyano çalma ve bu çeşit şeyler istemiyorum; eğer Roger bu kızla evlenirse ailede bunlar yeterince olacak. Onun senden biraz büyük olmasına da aldırmam ama iyi bir aileden gelmeli ve bu eski yere ne kadar para getirirse o kadar iyi olur.”</p>

    <p class="normal">“Yine söylüyorum, baba, eşimi kendim seçerim ve hiç kimsenin dikte etme hakkını kabul etmem.”</p>

    <p class="normal">Toprak Sahibi biraz kızarak, “Peki, peki!” dedi. “Eğer ben bu meselede baba olmayacaksam, sen de oğul olmayacaksın. Yüreğimi koyduğum işte bana karşı çık ve bunu şeytanın ödeyeceğini göreceksin, işte bu kadar. Ama öfkelenmeyelim, bugün Pazar ve bu günah; üstelik hikâyemi bitirmedim.”</p>

    <p class="normal">Çünkü Osborne tekrar kitabını almıştı ve okuyormuş gibi yaparak kendi kendine öfkeleniyordu. Babasının ricası üzerine bile elinden zorlukla bıraktı.</p>

    <p class="normal">“Anlattığım gibi, ilk görüşmemizde Gibson dördünüzün arasında herhangi bir şey olmadığını ve eğer olursa bana bildireceğini söyledi; bu yüzden geldi ve bana bunu anlattı.”</p>

    <p class="normal">“Neyibunun ne kadar ileri gittiğini anlamıyorum?”</p>

    <p class="normal">Osborne’nun ses tonu, Toprak Sahibi’nin pek hoşuna gitmedi; ve oldukça öfkeli bir şekilde cevap vermeye başladı.</p>

    <p class="normal">“Emin ol, bunu sana anlattığım şeyi ayrıldığı gün, buradan gittikten sonra ve Hollingford’da Umpire’ı beklerken Roger’ın gidip bu kızla sevişmesi. İnsan bazen senin aptal olduğunu düşünüyor Osborne.”</p>

    <p class="normal">“Sadece bu ayrıntıları yeni öğrendiğini söyleyebilirim; sizi temin ederin bunlardan daha önce hiç bahsetmediniz.”</p>

    <p class="normal">“Peki; bahsedip etmediğime boş ver. Roger’ın, Bayan Kirkpatrick’le ilişkisi olduğunu ve ona bağlandığını söylediğime eminim; ve sen geri kalanını işlerin gidişatına göre anlamış olabilirsin.”</p>

    <p class="normal">Osborne nazikçe, “Belki de,” dedi. “Çok iyi bir kız gibi görünen Bayan Kirkpatrick, Roger’in sevgisine cevap verirse ne olacağını sorabilir miyim?”</p>

    <p class="normal">Toprak Sahibi somurtarak, “Yeterince hızlı bir şekilde bağlanmış olurum,” dedi. “Hamleyli bir Hamley’e hergün rastlanmaz. Şimdi sana ne olacağını anlatayım, Osborne, ortada kalan tek evlenilebilir kişi sen olacaksın ve ben eski aileyi tekrar yükseltmek istiyorum. Bu konuda bana karşı çıkma; eğer bunu yaparsan bu gerçekten kalbimi kırar.”</p>

    <p class="normal">Osborne, “Baba böyle konuşma,” dedi. “Seni minnettar bırakmak için yapabileceğim şeyi yapacağım, şu hariç…”</p>

    <p class="normal">“Senin yapman için yüreğimi koyduğum tek şey hariç.”</p>

    <p class="normal">“Peki, peki, şimdi bunu bırakalım. Şu anda benim evlenme sorunum yok. Eğer topluma takdim edilme fırsatım olsa bile sağlığım yerinde değil; toplum içine girip genç bayanlarla karşılaşma ve bunun gibi şeyler için uygun değilim.”</p>

    <p class="normal">“Yeterince çabuk bir şekilde takdim edilmen gerek. Lütfen Tanrım, bir ya da iki yıl içinde daha çok para gelsin. Ve sağlığına gelince; bütün gün ateşin başında büzülüp kalırsan ve sanki zehirmiş gibi bir maşrapa içkiden kaçınırsan nasıl iyi olabilirsin?”</p>

    <p class="normal">Osborne sanki konuşmayı bitirmek ve tekrar onu almak istermiş gibi kitabıyla oynayarak, hâlsiz bir şekilde, “Bence de öyle,” dedi. Toprak Sahibi hareketleri gördü ve bunları anladı.</p>

    <p class="normal">“Peki,” dedi, “Gidip zavallı, yaşlı Black Bess için Will’le konuşacağım. Pazar günü için sessiz bir hayvanın ağrı ve acılarıyla ilgilenmek yeterli bir iş.”</p>

    <p class="normal">Babası odadan çıktıktan sonra Osborne tekrar kitabı almadı. Onu yanındaki masaya bıraktı, koltuğunda arkaya yaslandı ve eliyle gözlerini kapattı. Sağlığı, en azından, en çok tehlikede olduğu bir çok konuda ümitsizliğe kapılmasına yol açan bir durumdaydı. Evliliğini babasından çok uzun süre saklaması bunun açıklanmasını ilk başta olduğundan çok, çok daha zor hâle getirmişti. Roger’ın desteği olmadan bunu Toprak Sahibi gibi hırslı birine nasıl açıklayabilirdi? Bu baştan çıkmayı, gizli evliliği, sonuçtaki mutluluğu ve ne yazık ki sonuçtaki acıyı nasıl anlatabilirdi? Çünkü Osborne, kendini içine düşürdüğü istenmeyen koşullar sonucunda acı çekmişti ve çekiyordu. Yapamayacağını hissettiği kuvvetli vuruş hariç, bir çıkış yolu göremiyordu. Böylece yüreği ağırlaşmış olarak yine kitabına döndü. Her şey onun yoluna çıkıyor gibi görünüyordu ve o karakter olarak engelleri aşacak kadar kuvvetli değildi. Babasından işittiklerinden sonra attığı tek açık adım, haberleri aldıktan sonraki ilk gün atla Hollingford’a gidip Cynthia ve Gibsonlar’ı görmek oldu. Uzun süredir oraya gitmemişti: kötü hava ve yorgunluk birleşerek onu engellemişti. Onları, Cynthia’nın Londra ziyaretiyle ilgili hazırlıklar ve tartışmalar içinde buldu; Osborne’nun, kardeşinin mutluluğu karşısındaki memnuniyetini nazikçe imasına cevap verecek duygusal ruh hâlinde değildi. Aslında Cynthia’nın onun bu haberi yeni aldığını ve duygularının coşkunluğunun daha geçmemiş olduğunu anlaması uzun süre sonra oldu. Fısıltıyla ve ona doğru eğilerek, “Cynthia şimdi sana Cynthia diyebilirim değil mi? bu haberlere çok memnun oldum; onları daha yeni duydum ama çok memnun oldum,’ diyerek konuşmaya başladığında o, başı hafifçe bir yana eğilmiş olarak kurdeleden bir fiyongun nasıl durduğunu düşünüyordu.</p>

    <p class="normal">“Hangi haberleri kastediyorsun?” Kendi şüpheleri vardı; ama sırrının, gerçekte bir sır olmaktan çıkıp, bir insandan diğerine geçtiğini düşünerek rahatsız oluyordu. Yine de Cyntia istediği zaman rahatsızlığını saklayabiliyordu. Gülümseyerek, “Beni neden şimdi Cynthia diye çağırmaya başlıyorsun?” diye devam etti. “Biliyor musun, korkunç kelime dudaklarının arasından daha önce çıkıverdi.”</p>

    <p class="normal">Onun nazik tebriklerinin böyle hafife alınması, duygusal bir ruh hâlinde olan Osborne’un hiç hoşuna gitmedi ve bir iki dakika sessiz kaldı. Sonra Cynthia, kurdeleden yaptığı fiyongu bitirerek ona döndü ve annesi ile Molly arasındaki konuşmadan yararlanmak isteyerek, hızlı hızlı alçak sesle konuşmaya devam etti:</p>

    <p class="normal">“Sanırım tam şimdi bu güzel küçük konuşmayı neden yaptığını tahmin edebilirim. Ama sana söylenmemesi gerektiğini biliyor musun? Ve üstelik işler tamamen bir bir nişan resmiyetinde olmadı. O bunu böyle yapmadı. Şimdi daha fazlasını söyleyemem; ve sen de söylememelisin. Lütfen bilmemen gerektiğini hatırla: Bu benim sırrım ve ben özellikle bunun konuşulmamasını istiyorum; bunun anlatılmasından hoşlanmıyorum. Of, suyun küçük bir delikten sızması gibi oluyor!”</p>

    <p class="normal">Sonra konuşmayı genelleştirerek diğer ikisinin konuşmasına katıldı. Osborne tebriğinin başarısız olmasından oldukça rahatsız olmuştu. Kendi kendine, aşık bir kızın büyük sevinç dolu itirafları ve sempati duyan bir sırdaşın memnuniyeti diye düşündü. Cynthia’nın karakterini çok az biliyordu. Duygularını göstermesi istendiğinden ne kadar şüphelenirse o kadar az gösterirdi ve onun duyguları genel olarak iradesinin kontrolü altındaydı. Gelip onu görmek için bir çaba göstermişti. Şimdi sandalyesinde arkasına yaslandı; yorgundu ve biraz neşesizdi.</p>

    <p class="normal">Bayan Gibson yumuşak, yatıştırıcı davranışlarıyla onun yanına gelerek, “Zavallı, sevgili genç adam,” dedi; “Ne kadar yorgun görünüyorsunuz! Biraz kolonya alıp alnınıza sürmek ister misiniz? Bu bahar havası bana da dokunuyor. Sanırım İtalyanlar buna “primavera”<a href="../Text/Untitled-1_split_063.html#footnote-256-104" id="footnote-256-104-backlink">[104]</a> diyor. Ama hassas bünyeler için çok yorucu, derecedeki değişkenliğin yanı sıra bunun etkileri de var. Sürekli nefesimin kesilmesine yol açıyor; ama o zaman çok duyarlı oluyorum. Sevgili Leydi Cumnor, benim bir derece gibi olduğumu söylerdi. Ne kadar hasta olduğunu işittiniz mi?”</p>

    <p class="normal">Osborne pek fazla umursamadan, “Hayır,” dedi.</p>

    <p class="normal">“Oh, evet, şimdi daha iyi; ama onun hakkındaki kaygı beni de etkiledi: Kuşkusuz görevlerimden dolayı burada kaldım ama bütün haber kaynaklarından uzaktım ve bir sonraki görevin ne olabileceğini bilmiyordum.”</p>

    <p class="normal">Osborne biraz daha sempatik hâle gelerek, “O zaman o neredeydi?” dedi.</p>

    <p class="normal">“Kaplıcadaydı. Çok uzakta! Üç günlük yolda. Durumu düşünebiliyor musunuz? Benim yaptığım gibi yıllarca onunla yaşamak; benim gibi aileye bağlı olmak.”</p>

    <p class="normal">Molly masum bir şekilde, “Ama Leydi Harriet son mektubunda onun yıllardır olduğu gibi kuvvetli olmasını ümit ettiklerini yazıyordu,” dedi.</p>

    <p class="normal">“Evet Leydi Harriet kuşkusuz, Leydi Harriet’i tanıyan herkes bilir ki, onun cümlelerine güvenmek için onun huyu çok iyimserdir. Tümüyle ele alındığında yabancılar her zaman Leydi Harriet’e inanır o düşünmeden hareket eder; ama söylediklerinin yarısını söylemek istemez.”</p>

    <p class="normal">Cynthia kısaca, “Bu durumda öyle yaptığını umalım,” dedi. “Şimdi Londra’dalar ve Leydi Cumnor yolculukta yorulmamış.”</p>

    <p class="normal">Bayan Gibson başını sallayarak ve “diyorlar” sözünü vurgulayarak, “Öyle diyorlar,” dedi. “Belki ben çok endişeleniyorum ama ben istiyorum ki kendim görebilmek ve değerlendirebilmek istiyorum. Endişemi yatıştırmamın tek yolu bu. Neredeyse bir ya da iki gün için, sadece onu kendi gözlerimle görmek amacıyla seninle gelmeyi düşüneceğim. Senin yalnız yolculuk etmenden de hoşlanmıyorum. Bunu düşüneceğiz ve eğer buna karar verirsek Bay Kirkpatrick’e yazarsın ve önerirsin. Ona endişemi anlatabiliriz ve sadece iki gece için senin yatağını paylaşırım.’</p>
  </div>

  <div class="calibre1" id="calibre_pb_80"></div>
</body>
</html>
