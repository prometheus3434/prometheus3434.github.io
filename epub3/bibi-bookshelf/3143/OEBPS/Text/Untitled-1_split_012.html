<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_11">11.Arkadaş Olmak</h1>

    <p class="normal">Bay Gibson, Cynthia Kirkpatrick’in, annesinin düğününde bulunmak için İngiltere’ye döneceğine inanıyordu; ama Bayan Kirkpatrick’in böyle bir niyeti yoktu. Genel olarak dendiği gibi kararlı bir kadın değildi ama bir şekilde hoşlanmadığı, kaçındığı ve sevdiği şeyleri yapmaya ya da sahip olmaya çalışırdı. Zaten ne zaman ve nasıl evleneceği konusunda yönlendirilmiş olduğu konuşmada, Bay Gibson’un, Molly ve Cynthia’nın iki nedime olması önerisini sessizce dinlemiş olmasına rağmen, yine de onun için solgun gelinin, annesinin yanında, genç kızının güzelliğini ortaya koymasının ne kadar uygunsuz olacağını hissetmişti; ve düğün için ileri düzenlemeler daha belirgin hâle gelince, kendi aklında Cynthia’nın Boulogne’deki okulunda sakince kalmasının daha iyi olacağını düşündü.</p>

    <p class="normal">Bayan Kirkpatrick, Bay Gibson’la nişanlanmasının ilk gecesinde tamamen hızlı bir evlilik bekleyerek yatağa gitmişti. Buna, okul işletmenin esaretinden kurtulma olarak bakıyordu: Ev kirası ve vergileri, yiyeceği, temizliği ve gerekli hocaları ödemeye ancak yetecek kadar öğrencisi olan, kâr getirmeyen bir okuldu. İşlerini halletmek ve elbiselerini toplamak dışında Ashcombe’a geri dönmek için bir neden görmüyordu. Bay Gibson’un isteğinin, evliliğin çabuk olması için baskı yapmak ve onun ağır okul işini sürdürmemesi ama onu şimdi ve sonsuza kadar bırakması için ısrar etmek olacağını ümit ediyordu. Hatta aklında onun için çok hoş, çok ateşli bir konuşma hazırladı. Öğrencilerin ebeveynlerine okulu sürdürmeyi düşünmediğini ve kızlarının eğitimi için yaz ortası tatillerinden biri olan son hafta içinde, başka bir yer bulmalarını söyleme konusunda ona baskın çıkmak ve sahip olması gerektiğini hissettiği vicdani duyguları yıkmak için oldukça yeterli kuvvetteydi.</p>

    <p class="normal">Ertesi sabah kahvaltıda Leydi Cumnor, iki orta yaşlı aşığın düzenlemeleri ve işleri konusunda karar vermeye başladığı zaman bu, Bayan Kirkpatrick’in planları üzerinde daha çok bir soğuk duş etkisi yaptı.</p>

    <p class="normal">“Kuşkusuz okulunu bir anda bırakamazsın, Clare. Düğün Noel’den önce olmaz ama bu çok iyi olacak. Biz hepimiz Kuleler’de olacağız; ve çocuklar için, Ashcombe’a gidip seni evlenmiş görmek çok hoş bir eğlence olacak.”</p>

    <p class="normal">“Sanırım korkarım Bay Gibson’un çok uzun süre beklemekten hoşlanacağına inanmıyorum; erkekler bu şartlar altında sabırsız olurlar.”</p>

    <p class="normal">“Ah, saçmalık! Lord Cumnor, seni kiracılarına tavsiye etmişti ve onların herhangi bir sıkıntıya düşmelerinden hoşlanmayacağından eminim. Bay Gibson bunu bir anda görecektir. O, anlayışlı bir adamdır yoksa bizim aile doktorumuz olamazdı. Şimdi küçük kızın hakkında ne yapacaksın? Henüz karar vermedin mi?”</p>

    <p class="normal">“Hayır. Dün çok az zaman var gibi görünüyordu ve insan heyecanlandığı zaman herhangi bir şeyi düşünmek çok zor oluyor. Cynthia neredeyse on sekiz yaşında, eğer Bay Gibson isterse, bir mürebbiye olacak kadar büyüdü, ama isteyeceğini sanmıyorum. O çok cömert ve nazik.”</p>

    <p class="normal">“Peki! Bugün bazı işlerini halletmen için sana izin vermem gerek. Onu duygusallık için harcama, bunun için çok yaşlısın. Birbirinizi açık bir şekilde anlayın; bu uzun bir hayat boyunca sizin mutluluğunuz için olacak.”</p>

    <p class="normal">Böylece onlar, bir ya da iki şey konusunda açık bir anlaşmaya vardılar. Bayan Kirkpatrick’i ümitsizliğe düşürmesine rağmen Bay Gibson’un, öğrencilerinin ebeveynlerinin güvenini sarsmayla ilgili olarak Leydi Cumnor’dan daha fazla fikre sahip olmadığını gördü. Kendi evinde, yeni eşinin koruması altında olana kadar Molly’ye ne olacağı konusunda gerçekten ciddi bir kayba uğramış olmasına rağmen ve evle ilgili kaygıları onu her geçen gün daha çok rahatsız etmesine rağmen, okulu onun hatrına doğru olandan bir hafta daha önce kapatması için onu ikna etmeyi düşünmeyecek kadar onurluydu. İkna etme işinin ne kadar kolay olacağını bile görmüyordu. Bütün çekici numaralarıyla onu, düğünün Mikail yortusunda olması için sabırsızlanmaya yönlendiremedi.</p>

    <p class="normal">“Hyacinth, bir kere benim eşim evimin hanımı zavallı küçük Molly’nin annesi ve koruyucusu olunca, bunun bana ne kadar rahatlık ve ferahlık vereceğini sana anlatamam; ama senin insanlarla daha önce yaptığın anlaşmalara karışmayacağım. Bu doğru olmaz.”</p>

    <p class="normal">“Teşekkür ederim, benim aşkım. Ne kadar iyisin! Bir çok erkek sadece kendi isteklerini ve çıkarlarını düşünür! Eminim benim sevgili öğrencilerimin ebeveynleri sana hayran olacaklaronların çıkarlarını bu kadar düşündüğün için oldukça şaşıracaklar.”</p>

    <p class="normal">“O zaman onlara söyleme. Hayran olunmaktan nefret ederim. Neden başka bir tane bulmak için zamanları olana kadar okulu devam ettirmenin senin fikrin olduğunu söylemiyorsun?”</p>

    <p class="normal">Her şeyi göze alarak, “Çünkü değil,” dedi. “Seni mutlu etmeye can atıyorum; evini senin için bir dinlenme ve rahat etme yeri yapmayı istiyorum; ve senin tatlı Molly’ne, onun annesi olduğum zaman yapmayı ümit ettiğim gibi, sevgi göstermek istiyorum. Bana ait olmayan bir fazileti kendime alamam. Kendim için konuşmam gerekirse, “İyi insanlar Mikail yortusuna kadar kızlarınız için bir okul bulunçünkü o zamandan sonra gitmem ve başkalarını mutlu etmem gerekecek,” derdim. Kasım’daki uzun at yolculuklarını düşünmeye dayanamıyorumgece ıslak olarak eve geleceksin ve sana bakacak kimse olmayacak. Oh! Eğer bunu bana bırakacak olursan, ebeveynlere, kızlarını kalbi orada olmayan birinin bakımından uzaklaştırmalarını önerirdim. Mikail yortusundan önce herhangi bir zamana izin veremesem de bu adil ya da doğru olmaz eminim bana ısrar etmeyeceksinsen çok iyisin.”</p>

    <p class="normal">“Peki, onlara doğru davrandığımızı kabul edeceklerini düşünüyorsan, bütün kalbimle Mikail yortusu olmasını istiyorum. Leydi Cumnor ne der?”</p>

    <p class="normal">“Oh! Ona senin hizmetçilerinle olan sorunlarından ve Molly’den dolayı, onunla mümkün olan en kısa sürede yeni bir ilişki kurmak çok arzu edilen bir şey olacak beklemeyi sevmeyeceğinden korktuğumu anlattım.”</p>

    <p class="normal">“Kuşkusuz; öyle olacak. Zavallı çocuk! Nişanlanma haberinin onu ürkütmüş olmasından korkuyorum.”</p>

    <p class="normal">Bay Gibson’un duyarlılık ve sevgisinde, kızının geride kalmasını istemeyerek Bayan Kirkpatrick, “Cynthia da bunu derinden hissedecek,” dedi.</p>

    <p class="normal">Bay Gibson, kalbinin sakınmasız sıcaklığıyla, “Düğüne gelmesini sağlayalım! O ve Molly nedime olmalılar,” dedi.</p>

    <p class="normal">Bu plan, Bayan Kirkpatrick’e tamamen uymadı; ama kabul edilebilir bir bahane bulana kadar ona karşı çıkmamanın en iyisi olduğunu düşündü ve belki de gelecekteki koşullarda bazı nedenler doğal olarak ortaya çıkacaktı; sadece gülümsedi ve yumuşak bir şekilde elinde tuttuğu eli sıktı.</p>

    <p class="normal">Kuleler’de beraber geçirecekleri günün bitmesini en çok isteyenin Bayan Kirkpatrick mi, yoksa Molly mi olduğu bir soruydu. Bayan Kirkpatrick, bir sınıf olarak kızlardan oldukça bıkmıştı. Hayatının bütün denemeleri bir şekilde kızlara bağlıydı. Bir mürebbiye olduğunda çok gençti ve gittiği ilk yerde, öğrencileriyle yaptığı mücadelelerde üstün geldi. Görünüş ve davranışlarındaki zarafet, karakter ve kazanımlarından çok başarıları, iyi “durumları” elde etmeyi onun için diğerlerinden daha kolay hâle getirdi ve bazı yerlerde en sevilen kişi oldu; ama hâlâ sürekli olarak yaramaz ya da inatçı, veya çok vicdanlı ya da sert değerlendirmelerde bulunan, meraklı ve dikkatli kızlarla karşılaşıyordu. Ve tekrar Cynthia doğmadan önce, üç ya da dört akrabası ölürse onun bir baronet olması olasılığını düşünerek, bir erkek için can atmıştı; ve bir erkek yerine, al sana, o bir kızdı! Ne olursa olsun, kızlara karşı “hayatının baş belaları” olarak özetlenecek olan hoşnutsuzluluğuyla birlikte (ve onun nefreti Ashcombe’da “genç bayanlar” için bir okul işlettiği gerçeğiyle azalmadı) temel olarak gözlerinde kendine hayran olduğunu okuduğu, siyah saçlı, uykulu bir çocuk olarak hatırladığı yeni üvey kızına karşı, gerçekten olabildiğince nazik olmak istiyordu. Bayan Kirkpatrick, Bay Gibson’u temel olarak, kendi hayatını kazanma mücadelesinden yorulduğu için kabul etti; ama kişisel olarak onu sevdihatta onu kendi ağır biçiminde sevdi ve onun kızına karşı iyi olmaya karar verdi ama sanki onun oğluna karşı iyi olması daha kolaymış gibi hissetti.</p>

    <p class="normal">Molly kendini, bildiği şekilde destekliyordu. Kuleler’e giderken sürekli, “Harriet gibi olacağım. Diğerlerini düşüneceğim. Kendimi düşünmeyeceğim,” diye tekrarlıyordu. Ama günün sona ermesini istemekte bir bencillik yoktu ve bunu yürekten istiyordu. Bayan Hamley onu oraya arabayla gönderdi, araba bekleyecek ve gece onu geri getirecekti. Bayan Hamley, Molly’nin iyi bir izlenim bırakmasını istiyordu ve hazırlanmadan önce gelip kendini göstermesi için onu çağırttı.</p>

    <p class="normal">“İpekli elbiseni giymebeyaz müslin elbisen en iyisi, canım.”</p>

    <p class="normal">“İpekli elbisem uygun değil mi? O tamamen yeni! Buraya geleceğim için aldım.”</p>

    <p class="normal">“Yine de, sana en iyi uyanın beyaz müslin elbisen olduğunu düşünüyorum.” Bayan Hamley’in aklında, “Ne olursa olsun da, o çirkin ekoseli ipekli olmasın,” düşüncesi vardı; ve onun sayesinde Molly, Kuleler’e küçük bir antika gibi görünerek ama eski moda da olsa, tamamen bir hanımefendi gibi gitti. Babası onu orada karşılayacaktı; ama hastaları tarafından alıkonulmuştu ve Bayan Kirkpatrick’le kendisi karşılaşmak zorunda kaldı. Kuleler’deki son üzücü günün anısı aklında sanki dünmüş gibi tazeydi. Bayan Kirkpatrick, olabildiği kadar okşayıcıydı. İlk selamlaşmalar bittikten sonra kütüphanede beraber otururken, Molly’nin elini ellerinde tuttu. Onu zaman zaman okşamaya devam ediyordu ve onun kızaran yüzüne bakarken, sevecen bir memnuniyetle anlaşılmaz sesler çıkarıyordu.</p>

    <p class="normal">“Ne gözler! Aynı sevgili babanınki gibi! Birbirimizi ne kadar çok seveceğizdeğil mi, canım? Onun hatrı için!”</p>

    <p class="normal">Molly, cesur bir şekilde, “Deneyeceğim,” dedi; ve sonra cümlesini bitiremedi.</p>

    <p class="normal">Bayan Kirkpatrick, yumuşak bir şekilde onun buklelerinden birini beyaz şakağından kaldırarak, “Ve aynı güzel siyah bukleli saçları almışsın,” dedi.</p>

    <p class="normal">Molly “Babamın saçları beyazlıyor,” dedi.</p>

    <p class="normal">“Öyle mi? Hiç görmedim. Hiçbir zaman da görmeyeceğim. Benim için her zaman erkeklerin en yakışıklısı olacak.”</p>

    <p class="normal">Bay Gibson, gerçekten çok yakışıklı bir adamdı ve bu övgü Molly’nin çok hoşuna gitti; ama şunu söylemekten kendini alamadı:</p>

    <p class="normal">“Yine de yaşlanacak ve saçı beyazlayacak. Sanırım yine yakışıklı olacak ama genç olmayacak.”</p>

    <p class="normal">“Ah! İşte bu, aşk. O her zaman yakışıklı olacak, bazı insanlar her zaman öyledir. Ve o, seni çok seviyor, canım.” Molly’ nin yüzü kızardı. Bu yabancı kadından kendi babasının sevgisinin teminatını istemiyordu. Kızmaktan kendini alamadı; bütün yapabildiği sessiz durmak oldu. “Senden nasıl bahsettiğini bilmiyorsun; senden “küçük hazinesi” diye bahsediyor. Bazen neredeyse kıskanıyorum.”</p>

    <p class="normal">Molly elini çekti ve kalbi sertleşmeye başladı; bu konuşmalar onun için çok kulak tırmalayıcıydı. Ama dişlerini sıktı ve “iyi olmaya” çalıştı.</p>

    <p class="normal">Molly’nin gözlerindeki bulutu görerek, “Onu çok mutlu etmeliyiz. Evde onu rahatsız edecek çok şey olmasından korkuyorum; ama şimdi onların hepsini uzaklaştıracağız. Bana onun sevdiği ve sevmediği şeyleri anlatmalısın,” dedi, “Kuşkusuz sen bunları bilirsin.”</p>

    <p class="normal">Molly’nin yüzü biraz açıldı; kuşkusuz biliyordu. Onu bu kadar uzun süre, herkesten daha iyi anladığına inanmaksızın seyretmemiş ve sevmemişti; ama nasıl onunla evlenmeyi isteyecek kadar Bayan Kirkpatrick’i sevmiş olması onun bilinçsiz olarak anlaşılmaz olarak kabul ettiği, çözülmemiş bir sorundu. Bayan Kirkpatrick devam etti: “Her erkeğin sevdiği ve sevmediği şeyler vardır, en akıllısının bile. En önemsiz şeylerden bile ölçüsüz şekilde rahatsız olan bazı beyefendileri tanıyorum; bir kapıyı açık bırakmak ya da çay tabağına çay damlaması veya bükülerek giyilmiş bir atkı. Çünkü,” diye devam etti sesini alçaltarak, “Lord Hollingford’un ayakkabılarını holdeki iki paspasa birden silmediği için bir daha çağırılmadığı bir ev biliyorum! Şimdi bana, sevgili babanın bu gibi durumlarda en sevmediği şeyleri anlatmalısın ve ben bunlardan kaçınmaya çalışayım. Onu hoş tutmakta benim küçük arkadaşım ve yardımcım olmalısın. Onun en küçük isteklerini bile yerine getirmek benim için büyük bir zevk olacak. Benim elbisem hakkında daen çok hangi renkleri sever? Onun onaylayacağı bakış açısıyla gücümün yettiği her şeyi yapmak istiyorum.”</p>

    <p class="normal">Molly bütün bunlardan mutlu oldu ve her şeye rağmen belki de babasının gerçekten kendisi için iyi bir şey yapmış olduğunu düşünmeye başladı. Eğer onun yeni mutluluğuna yardımcı olabilirse bunu yapmalıydı. Böylece çok dürüst bir şekilde, Bay Gibson’un istekleri ve davranışları konusunda düşünmeye; onu evde en çok rahatsız eden şeyleri bulmaya çalıştı.</p>

    <p class="normal">“Sanırım,” dedi, “Babam bir çok konuda özel bir şey istemez; ama akşam yemeklerimizin zamanında eve geldiği zaman tamamen hazır olmamasının onu huzursuz ettiğini düşünüyorum. Görüyorsunuz her zaman uzun yolculuklara çıkıyor; eve gelmek için uzun bir yolculuk daha yapıyor ve akşam yemeğini yemesi için sadece yarım saati bazen de sadece çeyrek saati oluyor.”</p>

    <p class="normal">“Teşekkür ederim, benim canım. Dakiklik! Evet; bu bir ev için büyük bir şeydir. Ashcombe’da benim genç bayanlarıma uygulamak zorunda kaldığım da bu. Zavallı, sevgili Bay Gibson’ un bu kadar çok çalıştıktan sonra akşam yemeğinin hazır olmamasına sinirlenmesine şaşmamalı!”</p>

    <p class="normal">“Eğer hazır olursa, babam onun ne olduğuna aldırış etmez. Eğer ahçı akşam yemeği için ekmek ve peynir gönderirse, onu bile yer.”</p>

    <p class="normal">“Ekmek ve peynir! Bay Gibson peynir mi yiyor?”</p>

    <p class="normal">Molly, masum bir şekilde, “Evet; onu çok sever,” dedi. “Başka hiçbir şey istemeyecek kadar yorgun olduğunda kızarmış peynir yediğini biliyordum.”</p>

    <p class="normal">“Ah! Ama canım bunu değiştirmeliyiz. Babanın peynir yediğini düşünmekten hoşlanamam; bu kötü kokulu, bayağı bir şey. Ona bir omlet ya da daha zarif bir şey yapacak bir ahçı almalıyız. Peynir sadece mutfağa uyar.”</p>

    <p class="normal">Molly “Babam onu çok sever,” diye ısrar etti.</p>

    <p class="normal">“Ah! Ama biz onu bundan kurtarmalıyız. Peynirin kokusuna dayanamam; ve beni rahatsız ettiği için üzüleceğinden eminim.”</p>

    <p class="normal">Molly sessizdi; babasının sevdiği ya da sevmediği şeyleri anlatmakta çok titiz olmanın iyi olmadığını keşfetti. Bunları bulmayı, Bayan Kirkpatrick’in kendisine bırakması daha iyiydi. Rahatsız edici bir duraklama oldu; ikisi de söyleyecek uygun bir şey bulmaya çalışıyorlardı. En sonunda Molly konuştu. “Lütfen! Cynthia kızınız hakkında bir şeyler öğrenmekten çok hoşlanacağım.”</p>

    <p class="normal">“Evet, ona Cynthia de. Sevimli bir isim değil mi? Cynthia Kirkpatrick. Benim eski ismim olmasına rağmen çok sevimli değil. Hyacinth Clare. İnsanlar bana çok uyduğunu söylerdi. Bir beyefendinin 53. alayda bir teğmendi bu konuda yaptığı bir akrostişi sana göstermem lazım. Oh! Birbirimize söyleyecek çok şeyimiz olduğunu görüyorum!”</p>

    <p class="normal">“Ama Cynthia?”</p>

    <p class="normal">“Ah, sevgili Cynthia. Ne bilmek istiyorsun, canım?”</p>

    <p class="normal">“Babam onun bizimle yaşayacağını söyledi! Ne zaman gelecek?”</p>

    <p class="normal">“Oh, bu nazik babanın sevimliliği değil mi? Başka bir şey düşünmüyordum ama Cynthia eğitimini tamamladığı zaman bir mürebbiye olacak; bunun için yetiştirildi ve büyük avantajları var. Ama iyi, sevgili Bay Gibson bunu duymadı. Dün okulu bitirince gelip bizimle oturmasını söyledi.”</p>

    <p class="normal">“Okulu ne zaman bitirecek?”</p>

    <p class="normal">“İki yıl gitti. Gelecek yazdan önce bırakmasına izin vermem gerektiğini sanmıyorum. Fransızca öğrenmesinin yanı sıra, İngilizce öğretiyor. Gelecek yaz eve gelecek ve o zaman mutlu bir dörtlü olmayacak mıyız?”</p>

    <p class="normal">Molly, “Öyle umarım,” dedi.</p>

    <p class="normal">Bayan Kirkpatrick’in, evliliğinin ima edilmesinden ne kadar hoşlanacağını bilmeyerek ürkek bir biçimde, “Ama düğüne gelecek değil mi?” diye devam etti.</p>

    <p class="normal">“Baban ona gelmesi için yalvardı; ama tamamen karar vermeden önce bunu biraz daha düşünmeliyiz. Yolculuk büyük bir masraf!”</p>

    <p class="normal">“Size benziyor mu? Onu görmeyi çok istiyorum.”</p>

    <p class="normal">Molly’nin saçına dokunarak ve ona duygusal bir hatırlama ifadesiyle bakarak, “İnsanlar onun çok güzel olduğunu söylüyor. Parlak renkler içinde, herhâlde benim gibi bir şey. Ama ben tam şu anda en çok siyah saçlı yabancı güzelliğini seviyorum,” dedi.</p>

    <p class="normal">Cevabın Bayan Kirkpatrick’i ondan çok uzağa sürükleyeceğinden korkarak Molly, “Cynthiaçok akıllı ve başarılı mı?” diye sordu.</p>

    <p class="normal">“Öyle olmalı; onun en iyi hocalar tarafından eğitilmesi için çok fazla para harcadım. Ama çok geçmeden sen onu göreceksin ve korkarım şimdi Leydi Cumnor’a gitmemiz lazım. Seni tamamen kendime ayırmam çok büyüleyiciydi ama Leydi Cumnor’ın şimdi bizi beklediğini biliyorum ve seni onun sana dediği gibi müstakbel kızımı görmek için çok meraklanıyor.”</p>

    <p class="normal">Molly, Bayan Kirkpatrick’i, Leydi Cumnor’ın oturduğu sabah odasına doğru takip ettiLeydi Cumnor biraz rahatsızdı çünkü tuvaletini her zamankinden erken yapmıştı. Clare içgüdüsel olarak bu gerçeğin farkında değildi ve bu yüzden Molly’yi denetim için bir çeyrek saatten beri getirmemişti. Her küçük hadise, iyileşen bir hastanın gününde bir olaydır ve bir süre önce himaye edici bir değerlendirmeyle karşılanan Molly, şimdi eleştiri ile karşılaşmak zorundaydı. Bir birey olarak, Leydi Cumnor’ ın karakteri hakkında hiçbir şey bilmiyordu; sadece yaşayan bir kontesi; hayır, dahası Hollingford’un “kontesini” görüp, onun tarafından görüleceğini biliyordu.</p>

    <p class="normal">Bayan Kirkpatrick, onu, Leydi Cumnor’ın huzuruna eliyle yönlendirdi ve takdim ederken şunu söyledi: “Sevgili küçük kızım, Leydi Cumnor!”</p>

    <p class="normal">“Şimdi Clare, bana saçma şeyler söyleme. Henüz senin kızın değil ve hiç olmayabilirduyduğum nişanlanmaların üçte biri evlenmeyle sonuçlanmadı. Bayan Gibson, babanın hatrı için seni gördüğüme çok memnunum; ama seni daha iyi tanıyınca umarım bu memnuniyetim, senin kendinden dolayı olacak.”</p>

    <p class="normal">Molly çok kalpten bir şekilde koltukta dimdik oturan, uzanmaya hazırlanan ve böylece bu katı davranışı daha etkili hâle getiren bu sert görünüşlü kadın tarafından daha iyi tanınmamayı ümit etti. Leydi Cumnor şans eseri Molly’nin sessizliğini, onaylayan bir alçakgönüllülük olarak kabul etti ve daha sonraki küçük bir inceleme duraklamasından sonra konuşmaya devam etti.</p>

    <p class="normal">“Evet, evet, onun bakışlarını sevdim. Ondan bir şey yapabilirsin. Kaliteli bir çok genç insanı eğitmiş olan bir bayanın, tam büyüdüğün sırada her zaman senin yanında olması senin için de bir avantaj olacak, canım. “Sana ne söyleyeceğim, Clare!” Aklına yeni bir düşünce gelmişti. “Sen ve o birbirinizi daha iyi tanımalısınızşu anda birbiriniz hakkında bir şey bilmiyorsunuz; Noele kadar evlenmeyeceksin ve seninle beraber Ashcombe’ a gelmesi kadar iyi ne olabilir? Sürekli olarak seninle olur ve yalnız bir çocuk için iyi bir şey olan, senin genç insanlarının arkadaşlığının avantajlarından yararlanır! Bu büyük bir plan; onu düşündüğüm için çok memnunum!”</p>

    <p class="normal">Şimdi, Leydi Cumnor’un iki dinleyicisinden hangisinin, ondan kaynaklanan bu fikir karşısında daha çok rahatsız olduğunu söylemek zordu. Bayan Kirkpatrick, zamanından önce üvey kızının kendisine ayakbağı olmasını istemiyordu. Eğer Molly onun ev arkadaşı olursa, küçük arkaplan tasarruflarına elveda ve kendi içinde yeterince masum olan bir çok küçük şımarıklıklara daha ciddi bir elveda demesi gerekecekti; ama Bayan Kirkpatrick’in önceki yaşamı bunları, açıklanması gereken günahlar olarak görmesine yol açıyordu. Ashcombe kütüphanesinden alınan sayfalarını bir makasla çevirdiği, kirli, sayfaları bükülmüş neşeli kitap; şimdi Leydi Cumnor’un huzurunda dümdüz ve dimdik oturduğu kendi evinde de kullandığı uzanma kanepesi; yalnız akşam yemeği için kendine ikram ettiği çerez ve küçük lezzetli yiyeceklereğer Molly, Leydi Cumnor’un planladığı gibi, onun öğrencisi, salonunda yatan kişi ya da misafir olarak gelirse, bu ya da buna benzer bir çok hoş şey bitecekti. Clare birya da iki şeye içgüdüsel olarak karar verdi: Mikail yortusunda evlenecekti ve Molly’yi Ashcombe’a götürmeyecekti. Ama önerilen plan dünyadaki en büyüleyici planmış gibi hoş bir şekilde gülümsedi. Tüm bu zaman boyunca, zavallı beyni, daha ileriki zamanlarda kullanması gereken nedenler ya da bahaneler bulmak için bin dereden su getiriyordu. Ama Molly onu bu dertten kurtardı. Onun ağzından çıkan kelimelerin üçünden en çok hangisinin şaşırtmış olduğu bir soruydu. Konuşmak istemiyordu ama kalbi çok doluydu ve neredeyse kendi düşüncelerinden habersizken, kendini şunları söylüyorken buldu:</p>

    <p class="normal">“Bunun iyi olacağını düşünmüyorum. Leydi hazretleri, bundan hoşlanmıyorum demek istedim; bu beni, bu birkaç ay boyunca babamdan uzaklaştıracak. Sizi seviyorum,” diye gözlerinde yaşlarla devam etti; ve Bayan Kirkpatrick’e dönerek elini en sevimli ve en güvenli hareketle müstakbel üvey annesinin elinin içine koydu. “Sizi sevmek için çok çalışacağım ve sizi mutlu etmek için her şeyi yapacağım; ama onunla geçireceğim bu küçük zaman parçasında beni babamdan uzaklaştırmamalısınız.”</p>

    <p class="normal">Bayan Kirkpatrick, elinin içine konmuş olan eli okşadı ve Leydi Cumnor’un planına karşı konuştuğu için kıza minnettar kaldı. Ama Clare, Leydi Cumnor konuşana ve ipucu verene kadar kendi kelimeleriyle Molly’yi desteklemek için fazlasıyla isteksizdi. Ama Molly’nin küçük konuşmasında ya da doğrudan davranışında öyle bir şey vardı ki, Leydi Cumnor’ı o anki ruh hâlinde kızdırmaktan çok eğlendirdi. Belki de günlerdir birlikte kapalı kaldığı ipeksilikten bıkmıştı.</p>

    <p class="normal">Gözlüklerini taktı ve konuşmadan evvel ikisine de baktı. Sonra şöyle söyledi: “Benim sözüme karşı, genç bayan! Çünkü Clare, senden önce işin gelir! Ama söylediklerinde bir çok doğru nokta yok değil. Onun yaşında bir kız için, babası ile arasına bir üvey annenin girmesi, uzun vadede bunun yararları ne olursa olsun, çok tatsız bir durum olmalı.”</p>

    <p class="normal">Molly önerilen planın dert olacağını kolayca kavradığı için, neredeyse katı, yaşlı kontesle arkadaş olabileceğini hissetti. Ama başkalarını düşünme konusunda yeni edindiği istekten dolayı, Bayan Kirkpatrick’in incineceğinden korkuyordu. Dış işaretlerin gösterdiği kadarıyla korkmasına gerek yoktu çünkü bayanın güzel, gül gibi dudaklarındaki gülümseme hâlâ duruyordu ve elinin yumuşak bir şekilde okşanması hiç durmamıştı. Molly ona daha çok baktıkça, Leydi Cumnor da onunla daha çok ilgileniyordu ve Molly’nin bakışı, onun altın çerçeveli gözlüklerinin üzerinde sabit kalmıştı. Bir çeşit sorgulamaya başladı: Kontesten daha aşağı düzeyde bir bayanın sormaktan kaçınacağı ama kaba bir şekilde sorulmayan bir dizi açık sözlü sorulardı.</p>

    <p class="normal">“On altı yaşındasın, değil mi?”</p>

    <p class="normal">“Hayır; on yedi yaşındayım. Doğum günüm üç hafta önceydi.”</p>

    <p class="normal">“Aynı şey, düşünmeliydim. Hiç okula gittin mi?”</p>

    <p class="normal">“Hayır, hiç! Bildiğim her şeyi Bayan Eyre öğretti.”</p>

    <p class="normal">“Hımm. Bayan Eyre senin mürebbiyen sanırım. Babanın bir mürebbiye tutabileceğini düşünmezdim. Ama kuşkusuz kendi işlerini daha iyi bilir.”</p>

    <p class="normal">Molly, babasının akıllılığı konusunda biraz duyarlılık göstererek, “Kuşkusuz, leydi hazretleri,” diye cevap verdi.</p>

    <p class="normal">“Herkesin kendi işini en iyi şekilde bilmesi doğal bir şeymiş gibi “kuşkusuz” diyorsun. Sen çok gençsin, Bayan Gibsonçok. Benim yaşıma gelmeden önce daha iyi öğreneceksin. Mürebbiyen olduğu için, sana müzik ve kürelerin kullanımı, Fransızca ve her zamanki becerilerin öğretildiğini zannediyorum. Böyle bir saçmalık işitmedim!” diye sert bir hareket yaparak devam etti. “Tek bir kız! Eğer yarım düzine olsaydı bunda bir anlam olabilirdi.”</p>

    <p class="normal">Molly konuşmadı ama sessiz durmak için çok büyük bir çaba sarfetti. Bayan Kirkpatrick elini, düşüncesiz bir şey söylemesini engellemek için yeterli miktarda bir sempatiyi ifade etmeyi umarak her zamankinden daha ısrarla okşuyordu. Ama okşama, Molly için yorucu hâle geldi ve sadece onu sinirlendirmeye başladı. Hafif bir şekilde sabırsızlık belirtisi göstererek, elini Bayan Kirkpatrick’in elinden çekti.</p>

    <p class="normal">Bay Gibson’un geldiği duyrulduğu zaman, genel olarak barışın sağlanmış olması belki de bir şanstı. Bir erkek ya da kadın topluluğuna, karşı cinsten birinin girişinin, ruh hâllerinin küçük uyumsuzluklarını ve huzursuzluklarını nasıl yatıştırdığını görmek yeterince gariptir. Durum şimdi böyleydi. Bay Gibson içeri girince, leydi gözlüğünü çıkardı ve saçının tepesini düzeltti; Bayan Kirkpatrick kıpkırmızı olarak ayağa kalkmayı başardı ve Molly’ye gelince, yüzü mutlulukla parladı, beyaz dişleri ve sevimli gamzeleri bir manzaradaki güneş ışığı gibi ortaya çıktı.</p>

    <p class="normal">Kuşkusuz ilk selamlaşmadan sonra, leydi hazretlerinin doktoruyla özel bir görüşme yapması gerekiyordu ve Molly ile müstakbel üvey annesi, ormandaki iki bebek gibi, kolları birbirlerinin beline sarılı olarak ya da el ele bahçelerde dolaştılar. Bayan Kirkpatrick böyle sevgi ifadelerinde aktifti, Molly pasifti ve kendini utangaç ve yabancı hissediyordu; çünkü, ona karşı kalbinin atılgan bir hoş karşılama duymadığı bir insandan bir okşama aldığında, herhangi bir insanı rahatsız eden, özel bir çeşit utangaç alçakgönüllülüğe sahipti.</p>

    <p class="normal">Sonra erken akşam yemeği geldi; Leydi Cumnor kendisininkini hâlâ mahkûm olduğu odasının sessizliğinde aldı. Yemek sırasında bir ya da iki kere Molly’nin aklından, babasının orta yaşlı bir sevgili olarak durumunun, servis yapan erkeklere, Bayan Kirkpatrick’in şefkatli konuşmaları ve imalarıyla yaptığı gibi, bu kadar açık gösterilmesinden hoşlanmadığı düşüncesi geçti. Konuşmalardan, pembe duygusallığın her rengini çıkarmaya ve onu gerçeklikle sınırlamaya çalışıyordu. Bayan Kirkpatrick grubun ilerideki ilişkileri konusunda bir bağ kurarak, bu tip şeylerde devam ettiği zaman onları en gerçekçi biçimde göstermekte ısrar ediyordu; ve bu, adamlar odadan çıktıktan sonra bile devam ediyordu. Betty’nin söylediğini işittiği eski bir şiir, Molly’nin aklından hiç çıkmıyor ve onu rahatsız ediyordu:</p>

    <p class="normal">İki birliktir,</p>

    <p class="normal">Üç değersizdir.</p>

    <p class="normal">Ama bu garip evde nereye gidebilirdi? Ne yapmalıydı? Bu merak krizinden ve soyutlanmadan, babasının sözleriyle uyandıLeydi Cumnor’un bu planı hakkında ne düşünüyorsun? Biz evlenene kadar sana, Molly’yi bir ziyaretçi olarak Ashcombe’ a götürmeni önerdiğini söylüyor.”</p>

    <p class="normal">Bayan Kirkpatrick’in yüzü asıldı. Molly, Leydi Cumnor’ un önünde yaptı gibi tekrar doğrusunu söyleyecek kadar iyi olsaydı! Ama öneriyi babası yaptıysa bu kızına, ne kadar büyük de olsa yabancı bir kadının yaptığından daha değişik bir açıdan gelecekti. Molly hiçbir şey demedi; sadece solgun, özlemli ve tedirgin görünüyordu. Bayan Kirkpatrick kendisi için konuşmak zorundaydı.</p>

    <p class="normal">“Bu muhteşem bir plan olacaktı, sadeceevet! Bunu neden yapmamamız gerektiğini biliyoruz, değil mi, canım? Ve onu üzmekten korktuğumuz için babana anlatmayacağız. Hayır! Sevgili Bay Gibson, sanırım onu seninle birlikte bırakmam, bu son bir iki haftada seni tamamen ona bırakmam lazım. Onu uzaklaştırmak zalimlik olacak.”</p>

    <p class="normal">Bay Gibson sabırsızlıkla, “Ama biliyorsun canım, Molly’ yi şu anda neden evde bırakamadığımı sana anlattım,” dedi. Çünkü müstakbel eşini tanıdıkça, onun bütün zayıf yanlarıyla birlikte, daha sonra Bay Coxe’la olacak olan böyle maceralarla Molly’nin arasında durabileceğini hatırlamanın gerekli olduğunu o kadar çok hissediyordu. Böylece Bayan Kirkpatrick’in aynaya benzeyen aklının düz yüzeyinden herhangi bir iz bırakmadan kayıp giderken, atmış olduğu adımın iyi nedenlerinden biri her zaman onun yanındaydı. Bay Gibson’un tedirgin yüzünü görünce, o şimdi bunu hatırladı.</p>

    <p class="normal">Ama babasının bu son sözlerine karşı Molly’nin düşünceleri neydi? Ondan saklanan ama bu yabancı kadına anlatılan bir sebeple evden gönderilmişti. İkisi arasında mükemmel bir güven var mıydı ve o hep dışarıda mı kalacaktı? O ve onunla ilgili şeyler nasıl olduğunu bilmemesine rağmen gelecekte onlar arasında tartışılacak ve o karanlıkta mı bırakılacaktı? Keskin bir kıskançlık sancısı onu çok kederli hâle getirdi. Şimdi Ashcombe’a ya da herhangi bir yere gidebilirdi. Kendininkinden çok başkalarının mutluluğunu düşünmek çok iyiydi; ama bu, onu oluşturan sıcak sevgisini, gerçek isteklerini bırakarak kendi bireyselliğinden vazgeçmek anlamına gelmiyor muydu? Yine de bu duygusuzlukta onun tek tesellisi yatıyordu ya da öyle görünüyordu. Bu labirentlerde gezerken konuşmanın nasıl devam ettiğini zorlukla izleyebiliyordu; birlik olan iki kişi arasında tamamen bir güven varsa, diğeri dışarıda bırakılırsa, üçüncü kişi gerçekten “değersizdi”. Gerçekten mutsuzdu ve babası bunu farketmiş gibi görünmüyordu; yeni planlarıyla ve müstakbel yeni eşiyle meşguldü. Ama o, gerçekten bunu fark etti ve küçük kızı için gerçekten üzüldü; sadece eğer Molly’yi şimdiki düşüncelerini sözlere dökerek ifade etmesi için yönlendirmezse, ev halkının gelecekteki uyumu için daha büyük bir şans olduğunu düşündü. Hissettiği sempatiyi göstermeyerek duyguları bastırmak onun genel planıydı. Yine de gitmek zorunda olduğu zaman Molly’nin elini tuttu ve Bayan Kirkpatrick’in yaptığından farklı bir şekilde elini tutmaya devam etti; ona iyi günler derken sesi çocuğuna karşı yumuşadı ve (onun için olağan olmayan şekilde) “Tanrı seni korusun, çocuğum,” kelimelerini ekledi.</p>

    <p class="normal">Molly, gün boyunca cesur bir şekilde dayanmıştı; öfkesini, tiksintisini, rahatsızlığını ya da pişmanlığını göstermemişti; ama bir kere Hamley’in arabasında kendi kendine kalınca gözyaşlarına boğuldu ve Hamley köyüne ulaşana kadar ağladı. Sonra yüzüne bir gülümseme yerleştirmek ve üzüntünün diğer izlerini silmek için boşuna uğraştı. Sadece merdivenlerden çıkıp farkedilmeden kendi odasına gitmeyi ve görülmeden önce gözlerini soğuk suyla yıkamayı ümit ediyordu. Ama Malikâne’nin kapısında, akşam yemeğinin ardından bahçede dolaştıktan sonra dönen ve misafirperver bir şekilde onun inmesine yardım etmek isteyen Toprak Sahibi ve Roger’a yakalandı. Roger hemen durumu gördü ve şöyle söyledi:</p>

    <p class="normal">“Annem son bir saattir senin geri dönmeni bekliyordu.” Oturma odasına doğru yol gösterdi. Ama Bayan Hamley orada değildi; Toprak Sahibi araba sürücülerinden biriyle bir at hakkında konuşmak için durmuştu; ikisi yalnızdı. Roger şunu söyledi:</p>

    <p class="normal">“Korkarım, çok zor bir gün geçirmişsin. Seni birkaç kere düşünmüştüm; çünkü bu yeni ilişkilerin ne kadar zor olduğunu biliyorum.”</p>

    <p class="normal">Molly, “Teşekkür ederim,” dedi, dudakları titriyordu ve tekrar ağlama noktasındaydı. “Ne söylediğinizi hatırlamaya ve daha çok diğerlerini düşünmeye çalıştım ama bazen bu çok zor; bunu biliyorsunuz, değil mi?”</p>

    <p class="normal">Ciddi bir şekilde, “Evet,” dedi. Verdiği öğütleri aklında tutmuş olduğunu ve onlara uygun davranmaya çalıştığını basit bir şekilde itiraf etmesi onu sevindirdi. O çok genç bir erkekti ve dürüst bir şekilde gururu okşandı; belki de bu, onu başka öğütler vermeye itti ve bu defa buna açıkça sempati karışmıştı. Onun güvenini kaybetmek istemiyordu; böyle sade bir kızın bunu kolayca yapabileceğini hissediyordu; ama güvenmeyi öğrendiği birkaç ilkeyi ona söyleyerek ona yardım etmek istedi. “Bu zor,” diye devam etti, “Ama zaman geçtikçe bunun için daha çok mutlu olacaksın.”</p>

    <p class="normal">Molly başını sallayarak, “Hayır, olmayacağım!” dedi. “Kendimi öldüreceğim zaman zaten şimdiki kadar sıkıcı olacak. Sadece bunu yapmak ve diğer insanların sevdiği gibi olmak için yaşayacağım. Bunun sonunu görmüyorum. Hiç yaşamam daha iyi. Ve senin söylediğin mutluluğa gelince, bir daha hiç mutlu olmayacağım.”</p>

    <p class="normal">Söylediği şeyde bilinçsiz bir derinlik vardı. Roger, o an nasıl cevap vereceğini bilemedi; on yedi yaşındaki kızın bir daha hiç mutlu olamayacağı konusundaki iddiasına karşılık, kendini öne sürmesi daha kolaydı.</p>

    <p class="normal">“Saçmalık. Belki on yıl sonra bu meseleye çok basit bir şeymiş gibi bakıyor olacaksınkim bilir?”</p>

    <p class="normal">“Sanırım aptalca görünüyor; belki de bir süre sonra tüm dünyevi uğraşlarımız bize aptalca görünecek; belki de şimdi meleklere öyle görünüyordur. Ama biliyorsun, biz kendimiziz ve bu, şimdiki zaman; çok, çok uzakta olan gelecek zaman değil. Ve biz, herşeyin gönderildiği sonları görerek kendimizi teselli edecek olan melekler değiliz.”</p>

    <p class="normal">Daha önce onunla konuşurken hiç bu kadar uzun cümleler kurmamıştı; ve bunu söylediği zaman, sürekli birbirlerine bakarak ayakta dururken gözlerini onunkilerden uzaklaştırmamış olmasına rağmen biraz kızardı; neden olduğunu söyleyemezdi. Ne de Roger onun basit ifadeli yüzüne bakınca neden üzerine ani bir keyif geldiğini kendine anlatabilirdive bir an için onun üzüntülü kararlılığı konusundaki acıma duygusu içinde onun söylediği şeylerin anlamını kaybetti. Bir an sonra yine kendisi oldu. Sadece yirmi bir ya da yirmi iki yaşındaki en akıllı, en mantıklı gençlerden biri için, on yedi yaşındaki bir kızın onu akıl hocası olarak görmesi hoş bir şeydi.</p>

    <p class="normal">“Biliyorum, anlıyorum. Evet; şimdi bununla başa çıkmalıyız. Metafiziğe girmemize izin verme.” Molly bunu duyunca gözlerini açtı. Ne olduğunu bilmeden metafizik mi konuşuyordu? “İnsan sadece teker teker, ufak ufak karşılaşılacak bir sürü sıkıntıyı bekler. Ah, işte annem! Sana benim yapabileceğimden daha iyi anlatacaktır.”</p>

    <p class="normal">Ve baş başa görüşme üçlü hâle geldi. Bayan Hamley uzandı; bütün gün boyunca iyi değildi Molly’yi özlemiş olduğunu söyledi ve şimdi Kuleler’de kızın yaşadığı tüm macerayı dinlemek istiyordu. Molly, kanepenin baş tarafına yakın bir tabureye oturdu. Önce engel olmamak için bir kitap alıp okumaya çalışan Roger, kısa süre sonra sadece okuyormuş gibi yaptığını keşfetti. Molly’nin küçük öyküsünü dinlemek çok ilginçti ve üstelik eğer ihtiyacı olduğu zaman ona yardım edebilecekse, onun içinde bulunduğu durumun tüm koşullarını tanıması onun görevi değil miydi?</p>

    <p class="normal">Ve böylece Molly’nin, Hamley’deki geri kalan tüm zamanı boyunca devam ettiler. Bayan Hamley duygularına katıldı ve ayrıntıları dinlemekten hoşlandı. Fransızlar’ın dediği gibi, onun sempatisi ayrıntıyı, Toprak Sahibi’ninki ise, bütünü göz önünde tutuyordu. Onun açıkça görülen kederinden dolayı üzülüyordu ve Molly onları ilk ziyarete geldiğinde, Bay Gibson’un tekrar evlenmesi olasılığından bahsetmiş olmakla buna sebep olmakta bir payı varmış gibi, neredeyse kendini suçlu hissediyordu. Karısına bir çok defa şöyle dedi:</p>

    <p class="normal">“Hay Allah, o ilk gün akşam yemeğinde, o şanssız sözleri hiç söylememiş olmayı isterdim. Onları nasıl karşıladığını hatırlıyor musun? Olan şeyler için bir kehanet gibi, değil mi? O günkünden daha solgun görünüyor ve o günden beri düzgün olarak yemek yediğini zannetmiyorum. Gelecekte söylediklerime daha çok dikkat etmeliyim. Ama Gibson hem kendisi hem onun için yapabileceği en iyi şeyi yapıyor. Ona daha dün bunu söyledim. Ama küçük kız için çok üzgünüm. Bu konudan hiç bahsetmemiş olmayı isterdim! Ama bu bir kehanet gibi, değil mi?”</p>

    <p class="normal">Roger, mantıklı ve doğru bir teselli yöntemi bulmak için çok çalıştı; çünkü o da kendi tarzında, cesur bir şekilde kendi özel kederine rağmen annesinin hatrı için neşeli olmaya çalışan kız için üzülüyordu. Sanki yüksek ilkelerin ve asil ana kuralların hemen bir iş yapması gerekiyormuş gibi hissetti. Ama yapmadılar çünkü her zaman tüm iyi önerilere ve yüksek emirlere söylenmeden anlaşılan bir direnç gösteren, miktarı başka biriyle ölçülemeyen belirsiz miktarda bireysel deneyim ve duygu vardır. Ama Akıl Hocası ve onun Telemakus’u<a href="../Text/Untitled-1_split_063.html#footnote-256-27" id="footnote-256-27-backlink">[27]</a> arasındaki bağ kuvvetleniyordu. Onu kötü düşüncelerden çıkarıp kişisel şeylerden başka ilgilere yönlendirmeye çalışıyordu; ve yeterince doğal olarak kendi ilgi duyduğu nesneler hazır olarak elindeydi. Molly, Roger’ın ona iyi geldiğini hissetti; neden ve nasıl olduğunu bilmiyordu; ama onunla konuştuktan sonra her zaman başına ne gelirse gelsin, iyilik ve huzura kavuşmak için bir ipucu bulduğunu hayal ediyordu.</p>
  </div>

  <div class="calibre1" id="calibre_pb_24"></div>
</body>
</html>
