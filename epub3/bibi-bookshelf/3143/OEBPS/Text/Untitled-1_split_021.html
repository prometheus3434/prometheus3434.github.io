<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_20">20.Bayan Gibson’un Ziyaretçileri</h1>

    <p class="normal">Bir gün Bay Preston, Molly’yi çok şaşırtarak, ziyaretçi olarak geleceğini bildirdi. Bayan Gibson ve o oturma odasında beraberce oturuyorlardı; kapı açılıp, isim bildirildiğinde ve genç adam içeri girdiğinde Cynthia şehre alışverişe gittiği için dışarıdaydı. İçeri girişi, Molly’nin düşünebileceğinden daha fazla karışıklık yaratmışa benziyordu. Onu ve babasını Ashcombe Manor Malikânesi’nde kabul ettiği aynı kolaylık ve güven havasıyla içeri girdi. Binici elbisesiyle, açık havada yaptığı yolculuktan sonra oldukça yakışıklı görünüyordu.Ama onu görünce, Bayan Gibson’un düz kaşları biraz çatıldı. Onu kabul edişi çoğunlukla diğer ziyaretçilere yaptığından biraz daha soğuktu. Yine de onda, Molly’yi biraz şaşırtan düzeyde bir heyecan vardı. O odaya girdiğinde Bayan Gibson hiç bitmeyen el işiyle uğraşıyordu; ama bir şekilde onu kabul etmek için ayağa kalkarken iplik sepetini düşürdü ve Molly’nin ona yardım etme önerisini kabul etmeyerek ziyaretçisine oturmasını söylemeden önce, bütün makaraları kendisi topladı. Bay Preston şapkası elinde, Molly’nin hissetmediğini düşündüğü, el işinin toplanmasıyla ilgilenerek ayakta durdu; bütün bu süre boyunca gözleri odada dolaşıyordu ve düzenlemedeki ayrıntıları not alıyordu.</p>

    <p class="normal">Sonunda oturdular ve konuşma başladı.</p>

    <p class="normal">“Bayan Gibson, evlendiğinizden beri bu Hollingford’a ilk gelişim; yoksa kuşkusuz saygılarımı sunmak için daha çabuk gelirdim.”</p>

    <p class="normal">“Ashcombe’da çok meşgul olduğunuzu biliyorum. Uğrayacağınızı ummuyordum. Lord Cumnor Kuleler’de mi? Bir haftadan beri leydi hazretlerinden haber almamıştım.”</p>

    <p class="normal">“Hayır! Hâlâ Bath’de kalıyormuş gibi görünüyor. Ama ondan bana Bay Sheepshanks için belirli bir mesaj veren bir mektup almıştım. Korkarım Bay Gibson evde değil?”</p>

    <p class="normal">“Hayır. Çok zaman dışarıda, neredeyse her zaman diyebiliriz. Onu bu kadar az göreceğim konusunda bir fikrim yoktu. Bir doktorun eşi çok yalnız bir hayat sürüyor, Bay Preston!”</p>

    <p class="normal">Molly’ye doğru eğilerek, “Bayan Gibson gibi bir arkadaş her zaman yanınızdayken sanıyorum siz yalnızım diyemezsiniz,” dedi.</p>

    <p class="normal">“Ah ama kocası uzakta olduğu zaman bunu bir eş için söyleyebilirim. Zavallı Bay Kirkpatrick, eğer ben her zaman onunla gitmezsem hiç mutlu olmazdıbütün yürüyüşlerinde, bütün ziyaretlerinde onunla olmamdan hoşlanırdı. Ama Bay Gibson, bir şekilde onun yolunu keseceğimi düşünüyor.”</p>

    <p class="normal">Molly, “Black Bess’in üzerinde atın terkisinde oturabileceğini zannetmiyorum, anne,” dedi. “Ve bunu yapamazsan kötü yollarda ki turları sırasında onunla beraber gidemezsin.”</p>

    <p class="normal">“Ama bir kupa arabası alabilir! Bunu hep söylüyorum. Ve sonra onu akşam ziyaretleri için kullanabilirim. Gerçekten Hollingford Yardım Balosu’na gitmememin nedenlerinden biri buydu. Angel’dan buraya kirli arabayla gelemezdim. Gelecek kış için babanı harekete geçirmeliyiz Molly; bu senin için zor olmaz ve…”</p>

    <p class="normal">Aniden kendini toparladı ve kabalığının farkına varıp varmadığını anlamak için kaçamak bir şekilde Bay Preston’a baktı. Kuşkusuz farkına varmıştı ama bunu göstermeyecekti. Molly’ye döndü ve şunu söyledi:</p>

    <p class="normal">“Daha önce hiç yardım balosuna gittiniz mi, Bayan Gibson?”</p>

    <p class="normal">Molly, “Hayır!” dedi.</p>

    <p class="normal">“Zamanı geldiğinde bu sizin için büyük bir zevk olacak.”</p>

    <p class="normal">“Emin değilim. Eğer bir çok arkadaşım olsaydı hoşuma giderdi ama korkarım çok insan tanımıyorum.”</p>

    <p class="normal">“Ve genç erkeklerin güzel kızlarla tanıştırılmak için kendi yolları ve araçları olmadığını mı zannediyorsunuz?”</p>

    <p class="normal">Bu, Molly’nin daha önce de hoşlanmadığı konuşmalarından biriydi; ve bu konuşma kişisel bir övgü yapmak istediğini göstererek iyi terbiye almamış bir şekilde yapıldı. Molly sanki bunu işitmemiş gibi davrandı ve el işine devam ederek gösterdiği ilgisiz tavrından dolayı kendinden memnun kaldı.</p>

    <p class="normal">“Yalnızca ilk gittiğin baloda senin partnerlerinden biri olmayı ümit edebilirim. Danslar için taleplere boğulduğun zaman, bu şeref için ilk başvurunun benim olduğunu hatırlayın.”</p>

    <p class="normal">Molly yere doğru bakarken, onun ileri doğru eğildiğini ve bir cevap almakta kararlıymış gibi göründüğünü algılayarak, “Kendimi önceden bağlamayı seçmem,” dedi.</p>

    <p class="normal">Soğuk bir şekilde Bayan Gibson’a hitap ederek, “Genç bayanlar işlerinde alçakgönüllü olsalar bile gerçekten her zaman çok dikkatlidir,” diye cevap verdi. “Bayan Gibson’un çok arkadaşının olmadığı değerlendirmesine rağmen, bir taneye kesinlikle sahip olmayı reddediyor. Sanırım o zamana kadar Bayan Kirkpatrick dönmüş olacaktır?”</p>

    <p class="normal">Bu son sözleri daha önce kullandığı tonda söyledi, ama Molly’nin içgüdüsü onun böyle yapmak için bir çaba sarfettiğini söylüyordu. Ona baktı. Neredeyse bu soruya cevap almayı umursamıyormuş gibi şapkasıyla oynuyordu. Yine de yüzünde yarım bir gülümsemeyle duyarlı olarak dinliyordu.</p>

    <p class="normal">Bayan Gibson biraz kızardı ve tereddüt etti:</p>

    <p class="normal">“Evet; kuşkusuz. Kızım sanırım gelecek kış bizimle olacak; ve bizimle dışarı çıkacağını söyleyebilirim.”</p>

    <p class="normal">Molly kendi kendine, Bay Preston’un şaşırmasına memnun olarak, “Neden Cynthia’nın şimdi burada olduğunu söyleyemiyor?” diye sordu.</p>

    <p class="normal">O hâlâ gülümsüyordu; ama bu defa sanki, “Umarım ondan iyi haberler almışsınızdır?” diye sormuş gibi ona bakıyordu.</p>

    <p class="normal">“Evet; çok. Bu arada eski arkadaşlarımız Robinsonlar nasıllar? Ashcombe’da bana gösterdikleri nezaketi sık sık düşünüyorum! Sevgili iyi insanlar, onları tekrar görebilmeyi isterdim.”</p>

    <p class="normal">“Nazik sorularınızı kesinlikle onlara anlatacağım. Sanırım onlar çok iyiler.”</p>

    <p class="normal">Tam bu anda Molly, ön kapının tanıdık tıkırtı ve açılma sesini duydu. Bunun Cynthia olması gerektiğini biliyordu. Bayan Gibson’un kızının nerelerde olduğunu, Bay Preston’dan saklamasına yol açan esrarengiz bir nedenin bilincinde olarak; kötü niyetle onu şaşırtmak isteğiyle odadan çıkıp, Cynthia’yı merdivenlerde karşılamak için kalktı; ama kaybolan iplik makaralarından biri onun elbisesine ve ayaklarına dolanmıştı. Kendini ayağına dolaşan şeylerden kurtaramadan, Cynthia oturma odasının kapısını açmıştı. Annesine, Molly’ye ve Bay Preston’a bakarak orada duruyordu, ama içeri girmiyordu. Girişinin ilk anında parlak olan rengi, bakınca soldu. Genellikle yumuşak ve ciddi olan gözleri güzel gözleri ateşle dolmuş gibi görünüyordu. Öne gelmeye ve hepsi ona değişik duygularla bakan üçü arasında yerini almaya karar verince, kaşları çatıldı. Sakin ve yavaş bir şekilde ileri doğru yürüdü; Bay Preston onu karşılamak için bir ya da iki adım attı. Elini uzatmıştı ve yüzünün tüm ifadesi arzulu bir memnuniyet içeriyordu.</p>

    <p class="normal">Ama o, ne uzanan elin, ne de ona uzattığı sandalyenin farkında olmadı. Pencerelerin birinin önündeki kanepeye oturdu ve Molly’yi çağırdı.</p>

    <p class="normal">“Satın aldıklarıma bak,” dedi. “Bu yeşil kurdelenin metresi on dört peni, bu ipekli üç şilin,” ve sanki bütün dünyası buymuş; annesine ve onun ziyaretçisine verecek dikkati yokmuş gibi, kendini bu ufak tefek şeyler hakkında konuşmaya zorlayacak şekilde devam etti.</p>

    <p class="normal">Bay Preston, bu ipucunu yakaladı. O da, günün haberlerinden ve yerel dedikodulardan bahsettiama zaman zaman ona bakan Molly, onun yakışıklı bakışlarıyla tümüyle bozularak kinci hâle gelen, bastırılan öfkenin kötü ifadesiyle neredeyse dehşete düşmüştü. Tekrar bakmak istemedi; ayrı bir konuşma yürütmeye çalışan Cynthia’nın çabalarına destek oldu. Yine de sanki Cynthia’nın kabalığını örtmek ve mümkünse onun öfkesini küçümsemek için, Bayan Gibson’un artan medeni tarzını işitmeden edemedi. Sanki konu onu alıkoymakmış gibi sürekli konuşuyordu; bu arada Cynthia gelmeden önce sanki ona gitme fırsatını tanıyormuş gibi, konuşmada duraklamalar olmasına izin vermişti.</p>

    <p class="normal">Onların arasındaki konuşmanın akışında konu Hamleyler’e geldi. Bayan Gibson, hiçbir zaman Molly’nin bu taşra ailesiyle olan yakınlığının üzerinde durmakta isteksiz değildi. Molly kendi adının geçtiğini işittiğinde üvey annesi şunu söylüyordu:</p>

    <p class="normal">“Zavallı Bayan Hamley, Molly olmadan yapamıyordu; onu tamamen kızı yerine koyuyordu. Özellikle sona doğru korkarım çok fazla endişesi vardı. Bay Osborne Hamley onu işitmiş olduğunuzu sanıyorum kolejde başarılı olmadı ve onlar bunu bekliyorlardı. Biliyorsunuz, anne ve babası; ama bunun ne önemi vardı? Çünkü o hayatını kazanmak zorunda değildi! Genç bir adam, bir işe girmek zorunda olmadığı zaman, buna çok aptalca bir çeşit hırs derim.”</p>

    <p class="normal">“Evet, ne olursa olsun, Toprak Sahibi şimdi tatmin olmuş olmalı. İçinde Cambridge sınav listesinin olduğu bu sabahki Times’ı gördüm. İkinci oğlunun adı babası gibi Roger değil miydi?”</p>

    <p class="normal">Molly ayağa kalkıp yakına gelerek, “Evet,” dedi.</p>

    <p class="normal">Bay Preston, neredeyse onu memnun edecek herhangi bir şey söylediği için kendine kızarak, “Son sınıfa geçmiş, o kadar,” dedi. Molly, Cynthia’nın yanındaki yerine döndü.</p>

    <p class="normal">Sanki kendi kendine söylüyor gibi çok yumuşak bir şekilde, “Zavallı Bayan Hamley,” dedi. Cynthia, onun aklından geçen her şeyi anlamaktan ya da onu tamamen kendisi anlamaktan daha çok, onun üzgün ve hassas bakışlarına acıyarak elini tuttu. Zamanın içinden çıkan bir ölüm; ölenlerin bırakmış oldukları dünyada neler olduğunu bilip bilmedikleri merak edilir parlak Osborne’un başarısızlığı, Roger’ın başarısı; insan arzularının boşunalığı bütün bu düşünceler ve onların ileri sürdükleri, aklında kaçınılmaz bir şekilde karışmıştı. Birkaç dakika içinde kendine geldi. Bay Preston, Hamleyler hakkında düşünebildiği en kötü şeyleri, sesinde sahte bir sempati tonuyla söylüyordu.</p>

    <p class="normal">“Erkeklerin en akıllısı olmayan zavallı yaşlı Toprak Sahibi, toprağını üzücü bir şekilde kötü yönetiyor ve Osborne Hamley, eğer sermayesi olsaydı bile toprağın değerini arttıracak yolları anlayan çok iyi bir beyefendi. Pratik tarım bilgisi ve hazır birkaç bin paundu olan bir kişi, kira bedelini sekiz bine çıkarabilir. Kuşkusuz Osborne, parası olan biriyle evlenmeye çalışacaktır. Aile eski ve iyi tanınmış; o ticari çöküşe konu olmamalı. Toprak Sahibi’nin onun için yapacağını söyleyebilirim; ama o zaman genç adamın kendisi çalışacak kişi olmaz. Hayır! Aile hızla aşağı doğru gidiyor; ve eğer bu eski Sakson evleri bu araziden yok olursa yazık olur; ama Hamleyler’in “kaderi” bu. Son sınıf öğrencisi bile eğer Roger Hamley bunu isterse tüm aklını bu çabaya verecektir. Hiçbir zaman bir son sınıf öğrencisinin sonradan değerli hâle geldiğini duymazsınız. Kuşkusuz, kendi kolejinde bir akademi üyesi olacaktırne olursa olsun bu onun hayatını kazanacağı bir şey olacaktır.”</p>

    <p class="normal">Cynthia, “Son sınıf öğrencilerine inanıyorum,” dedi; açık yüksek sesi odada çınladı. “Bay Roger Hamley hakkında işittiğim her şeyden kazanmış olduğu ayrıcalığı sürdüreceğine inanıyorum. Hamley evinin, zenginlik, ün ve iyi ad konusunda kötü duruma gelmeye bu kadar yakın olduğuna inanmıyorum.”</p>

    <p class="normal">Bay Preston gitmek için kalkarak, “Bayan Kirkpatrick’ den iyi sözler işittikleri için şanslılar,” dedi.</p>

    <p class="normal">Cynthia fısıldayarak, “Sevgili Molly,” dedi. “Arkadaşın Hamleyler hakkında, senin arkadaşların oldukları ve bana onlar hakkında anlattığın şeylerin dışında hiçbir şey bilmiyorum. Ama o adamın onlardan öyle bahsetmesine ve gözlerinin her zaman yaşlarla dolmasına izin vermeyeceğim. Yakında onların, güneşin altındaki bütün yeteneklerin ve iyi şansların sahibi olduklarına yemin edeceğim.”</p>

    <p class="normal">Cynthia’nın, gerçekten korktuğu tek insan Bay Gibson’ mış gibi görünüyordu. Çünkü, Bay Gibson konuşurken daha dikkatliydi ve annesine karşı daha fazla savunma gösteriyordu. Ona karşı açıkça görülen saygısı; ve onun iyi düşüncesini kazanma isteği onun önünde kendini frenlemesine yol açıyordu. Bu şekilde dünya konusundaki, onu Molly için çok istenen bir arkadaş yapan o kadar çok bilgisiyle canlı, akıllı bir kız olarak onun onayını kazanıyordu. Gerçekte erkekler üzerinde de aynı izlenimi yaratıyordu. İlk önce kişisel görünüşüyle, daha sonra da onlara sanki o, “Siz akıllısınız, ben aptalımaptalca hareketlerimi affedin,” demiş gibi, çekici gelen, sevimli, karşı koyucu davranışlarıyla sarsılıyorlardı. Bu, onun sahip olduğu bir yoldu; gerçekte bir anlam ifade etmiyordu. Kendisi bunun nadiren farkında olurdu; ama aynı şekilde çok büyüleyiciydi. Yaşlı bahçıvan Williams bile bunu hissetti; sırdaşı Molly’ye şunu söyledi:</p>

    <p class="normal">“Eh, bayan, o nadir bulunan genç bir hanım! Çok sevimli ikna etme yolları var. Mevsimi gelince ona gülleri aşılamayı öğreteceğimve söylediği şeylerin aptalca olmasına rağmen, yeterince hızlı öğreneceğine garanti veririm.”</p>

    <p class="normal">Eğer Molly, dünyadaki en tatlı huya sahip olmamış olsaydı, Cynthia’nın ayakları dibine serilen sadakati kıskanmış olabilirdi. Ama o, hiçbir zaman, her ikisinin aldığı hayranlık ve aşkın miktarını karşılaştırmayı düşünmedi. Yine de bir defasında sanki Cynthia, onun evinde biraz hakkını yiyormuş gibi hissetti. Sakin akşam yemeği daveti Osborne Hamley’e gönderilmişti ve onun tarafından da kabul edilmişti. O, en yakın zamanda gelmesinin doğru olduğunu düşünüyordu. Bu, Molly’nin, Bayan Hamley’in ölümünden kısa süre önce, malikâneden ayrıldığından beri aileden birisini ilk görüşü oluyordu ve sormak istediği çok şey vardı. Bayan Gibson’un sonsuz önemsiz şeyler hakkında ilk hararetli konuşmalarını bitirmesini sabırsızlıkla beklemeye çalıştı; sonra Molly alçak gönüllü sorularına başladı. Toprak Sahibi nasıldı? Eski alışkanlıklarına dönmüş müydü? Sağlığı iyi miydi?her soruyu, sanki bir yaraya pansuman yapıyormuş gibi hafif ve nazik bir dokunuşla soruyordu. Roger’dan bahsetmeden önce biraz, çok az tereddüt etti. Çünkü bir an Osborne’nun, kendisinin ve kardeşinin kolej kariyerinin arasındaki çelişkiden acı verici bir şekilde bahsedildiğini hissedebileceği düşüncesi aklından geçti. Sonra her zaman ikisi arasında var olmuş olan cömert kardeşlik ilişkisini hatırladı. Cynthia annesinin çağrısına uyarak odaya girip işini aldığı zaman tam konuya girmişti. Hiç kimse daha sessiz olamazdı tek kelime bile söylememişti ama, Osborne hemen onun gücünün tuzağına düşmüş görünüyordu. Artık Molly’ye dikkatini bölmeden veremiyordu. Onun sorularına kısa cevaplar veriyordu; sonunda Molly, nasıl olduğunu tam anlamadan Cynthia’ya dönmüştü ve ona hitap ediyordu. Molly, Bayan Gibson’un yüzünde memnun bir ifade gördü; bu belki Roger hakkında istediği her şeyi öğrenemediği için ona her zamankinden daha keskin bir kavrayış veren kendi hissettiği küçük düşmeydi, ama kuşkusuz, Bayan Gibson’un, Osborne ve Cynthia arasındaki bir evlilikten hoşlanmıyor olmadığını ve şu anki fırsatı hayırlı bir başlangıç olarak kabul ettiğini algılıyordu. İstemeden işittiği sırrı hatırlayarak neredeyse burada olmayan eşin çıkarlarını korumak için tutulmuş gibi ama daha sonra bilinmeyen ve esrarengiz Bayan Osborne Hamley’den daha çok, onun Cynthia’yı çekmiş olabileceğini düşünerek davranışını izledi. Davranışları, konuşmakta olduğu güzel kızın yararına büyük bir ilgi ve kuvvetli bir çekicilik gösteriyordu. Narin bedeni ve nazik zarif yüzü onun derin bir yas içinde olduğunu gösteriyordu. Molly’nin, kelimeyi anladığı kadarıyla ne bakışlarda ne de sözlerde kur yapmayla ilgili bir şey yoktu. Cynthia da son derece sessizdi; her zaman erkeklerle, kadınlarla olduğundan daha sessiz olurdu; bu onun pasif olduğu yumuşak cazibesinin büyüsünün bir parçasıydı. Fransa’dan bahsediyorlardı. Bayan Gibson’ın kendisi de çocukluğunun iki ya da üç yılını orada geçirmişti; Cynthia’nın Boulogne’dan son dönüşü bunu, konuşmanın doğal konusu yapmıştı. Ama Molly, bunun dışında kalmıştı; kalbi hâlâ Roger’ın başarısı ile ilgili ayrıntılar konusunda tatmin olmasa da, sonunda ayağa kalkmak ve Osborne’u geçirmek zorunda kaldı. Osborne’nun, Cynthia ile vedalaşması daha uzun ve daha içtendi. O gider gitmez Bayan Gibson onu övmeye başladı.</p>

    <p class="normal">“Evet, gerçekten eski ailelere güvenmeye başladım. Ne kadar beyefendi! Ne kadar makul ve nazik!” Biraz endişeyle Cynthia’ya bakarak, “Bay Preston’un ileri sürdüğünden ne kadar farklı,” diye devam etti. Cynthia cevabının beklendiğini fark ederek soğuk bir sesle şunu söyledi:</p>

    <p class="normal">“Bay Preston tanışıklığı ilerletmiyor. Anne, senin ve benim, onun makul olduğunu düşündüğümüz bir zaman vardı.”</p>

    <p class="normal">“Hatırlamıyorum. Senin benden daha iyi bir hafızan var. Ama biz, bu hoş Bay Osborne Hamley’den bahsediyoruz. Molly, neden her zaman onun kardeşinden bahsediyorsun Roger böyle, Roger şöyle bu genç adamdan nasıl bu kadar az bahsettiğini anlayamıyorum.”</p>

    <p class="normal">Molly biraz kızararak, “Bay Roger Hamley’den bu kadar çok bahsettiğimi bilmiyordum,” dedi. “Ama daha çok onu gördümo daha fazla evdeydi.”</p>

    <p class="normal">“Peki! Peki! Tamam, canım. Onun sana daha iyi uyduğunu söyleyebilirim. Ama gerçekten Osborne Hamley’in Cynthia’ma yakın olduğunu görünce, kendimi düşünmekten alamadımama belki de sana ne düşündüğümü anlatmamalıydım. Sadece, onların ikisi de görüntü olarak ortalamanın üstündeler, ve bu, kuşkusuz akla bazı şeyleri getiriyor.”</p>

    <p class="normal">Cynthia büyük bir soğukkanlılıkla, “Ne düşündüğünüzü mükemmel bir şekilde anlıyorum, anne,” dedi; “Ve kuşkum yok ki, Molly de anlıyor.”</p>

    <p class="normal">“Evet! Bunda bir sakınca olmadığına eminim. Şu anda babasını yalnız bırakmaktan hoşlanmamasına rağmen, yine de kardeşi Roger, Cambridge’den döndüğü zaman daha özgür hissedeceğini söylediğini duydun mu? Bu, “O zaman beni akşam yemeğine çağırırsanız gelmekten memnun olurum,” demekle aynı şeydir. Ve tavuklar daha ucuz olacak; aşçı onları çok güzel bir şekilde ayıklıyor ve baharatlıyor. Her şey iyi gidiyormuş gibi görünüyor. Ve Molly, canım, seni unutmayacağımı biliyorsun. Bu arada babasına bakmak için eve gelme sırası Roger Hamley’e geldiği zaman, ona da bizim küçük sakin akşam yemeklerimize gelmesini söyleyeceğiz.”</p>

    <p class="normal">Molly bunu kavramakta çok yavaştı; ama yaklaşık bir dakika içinde bu duyum onun beynine ulaştı ve tepeden tırnağa kıpkırmızı oldu; özellikle de Cythia’nın, aklına gelen şeyi eğlenerek seyrettiğini görünce.</p>

    <p class="normal">“Korkarım Molly, tam anlamıyla minnettar kalmadı, anne. Ben senin yerinde olsam onun hesabına bir akşam yemeği hazırlamak için çaba sarf etmem. Bütün nezaketini bana verirsin.”</p>

    <p class="normal">Cynthia’nın annesiyle yaptığı konuşmalar her zaman Molly’nin kafasını karıştırıyordu. Yine, bu durumlardan biriydi. Ama kendisi için bir şey söylemeyecek kadar tedirgindi; Bayan Gibson’un son kelimelerindeki imadan rahatsız oluyordu.</p>

    <p class="normal">“Bay Roger Hamley bana çok iyi davranmıştı. Ben oradayken, o çok zaman evdeydi ve Bay Osborne Hamley evde çok az bulunuyordu. Birinden, diğerinden daha fazla bahsetmemin nedeni bu. Eğer beneğer o,” kelime bulma zorluğuyla tutarlılığını kaybetti “Böyle yapmam gerektiğini düşünmüyorumoh, Cynthia, bana gülmek yerine sanırım bana kendimi ifade etmem için yardım edebilirsin!”</p>

    <p class="normal">Bunun yerine Cynthia konuyu değiştirdi.</p>

    <p class="normal">“Annemin örneği bana bir zayıflık düşüncesi verdi. Bunun vücutta mı yoksa akılda mı olduğunu tümüyle anlayamıyorum. Hangisi Molly?”</p>

    <p class="normal">“O, kuvvetli değil, biliyorum ama, çok becerikli ve akıllı. Herkes bunu söylüyorgenel olarak genç erkekleri övmeyen babam bile. Kolejde bu kadar başarısız olunca bu bulmacayı daha büyük yapıyor.”</p>

    <p class="normal">“Öyleyse zayıf olan karakteri. Bir yerde zayıflık olduğundan eminim; ama o çok makul. Malikâne’de kalmak çok hoş olmalı.”</p>

    <p class="normal">“Evet; ama şimdi hepsi bitti.”</p>

    <p class="normal">Bayan Gibson, işindeki ilmekleri saymayı bırakarak, “Oh, saçmalık,” dedi. “Göreceksiniz, genç adamları sık sık akşam yemeğine çağıracağız. Baban onları seviyor ve ben de her zaman onun arkadaşlarını buyur edeceğim. Bir anne için sonsuza kadar yas tutamazlar. Onları çok fazla göreceğimizi umuyorum; iki aile çok yakınlaşacak. Her şeye rağmen, Hollingford halkı bunu, çok gecikmiş ve oldukça sıradan bulacak diyebilirim.”</p>
  </div>

  <div class="calibre1" id="calibre_pb_42"></div>
</body>
</html>
