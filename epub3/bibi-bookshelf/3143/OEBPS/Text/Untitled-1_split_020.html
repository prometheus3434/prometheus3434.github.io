<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_19">19.Cynthia’nın Gelişi</h1>

    <p class="normal">Molly döndüğünde babası evde değildi; ve ona hoş geldin diyecek kimse yoktu. Hizmetçiler, Bayan Gibson’un ziyaretlere cevap vermek için dışarıda olduğunu söylediler. Ödünç aldığı kitapların paketlerini açmak ve düzenlemek için yukarı odasına çıktı. Onu şaşırtarak odasının karşısındaki odanın tozunun alındığını; su ve havlu da götürüldüğünü gördü.</p>

    <p class="normal">Hizmetçiye, “Birisi mi geliyor?” diye sordu.</p>

    <p class="normal">“Hanımın kızı Fransa’dan geliyor. Bayan Kirkpatrick yarın geliyor.”</p>

    <p class="normal">Sonunda Cynthia geliyor muydu? Oh bir arkadaşın, bir kızın, kendi yaşında bir kız kardeşin olması ne kadar güzel olacaktı!</p>

    <p class="normal">Molly’nin keyifsiz durumu, parlak bir esneklikle düzeldi. Ona her şeyi sormak için Bayan Gibson’un dönmesini dört gözle bekliyordu. Çok ani olmalıydı; çünkü Bay Gibson önceki gün Malikâne’ye geldiğinde hiçbir şey söylememişti. Şimdi sakin bir şekilde okuyamazdı; kitaplar Molly’nin her zamanki düzenliliğiyle yerleştirildi. Aşağıya oturma odasına gitti ve herhangi bir şeyle ilgilenemedi. Sonunda Bayan Gibson yürümekten ve ağır kadife pelerininden dolayı yorulmuş olarak eve geldi. Bunu çıkarırken bir iki dakika dinlendi. Molly’nin sorularıyla ilgileniyormuş gibi görünmüyordu.</p>

    <p class="normal">“Oh, evet! Cynthia yarın saat on civarında geçen Umpire ile eve geliyor. Yılın bu zamanı için ne bunaltıcı bir gün! Neredeyse bayılacağım. Sanıyorum ki Cynthia bir fırsat yakaladı ve okulu planladığımızdan iki hafta önce bırakmaktan mutlu oldu. Onun zamanından önce gelmesinden hoşlanıp hoşlanmadığımı yazmak için bana hiç şans bırakmadı; ve onun için, sanki orada kalmış gibi aynı parayı ödeyeceğim. Ve ondan bana bir Fransız şapkası getirmesini istemeyi düşünüyordum. Sonra sen de benimkine bakarak bir tane yaptırabilirdin. Ama onun geldiğine çok seviniyorum, zavallı çocuk.”</p>

    <p class="normal">Molly, “Onunla ilgili bir sorun mu var?” diye sordu.</p>

    <p class="normal">“Oh, hayır! Neden olsun?”</p>

    <p class="normal">“Ona “zavallı çocuk” dediniz ve bu beni onun hasta olması konusunda korkuttu.”</p>

    <p class="normal">“Oh, hayır! Bu bende Bay Kirkpatrick’in öldüğü zamandan kalma bir alışkanlık. Babasız bir kızbiliyorsun insan onlara “zavallı çocuk” der. Oh, hayır! Cynthia hiç hasta olmadı. O, bir at kadar kuvvetli. O hiçbir zaman benim bugün hissettiğim gibi hissetmez. Bana bir bardak şarap ve bir bisküvi getirebilir misin, canım? Gerçekten bayılmak üzereyim.”</p>

    <p class="normal">Bay Gibson, Cynthia’nın gelişi konusunda onun annesinden daha heyecanlıydı. Onun gelişinin, son evliliği ve yeni eşine rağmen, kendi ilgisinin temelinde yer alan Molly için büyük bir zevk olacağını düşünüyordu. Hatta yukarı koşup iki kızın yatak odasını görecek zaman bile bulmuştu; çünkü mobilyalara oldukça yüklü bir para ödemişti.</p>

    <p class="normal">“Evet, sanırım genç bayanlar bu şekilde döşenmiş olan odalarından hoşlanırlar! Gerçekten çok hoşlar ama.”</p>

    <p class="normal">“Eski odamdan daha çok hoşlanıyordum baba ama belki Cynthia bu şekilde döşemeye alışıktır.”</p>

    <p class="normal">“Belki de; ne olursa olsun, onu güzel yapmaya çalıştığımızı görecektir. Seninki de onunki gibi. Bu doğru. Eğer onunki seninkinden güzel olsaydı bu onu incitebilirdi. Şimdi güzel, narin yatağında iyi geceler dilerim!”</p>

    <p class="normal">Molly erkenden neredeyse gün ışımadan kalktı, Hamley’den gelen çiçeklerle Cynthia’nın odasını süsledi. O sabah kahvaltısını zorlukla yedi. Bayan Gibson’un, iki yıllık yokluğundan sonra kızını karşılamak için Umpire’ın durduğu Angel Oteli’ne gideceğini düşünerek yukarı koştu ve üstünü giyindi. Ama Bayan Gibson onu şaşırtarak her zamanki yünlü elbisesini giymişti ve o da Molly’nin başlığını ve pelerinini giymesine şaşırıyordu.</p>

    <p class="normal">“Bu kadar erken nereye gidiyorsun, çocuğum? Sis daha kalkmadı.”</p>

    <p class="normal">“Gidip Cynthia’yı karşılayacağınızı düşünüyordum; ve ben de sizinle gelmek istiyordum.”</p>

    <p class="normal">“Yarım saat içinde burada olacak; ve sevgili baban onun bagajları için bahçıvana el arabasını götürmesini söylemişti. Kendisinin gidip gitmediğinden emin değilim.”</p>

    <p class="normal">Molly çok hayal kırıklığına uğrayarak, “O zaman siz gitmiyor musunuz?” diye sordu.</p>

    <p class="normal">“Hayır, kuşkusuz gitmiyorum. O, doğruca buraya gelecek. Ve üstelik duygularımı Ana Cadde’den geçen herkese göstermekten hoşlanmıyorum. Onu iki yıldır görmediğimi unutuyorsun ve çarşıda böyle sahneler olmasından nefret ederim.”</p>

    <p class="normal">Tekrar işe koyuldu; ve Molly biraz düşündükten sonra kendi acısını bıraktı. Şehrin manzarasına hakim olan aşağıdaki pencerelerden dışarı bakarak kendini meşgul etti.</p>

    <p class="normal">En sonunda, “İşte geldiişte geldi!” diye bağırdı. Babası uzun boylu genç bir bayanın yanında yürüyordu; bahçıvan William da yanlarında arabayla büyük bir bagajı taşıyordu. Molly uçarak ön kapıya gitti ve yeni geleni hemen içeri kabul etmek için kapıyı ardına kadar açtı.</p>

    <p class="normal">“Evet! İşte burada. Molly bu Cynthia. Cynthia, Molly. Biliyorsunuz kardeş olacaksınız.”</p>

    <p class="normal">Molly, açık kapının ışığında, güzel, uzun boylu, salınan şekli gördü ama o an gölgede kaldığı için yüz hatlarını göremiyordu. Tam o anda onun üzerine ani bir utangaçlık çöktü ve bir an önce yapması gereken kucaklama isteği söndü. Ama Cynthia ona sarıldı ve iki yanağından öptü.</p>

    <p class="normal">Molly’nin arkasında Bayan Gibson’un bir şala sarılmış olarak ve soğuktan titreyerek durduğu merdivenlere bakarak, “İşte annem,” dedi. Gözlerini anne ve çocuğun bu ilk karşılaşmasından başka yere çevirmiş olan Molly ve Bay Gibson’un yanından koşarak geçti.</p>

    <p class="normal">Bayan Gibson şöyle dedi:</p>

    <p class="normal">“Ne kadar büyümüşsün, sevgilim! Tam bir kadın gibi görünüyorsun.”</p>

    <p class="normal">Cynthia, “Evet zaten öyleyim,” dedi. “Gitmeden önce de öyleydim; o zamandan beri pek büyümedimher zaman ümit edildiği gibi erdemlilik hariç.”</p>

    <p class="normal">Bayan Gibson oldukça manalı bir şekilde, “Evet! Bunu ümit ediyoruz,” dedi. Gerçekte, görünürde sıradan olan konuşmalarında, belirgin şekilde gizli kinayeler vardı. Hepsi oturma odasının ışığı ve açıklığına geldikleri zaman Molly, Cynthia’nın güzelliğinin beklentisinin içine çekildi. Belki yüz hatları çok düzgün değildi; ama yüz ifadesindeki değişiklikler insana bunu düşünecek zaman bırakmıyordu. Gülüşü mükemmeldi; suratını asması büyüleyiciydi; yüzüne hareket özgürlüğü veren ağzıydı. Gözlerinin biçimi güzeldi ama onların ifadesi fazla değişmiyordu. Renkler açısından annesine benzemiyor değildi; sadece saçları o kadar fazla kızıl değildi; ve onun uzun biçimli ciddi gri gözleri annesininki gibi soluk sarı yerine koyu renkli kirpiklerle çevrelenmişti. Molly, gerçeği söylemek gerekirse, onu o anda sevdi. Sanki bütün hayatı boyunca oradaymış gibi kolayca ayaklarını ve ellerini ısıtarak oturdu. Sadece bütün bu süre boyunca onu ya da elbisesini inceleyen annesini dinlemiyordu; sanki onları ne kadar seveceğine karar vererek ciddi araştırıcı bakışlarla Molly ve Bay Gibson’u değerlendiriyordu.</p>

    <p class="normal">Bay Gibson, “İstendiğinde, yemek odasında senin için hazır olan sıcak kahvaltı var,” dedi. “Eminim gece yolculuğundan sonra bunu istersin.” Eşine, Cynthia’nın annesine baktı ama o yine sıcak odadan çıkma eğiliminde görünmüyordu.</p>

    <p class="normal">“Molly seni odana götürecek, canım” dedi; “Onunkinin yanında ve kendi eşyalarını çıkarmak zorunda kaldı. Kahvaltını ederken aşağı gelip yanında oturacağım ama şimdi gerçekten soğuktan korkuyorum.”</p>

    <p class="normal">Cynthia ayağa kalktı ve yukarı çıkan Molly’yi izledi.</p>

    <p class="normal">Molly, “Senin için bir ateş olmadığı için çok üzgünüm,” dedi, “Amasanırım istenmedi; ve kuşkusuz ben hiçbir emir vermedim. Ama burada biraz sıcak su var.”</p>

    <p class="normal">Cynthia, Molly’nin iki elini tutarak ve ısrarla onun yüzüne bakarak ama incelemesinden memnun değilmiş gibi bir tavırla, “Bir dakika dur,” dedi.</p>

    <p class="normal">“Sanırım seni seveceğim. Çok memnunum! Sevmeyeceğimden korkuyordum. Hep beraber utandırıcı bir durumdayız, değil mi? Ama babanın bakışlarını sevdim.”</p>

    <p class="normal">Molly, onun bunu söyleme şekline gülmekten kendini alamadı. Cynthia onun gülüşüne cevap verdi.</p>

    <p class="normal">“Ah, sen gülebiliyorsun. Ama benimle geçinmenin kolay olup olmadığını bilmiyorum; annem ve ben son olarak birlikte olduğumuzda uyum sağlamadık. Ama belki de şimdi ikimiz de daha akıllıyız. Şimdi lütfen beni bir çeyrek saat yalnız bırak. Başka bir şey istemiyorum.”</p>

    <p class="normal">Molly, Cynthia’ya yemek odasını göstermek için beklemek amacıyla kendi odasına gitti. Gerçi ev orta büyüklükte olduğu için yolu bulmak zor değildi. Tahmin etmek için biraz sıkıntıya katlanmak, bir yabancının herhangi bir odayı keşfetmesini sağlayacaktı. Ama Cynthia, Molly’yi o kadar büyülemişti ki o kendini yeni misafirin hizmetine adamak istemişti. Bir kız kardeşi olması olasılığını işittiğinden beri (ona kız kardeşim diyordu ama onun İskoçyalı bir kız kardeş<a href="../Text/Untitled-1_split_063.html#footnote-256-41" id="footnote-256-41-backlink">[41]</a> mi, yoksa Britanya tarzı bir kız kardeş mi olacağı konusu bazı insanların kafasını karıştırıyordu) Molly hayalinin, Cynthia’nın gelişi düşüncesiyle dolmasına izin vermişti; ve karşılaştıklarından beri geçen kısa süre içinde, Cynthia’nın bilinçsiz büyüleme gücü onun üzerinde denenmişti. Bazı insanlar bu güce sahiptir. Kuşkusuz bunun etkileri sadece kolay etkilenen insanlarda ortaya çıkar. Bütün diğerlerini erdemleri, güzelliği, tatlılığı, akıllılığı ile değil ama ne tanımlanabilir ne de mantık yürütülebilir olmayan bir şeyle çeken ve etkileyen bir kız öğrenci her okulda bulunabilir. Bu, şu eski mısralarda ima edilen şeydir:</p>

    <p class="normal">Beni çekici zarafetim için sevme,</p>

    <p class="normal">Güzel yüzüm ve gözlerim için de;</p>

    <p class="normal">Hayır, sadık yüreğim için de…</p>

    <p class="normal">Çünkü bunlar değişebilir ve kötüleşebilir,</p>

    <p class="normal">Ve böylece gerçek aşk kesilebilir,</p>

    <p class="normal">Ama beni sevmeye devam et ve bilme nedenini,</p>

    <p class="normal">Böylece aynı nedenle yine,</p>

    <p class="normal">Sonsuza kadar üzerime titre.<a href="../Text/Untitled-1_split_063.html#footnote-256-42" id="footnote-256-42-backlink">[42]</a></p>

    <p class="normal">Bir kadın bu büyüye, sadece erkekler üzerinde değil ama kendi cinsi üzerinde de sahip olabilir; bu tanımlanamaz ya da daha çok, bir çok yetenek ve niteliklerin o kadar nazik bir karışımıydı ki her birinin oranı konusunda karar vermek olanaksızdır. Belki de bu, çok yüksek ilkelerle uyuşmaz; bunun özü çeşitli insanlara ve yine de daha çeşitli ruh durumlarına; “bütün erkekler için her şey olmaya,” mükemmel bir uyum gücü içeriyormuş gibi görünmektedir. Her ne olursa olsun, Molly kısa zamanda Cynthia’nın sağlam bir ahlak için sözü edilmeye değer olmadığının farkına varabilecektir; ama onun üzerindeki çekicilik Molly’nin arkadaşının karakterine nüfuz etme ve yargılama konusunda herhangi bir çaba göstermesini engelleyecekti; hatta bu süreç onun kendi karakteriyle en az uyuma sahip olacaktı.</p>

    <p class="normal">Cynthia çok güzeldi ve bu gerçeğin o kadar iyi bir şekilde farkındaydı ki bunu önemsemeyi unutmuştu; bu derece sevimliliğe sahip bir kişi ilk defa bunun bu kadar az farkında görünüyordu. Ormandaki vahşi bir hayvanın özgür, görkemli adımlarıyla nerdeyse müziğin sürekli sesine doğru hareket ederek odadan çıkınca Molly, onu sürekli izleyecekti. Şimdiki düşüncemize göre çirkin ve biçimsiz kabul edilecek olan elbisesi de onun ten rengi ile vücut şekline uygundu ve tarzı, onun mükemmel zevkinin hak ettiği sınırlar içinde yumuşuyordu. Yeterince ucuzdu ve değişiklikler azdı. Bayan Gibson, Cynthia’nın dört tane elbisesi olduğunu anlayınca şaşırdığını açıkladı. Madamın onun için bulmuş olduğu fırsattan yararlanarak döndüğünü bildirdiği mektuba annesinin yazdığı cevabı sabırlı bir şekilde beklemiş olsaydı, kendisi için stok yapabilir ve bir çok kullanışlı Fransız modeli getirebilirdi. Molly bütün bu konuşmalardan dolayı Cynthia için kırıldı; bunların, onun iki yıl süren yokluğundan sonra, annesinin onu iki hafta daha önce görmesiyle duyduğu zevkin, bir yığın gümüşi kâğıt örnekten alacağı zevkten daha aşağı olduğu anlamına geldiğini düşündü. Ama Cynthia açık bir şekilde, bu küçük şikâyetlerin sık sık yinelenmesinin farkında olmadı. Gerçekte Cynthia, annesinin dediklerini, Bayan Gibson’ ın onu daha çok korku içinde tutmasını sağlayan bir çeşit eksiksiz ilgisizlikle kabul etti; ve Bayan Gibson, Molly’yle kendi çocuğundan daha fazla ilişki kuruyordu. Ama elbiseye gelince Cynthia, kısa süre sonra ellerini marifetli ve hızlı bir şekilde kullanabilme konusunda annesinin kızı olduğunu gösterdi. Başlı başına bir işçiydi; ve düz dikişte iyi olan ama elbise yapma ya da şapkacılık konusunda bir fikri olmayan Molly’nin tersine, yalnızca Boulogne sokaklarından geçerken görmüş olduğu biçimleri annesinin onu donattığı kurdeleler ve tülleri çevirip kıvırarak, elinin bir yada iki sevimli hareketiyle tekrarlayabiliyordu. Böylece Bayan Gibson’un gardrobunu yeni gibi yaptı; bunu, Molly’nin kaynağını hiç anlamadığı aşağılayıcı bir biçimde yaptı.</p>

    <p class="normal">Günler geçtikçe bu ufak tefek şeylerin akışı, Bay Gibson’un, Bayan Hamley’in ölüme yaklaşmasıyla ilgili olarak getirdiği haberlerle kesildi. Molly her zaman Cynthia’nın yanında otururken ve kurdele, tel ve ağla çevriliyken haberleri bir düğün yemeğindeki cenaze çanları gibi işitti. Babası onun duygularını paylaşıyordu. Onun için de yakın bir arkadaşın kaybıydı; ama ölüme o kadar alışkındı ki ona bütün canlıların doğal sonu gibi görünüyordu. Molly için, çok iyi tanıdığı ve çok sevdiği birinin ölümü, üzücü ve kederli bir olguydu. Çevrili olduğu küçük kendini beğenmişliklerden nefret ediyordu ve donmuş bahçeye çıkıp, yapraklarını dökmeyen ağaçlarla korunan ve gizlenen yürüyüş bölümünde dolaşıyordu.</p>

    <p class="normal">En sonunda yine de fazla olmamıştı, Molly Malikâne’ den ayrılalı iki hafta geçmişti sona ulaşıldı. Bayan Hamley, yavaş yavaş bilincinden ve dünyadaki yerinden uzaklaşırken, yaşamından da uzaklaşıyordu. Sakin dalgalar onu kapladı ve artık yeri onu tanımıyordu.</p>

    <p class="normal">Babası, “Hepsi sana sevgilerini yolladılar,” dedi. “Roger, senin nasıl hissettiğini bildiğini söyledi.”</p>

    <p class="normal">Bay Gibson çok geç gelmişti ve yalnız başına yemek odasında yemek yiyordu. Molly arkadaşlık etmek için onun yanında oturuyordu. Cynthia ve annesi yukarıdaydı. Annesi, Cynthia’nın onun için yaptığı bir başlığı deniyordu.</p>

    <p class="normal">Babası, şehirdeki hastaları arasında son turunu yapmak için tekrar gittikten sonra Molly aşağıda kaldı. Ateş sönüyordu ve ışıklar azalıyordu. Cynthia yumuşak bir şekilde içeri girdi ve Molly’nin yanında duran yorgun elini tuttu. Halının üzerine ayaklarının yanına oturdu; konuşmadan, üşümüş parmaklarını ovaladı. Bu nazik hareket Molly’nin kalbinde ağır bir şekilde toplanmış olan gözyaşlarını eritti ve onlar yanaklarından dökülmeye başladı.</p>

    <p class="normal">“Onu çok seviyordun, öyle değil mi Molly?”</p>

    <p class="normal">Molly, “Evet,” diye hıçkırdı; ve sonra bir sessizlik oldu.</p>

    <p class="normal">“Onu uzun süredir mi tanıyordun?”</p>

    <p class="normal">“Hayır, daha bir yıl olmadı. Ama onu çok gördüm. Neredeyse onun kızı gibiydim; öyle derdi. Yine de ona elveda ya da herhangi bir şey diyemedim. Aklı zayıf ve karışık hâle geldi.”</p>

    <p class="normal">“Sanırım sadece oğulları vardı.”</p>

    <p class="normal">“Hayır; yalnızca Bay Osborne ve Bay Roger Hamley. Daha önceleri bir kızı varmış“Fanny”. Hastalığı sırasında bana bazen “Fanny” derdi.”</p>

    <p class="normal">İki kız, bir süre ateşi seyrederek sessiz kaldılar. Önce Cynthia konuştu:</p>

    <p class="normal">“Senin yaptığın gibi insanları sevebilmeyi isterim Molly!”</p>

    <p class="normal">Diğeri şaşırarak, “Sevmiyor musun?” dedi.</p>

    <p class="normal">“Hayır. Bir çok insan beni seviyor sanırım ya da en azından böyle düşünüyorlar; ama ben kimseyi umursamıyormuş gibi görünüyorum. Sadece on günde herkesten daha iyi tanıdığım seni gerçekten sevdiğime inanıyorum, küçük Molly.”</p>

    <p class="normal">Molly ciddi bir şaşkınlıkla, “Annenden de mi daha çok?” dedi.</p>

    <p class="normal">Cynthia yarı gülümseyerek, “Evet annemden de!” diye cevapladı. “Sanırım çok şaşırtıcı; ama öyle. Şimdi gidip beni suçlama. Bir insanın annesine karşı duyduğu sevginin doğadan geldiğini sanmıyorum; ve benimkinden ne kadar ayrı kaldığımı hatırla! Eğer soracak olursan babamı seviyorum,” diye devam etti, ses tonunda gerçeğin kuvveti vardı, ve sonra durdu; “Ama ben çok küçükken o öldü ve kimse onu hatırladığıma inanmıyor. Onun cenazesinden sonra iki hafta geçmeden bir ziyaretçiye, “Oh, hayır, Cynthia çok genç; onu tamamen unutur,” dediğini işittimve ağlamamak için dudaklarımı ısırdım, “Baba! Baba! Seni unutur muyum?” Ama yararı yoktu. Sonra annemin mürebbiye olarak gitmesi gerekti; bu, elinde değildi, zavallı şey! Ama benden ayrılmayı fazla umursamıyordu. Sanırım ben bir sorundum. Böylece dört yaşında okula gönderildim. Önce bir okula, sonra bir başkasına; tatillerde annem büyük evlere kalmaya gidiyordu ve ben genellikle bayan öğretmenlerle kalırdım. Bir keresinde Kuleler’e gittim; annem bana sürekli nasihat ediyordu ve sanırım ben yine de yaramazdım. Ve böylece bir daha hiç gitmedim ve buna çok memnunum çünkü orası korkunç bir yer.”</p>

    <p class="normal">Orada kendi yaşadığı sıkıntılı günü hatırlayan Molly, “Evet öyle,” dedi.</p>

    <p class="normal">“Ve bir keresinde amcam Kirkpatrick ile kalmak için Londra’ya gittim. O bir avukat ve şimdi de bunu yapmaya devam ediyor; ama o zaman yoksuldu ve altı ya da yedi tane çocuğu vardı. Kış zamanıydı ve biz hepimiz Doughty Sokağı’nda küçük bir eve kapanmıştık. Ama her şeye rağmen kötü değildi.”</p>

    <p class="normal">“Ama Ashcombe’daki okula başladığı zaman annenle yaşıyordun. Manor Malikânesi’nde kaldığım o gün, Bay Preston anlattı.”</p>

    <p class="normal">Cynthia neredeyse öfkeyle, “Sana ne anlattı?” diye sordu.</p>

    <p class="normal">“Sadece onu. Oh, evet! Senin güzelliğini övdü ve sana ne anlattığını söylememi istedi.”</p>

    <p class="normal">Cynthia, “Eğer yapsaydın senden neferet etmem gerekirdi,” dedi.</p>

    <p class="normal">Molly, “Kuşkusuz hiçbir zaman böyle bir şey yapmayı düşünmemiştim,” diye cevapladı. “Onu sevmedim; ve ertesi gün Leydi Harriet ondan, sevilmeyecek bir adammış gibi bahsetti.”</p>

    <p class="normal">Cynthia tamamen sessizdi. En sonunda şöyle dedi:</p>

    <p class="normal">“İyi olmayı isterdim!”</p>

    <p class="normal">Molly sade bir şekilde, “Ben de,” dedi. Yine Bayan Hamley’i düşünüyordu:</p>

    <p class="normal">Sadece dürüstlerin hareketleri</p>

    <p class="normal">Kokar tozdaki tatlı ve çiçek gibi. <a href="../Text/Untitled-1_split_063.html#footnote-256-43" id="footnote-256-43-backlink">[43]</a></p>

    <p class="normal">Ve “iyilik” tam o zaman ona, dünyadaki tek katlanılır şey gibi göründü.</p>

    <p class="normal">“Saçmalık, Molly! Sen iyisin. En azından sen iyi değilsen ben neyim? Senin yapman için üç kurallı bir toplama var! Ama konuşmanın yararı yok; ben iyi değilim ve şimdi hiç olmayacağım. Belki yine de bir kahraman olabilirim ama hiçbir zaman iyi bir kadın olmayacağımı biliyorum.”</p>

    <p class="normal">“Bir kahraman olmanın daha kolay olduğunu mu düşünüyorsun?”</p>

    <p class="normal">“Evet, kahramanları tarihten bildiğim kadarıyla öyle. Büyük bir silkelenişi, çabayı ve sonra rahatlamayı yapabilirim –ama sürekli her gün yapılan iyilik beni aşar. Ben ahlakî bir kanguru olmalıyım!”</p>

    <p class="normal">Molly, Cynthia’nın düşüncelerini izleyemiyordu; kendini Malikâne’deki üzüntü çeken grubun düşüncelerinden uzaklaştıramıyordu.</p>

    <p class="normal">“Onları görmeyi ne kadar isterdim! Ve yine de insan böyle bir zamanda hiçbir şey yapamıyor! Babam cenazenin Salı günü olacağını ve ondan sonra Roger Hamley’in Cambridge’e döneceğini söylüyor. Sanki hiçbir şey olmamış gibi olacak! Toprak Sahibi ve Osborne Hamley’in birlikte nasıl geçineceklerini merak ediyorum.”</p>

    <p class="normal">“O, en büyük oğul, değil mi? Neden o ve babası iyi geçinmesin?”</p>

    <p class="normal">“Oh! Bilmiyorum. Yani biliyorum ama anlatmamam gerektiğini düşünüyorum.”</p>

    <p class="normal">“Bu kadar titizlikle doğrucu olma, Molly. Üstelik kelimeleri kullanarak kendini sıkıntıya sokmadan davranışların doğruyu mu yoksa yanlışı mı söylediğini gösteriyor. “Bilmiyorum” dediğin zaman ne demek istediğini tamamıyla anlıyorum. Hiçbir zaman kendimi doğruluğa bağlı olarak düşünmüyorum; bu yüzden eşit koşullarda olmamızı isterim.”</p>

    <p class="normal">Cynthia, kendisinin doğruluğa bağlı olmadığını söyleyebilirdi; tam olarak doğru ya da yanlış olmasına aldırmadan en önemli olanı söylüyordu. Ama kötü bir huyu ve genel bir şekilde bütün sapmalarda kendisi için bir yarar sağlama çabası yoktu; ve onların içinde, Molly’nin onları teoride mahkûm ettiği ama gerçekte eğlenmekten kendini alamadığı gizli bir eğlence duygusu vardı. Cynthia’nın şakacı tavrı, bu çeşit başarısızlıkları bir çeşit büyüyle açıklardı; ve yine de bazen o kadar yumuşak ve sempatik olurdu ki Molly en şaşrtıcı şeyleri söylediği zaman bile ona karşı direnemezdi. Kendi güzelliğine çok az önem vermesi, Bay Gibson’un çok hoşuna gidiyordu; ve ona karşı gösterdiği hoş saygı, onun kalbini kazanıyordu. Annesinin elbisesini yeniden biçimlendirdikten sonra, Molly’nin elbisesine yumulana kadar o da kıpır kıpırdı.</p>

    <p class="normal">Molly’nin elbiselerinden birine başlarken, “Şimdi senin için güzel bir tane,” dedi. “Şimdiye kadar bir uzman olarak çalışıyordum; şimdi bir amatör olarak başlıyorum.”</p>

    <p class="normal">Onun tenine uyacağını ve kurdeleden bir fiyongun ona çok yakışacağını söyleyerek Molly’nin başlığına koymak için kendi en güzel başlığından çıkarttığı güzel yapma çiçekleri getirdi. Çalıştığı süre boyunca şarkı söyledi; konuşurken olduğu gibi şarkı söylerken de tatlı bir sesi vardı ve neşeli Fransız şarkılarını hiç zorlanmadan söylüyordu; sanatta çok esnekti. Yine de müziği umursuyor görünmüyordu. Molly’nin hergün özenle çalıştığı piyanoya nadiren dokunuyordu. Cynthia önceki yaşamıyla ilgili sorulara cevap vermeye her zaman istekliydi ama ilk sorudan sonra bu konuyu kendisi nadiren açtı. Ama Molly’nin tüm masum sevinç ve üzüntü itiraflarının en sempatik bir dinleyicisiydi: Bay Gibson’ın ikinci evliliğine nasıl katlandığını ve neden isyan etmek için bazı adımlar atmadığını merak etme derecesine kadar duygularını paylaşıyordu.</p>

    <p class="normal">Evdeki bu uygun ve keskin davranış çeşitliliğine rağmen Molly, Hamleyler’i görmek istiyordu. Eğer o ailede bir kadın olmuş olsaydı, belki de bir çok küçük not almış olacaktı ve şimdi onun için kaybolmuş olan ya da babasının Malikâne’ye sevgili hastası öldüğünden beri sadece tesadüfen yaptığı ziyaretlerin sonucunda yoğunlaştırılmış raporlar hâlinde özetlediği bir çok ayrıntıyı duymuş olacaktı.</p>

    <p class="normal">“Evet! Toprak Sahibi oldukça değişti; ama daha öncesine göre daha iyi. Onun ve Osborne’un arasında konuşulmayan bir yabancılaşma var; insan bunu onların davranışlarındaki sessizlik ve zorlamadan görebilir; ama dışa karşı onlar arkadaşçaher ne olursa olsun medeni davranıyorlar. Toprak Sahibi, Osborne’a vârisi ve gelecekteki temsilcisi olarak her zaman saygı gösterecektir. Osborne iyi görünmüyor; değişiklik istediğini söylüyor. Evin sıkıcılığından ya da huzursuzluğundan bıktığını düşünüyorum. Ama annesinin ölümünü şiddetli bir şekilde hissediyordu. Onun ve babasının ortak kayıplarından dolayı birbirlerine yaklaşmamış olması merak edilecek bir konuydu. Roger da matematik imtihanları için Cambridge’deydi. Hem insanların hem de yerin görünüşü değişti; ama bu doğal!”</p>

    <p class="normal">Bazı bültenlerde söylendiği gibi bu, belki de Hamleyler’ in haberlerinin özetiydi. Her zaman Molly’ye nazik bir mesajla sona ererlerdi.</p>

    <p class="normal">Bayan Gibson, kocasının, her zaman Osborne’nun melankolisini anlatmasına karşı bir yorum olarak şunu söylerdi:</p>

    <p class="normal">“Canım! Neden onu akşam yemeği için buraya çağırmıyorsun? Küçük, sakin bir akşam yemeği, biliyorsun. Aşçı bunu halleder; hepimiz siyah ve leylak rengi giyeriz; bunu bir eğlence olarak kabul etmez.”</p>

    <p class="normal">Bay Gibson, bu önerilere başını sallamaktan başka bir karşılık vermiyordu. Bu arada eşine alışmıştı ve kendi adına sessizliği, uzun sonuçsuz tartışmalara karşı büyük bir koruyucu olarak değerlendirirdi. Ama Bayan Gibson, Cynthia’nın güzelliğiyle sarsıldığı her defasında, Bay Osborne Hamley’in küçük, sakin bir akşam yemeğiyle neşelendirilmesi gerektiğini giderek daha çok düşünüyordu. Şu ana kadar sadece Hollingford’un bayanları ve ümitsiz ve uygulanamaz olan yaşlı papaz Ashton Cynthia’yı görmüştü; ve buna hayran olacak yaşlı kadınlardan başka hiç kimse yoksa güzel bir kıza sahip olmanın ne yararı vardı?</p>

    <p class="normal">Cynthia’nın kendisi, bu konuya karşı tamamen ilgisiz görünüyordu ve annesinin Hollingford’da mümkün olan ve olmayan eğlenceler konusundaki sürekli konuşmalarına çok az dikkat ediyordu. Osborne Hamley’i ya da başka bir vârisi memnun edeceğine, Bayan Browningler’i büyülemek için çaba sarfediyordu. Yani hiç çaba sarf etmiyordu ama sadece aralarına fırlatılmış olduğu herkesi çekmek olan kendi doğasını izliyordu. Çabası daha çok böyle yapmaktan kaçınmak ve çoğunlukla yaptığı gibi küçük laflar ve manalı bakışlarla annesinin aptalca hareketleri ve öpüşlerine karşı olduğu gibi kelimeleri ve şakalarına da karşı çıkmak içinmiş gibi görünüyordu. Molly, nerdeyse kendi çocuğu üzerinde etki yapamıyormuş gibi görünen Bayan Gibson için üzülüyordu. Bir gün Cynthia, Molly’nin düşüncesini okudu.</p>

    <p class="normal">“Ben iyi değilim ve bunu sana anlattım. Ben ona sıkıca tutunduğum zaman, bir çocuk olarak beni göz ardı ettiği için bir şekilde onu affedemiyorum. Üstelik okuldayken ondan zorlukla haber alıyordum. Ve onun düğününe gelmemi engellediğini biliyorum. Madam Lefebre’ye yazdığı mektubu gördüm. Büyüdüğü zaman onların yanılmaz olduğunu düşünmesi için bir çocuğun anne ve babasıyla büyümesi gerekir.”</p>

    <p class="normal">Molly, “Ama bazı hatalar olduğunu bilse bile,” diye cevap verdi, “Onları saklamalı ve varlığını unutmaya çalışmalıdır.”</p>

    <p class="normal">“Öyle olmalı. Ama görmüyor musun ben görev duygusu ve “zorunlulukların” dışında büyüdüm. Beni olduğum gibi sev, canım; çünkü bundan daha iyi olamam.”</p>
  </div>

  <div class="calibre1" id="calibre_pb_40"></div>
</body>
</html>
