<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_7">7.Aşk Tehlikesinin Belirtileri</h1>

    <p class="normal">Eğer Toprak Sahibi Hamley, babasının ikinci eşi olarak kimin düşünüldüğünü Molly’ye anlatabilmiş olsaydı, bu sırada kader onun şaşırtıcı merakına, olumlu bir hoş cevap hazırlıyor olacaktı. Ama kader, kurnaz, civelek bir kızdır ve planlarını bir kuşun yuvasını yaptığı gibi hissedilmeden ve hesaba katılmayan önemsiz şeylerle yapar. İlk ‘önemsiz’ olay, Bethia işten çıkarıldığında Jenny’nin (Bay Gibson’un ahçısı) yapmayı seçtiği huzursuzluktu. Bethia, Jenny’nin uzak bir akrabasıydı ve onun himayesi altındaydı. O ‘paketlenip gönderilmesi’ gerekenin ayartıcı Bay Coxe olduğunu, kanan, kurban olan Bethia olmadığını söylemeyi seçti. Bu görüşte, Bay Gibson’un kendisini oldukça haksız hissetmesini sağlayacak kadar inandırıcılık vardı. Ama o, Bethia’nın kendi ailesinde sahip olduğu kadar iyi koşullara sahip bir başka yere kavuşmasını sağlamaya dikkat etti. Jenny, yine de uyarıda bulunmayı seçti; ve Bay Gibson eski deneyimlerinden onun uyarılarının eylemden çok söz de kaldığını çok iyi bilmesine rağmen, rahatsızlık ve belirsizlikten evinde her an, Jenny’nin yapabileceği kadar açıklıkla, yüzünde şikayet eden ve zarara uğramış bir ifade takınan bir kadına rastlamanın tüm tatsızlığından nefret ediyordu.</p>

    <p class="normal">Bu küçük ev derdinin ortasında, daha önemli sonuçları olan bir tane daha geldi. Bayan Eyre, Molly’nin yokluğu sırasında, yaşlı annesi ve yetim kız ve erkek yeğenleriyle deniz kıyısına gitmişti, başlangıçta bunun iki hafta sürmesi düşünülmüştü. Bu zamanın on günü geçtikten sonra, Bay Gibson, Bayan Eyre’ den güzel yazılmış, güzel kelimelere dökülmüş, hayranlık verici şekilde katlanmış ve özenle mühürlenmiş bir mektup aldı. En büyük yeğeni kızıl hastalığına yakalanmıştı ve diğer küçük çocukların da aynı hastalığa yakalanması için her türlü olasılık vardı. Bayan Eyre için bu ek masraf, bu endişe hastalık yüzünden evden uzak kalış yeterince acı vericiydi. Ama kendisi için hiçbir rahatsızlıktan söz etmiyordu: sadece Bay Gibson’un ailesindeki görevi için tayin edilen zamanda dönmeyişi nedeniyle alçak gönüllü bir samimiyetle özür diliyordu; uysal bir şekilde, Molly hiçbir zaman kızıl olmadığı için, belki de bunun daha iyi olduğunu ekliyordu ve eğer Bayan Eyre görevine dönmek için yetim çocuğu bırakabilecek olsa bile, bu güvenli ve mantıklı bir adım olmayabilirdi.</p>

    <p class="normal">Bay Gibson mektubu ikiye ayırarak ve onu, kısa zaman içinde kül olana kadar yandığını gördüğü şömineye atarak “Kuşkusuz olmaz,” dedi. “Beş paundluk bir evim olmasını ve on millik çevremde kadın olmamasını isterdim. O zaman biraz huzurum olabilirdi.” Açıkça, Bay Coxe’un yaramazlık yapma gücünü unuttu; ama gerçekte bilinçsiz Molly’ye gelebilecek olan kötülüğün izini sürebilirdi. Derin bir iç çekişle haber vererek, ıstırap çeken aşçının kahvaltı tabaklarını alması için içeri girişi, Bay Gibson’u düşüncelerden gerçeğe döndürdü.</p>

    <p class="normal">“Molly, Hamley’de biraz daha uzun kalmalı,” diye karar verdi. “Onu sık sık soruyorlardı ve şimdi, sanırım ondan bıkacaklar. Ama onu henüz geri getiremem; ve onun için yapabileceğim en iyi şey, onu olduğu yerde bırakmak. Bayan Hamley ondan çok hoşlanmışa benziyor; çocuk, mutlu ve sağlığı yerinde görünüyor. Bugün çocuğa bakmak ve toprağın nasıl olduğunu görmek için atla Hamley’e gideceğim.”</p>

    <p class="normal">Bayan Hamley’i çimenlikteki büyük sedir ağacının gölgesine konmuş bir kanepede uzanırken buldu. Molly, onun çevresinde koşturuyordu, onun talimatlarıyla bahçıvanlık yapıyordu; parlak çiçekler açmış karanfillerin uzun, deniz yeşili saplarını bağlıyor, solmuş gülleri koparıyordu.</p>

    <p class="normal">Babası biçilmiş çimenliği ve düzenli çiçek bahçesini evin önündeki kaba park benzeri alandan ayıran beyaz çite doğru atını sürerken, neşeyle “Aa! Babam geldi,” diye bağırdı.</p>

    <p class="normal">Bayan Hamley, dirseğinin üzerinde doğrularak, “Oturma odasının penceresinden içeri gelin buraya gelin” dedi. “Size göstermek istediğimiz, Molly’nin tek başına aşıladığı bir gülümüz var. İkimiz de onunla gurur duyuyoruz.”</p>

    <p class="normal">Böylece Bay Gibson, atını ahırlara doğru sürdü, onu orada bıraktı ve evin içinden geçerek sedir ağacının altında sandalyeler, masa, kitaplar ve karışık işlerle dolu olan, açık havadaki yaz salonuna geldi. Molly’nin ziyaretini uzatmasını söylemekten rahatsız oluyordu; ama önce acı lokmayı yutmaya ve sonra güzel günün, tatlı sessizliğin, uğultulu, güzel kokulu havanın zevkini çıkarmaya karar verdi. Molly onun yanında durdu, eli onun omzundaydı. Bayan Hamley’in karşısında durdu.</p>

    <p class="normal">“Bugün buraya, bir iyilik istemeye geldim,” diye başladı.</p>

    <p class="normal">“Söylemeden kabul edilmiş bilin. Cesur bir kadınım, değil mi?”</p>

    <p class="normal">Bay Gibson gülümsedi ve reverans yaptı ama doğruca konuşmasına devam etti.</p>

    <p class="normal">“Molly’nin uzun yıllardır mürebbiyesi olan, onu çağırmam gerektiğini düşündüğüm Bayan Eyre, bugün bana, Molly burada kalırken Newport’a götürdüğü küçük yeğenlerinden birinin kızıla yakalandığını söylemek için yazmış.”</p>

    <p class="normal">“İsteğinizi tahmin ettim. Siz söylemeden bunu yaptım. Küçük sevgili Molly’nin burada kalması için rica ettim. Kuşkusuz Bayan Eyre size geri dönemez; ve kuşkusuz Molly’nin burada kalması gerekecek!”</p>

    <p class="normal">“Teşekkür ederim; çok teşekkür ederim. İsteğim buydu.”</p>

    <p class="normal">Molly’nin eli onunkinin içine süzüldü ve o sıkı, sağlam kavrayışın içine yerleşti.</p>

    <p class="normal">“Baba! Bayan Hamley! İkinizin de beni anlayacağını biliyorumama eve gidemez miyim? Burada mutluyum amaama baba! Seninle evde olmamın en iyisi olduğunu düşünüyorum.”</p>

    <p class="normal">Aklından rahatsız edici bir kuşku geçti. Onu kendine çekti ve doğrudan, delici bir şekilde onun masum yüzüne baktı. Molly, babasının alışılmadık incelemesinden dolayı kızardı ama onun tatlı gözleri, bulmaya korktuğu duygulardan çok, merakla doluydu. Bir an için genç, kırmızı saçlı Bay Coxe’un aşkının, kızının kalbinde bir karşılık bulabilmiş olabileceğinden kuşku duymuştu ama şimdi tamamen emindi.</p>

    <p class="normal">“Molly, kaba davranma. Bayan Hamley’le nasıl barışabileceğinizi kesinlikle bilmiyorum. Ve ikinci olarak,, benden daha akıllı olduğunu ya da tüm diğer şeyler uygun olduğu hâlde seni evde istemediğimi mi düşünüyorsun? Olduğun yerde kal ve minnettar ol.”</p>

    <p class="normal">Molly onu, Hamley’lerdeki ziyaretinin uzamasının, aklında çoktan kararlaştırılmış olduğundan emin olacak kadar iyi tanıyordu; ve sonra bir nankörlük duygusuna kapılmıştı. Babasını bıraktı ve Bayan Hamley’e giderek, ona doğru eğildi ve onu öptü; ama Bayan Hamley konuşmadı. Sadece onun elini tuttu ve kanepede ona yer açtı.</p>

    <p class="normal">“Bir dahaki gelişinizde, sizden bu ziyareti uzatmanızı isteyecektim, Bay Gibson. Biz mutlu arkadaşlarız, değil mi Molly? Ve şimdi de Bayan Eyre’in bu iyi küçük yeğeni”</p>

    <p class="normal">Bay Gibson “Onun kamçılanmasını isterdim,” dedi.</p>

    <p class="normal">“Bize iyi bir sebep verdi, Molly’yi gerçekten uzun bir ziyaret için tutacağım. Sık sık gelip bizi görmelisiniz. Sizin için burada her zaman bir oda var, biliyorsunuz; günlük turlarınızı her sabah, Hollingford’da olduğu gibi, neden Hamley’den başlatmadığınızı anlamıyorum.”</p>

    <p class="normal">“Teşekkür ederim. Eğer küçük kızıma bu kadar nazik davranmamış olsaydınız, bu son konuşmanıza kaba bir cevap vermeye özenebilirdim.”</p>

    <p class="normal">“Çekinmeyin söyleyin. Sanırım bunu söylemeden rahat edemezsiniz.”</p>

    <p class="normal">Molly zafer kazanmış gibi, “Bayan Hamley kabalığımı kimden aldığımı bulmuş oldu,” dedi. “Bu kalıtımsal bir özellik.”</p>

    <p class="normal">“Hamley’de kalmam için yaptığınız önerinin tam bir kadın düşüncesi olduğunu söyleyecektimtümüyle nezaket ama sağduyu yok. Her zamanki yerimden yetmiş mil uzaktayken hastalarım beni nasıl bulacak? Kesinlikle başka bir doktor ararlar ve ben bir ay içinde iflas ederim.”</p>

    <p class="normal">“Sizi buradan çağıramazlar mı? Bir ulağın maliyeti az olur.”</p>

    <p class="normal">“Yaşlı Goody Henbury, her adımda inleyerek muayenehaneme gelmeye uğraşıyor ve sonra ona sadece yetmiş mil uzağa gitmesi söyleniyor! Ya da toplumun diğer ucuna bakalım:Leydi Cumnor’un yakışıklı seyisi, hanımı beni her istediğinde Hamley’e gelmek zorunda kalışından dolayı bana teşekkür etmeyecektir.”</p>

    <p class="normal">“Peki, peki, pes ediyorum. Ben bir kadınım. Molly sen de bir kadınsın! Git ve baban için çilek ve krema söyle. Böyle alçak gönüllü işler, kadınların uzmanlık alanıdır. Çilek ve krema tamamen nezakettir ve sağ duyuyla ilgili değildir çünkü bunlar ona berbat bir sindirim güçlüğü krizi yaratacaktır.”</p>

    <p class="normal">Molly neşeyle, “Lütfen kendi adınıza konuşun Bayan Hamley,” dedi. “Dün büyük bir sepet dolusuyedim ve Toprak Sahibi’nin kendisi, beni bu işle meşgul görünce, mandıraya gidip büyük bir kase krema getirdi. Ve bugün her zaman olduğum kadar iyiyim ve sindirim güçlüğü yanıma bile uğramadı.”</p>

    <p class="normal">O, dans ederek işitmeyecek kadar uzaklaşınca, babası, “O iyi bir kız,” dedi. Kelimeler sorgulama gibi değildi, cevabından çok emindi. Hemen gelen cevabı beklerken, gözlerinde sevecenlik ve güvenin bir karışımı vardı.</p>

    <p class="normal">“O çok sevimli. Toprak Sahibi ve benim ondan ne kadar hoşlandığımızı anlatamam; ikimizde. Uzun bir süre gitmeyeceğini düşünmekten o kadar memnunum ki. Bu sabah uyandığımda ilk düşündüğüm şey, eğer sizi, onu biraz daha bana bırakmaya ikna etmezsem, onun kısa süre sonra size döneceğiydi. Ve şimdi kalması gerekiyoren az iki ay.”</p>

    <p class="normal">Toprak Sahibi’nin Molly’den çok hoşlandığı tamamen doğruydu. Evde ve bahçede dans eden ve anlaşılmaz şarkılar söyleyen bir genç kıza sahip olma şansı onun için anlatılmaz bir yenilikti. Ve sonra Molly çok istekli ve akıllıydı; doğru zamanda hem konuşmaya hem dinlemeye hazırdı. Bayan Hamley kocasının Molly’den hoşlandığını söylemekte tamamen haklıydı. Ama ya kendisi kızın ziyaretinin uzamasını anlatmak için yanlış bir zaman seçmişti ya da eğilimli olduğu ama hayatındaki varlığını denetlemeye çalıştığı öfke krizlerinden birini geçiriyordu; her neyse, bu haberi nazik bir düşünce belirtisiyle kabul etti.</p>

    <p class="normal">“Daha uzun kalmak! Gibson bunu mu istedi?”</p>

    <p class="normal">“Evet! Onun başka ne hâle geldiğini anlamıyorum; Bayan Eyre uzakta ve diğer tüm şeyler de öyle. Onun gibi annesiz bir kız için iki genç erkeğin olduğu bir ev halkının sorumluluğun almak uygunsuz bir durum.”</p>

    <p class="normal">“Bu Gibson’un sorunu; bunu talebe, çırak ya da onlara her ne diyorsa almadan önce düşünmesi gerekirdi.”</p>

    <p class="normal">“Sevgili Toprak Sahibi! Senin de Molly kaldığı için benim kadar memnun olacağını düşünüyordum. Ona belirsiz bir süre için kalmasını söyledim, en az iki ay.”</p>

    <p class="normal">“Ve Osborne ile beraber evde olacak! Roger da yakında evde olacak.”</p>

    <p class="normal">Toprak Sahibi’nin gözlerindeki bulutu görünce onun aklını okudu.</p>

    <p class="normal">“İyi de, o, onların yaşındaki genç adamların düşündüğü çeşit bir kız değil. Onun gerçekten ne olduğunu bildiğimiz için onu seviyoruz; ama yirmi bir ya da yirmi iki yaşındaki delikanlılar bir genç kadının aksesuarlarını istiyor.”</p>

    <p class="normal">Toprak Sahibi “Neyi istiyor?” diye hırladı.</p>

    <p class="normal">“Uygun elbise, davranış tarzı gibi şeyler. O yaşlarda, onun güzel olduğunu bile görmeyecekler; onların güzellik konusundaki düşünceleri rengi içerir.”</p>

    <p class="normal">“Bütün bunların akıllıca olduğunu düşünüyorum; ama bunu anlamıyorum. Tüm bildiğim, yirmi bir ya da yirmi üç yaşındaki iki genç adamı elbiseleri, saçları ya da gözleri nasıl olursa olsun on yedi yaşında bir genç kızla böyle bir kır evine kapatmanın çok tehlikeli bir şey olduğudur. Ve sana özellikle Osborne’nun, gerçekte hiç birinin ona aşık olmasını istemediğimi söylüyorum. Çok rahatsız oldum.”</p>

    <p class="normal">Bayan Hamley’in yüzü asıldı; rengi biraz soldu.</p>

    <p class="normal">“O buradayken, diğerlerinin uzakta kalmasını sağlayacak düzenlemeler yapamaz mıyız; Cambridge’de kalmaları ya da başka biriyle okumaları? Bir iki ay dışarıya gitmeleri gibi?”</p>

    <p class="normal">“Hayır; onların eve gelmelerini uzun zamandır bekliyorsun. Ajandanda, haftalara koyduğun işaretleri görmüştüm. Yakında Gibson’la konuşacağım ve bu bizim için uygun olmadığından kızını uzaklaştırması gerektiğini söyleyeceğim“</p>

    <p class="normal">“Sevgili Roger! Böyle bir şey yapmaman için sana yalvarıyorum. Bu kabalık olur; dün söylediklerimin hepsinin yalan olduğu anlamına gelir. Lütfen bunu yapma. Benim hatırım için Bay Gibson’la konuşma!”</p>

    <p class="normal">Onun duygusallaşacağından korkarak “Peki, peki, sen telaşlanma,” dedi; “Eve geldiği zaman Osborne’la konuşacağım ve ona bu çeşit şeylerden hoşlanmadığımı anlatacağım.”</p>

    <p class="normal">“Ve Roger doğa tarihi ve karşılaştırmalı anatomi ve bu çeşit şeylerle her zaman Venüs’ün kendisine bile aşık olmayı düşünemeyecek kadar doludur. O, Osborne’un duyguları ve hayal dünyasına sahip değildir.”</p>

    <p class="normal">“Ah, bilemezsin; genç bir adam hakkında hiçbir zaman emin olamazsın! Ama Roger’a gelince bu, o anlama gelmeyebilir. Yıllar boyunca evlenemeyeceğini bilecektir.”</p>

    <p class="normal">Bütün o öğleden sonra Toprak Sahibi, kendini konuk sevmez bir hain olarak hissederek, Molly’den uzak durmaya çalıştı. Ama ne kadar kaba olabilirse olsun bir an bile ona güvensizlik duymayarak, onun kendisine karşı olan utangaçlığından o kadar habersiz ve hoş karşılanan bir misafir olarak o kadar neşeli ve davranışlarında o kadar tatlıydı ki ertesi sabaha kadar onu tamamen kazandı ve tümüyle eskisi gibi oldular. Bu sabah kahvaltıda, Toprak Sahibi, karısına bir mektup verdi ve sonra içeriğine ait tek kelime bile etmeden geri aldı; ama:</p>

    <p class="normal">“Ne şans!”</p>

    <p class="normal">“Çok! Çok!”</p>

    <p class="normal">Molly bu ifadeleri, günün akışı içinde Bayan Hamley’in ona anlattığı haber parçalarıyla çok az ilişkilendirdi; yani oğlu Cambridge yakınlarındaki bir arkadaşıyla kalmak için ve belki de daha sonra Kıta’da bir gezi yapmak için bir davet almıştı; ve sonuç olarak Roger eve geldiğinde kardeşine eşlik etmeyecekti.</p>

    <p class="normal">Molly çok sempatikti.</p>

    <p class="normal">“Ay, canım! Çok üzüldüm”</p>

    <p class="normal">Bayan Hamley, kocasının burada olmamasına müteşekkirdi, Molly bu sözleri çok içten söylemişti.</p>

    <p class="normal">“Onun eve gelişini çok uzun zamandır düşünüyordunuz. Korkarım çok büyük bir hayal kırıklığı oldu.”</p>

    <p class="normal">Bayan Hamley gülümsedirahatladı.</p>

    <p class="normal">“Evet, kuşkusuz hayal kırıklığı ama Osborne’nun aldığı keyfi düşünmeliyiz. Ve şairane aklıyla bize güzel yolculuk mektupları yazacaktır. Zavallı çocuk! Bugün imtihana giriyor olmalı! Ama babası da ben de, onun yüksek bir başarı elde edeceğinden eminiz. Sadeceonu, kendi sevgili oğlumu, görmüş olmak isterdim. Ama böylesi daha iyi.”</p>

    <p class="normal">Molly’nin kafası bu konuşmadan dolayı biraz karıştı ama kısa zaman sonra bunu aklından çıkardı. Bu güzel, parlak genç adamı, annesinin kahramanını görememek onun için de hayal kırıklığıydı. Zaman zaman onun genç kız hâlini ve onun şimdi ne hâle gelmiş olduğunu; Bayan Hamley’in oturma odasındaki resimdeki sevimli çocuğun, resmin yapıldığı zamandan beri geçen on yıl içinde nasıl değişmiş olduğunu; yüksek sesle şiir okuyup okumadığını; kendi şiirlerini okuyup okumadığını düşünüyordu. Ama hiç bitmeyen günlük kadın işlerinin arasında kısa zamanda kendi hayal kırıklığını unuttu; sadece ertesi sabah ilk uyandığında düşündüğü kadar hoş olmayan belirsiz bir şey olarak aklına geldi ve sonra bir özlem nesnesi olarak aklından çıkardı. Hamley’deki günleri eğer evde bir kız olsaydı ona ait olacak olan küçük işlerle doluydu. Yalnız Toprak Sahibi için kahvaltıyı hazırladı ve onu madama götürmek için istekliydi ama bu günlük iş Toprak Sahibi’ne aitti ve kıskançlıkla yapılıyordu. Yüksek sesle ona, para ve tahıl pazarları da dahil olmak üzere, gazetelerin küçük harfle yazılmış haberlerini, şehirle ilgili makaleleri okudu. Bu arada, Bayan Hamley’i aşağıya getirebilmek amacıyla, oturma odasını süslemek için taze çiçekler toplayarak bahçede onunla dolaştı. Arabayla dolaştığı zaman ona eşlik ediyordu; Bayan Hamley’in yukarıdaki oturma odasında şiirler ve ılımlı edebiyat eserleri okuyorlardı. Şimdi iskambil oyununda ustalaşmıştı ve eğer dikkat ederse Toprak Sahibi’ni yenebiliyordu. Bunların yanı sıra, kendini oyalamak için kendine ait bağımsız yöntemleri vardır. Her gün bir saat, tenha oturma odasındaki büyük piyanoda pratik yapmaya çalışıyordu çünkü Bayan Eyre’e, bunu yapacağına söz vermişti. Ve kütüphaneye gidip eğer hizmetçi bu görevi yapmayı unutmuşsa, pencere kepenklerinin ağır kollarını açarak merdivene tırmanır, eski İngiliz klâsiklerinden bazı kitaplara dalarak, saatlerce basamaklarda otururdu. Yaz günleri, on yedisindeki bu mutlu kız için çok kısa sürüyordu.</p>
  </div>

  <div class="calibre1" id="calibre_pb_16"></div>
</body>
</html>
