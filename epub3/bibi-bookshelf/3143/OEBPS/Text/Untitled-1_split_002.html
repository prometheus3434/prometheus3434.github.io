<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_1">1.Bir Şenlik Gününün Şafağı</h1>

    <p class="normal">Çocukluğun eski, sıkıcı işleriyle başlayalım. Ülkenin birinde bir eyalet vardı ve o eyalette bir şehir vardı ve o şehirde bir ev vardı ve o evde bir oda vardı ve o odada bir yatak vardı ve o yatakta küçük bir kız yatıyordu; tamamen uyanıktı ve kalkmaya can atıyordu ama yan odadaki görünmeyen güçtenbir saat gibi kendi kendine uyandığı ve ondan sonra ev halkına çok az huzur bıraktığı saat olan altıya kadar, uykusunun bozulmaması gereken o Betty’den korktuğu için buna cesaret edemiyordu. Bir Haziran sabahıydı ve erken olmasına rağmen oda, güneşli bir sıcaklık ve ışıkla doluydu.</p>

    <p class="normal">Molly Gibson’un yattığı küçük, beyaz, pamuklu kumaşla örtülü yatağın karşısındaki çekmecelerin üzerinde, herhangi bir tozlanma şansı olmaması için dikkatli bir şekilde, eğer altındaki şey tülden zayıf bir kumaş ve dantel ve çiçeklerden oluşmuş olsaydı hepsi birden (yine Betty’nin sözcük dağarcığından aktaracak olursak) ‘berbat’<a href="../Text/Untitled-1_split_000.html#footnote-256-1" id="footnote-256-1-backlink">[1]</a> olacak kadar ağır ve dayanıklı bir dokumadan yapılmış olan, büyük, pamuklu bir mendille örtülmüş, bir başlık asılmış olan, basit bir başlık ayağı vardı. Ama başlık sağlam hasırdan yapılmıştı ve tek süsü, tepeye konmuş olan ve bağcıkları oluşturan sade, beyaz bir kurdeleydi. Yine de içinde Molly’nin her ilmeğini bildiği temiz, küçük bir örgü vardı çünkü bir önceki akşam onu, sonsuz acılarla kendisi yapmamış mıydı? Ve bu örgüde, Molly’nin şimdiye kadar giyme fırsatı bulmuş olduğu böyle güzel bir kıyafetin tam da ilk parçası olan, küçük, mavi bir fiyonk yok muydu?</p>

    <p class="normal">Şimdi saat altı! Kilise çanlarının sevimli, canlı sesleri, herkesi, yüzlerce yıldır yapmış oldukları gibi günlük işlerine çağırarak bunu anlatıyordu. Molly ayağa fırladı ve küçük, çıplak ayaklarıyla odanın karşısına koştu ve mendili kaldırdı ve bir kere daha, mutlu, parlak günün işaretinin ortaya çıkması için başlığa baktı. Sonra pencereye koştu ve birkaç kere çektikten sonra pencereyi açtı ve tatlı sabah havasının içeriye girmesini sağladı. Aşağıda, bahçede çiğ, çoktan çiçeklerin üzerinden kalkmıştı ama hâlâ tam ilerideki çimenliklerdeki uzun otların üzerinden yükseliyordu. Bir tarafta, sokaklarından birine Bay Gibson’un ön kapısının açıldığı, Hollingford şehri uzanıyordu; ve bazı ev kadınlarının daha önceden kalkmış olduğu ve ailenin ekmeğini kazanan kişiye kahvaltı hazırladığı bir çok küçük evin bacasından zarif duman sütunları ve küçük duman bulutları şimdiden yükselmeye başlıyordu.</p>

    <p class="normal">Molly Gibson bütün bunları gördü ama bunlar hakkında sadece, ‘Oh! iyi bir gün olacak! Hiçbir zaman, hiçbir zaman gelmeyeceğinden; ya da eğer gelirse yağmurlu bir gün olacağından korkuyordum!’ diye düşündü. Kırk beş yıl önce<a href="../Text/Untitled-1_split_063.html#footnote-256-2" id="footnote-256-2-backlink">[2]</a>, bir taşra şehrindeki çocukların eğlenceleri çok basitti ve Molly, on iki uzun yıl boyunca, şimdi olması yakın olan olay kadar büyük herhangi bir olay olmadan yaşamıştı. Zavallı çocuk! Annesini kaybetmiş olduğu doğru, bu onun tüm yaşam akışı içinde büyük bir sarsıntı, ama bu söz etmeye değecek bir olay sayılmazdı ve üstelik Molly, o zaman bunun bilincinde olamayacak kadar küçüktü. Bugün onun beklediği eğlence, Hollingford’da yapılan bir çeşit yıllık eğlenceye ilk olarak katılmasıydı.</p>

    <p class="normal">Düzensiz bir şekilde yayılan küçük kasaba bir yanda kırsal bölgeye doğru, çok fazla miktarda feodal duygunun hâlâ yaşadığı ve arkaya baktığımızda gülünç gelen ama o zaman ciddi anlamda önemli olan bir çok basit şekilde kendini gösterdiği şehrin sakinleri tarafından her zaman ‘kont’ ve ‘kontes’ olarak çağrılan Lord ve Leydi Cumnor’un yaşadığı büyük bir parkın girişindeki küçük evin yakınına kadar uzanıyordu. Reform Tasarısı’nın<a href="../Text/Untitled-1_split_063.html#footnote-256-3" id="footnote-256-3-backlink">[3]</a> kabul edilmesinden önceydi ama Hollingford’da yaşayan daha bilgili mülk sahiplerinden iki üç tanesi arasında bazen bir hayli liberal konuşmalar yapılıyordu ve kontlukta zaman zaman öne çıkan ve seçim için Cumnor’un rakip Liberal ailesiyle yarışan büyük Tutucu Parti ailesi bulunuyordu. Yukarıda bahsedilen liberal konuşmaları yapan sakinlerin en azından kendi düşüncelerini temsil eden HelyHarrison için oy verme olasılığını kabul ettiklerini düşünmüş olabilirsiniz. Ama böyle bir şey yoktu. ‘Kont’ malikanenin lorduydu ve Hollingford’un kurulmuş olduğu toprakların çoğunun sahibiydi; o ve onun ev halkı, şehrin iyi insanları tarafından besleniyor, iyileştiriliyor ve belli bir ölçüye kadar giydiriliyordu; babalarının büyükbabaları her zaman Cumnor Kuleler’inin en büyük oğlu için oy vermişlerdi ve atalarının izini takip ederek, bölgedeki herkes, siyasi görüş gibi kuruntuya hiç kapılmadan, son ferde kadar oylarını işleri kulları tarafından görülen lorda verdiler.</p>

    <p class="normal">Bu, demiryollarından önceki o günlerde, büyük toprak sahiplerinin daha alçak gönüllü komşuları üzerindeki etkisini gösteren alışılmamış bir örnek değildi ve bu, böylece onu üstünlüğüyle gölgeleyen güçlü ailenin Cumnor’lar gibi saygıdeğer bir özelliğe sahip olduğu bir yer için iyiydi. Kendilerine boyun eğilmesini ve itaat edilmesini bekliyorlardı; şehir halkının basit hayranlığı, kont ve kontes tarafından bir hak olarak kabul ediliyordu; ve Hollingford’un hiçbir sakini kontunkine ters düşen bir istek ya da düşünceyi dile getirmeye cüret etmemiş olduğu için hayretle ve gençliklerinin umacısı olan Fransız sansculotte’lerinin çirkin anısıyla hareketsiz duruyorlardı. Ama tüm bu hürmete karşılık şehir için çok şeyler yaptılar ve genel olarak alçak gönüllüydüler ve tebaalarına karşı davranışlarında çoğunlukla düşünceli ve naziktiler. Lord Cumnor, gerçekte kararlarının herhangi bir gün (vekilin kendi evinin sığınağında saygısızca ifade ettiği gibi) ‘oyalanmaya’ gitmek isteyen lord hazretleri tarafından bozulacağı yorumunda bulunarak, ara sıra kontun kendi kiracılarına kendi sorularını sorması ve kendi mülkünün daha küçük ayrıntılarının yönetiminde kendi gözleri ve kulaklarını kullanması anlamına gelen bir görevi sürdürmeye önem vermek için çok zengin ve bağımsız olan vekilin, oldukça rahatsız olmasına karşın, bazen bir tarafına vekilharcını alan ve bazen de dizginleri kendi eline alan, sabırlı bir mal sahibiydi. Ama kiracıları, lordu her şeyden çok bu huyu yüzünden severdi. Lord Cumnor’un, eski toprak vekilharcı ve kiracılar arasındaki kişisel müdahalesinin başarısızlığını düzeltmeye çalıştığından, dedikodu için kesinlikle çok az vakti vardı. Ama o zaman kontes yaklaşılmaz saygınlığını, kontun bu zayıflığı sayesinde yaptı. Senede bir kere alçakgönüllülük gösterirdi. O ve hanımefendiler, kızları bir okul kurmuşlardı; bu, şimdilerdeki emekçilerin ve çalışan insanların oğullarına ve kızlarına dünyevi durumlarında kendilerine düşenden çok daha iyi entelektüel öğretim verilen okullar tarzında bir okul değil ama kızlara daha güzel dikiş dikmeleri, kusursuz bir hizmetçi olmaları ve oldukça iyi yemek pişirmeleri ve hepsinden önemlisi Cumnor Kuleleri’nin hanımefendileri tarafından planlanan bir çeşit hayır kurumu üniforması beyaz başlıklar, beyaz atkılar, ekose önlükler, mavi uzun giysiler ve çabuk reveranslar ve ‘lütfen efendim’ demeler, icabında demeler içinde düzenli olarak giyinmeleri öğretilen ‘endüstriyel’ dememiz gereken tarzda bir okuldu.</p>

    <p class="normal">Şimdi kontes, yılın önemli bir kısmında Kuleler’de olmadığından bu okul için, kendisinin ve kızlarının uzakta olduğu aylar boyunca, onların ziyaretçi olarak yardımını sağlama düşüncesiyle, Hollingford’daki hanımefendilerin sempatisini sağlamaktan memnundu. Ve şehrin çeşitli işsiz, nazik kadınları, hanımefendilerinin çağrısına cevap verdiler ve istenen şekilde hizmetlerini; ve bunun yanı sıra bir çok fısıldanan ve titiz hayranlığı sundular. ‘Kontes ne kadar iyi! Sevgili kontesimizher zaman diğerlerini düşünüyor!’ ve böylece devam etti; bu arada her zaman hiçbir ziyaretçinin, kontesin okuluna götürülmeden ve temiz küçük öğrenciler tarafından tamamen etkilenmeden ve hâlâ oradaki daha düzgün olan işlemeler incelenmeden Hollingford’u tamamen görmüş olduğu düşünülmezdi. Buna karşılık her yaz, Leydi Cumnor ve kızlarının tüm okul ziyaretçilerini, küçük evlerinden biri küçük kasabaya yakın olan, büyük parkın ortasındaki soylulara ait tenha bölümde yer alan büyük aile malikanesinde, nazik ve görkemli bir konukseverlikle Kuleler’de kabul ettiği bir gün, şeref günü olarak ayrılırdı. Bu yıllık şenliğin düzeni böyleydi. Saat on civarında Kuleler’in arabalarından biri yalpalayarak evden çıkardı ve şereflendirilecek kadınların yaşadığı değişik evlere doğru giderdi; dolu olan araba onları birer ikişer toplayarak, tekrar hazır olan ana kapıdan geçene kadar, ağaçların gölgelediği düzgün yoldan hızla giderdi ve şık bir şekilde giyinmiş olan bayan grubunu, Cumnor Kuleleri’ nin büyük ve ağır kapılarına giden büyük bir merdivenin basamaklarına bırakırdı. Tekrar şehre dönerdi; en iyi elbiselerini giymiş olan kadınları tekrar alırdı ve tekrar dönerdi ve bütün grup ya evin içinde ya da gerçekten güzel olan bahçede toplanana kadar bu böyle sürerdi. Bir yanda uygun bir miktar gösteriş ve öte yandan hayranlık ortaya konduktan sonra ziyaretçiler için hafif bir yemek verilirdi ve evin içindeki hazineler biraz daha sergilenir ve bunlara hayranlık duyulurdu. Saat dörde doğru kahve getirilirdi; ve bu onları kendi evlerine geri götürecek olan aracın yaklaştığını gösteren bir işaretti; iyi geçirilmiş bir günün mutlu bilinciyle dönmenin yanı sıra, en iyi şekilde davranmak için uzun süre çaba sarf ettikleri ve uzun saatler boyunca ayakta konuştukları için biraz yorgunluk duyarlardı. Bayan Cumnor ve kızları da aynı kendini beğenme ve aynı yorgunluktan; içinde bulunduğunuz toplumu en iyi şekilde hoşnut edecek biçimde davranmak için gösterilen bilinçli çabaların peşinden gelen yorgunluktan uzak değillerdi.</p>

    <p class="normal">Molly Gibson, yaşamında ilk defa Kuleler’e giden misafirlerin arasına katılmıştı. Okulda ziyaretçi olmak için çok gençti, bu yüzden gitme nedeni bu değildi; ama bir gün Lord Cumnor’ın bir ‘oyalanma’ yolculuğundayken, lordun girdiği çiftlik evinden çıkan, o yörenin doktoru olan Bay Gibson’a rastlamış olması ve cerraha (Lord Cumnor tanıdığı kişileri nadiren bazı sorular sormadan bırakırdıher zaman cevabı dinlemezdi; bu onun konuşma biçimiydi) bazı küçük sorular sormasıydı; Bay Gibson’a evin dışına, duvardaki cerrahın atını bağlamış olduğu halkanın yanına kadar eşlik etti. Molly de oradaydı; tüylü, küçük midillisinin üzerinde dik ve sessiz bir şekilde oturarak babasını bekliyordu. Ciddi gözleri yakın çevresini ve ‘kontun’ açıkça ilerlemesini görmek için büyük ve geniş bir şekilde açıktı; onun küçük düş gücünde bu gri saçlı, kırmızı yüzlü, bir şekilde sakar olan adam, bir baş melekle bir kralın bileşimiydi.</p>

    <p class="normal">“Senin kızın mı Gibson?küçük tatlı kız, kaç yaşındasın? Midilli tımar istiyor,” Konuşurken midillinin başını okşuyordu. “Adın nedir, tatlım? Söylediğim gibi kirasını çok geciktirdi ama gerçekten hastaysa, sıkı bir iş adamı olan Sheepshanks’ den sonra bakmalıyım. Hastalığı nedir? Küçük kız, Perşembe günkü okul toplantımıza sen de geleceksinadın nedir? Onu yollarsın ya da sen getir Gibson; ve seyisine birkaç kelime söyle çünkü eminim o midilliye geçen seneden beri tımar yapılmamış, değil mi? Perşembeyi unutma küçük kız adın nedir? bu aramızda bir söz, değil mi?” Ve kont avlunun diğer tarafında çiftçinin en büyük oğlunu görünce uzaklaştı.</p>

    <p class="normal">Bay Gibson atına bindi ve o ve Molly atlarını sürdüler. Bir süre konuşmadılar. Sonra o, oldukça heyecanlı, alçak bir ses tonuyla “Gidebilir miyim, baba?” dedi.</p>

    <p class="normal">Babası, kendi profesyonel düşüncelerinden uzaklaşarak “Nereye, tatlım?” dedi.</p>

    <p class="normal">“Kuleler’eBiliyorsun, Perşembe günü. O beyefendi (ondan ünvanıyla bahsetmekten utandı) gelmemi istedi.”</p>

    <p class="normal">“Bundan hoşlanacak mısın, tatlım? Bana her zaman daha çok yorucu bir eğlencedaha çok çok erken başlayan yorucu bir gün demek istiyorum olarak gelmiştir ve sıcak ve tüm diğer şeyler.”</p>

    <p class="normal">Molly sitemde bulunarak “Oh, baba!” dedi.</p>

    <p class="normal">“Öyleyse gitmek istiyorsun, değil mi?”</p>

    <p class="normal">“Evet, eğer izin verirsen! Biliyorsun, gelmemi istedi. Gidebileceğimi düşünmüyor musun? Bana iki kere üst üste sordu.”</p>

    <p class="normal">“Tamam! Bakalımevet! Molly, o kadar çok istiyorsan sanırım bunu yapabiliriz.”</p>

    <p class="normal">Sonra ikisi de tekrar sessizleştiler. Daha sonra Molly şöyle söyledi:</p>

    <p class="normal">“Lütfen baba gerçekten gitmek istiyorum ama onu umursamıyorum.”</p>

    <p class="normal">“Bu oldukça bulmaca gibi bir konuşma. Ama eğer seni oraya götürmem sorun yaratacaksa gitmeyi umursamadığını söylemek istediğini sanıyorum. Ama bunu kolayca yapabilirim, bu yüzden bunu ayarlanmış say. Unutma, beyaz bir elbise isteyeceksin; Betty’ye gideceğini söylemen iyi olur ve sana çeki düzen verdikten sonra seni görecek.”</p>

    <p class="normal">Şimdi Molly’nin Kuleler’deki eğlenceye gitmesi konusunda kendini oldukça rahat hissedebilmesi için, Bay Gibson’un yapması gereken iki ya da üç şey vardı ve bunların her biri, onun için biraz sorun içeriyordu. Ama bu küçük kızı mutlu etmek için çok istekliydi, bu yüzden ertesi gün, görünüşte hasta bir hizmetçiyi ziyaret etmek için ama gerçekte hanımefendinin yoluna çıkmak ve onun Lord Cumnor’un Molly’yi davet etmesini onaylaması için Kuleler’e gitti. Küçük bir doğal ustalıkla zamanını seçti; gerçekte büyük aileyle olan ilişkilerinde bunu sık sık uygulardı. Saat on iki civarında, öğle yemeği zamanından kısa süre önce ve posta kutusunun açılıp içindekilerin tartışmasının bitmesine yetecek kadar zaman sonra, atını ahırların olduğu avluya sürdü. Atını bağladıktan sonra arka kapıdan eve girdi; bu taraftan “Ev”, ön taraftan “Kuleler’di”. Hastasını gördü, kahyaya talimatlarını verdi ve sonra umuduna ve hesaplarına göre, elinde nadir bulunan yabani bir çiçekle, bahçedeki bayanlardan birini bulmak için dışarı çıktı, şimdi kızıyla elinde tuttuğu açık bir mektubun içeriğini konuşan, şimdi bahçıvana bazı bitkilerin yatakları konusunda emir veren Leydi Cumnor’la karşılaştı.</p>

    <p class="normal">“Nanny’yi görmek için uğradım ve Leydi Agnes’e Cumnor yosununda yetiştiğini söylediğim bitkiyi getirmek için bu fırsatı değerlendirdim.”</p>

    <p class="normal">“Çok teşekkür ederim Bay Gibson. Anne bak! Bu uzun süredir istediğim Drosera rotundifolia.”</p>

    <p class="normal">“Ah! Evet; çok şirin demeye cesaret ediyorum, sadece ben botanikçi değilim. Nanny’nin daha iyi olduğunu umarım. Gelecek hafta hiç kimsenin yatmasına izin veremeyiz çünkü ev insanlarla dolu olacakve kendilerini takdim etmek için bekleyen Danbys’ler burada olacaklar. Birisi sessiz bir yerde, Whitsuntide’da iki hafta geçirmek için geliyor ve şehirdeki işini yarıda bırakıyor ve insanlar burada olduğumuzu öğrenince, bir nefes kır havasını özleyen ya da baharda Kuleler’in ne kadar güzel olduğunu söyleyen, bitmek bilmeyen mektuplar alıyoruz ve ben kendi hesabıma Lord Cumnor’un tüm bunların suçlusu olduğunu düşünüyorum; çünkü buraya gelir gelmez bütün komşulara gidiyor ve onları gelip birkaç gün geçirmeleri için davet ediyor.”</p>

    <p class="normal">Leydi Agnes teselli edici bir tonda “Cuma günü, ayın on sekizinde şehre geri döneceğiz,” dedi.</p>

    <p class="normal">“Ah, evet! Okul ziyaretçileri meselesini bitirir bitirmez. Ama o mutlu güne bir hafta var.”</p>

    <p class="normal">Bu şekilde sunulan iyi açılıştan yararlanarak Bay Gibson “Bu arada!” dedi, “Dün Cross Trees Çiftliği’nde lord hazretlerine rastladım ve o benimle birlikte olan küçük kızımı Perşembe günü buradaki grubun bir parçası olmak için davet edecek kadar nazik davrandı; bunun küçük kıza çok büyük bir zevk vereceğine inanıyorum.” Leydi Cumnor’ın konuşması için bekledi.</p>

    <p class="normal">“Oh, evet! Eğer lord hazretleri söylediyse sanırım gelmesi gerekir ama onun hayret verici bir şekilde konuksever olmamasını arzu ederdim! Ama küçük kız içtenlikle kabul edilecektir; sadece bakın, o önceki gün varlığından hiç haberdar olmadığım, daha genç olan Bayan Browning’le karşılaştı.”</p>

    <p class="normal">Leydi Agnes, “Okulu ziyaret ediyor, anne,” dedi.</p>

    <p class="normal">“Evet, herhalde ediyordur; hiçbir zaman etmediğini söylemedim. Browning adında bir ziyaretçi olduğunu biliyordum; iki kişi olduğunu hiç duymadım ama kuşkusuz Lord Cumnor başka birisi daha olduğunu öğrenir öğrenmez onu çağırmak gereğini duyuyor, böylece arabanın, onları getirmek için dört kere gidip gelmesi gerekecek. Bu yüzden kızınız oldukça kolay bir biçimde gelebilir, Bay Gibson ve sizin hatırınız için onu görmekten mutluluk duyacağım. Sanırım Browning’lerle oturabilir. Bunu onlarla ayarlayabilirsiniz; ve Nanny’yi gelecek hafta çalışabilecek şekilde iyileştirebilirsiniz.”</p>

    <p class="normal">Bay Gibson uzaklaşırken, Leydi Cumnor arkasından seslendi, “Oh! Bu arada, Clare burada; Clare’i hatırlıyorsunuz, değil mi? Uzun süre önce hastanız olmuştu.”</p>

    <p class="normal">Bay Gibson şaşkın bir ses tonuyla, “Clare!” diye tekrar etti.</p>

    <p class="normal">Leydi Agnes, “Onu anımsamadınız mı? Bayan Clare, eski mürebbiyemiz,” dedi. “Aşağı yukarı on iki ya da on dört yıl önce, Leydi Cuxhaven evlenmeden önce.”</p>

    <p class="normal">Bay Gibson “Oh, evet!” dedi. “Burada kızıl hastalığı geçiren Bayan Clare; çok şirin, zarif bir kız. Ama onun evlendiğini zannediyordum!”</p>

    <p class="normal">Leydi Cumnor, “Evet!” dedi. “Küçük, aptal bir şeydi ve ne zaman iyi olacağını bilmiyordu; biz hepimiz onu çok severdik, bundan eminim. Gitti ve fakir bir papaz yardımcısı ile evlendi ve aptal bir Bayan Kirkpatrick oldu; ama biz her zaman ona “Clare” demeye devam ettik. Ve şimdi kocası öldü ve onu dul bıraktı; o da şimdi burada kalıyor ve çocuğundan ayrılmadan geçinebilmesi için, ona yardım etmenin bir yolunu bulmak için kafa patlatıyoruz. Eğer onunla olan tanışıklığınızı tazelemek isterseniz, o buralarda bir yerlerde.”</p>

    <p class="normal">“Teşekkür ederim, leydi hazretleri. Korkarım bugün kalamam. Gidecek uzun bir yolum var; korkarım burada çok uzun süre kalmış bulunuyorum.”</p>

    <p class="normal">O gün yolu uzun olsa da, Kuleler’e giderken Molly’nin onlara eşlik etmesi konusunu düzenlemek için, akşamüstü Bayan Browning’lere uğradı. Onlar, ilk gençliklerini geride bırakmış olan ve dul doktora karşı aşırı şekilde müşfik olmaya eğilimli olan, uzun boylu, iyi görünümlü kadınlardı.</p>

    <p class="normal">Bayan Browningler’den daha büyük olanı, “Canım! Bay Gibson, onun bizimle gelmesinden memnuniyet duyacağız. Böyle bir şeyi sormanız gerektiğini düşünmemelisiniz,” dedi.</p>

    <p class="normal">Bayan Phoebe, “Onu düşünmekten dolayı geceleri zor uyuyacağımdan eminim,” dedi. “Biliyorsunuz, daha önce hiç oraya gitmemiştim. Ablam bir çok defa gitmişti; ama üç yıldır adım, okul ziyaretçi listesinde olmasına rağmen bir şekilde kontes, notunda adımı hiç yazmamıştı; ve biliyorsunuz kendimi zorla davetiyeye sokamam ve çağrılmadan böyle büyük bir yere gidemem; nasıl gidebilirim ki?”</p>

    <p class="normal">Ablası, “Phoebe’ye geçen yıl, bunun sadece kontesin namına bir dikkatsizlik olduğunun söylenebileceğini ve Phoebe’yi okul ziyaretçileri arasında görmeyince onun hanımefendiliğinin de herhangi bir kişi kadar incineceğini anlattım,” dedi, “Ama görüyorsunuz Bay Gibson, Phoebe çok hassas bir kişi ve söyleyebileceğim tek şey onun gitmeyeceği ve burada evde kalacağıydı; ve sizi temin ederim, uzaklaşırken Phoebe’nin perdelerin arkasından gördüğüm yüzünü düşünmek, tüm gün boyunca benim keyfimi kaçırdı; eğer inanırsanız gözleri yaşlarla doluydu.”</p>

    <p class="normal">Bayan Phoebe, “Sen gittikten sonra bir güzel ağlamıştım Sally,” dedi; “Ama her şeye rağmen, sanırım çağrılmadığım yere gitmediğim için haklıyım. Öyle düşünmüyor musunuz, Bay Gibson?”</p>

    <p class="normal">Bay Gibson “Kuşkusuz,” dedi. “Ve görüyorsun ki bu sene gidiyorsun; ve geçen sene yağmur yağmıştı.”</p>

    <p class="normal">“Evet! Hatırlıyorum! Çekmecelerimi düzenlemeyi ve bunu yaparken kendime çeki düzen vermeyi kafama koymuştum ve yapmakta olduğum şeye kendimi o kadar kaptırmıştım ki yağmurun pencere camlarına vurduğunu duyduğumda oldukça korktum. Kendime “Tanrım!” dedim, “Böyle bir yağmurdan sonra ıslak çimenlerin üzerinde yürümek zorunda kalırsa ablamın beyaz saten ayakkabıları ne hâle gelecek?” Çünkü görüyorsunuz ki, onun güzel bir çift ayakkabıya sahip olması konusunu çok düşünmüştüm ve bu sene o gitmiş, bana sürpriz olsun diye, kendisininki kadar güzel bir çift beyaz, saten ayakkabı almış.”</p>

    <p class="normal">Bayan Browning, “Molly en iyi elbiselerini giymesi gerektiğini bilmeli,” dedi. “Eğer isterse belki ona ödünç olarak boncuklar ya da taklit mücevherler verebilirdik.”</p>

    <p class="normal">Bay Gibson oldukça acele bir şekilde, “Molly’nin temiz, beyaz bir elbiseyle gitmesi lazım,” dedi; çünkü Bayan Browning’ in giyim zevkini takdir etmiyordu ve çocuğunun onların isteğine göre süslenmesi konusunda isteksizdi; eski hizmetçisi Betty’ninkinin daha basit olduğu için daha doğru olduğunu düşünüyordu. Bayan Browning ciddileşirken, sesinden bir üzüntü gölgesi geçti ve “Oh! Çok iyi. Eminim bu oldukça doğru.” dedi. Ama Bayan Phoebe, “Molly ne giyerse giysin çok güzel görünecek, bu kesin,” dedi.</p>
  </div>

  <div class="calibre1" id="calibre_pb_4"></div>
</body>
</html>
