<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_32">32.Yaklaşan Olaylar</h1>

    <p class="normal">Roger, başarmayı istediği amaç için yeterli para elde edebileceğini düşündüğü bir çok planı kafasında evirip çeviriyordu. Şehirde tüccarlık yapan dikkatli büyükbabası, kızına bırakmış olduğu birkaç yüz paundluk parayı öyle bir şekilde bağlamıştı ki, onun, kocasından önce ölmesi durumunda kocası bundan dolayı hayat sigortasını kullanabilecekti. İkisinin de ölmesi durumunda, ikinci çocukları yirmi beş yaşına gelene dek bu paraya sahip olamayacaktı; ve eğer o, bu yaşa gelmeden önce ölürse, o zaman onun olacak olan bu para, anne tarafından kuzenlerinden birine verilecekti. Kısacası yaşlı tüccar, sanki binlik birimler değilde onluk birimler hâlindeymiş gibi kendi mirası konusunda bir çok önlem almıştı. Kuşkusuz Roger, bu tuzaklardan, belirtilen yaşa gelene dek hayatını güvence altına alarak kurtulabilmeliydi; ve belki de bir avukata başvursaydı bu yol ona tavsiye edilebilirdi. Ama herhangi bir kimseyle babasının hazır paraya ihtiyacı olduğu konusundaki sırrı paylaşmaktan hoşlanmıyordu. Büyükbabasının vasiyetinin bir kopyasını, Doktorlar Odası’ndan<a href="../Text/Untitled-1_split_063.html#footnote-256-83" id="footnote-256-83-backlink">[83]</a> elde etmişti ve bununla ilgili tüm olasılıkların, doğanın ve sağduyunun ışığında meydana çıkacağını hayal etti. Bu konuda biraz yanılıyordu ama babasına verdiği sözü yerine getirmek ve Toprak Sahibi’ne düşüncelerini, neredeyse aklını zayıflatan pişmanlıklar ve dertlerden uzaklaştırmak amacıyla bazı günlük bilgiler vermek husundaki gizli amaç için paraya bir şekilde sahip olma kararından vazgeçmedi. Bu, “işin ne kadar dürüst olup olmadığına bakmaksızın en yüksek teklifi veren, kıdemli öğrenci ve Trinity’de burs sahibi olan Roger Hamley’di” ve şimdi bu, “nasıl bir teklif olursa olsun” düzeyine geliyordu.</p>

    <p class="normal">Bu sırada başka bir şaşkınlık ve üzüntü Roger’ın omuzlarına yüklendi. Mülkün mirasçısı olan Osborne’un bir çocuğu olacaktı. Hamley mülkü “mirasçıların yasal evliliklerinden olan çocukları” gerektirmektedir. Evlilik yasal mıydı? Osborne hiçbir zaman bundan kuşku duymadıgerçekte hiçbir zaman bu konuda iki kere düşünmemişti. Ve eğer o koca düşünmediyse, güvenilir eş Aimée ne kadar düşünmüştür? Yine de, gelecekte yasadışılığın ne kadar acısı ve gölgesi olacağını kim söyleyebilirdi? Bir akşam Roger hâlsiz, dikkatsiz, yüzeysel merakları olan Osborne’nun yanında otururken ona evliliğin ayrıntıları konusunda sorular sormaya başladı. Osborne içgüdüsel olarak Roger’ ın neyi amaçladığını biliyordu. Eşi için adalet karşısında mükemmel bir yasallık istemediği için değildi; o zaman o kadar hevesliydi ki, rahatsız olmaktan nefret ediyordu. Grey’in İskandinavyalı kâhinlerinin kendini sakınması gibiydi: “Beni bırak, beni dinlenmem için bırak.”<a href="../Text/Untitled-1_split_063.html#footnote-256-84" id="footnote-256-84-backlink">[84]</a></p>

    <p class="normal">“Ama dene ve bana nasıl yaptığını anlat.”</p>

    <p class="normal">Osborne, “İnsanı ne kadar yoruyorsun, Roger!” dedi.</p>

    <p class="normal">“Peki, diyelim ki öyleyim. Devam et!”</p>

    <p class="normal">“Sana, bizi Morrison’un evlendirdiğini söylemiştim. Trinity’deki yaşlı Morrison’u hatırlıyor musun?”</p>

    <p class="normal">“Evet; şimdiye kadar yaşamış olan en iyi ve en pot kıran adam.”</p>

    <p class="normal">“Evet, dersleri alıyordu; ve papazların dersleri için yapılan sınavlar onu o kadar yormuştu ki, babasından, Kıtaya yolculuk yapmak için bir ya da iki yüz paund istemişti. Roma’ya gitmek istiyordu çünkü orada kışların güzel geçtiğini duymuştu. Böylece Metz’e Ağustos’ta döndü.”</p>

    <p class="normal">“Neden olduğunu anlamıyorum.”</p>

    <p class="normal">“Artık, o da anlamıyordu. Biliyorsun coğrafyada hiç iyi değildi; ve bir şekilde Fransızca telaffuz şeklinden, Metz’in Roma yolunda bir yer olduğunu düşünüyordu. Birisi ona eğlence olsun diye böyle söylemişti. Ama benim ona orada rastlamam iyi oldu çünkü vakit kaybetmeden evlenmeye kararlıydım.”</p>

    <p class="normal">“Ama Aimée Katolik değil mi?”</p>

    <p class="normal">Osborne, koltuğunda otururken ve oldukça öfkeli bir şekilde Roger’la konuşurken aniden yüzü kıpkırmızı kesilerek, “Bu doğru! Ama görüyorsun ben değilim. Ona herhangi bir şekilde yanlış yapacağımı düşünmüyorsun değil mi, Roger?” diye sordu.</p>

    <p class="normal">“Hayır! Eminim bunu düşünmezsin; ama görüyorsun çocuğun geliyor ve bu mülk “mirasçıların erkek çocuklarını” gerekli kılar. Şimdi evliliğin yasal olup olmadığını öğrenmek istiyorum. Ve bana bu önemli bir soruymuş gibi görünüyor.”</p>

    <p class="normal">Osborne tekrar dinlenmeye geçerek, “Oh!” dedi, “Eğer hepsi buysa, sanırım sen bir sonraki mirasçı erkeksin ve sana, kendime güvendiğim kadar güvenebilirim. Biliyorsun benim evliliğim niyet olarak iyiydi ve gerçekte de yasal olduğuna inanıyorum. Strasbourg’a gittik; Aimée bir arkadaşını getirdi orta yaşlı, iyi bir Fransız kadın yarı nedime yarı refakatçi gibiydi. Sonra belediye başkanına gittik, valionlara ne diyorsunuz? Morrison’un cümbüşten oldukça hoşlandığını düşünüyorum. O bölgede gerekli olan tüm kâğıtları imzaladım; onları okumadım; eğer bilinçli olursam onları imzalayamayacağımdan korktum. En güvenli plan buydu. Aimée titremeye devam ediyordu. Bu yüzden bayılacağını düşündüm; ve sonra en yakın İngiliz vaizliğine, Carlsruhe’ye gittik. Papaz uzaktaydı; böylece Morrison küçük kiliseyi ödünç aldı ve ertesi gün evlendik.”</p>

    <p class="normal">“Ama kesinlikle bazı kayıtlar ya da belgeler gereklidir, değil mi?”</p>

    <p class="normal">“Morrison bütün bu formları doldurma işini üstleneceğini söyledi, ve o kendi işini bilmek zorunda. Ona bu iş için iyi bahşiş verdiğimi düşünüyorum.”</p>

    <p class="normal">Roger biraz durakladıktan sonra, “Tekrar evlenmelisin,” dedi, “Ve bunu çocuk doğmadan yapmalısın. Evlilik belgen var mı?”</p>

    <p class="normal">“Sanırım Morrison onu bir yere koydu. Ama hem İngiliz hem de Fransız yasalarına göre evlendiğime inanıyorum; gerçekten bunu yaptım, eski dostum. Vali’’nin kâğıtlarını bir yere koydum.”</p>

    <p class="normal">“Boş ver! İngiltere’de tekrar evleneceksin. Aimée, Prestham’daki Roma Katolik Kilisesi’ne gider, değil mi?”</p>

    <p class="normal">“Evet. Aimée o kadar iyi ki, onu dini için dünyada rahatsız etmem.”</p>

    <p class="normal">Roger kararlı bir şekilde, “O zaman, hem orada ve hem de onun yaşadığı bölgenin kilisesinde evlenirsiniz,” dedi.</p>

    <p class="normal">Osborne, “Bunun bir çok gereksiz dert ve masraf olduğunu söyleyebilirim,” dedi. “Neden yalnız gitmiyorsun? Ne Aimée ne de ben dolap çevirecek ve evliliğimizin yasal olduğunu inkâr edecek kişiler değiliz. Çocuk erkek olursa, babam ölürse ve ben de ölürsem senin ona adil davranacağından kendim kadar eminim, eski dostum!”</p>

    <p class="normal">“Ama ya bu pazarlıkta ben ölürsem? Sen bununla uğraşırken şimdiki bütün Hamleyler katliama uğrar. Erkek mirasçı olarak kim kalır?”</p>

    <p class="normal">Osborne bir an düşündü. “Sanırım İrlandalı Hamleyler’ den biri. Onların yoksul insanlar olduğunu düşünüyorum. Belki sen haklısın. Ama bu kadar karamsar bir önseziye ne gerek var?”</p>

    <p class="normal">Roger, “Yasa, insanın böyle konularda öngörülü olmasını gerektiriyor,” dedi. “Böylece gelecek hafta şehre indiğimde Aimée’nin yanına gideceğim ve sen gelmeden gerekli tüm ayarlamaları yapacağım. Sanırım bunlar yapılınca daha mutlu olacaksın.”</p>

    <p class="normal">“Eğer o küçük kadını görme şansım olursa daha mutlu olacağım. Ama sen neden şehre gidiyorsun? Sonsuza kadar bu sıkıcı evde kapalı kalmak yerine, senin gibi, dolaşacak kadar param olmasını isterdim.”</p>

    <p class="normal">Osborne ara sıra, bunların hepsinin karakterlerinin sonucu olduğunu ve Roger’ın, gelirinin büyük bir kısmını ağabeyinin eşinin bakımı için harcadığını unutarak, durumunu Roger’ın durumuyla şikâyet ederek karşılaştırmak eğilimindeydi. Ama eğer Osborne’un bu cimri düşünceleri açık bir şekilde onun vicdanının önünde dile getirilseydi, ellerinden geleni yaparak, göğsüne vurup Benim Suçum diye bağırırdı; sadece yardım edilmeyen bir vicdana sahip olmak için çok tembeldi.</p>

    <p class="normal">Roger, kendi parası yerine başkasının parasını harcamakla suçlanıyormuş gibi kızararak, “Gitmeyi düşünmezdim,” dedi. “İş için gitmem gerekiyor. Lord Hollingford bana yazdı; iş istediğimi biliyor ve uygun olduğunu düşündüğü bir şey duymuş. Eğer ilgilenirsen işte onun mektubu. Ama kesin olarak bir şey söylemiyor.”</p>

    <p class="normal">Osborne mektubu okudu ve Roger’a verdi. Bir iki dakika sessizlikten sonra, “Neden para istiyorsun? Senden çok fazla mı para alıyoruz? Bu benim için büyük utanç; ama ne yapabilirim? Sadece bana bir iş göster; ve hemen yarın onu yapmaya başlayayım.” Sanki Roger onu azarlamış gibi konuşuyordu.</p>

    <p class="normal">“Sevgili dostum, kafana böyle düşünceler sokma! Bazen kendim için bir şey yapmam gerekiyor ve bu işlere bakıyorum. Üstelik babamın drenaja devam etmesini istiyorum; bu hem onun sağlığı hem de morali için iyi olacak. Gerekli paranın birazını sağlarsam, o ve sen ana parayı ödeyene kadar bana faiz verirsiniz.”</p>

    <p class="normal">Osborne aniden kardeşinin davranışına duyduğu hayranlıkla sarsılarak ve onu kendisiyle karşılaştırmayı unutarak, “Roger, sen aile için Tanrı’nın lütfusun,” diye bağırdı.</p>

    <p class="normal">Böylece Roger, Londra’ya gitti; Osborne onu izledi ve iki ya da üç hafta Gibsonlar kardeşleri görmediler. Ama dalgaları dalgaların izlediği gibi, faizi faiz izledi. Onlara dendiği gibi “aile,” sonbahar konukluğu için Kuleler’e geldi ve ev yine misafirlerle doldu. Tıpkı geçen sonbaharlarda da olduğu gibi, Hollingford’un iki sokağında “Kuleler’in” hizmetçileri, arabaları ve üniformaları görüldü.</p>

    <p class="normal">Günler geçtikçe hayat bu şekilde devam ediyordu. Bayan Gibson, kişisel olarak Roger’in ziyaretlerinden ya da Osborne’un ender uğramalarından daha heyecan verici olarak Kuleler’le ilişki kurma şansını buldu. Cynthia’nın annesine çok şey ve kendine az şey yapmış olan bu büyük aileye karşı eski bir antipatisi vardı; ve bir dereceye kadar, küçük kızın sevgi aradığı ve hiç bulamadığı günlerde annesini çok az görebilmesinin sebebi olarak onları görüyordu. Üstelik Cynthia, Roger’ın onu düşündüğünün binde biri kadar onu düşünmese de kölesini özlüyordu; hem de tümüyle saygı duyduğu, genel olarak erkeklerin saygı gösterdiği, gözünün bebeği olan, en ufak bir isteğini memnuniyetle yerine getiren, bütün kelimelerini inci ya da elmas gibi gören, bütün hareketlerinin zarif olduğunu düşünen ve düşüncelerinde en üst mevkide olduğu bir adama sahip olmanın nahoş olmadığını düşünüyordu. Kendisi hakkında alçakgönüllü bir bilinçsizliğe sahip değildi; ama yine de boş değildi. Bütün bu tapınmayı biliyordu ve şartlardan dolayı artık alamadığında bunu özlüyordu. Kont ve Kontes, Lord Hollingford ve Leydi Harriet, genel olarak lordlar ve leydiler, üniformalı uşaklar, elbiseler, av çantaları ve av partisi söylentileri onun için, Roger’in yokluğuyla karşılaştırıldığında hiçbir şeydi. Ve yine de ona âşık değildi. Hayır, onu sevmiyordu. Molly, Cynthia’nın onu sevmediğini biliyordu. Bu kanaate vardığı zaman bir çok defa ona kızıyordu. Molly kendi duygularını bilmiyordu; Roger onların ne olduğu konusunda ezici bir ilgiye sahip değildi. Onun hayat nefesi, Cynthia’nın ne hissettiği ve düşündüğüne bağlıymış gibi görünüyordu. Bu yüzden Molly, “kız kardeşinin” kalbini içinden hissediyordu; ve onun Roger’a âşık olmadığını biliyordu. Molly, Cynthia’nın ayaklarının dibinde yatan ve değer verilmeyen hazineyi düşündükçe ateşli bir pişmanlıkla ağlayabilirdi; ve bu sadece bencilce bir pişmanlık olurdu. Bu eski coşkulu hassaslıktı: “Benden Ay’ı isteme sevgilim çünkü onu sana veremem.” Cynthia’nın aşkı, Roger’ın istediği Ay’dı; ve Molly bunun uzakta ve erişilemez olduğunu gördü. Yoksa onu Roger’a vermek için tüm kalbiyle mücadele ederdi.</p>

    <p class="normal">Kendisine, “Ben onun kardeşiyim,” diyecekti. “Şimdi bundan bahsetmek için o Cynthia’yla çok fazla meşgulse de bu eski bağ kaybolmamıştı. Annesi bana “Fanny” derdi; bu evlat edinme gibiydi. Beklemeli ve seyretmeliyim, kardeşim için bir şey yapıp yapamayacağıma bakmalıyım.”</p>

    <p class="normal">Bir gün Leydi Harriet, Gibsonlar’a ya da daha çok Bayan Gibson’a uğradı; çünkü Bayan Gibson, Hollingford’daki başka herhangi bir kimsenin büyük evle daha yakın olması ya da en azından onların planları hakkında bilgisi olması konusundaki eski kıskançlığına sahipti. Bay Gibson herhâlde bunu biliyordu ama o profesyonel olarak sırlara bağlıydı. Evin dışında, Bay Preston’u rakibi olarak görüyordu ve o da bunun farkındaydı. Aile planlarıyla ilgili bilgiler ve onun haberi olmayan işlerin ayrıntılarını anlatarak ona takılmaktan hoşlanıyordu. İçeride, Leydi Harriet’in, açıkça üvey kızına gösterdiği ilgiyi kıskanıyordu ve onlar arasındaki ilişkiye sessiz engeller koymaya çalışıyordu. Bu engeller, eski hikâyedeki şövalyenin kalkanı gibi değildi; bunun yerine zıt yönden ona yaklaşan iki yolcunun biri gümüş biri altın olan iki tarafı gördüğü gibiydi; Leydi Harriet düzgün ve parlak sarı yansımayı görürken, Molly sadece sıkıcı ve ağır kurşunu görüyordu. Leydi Harriet’e, “Molly dışarı çıktı; sizi göremediği için üzüldü ama annesinin ihmal etmemesi gereken eski arkadaşlarına gitmek zorundaydı; ona dediğim gibi bağlılık her şeydir. Sanırım, “Kendinin ve annenin arkadaşlarından vazgeçme,”<a href="../Text/Untitled-1_split_063.html#footnote-256-85" id="footnote-256-85-backlink">[85]</a> diyen Sterne’di. Ama sevgili Leydi Harriet, o gelene kadar kalırsınız, değil mi? Onu ne kadar sevdiğinizi biliyorum; gerçekte,” (yüzeysel bir neşeyle) “Bazen buraya eski zavallı Clare’i değil onu görmeye geliyorsunuz diyorum,” deniliyordu.</p>

    <p class="normal">Molly’ye ise şöyle söyleniyordu:</p>

    <p class="normal">“Leydi Harriet bu sabah buraya gelecek. Başka kimsenin gelmesini istemem. Maria’ya evde olmadığımı söylemesini söyle. Leydi Harriet’in her zaman bana anlatacak çok şeyi olur; sevgili Leydi Harriet! On iki yaşından beri onun sırlarını biliyorum. Siz iki kız ayak altında olmayın. Kuşkusuz kibarlığından sizi soracaktır; ama eğer gelirseniz önceki gün yaptığınız gibi bizi bölersiniz.” Şimdi Molly’ye hitap ederek; “Bunu söylemekten hoşlanmıyorum ama bunun çok ileri gitmek olduğunu düşünüyorum.”</p>

    <p class="normal">Molly basit bir şekilde, “Maria, onun beni de sorduğunu söyledi,” dedi.</p>

    <p class="normal">Molly’nin basit konuşmasının bir doğrulama gibi göründüğü kelimelerini kuvvetlendirmek dışında, bu karışmaya fazla ilgi göstermeden, “Gerçekten çok ileri gidiyorsun!” diye devam etti.</p>

    <p class="normal">“Sanırım, şimdi senin dışarıda olmanı sağlayarak, leydi hazretlerini araya karışma şansından korumam lazım, Molly. Holly Çiftliği’ne gidip ısmarlamış olduğum ve hiç göndermemiş oldukları mürdüm erikleri hakkında konuşursan iyi olur.”</p>

    <p class="normal">Cynthia, “Ben gideceğim,” dedi. “Molly için çok uzun bir yol; çok kötü üşütmüş ve daha önce olduğu kadar kuvvetli değil. Ben uzun yürüyüşleri severim. Eğer Molly’nin ayak altında olmamasını istiyorsan, onu Bayan Browningler’e gönder; her zaman onu görmekten mutlu olurlar.”</p>

    <p class="normal">Bayan Gibson, “Cynthia, hiçbir zaman Molly’nin ayak altında olmamasını istiyorum diye bir şey söylemedim,” diye cevapladı. “Her zaman neredeyse kaba diyeceğim bir şekilde abartıyorsun. Eminim, sevgili Molly, beni hiçbir zaman yanlış anlamaz; bu sadece Leydi Harriet’in itibarı için.”</p>

    <p class="normal">“Holly Çiftliği’ne kadar yürüyebileceğimi sanmıyorum. Babam mesajı götürebilir; Cynthia’nın gitmesine gerek yok.”</p>

    <p class="normal">“Peki! Ben dünyada herhangi bir insana külfet getirecek son insanım; yakında hiç mürdüm eriği reçeli görmeyeceğim. İsterseniz gidip Bayan Browningler’i görün. Ona uzun bir ziyaret yapabilirsiniz; bilirsiniz bunu sever ve benim için Bayan Phoebe’nin soğuk algınlığının nasıl olduğunu sorun. Onlar senin annenin arkadaşlarıydı, canım ve seni eski arkadaşlarından asla uzaklaştırmam. Bildiğiniz gibi, “Bağlılık her şeydir” benim düsturumdur ve ölmüş olanların anısı her zaman yaşatılmalıdır.”</p>

    <p class="normal">Cynthia, “Anne, şimdi nereye gitmem lazım?” diye sordu. “Leydi Harriet, beni Molly kadar düşünmese de gerçekte tam zıddını söylemeliyim yine de beni de sorabilir ve ben emniyetli bir şekilde ayak altında olmamalıyım.”</p>

    <p class="normal">Bayan Gibson düşünceli bir şekilde, “Doğru!” dedi, yine de Cynthia’nın konuşmasındaki yerginin farkında değildi.</p>

    <p class="normal">“Seni soracağını pek sanmıyorum canım. Neredeyse, evde kalabileceğini düşünüyorum ya da Holly Çiftliği’ne gidebilirsin. Mürdüm eriklerini gerçekten istiyorum ya da biliyorsun eğer Leydi Harriet kalmayı isterse, öğle yemeğini güzel bir şekilde hazırlamak için yemek odasında kalabilirsin. Sevgili Leydi Harriet, o çok hayalperest bir kişidir! O kaldığı için yemeklerimizde değişiklik yaptığımızı düşünmesini istemem. Ona dediğim gibi, “her zaman amaçladığımız basit zarafettir.” Ama yine de en iyi yemek takımlarını koyabilir, biraz çiçek yerleştirebilir, aşçıya da akşam yemeği için hazırladıklarından öğle yemeği için göndermesini ve hepsinin güzel, doğaçlama ve doğal görünmesini sağlamasını söyleyebilirsin. Sanırım evde kalman daha iyi, Cynthia ve öğleden sonra da Bayan Browningler’den Molly’ yi alabilirsin, ikiniz beraber bir yürüyüş yaparsınız.”</p>

    <p class="normal">“Leydi Harriet gittikten sonra! Anladım anne. Sen git Molly. Acele et yoksa Leydi Harriet gelebilir ve annemi olduğu kadar seni de isteyebilir. Ben ilgilenirim. Nereye gittiğini unuturum, böylece hiç kimse benden nerede olduğunu öğrenemez ve annem hafızasını kaybettiği için ben cevap veririm.”</p>

    <p class="normal">Bayan Gibson heyecanlanarak ve Cynthia’nın ona fırlattığı Liliput oklarından<a href="../Text/Untitled-1_split_063.html#footnote-256-86" id="footnote-256-86-backlink">[86]</a> her zaman olduğu gibi rahatsız olarak, “Çocuğum! Saçma konuşuyorsun; bu kadar aptal olduğun için aklımı karıştırıyorsun,” dedi. Molly’ye biraz iltimas geçerek, alışmış olduğu sorumsuzca misilleme yapma huyuna başvurmuştu; ve bu Cynthia’yı hiç incitmemişti.</p>

    <p class="normal">“Molly, canım, iyi görünmesine rağmen çok soğuk bir rüzgâr esiyor. Benim Hint şalımı taksan daha iyi olur; ve gri elbisenin üzerinde çok güzel dururkızıl ve gri; bunu herkese vermem ama sen çok dikkatlisin.”</p>

    <p class="normal">Molly, “Teşekkür ederim,” dedi; ve Bayan Gibson’u, önerisinin kabul edilip edilmediği konusunda belirsizlik içinde bırakarak gitti.</p>

    <p class="normal">Leydi Harriet kızı sevdiği için, Molly’i kaçırdığına üzüldü ama Bayan Gibson’un “bağlılık” ve “eski arkadaşlar” konusundaki gerçekçiliğine katıldığı için bu konuda başka bir şey söyleme gereğini duymadı ama ayağını şömine çerçevesine uzatarak alçak bir iskemleye oturdu. Bu çerçeve, parlak çelikten yapılmıştı ama ev halkının ve halk tabakasından kişilerin ayağını uzatması kesinlikle yasaktı; gerçekte durum, eğer böyle kabul edilirse, iyi terbiye görmemiş ve kaba kişilerin yapacağı gibiydi.</p>

    <p class="normal">“Doğru, sevgili Leydi Harriet! Benim için sizi mütevazi evimde, ateşimin yanında kabul etmemin ne kadar büyük bir zevk olduğunu düşünebilirsiniz.”</p>

    <p class="normal">“Mütevazi! Şimdi, Clare, afedersin ama bu biraz saçma. Bu sevimli küçük oturma odasına “mütevazi” diyemem. Bu büyüklükteki bir oda için her türlü rahatlık ve sevimli şeylerle dolu.”</p>

    <p class="normal">“Ah! Size ne kadar küçük geliyor olmalı! Ben bile ilk başta zor kabul ettim.”</p>

    <p class="normal">“Evet! Belki senin okul odan büyüktü ama onun ne kadar boş olduğunu hatırla: sadece çalışma masaları, kâğıtlar ve paspaslar. Oh, Clare, gerçekten her zaman senin için en iyisini yaptığını söyleyen anneme tamamen katılıyorum; ve Bay Gibson da! Ne kadar uygun, bilgili bir adam!”</p>

    <p class="normal">Eşi, koşulların kurbanı olma rolünü hemen bırakmaktan hoşlanmıyormuş gibi yavaşça, “Evet, öyle,” dedi. “O çok uygun, çok; sadece onu çok az görüyoruz; kuşkusuz eve yorgun ve aç geliyor ve kendi ailesiyle konuşmaya eğilimli olmuyor, ayrıca gidip uyumak istiyor.”</p>

    <p class="normal">Leydi Harriet, “Hadi, hadi!” dedi. “Şimdi sıra bende. Bir doktorun eşinin şikâyetlerini dinledik şimdi bir lordun kızının inlemelerini işitin. Evimiz ziyaretçilerle o kadar dolu ki! Ve bugün tam anlamıyla biraz yalnız kalmak için size geldim.”</p>

    <p class="normal">Bayan Gibson, “Yalnız kalmak!” diye bağırdı. Biraz üzüntüyle, “Yalnız kalmak mı istiyorsunuz?”</p>

    <p class="normal">“Hayır, sevgili aptal kadın; benim yalnızlığım “yalnızlık ne kadar güzel!” diyebileceğim bir dinleyici gerektirir. Ama misafir ağırlama sorumluluğundan yoruldum. Babam çok samimi, rastladığı her arkadaşına bize gelip ziyaret etmelerini söylüyor. Annem gerçekten hasta ama hastalığı her zaman kendini kontrol etme isteği olarak kabul ettiği için, sağlığının iyi olduğu konusundaki ününden vazgeçmek istemiyor. Böylece eğlence için hepsi çok istekli olan bir insan kalabalığı yüzünden yoruluyor ve endişeleniyor. Onlar yuvadaki kuş yavruları gibiler; bu yüzden anne kuş gibi olmam ve bir sonraki lokmayı nereden bulacağımı düşünemeden onların yutulduğunu görerek, lokmaları sarı tüylü gagalarına koymam lazım. Bu, kelimenin en büyük, harfi harfine açıklayıcı, en kasvetli anlamında “eğlendirme”. Bu yüzden bu sabah bazı yalanlar söyleyerek, sessizlik ve şikâyet etme rahatlığıyla buraya geldim.”</p>

    <p class="normal">Leydi Harriet kendini tekrar sandalyesine bıraktı ve esnedi. Bayan Gibson, leydi hazretlerinin elini yumuşak, sempati gösteren bir hareketle tuttu ve mırıldandı:</p>

    <p class="normal">“Zavallı Leydi Harriet!”</p>

    <p class="normal">Biraz sustuktan sonra, Leydi Harriet konuşmaya başladı ve şunu söyledi: “Ben küçük bir kızken sizi manevi bir hakem olarak görürdüm. Söyleyin bana, yalan söylemenin kötü olduğunu düşünüyor musunuz?”</p>

    <p class="normal">“Oh, canım! Nasıl böyle sorular soruyorsunuz? Kuşkusuz, bu çok yanlıştır Sanırım, aslında çok kötüdür, diyebilirim. Ama yalan söylediğinizi anlatırken şaka yaptığınızı biliyorum.”</p>

    <p class="normal">“Hayır, gerçekten yapmıyordum. Eğer duymak isterseniz, büyük yalanlar söyledim. Gerçek, ortada bir zorunluluk yokken, sadece bir ya da iki saat misafirlerimden kurtulmak için haksız bir istek duyarken ve tek işim buraya gelmek, esnemek, şikâyet etmek ve boş boş oturmakken, “İş için Hollingford’ a gitmek zorundayım,” dedim. Çocukların yapacağı gibi böyle bir hikâye anlattığım için mutsuz olduğumu gerçekten düşünüyorum.”</p>

    <p class="normal">Bayan Gibson, onun dilinden dökülen kelimelerin gerçek anlamının ne olduğu konusunda biraz kafası karışarak, “Ama sevgili Leydi Harriet,” dedi, “Bunu söylediğiniz zaman, ne söylediğinizi kastettiğinizi düşündüğünüzden eminim.”</p>

    <p class="normal">Leydi Harriet, “Hayır düşünmedim,” dedi.</p>

    <p class="normal">“Ve üstelik eğer düşünmediyseniz, bu sizi bu güç duruma sokan yorucu insanların hatasıydı evet, bu kesinlikle onların hatasıydı, sizin değil ve sonra siz toplumun geleneklerini biliyorsunuz;ah, onlar ne kadar engelleyicidir!”</p>

    <p class="normal">Leydi Harriet bir ya da iki dakika sessiz durdu; sonra, “Söyle bana Clare; bazen yalan söylüyorsun, değil mi?” dedi.</p>

    <p class="normal">“Leydi Harriet! Sanırım beni daha iyi tanıyor olmalısınız; ama bunu demek istemediğinizi biliyorum, canım.”</p>

    <p class="normal">“Evet, bunu demek istiyorum. Ne olursa olsun beyaz yalanlar söylemiş olmalısın. Bunlardan sonra kendini nasıl hissediyorsun?”</p>

    <p class="normal">“Eğer söylediysem üzülmüş olmam gerekir. Kendi kendimi kınamış olmam lazım. “Gerçek, tüm gerçek ve hiçbir şey ama gerçek,” bana her zaman iyi bir bölüm gibi görünmüştür. Ama sonra, benim doğamda o kadar kararlı bir taraf ve yaşam alanımızda birkaç çekici şey var ki, eğer biz alçak gönüllüysek aynı zamanda biz basitiz ve görgü kuralları tarafından serbest bırakılmışız.”</p>

    <p class="normal">“O zaman beni çok suçluyor musun? Eğer başka biri beni suçlayacaksa, bu sabah söylediğim şeyden dolayı çok mutsuz olmayacağım.”</p>

    <p class="normal">“Sevgili Leydi Harriet, eminim kalbimin derinliklerinden sizi hiç suçlamadım. Gerçekte sizi suçlamak! Bu benim için küstahlık olur.”</p>

    <p class="normal">“Sanırım günahlarımı itiraf edeceğim birini bulmalıyım! Ve bu siz olamazsınız Clare, çünkü siz bana karşı her zaman çok hoşgörülüsünüz.”</p>

    <p class="normal">Bir duraklamadan sonra, “Bana biraz öğle yemeği verebilir misiniz? Saat üçe kadar eve gitmek istemiyorum. Kuleler’ deki insanlara tam olarak söylediğim gibi “işim” o zamana kadar sürecek.”</p>

    <p class="normal">“Kuşkusuz. Memnun olurum! Ama biliyorsunuz bizim âdetlerimiz basittir.”</p>

    <p class="normal">“Oh, sadece ekmek, yağ ve belki de bir dilim soğuk et istiyorum kendini sıkıntıya sokmamalısın Clare belki siz öğle yemeğini yediniz? Ailenizden biri gibi oturmama izin verin.”</p>

    <p class="normal">“Evet, oturun; herhangi bir değişiklik yapmayacağım;sevgili Leydi Harriet aile yemeğimizi paylaşmanız çok güzel olacak. Ama biz yemeğimizi geç yeriz, şimdi sadece öğle yemeği için bir şeyler atıştıracağız. Ateş sönüyor. Baş başa görüşmemizin güzelliğinden dolayı her şeyi unutuyorum!”</p>

    <p class="normal">Böylece zili iki kere çaldı; büyük bir belirginlikle iki çalış arasında uzun bir süre bıraktı. Maria kömür getirdi.</p>

    <p class="normal">Ama işaret, aynı zamanda Cynthia tarafından, “Apollo Tapınağı’ndaki” Lucullus’un hizmetçileri<a href="../Text/Untitled-1_split_063.html#footnote-256-87" id="footnote-256-87-backlink">[87]</a> gibi anlaşıldı. Akşam yemeğinde yenecek olan keklik şişleri hemen ateşe kondu. En güzel porselenler çıkarıldı ve masa, Cynthia’nın her zamanki yeteneği ve zevkiyle, çiçek ve meyvelerle süslendi. Böylece yemeğin hazır olduğu bildirilince ve Leydi Harriet odaya girince, ev sahibini özürlerinin gereksiz olduğunu düşünmekten başka bir şey yapamadı; ve Clare’in kendisi için en iyisini yaptığına daha çok ikna oldu. Cynthia şimdi her zaman olduğu gibi güzel ve zarif olarak gruba katılmıştı; ama bir şekilde Leydi Harriet’in beğenisini kazanmadı; onu sadece annesinin kızı olarak fark etti. Onun varlığı, konuşmayı genelleştirdi. Leydi Harriet bazı haberler verdi ama bunların hiçbiri onun için önemli değildi; Kuleler’de toplanan ziyaretçi çevrelerinde konuşuluyordu.</p>

    <p class="normal">Diğer şeylerin arasında, “Lord Hollingford bizimle olmalıydı,” dedi. “Bu Crichton mirası için şehirde kalmak zorundaydı ya da kendisinin zorunlu olduğunu düşündü; bu da aynı şey!”</p>

    <p class="normal">“Bir miras mı? Lord Hollingford’a mı? Çok memnun oldum!”</p>

    <p class="normal">“Memnun olmak için acele etme! Bu, onun için dertten başka bir şey değil. Bir süre önce ölen sanırım Lord Bridgewater’dan<a href="../Text/Untitled-1_split_063.html#footnote-256-88" id="footnote-256-88-backlink">[88]</a> ilham alan zengin, ilginç Bay Crichton’u ve kardeşimin de bunlardan birisi olduğu mütevelli heyetine bin tane iyi niteliği olan bir kişiyi, uzak topraklardaki fauna örneklerini getirip, bir Crichton müzesinin çekirdeğini oluşturacak ve böylece kurucusunun adını yaşatacak bir görüşle, bilimsel bir gezi yapmak için göndermeleri amacıyla parasını bıraktığını duymadınız mı? Erkeklerin kendini beğenmişliği böyle çeşitli şekiller alıyor. Bazen hayırseverliğe; bazen de bilim aşkına yol açıyor!”</p>

    <p class="normal">Bayan Gibson güvenle, “Bana çok beğenilen ve yararlı bir amaçmış gibi görünüyor,” dedi.</p>

    <p class="normal">“Kamu yararı açısından ele alırsak öyle olduğunu söyleyebiliriz. Ama özel olarak bizim için Hollingford’u şehirde ya da Cambridge ve şehir arasında tuttuğu için sıkıcı ve biz, onun Kuleler’de olmasını isterken, iki şehir de olabildiğince sıkıcı ve boş. Bu işe çok uzun süre önce karar verildi ve bu yüzden mirasın süresinin geçme tehikesi var. Diğer iki üye ona tamamen güvendiklerini söyleyerek ama gerçekte sorumluluklarından kaçarak Kıtaya gittiler. Ama onun bundan hoşlandığını sanıyorum; bu yüzden homurdanmamam lazım. Bu adamı seçerken çok başarılı olacağına inanıyor ve bu adam bu bölgenin adamı eğer koleji ona izin verirse Hamleyli Hamley olacak; çünkü o Trinity Koleji’nin burslusu, son sınıf öğrencisi ya da öyle bir şey; ve onlar en iyi adamlarını aslanlar ya da kaplanların yemesi için gönderecek kadar aptal değiller!”</p>

    <p class="normal">Cynthia gözleri parlayarak ve yanakları kızararak, “Bu Roger Hamley olmalı!” diye bağırdı.</p>

    <p class="normal">Bayan Gibson, “O, en büyük oğul değil; ona pek Hamleyli Hamley demezler,” dedi.</p>

    <p class="normal">“Daha önce dediğim gibi, Hollingford’un adamı bir Trinity burslusu.”</p>

    <p class="normal">Cynthia, “O zaman bu, Bay Roger Hamley,” dedi; “O, bir iş için Londra’daydı! Eve geldiğinde Molly için büyük bir haber olacak!”</p>

    <p class="normal">Leydi Harriet, “Neden? Molly’nin bununla ne ilgisi var?” diye sordu. Ve bir cevap için Bayan Gibson’un yüzüne baktı. Bayan Gibson cevap olarak, bunu algılamayan Cynthia’ya akıllıca ve çok anlamlı bir bakış attı.</p>

    <p class="normal">“Hayır, ilgisi yok,” dedi ve Bayan Gibson kızına, “Kimsenin yok,” der gibi başını salladı.</p>

    <p class="normal">Leydi Harriet, güzel Bayan Kirkpatrick’e yeni bir ilgiyle bakmaya başladı. Kardeşi Bay Hamley’den öyle bahsetmişti ki, bu anka kuşuyla bağlantılı olan her şey ilgiye değerdi. Sonra Molly’den bahsedilince Leydi Harriet aklına yeni gelmiş gibi, “Molly nerede? Küçük danışmanımı görmek isterim. O günlerden beri çok büyüdüğünü duydum,” dedi.</p>

    <p class="normal">Bayan Gibson, “Oh, bir kere Bayan Browninglerle dedikodu yapmaya başlayınca ne zaman eve döneceğini bilmiyor,” dedi.</p>

    <p class="normal">“Bayan Browningler! Oh! Onlardan bahsettiğinize sevindim! Onları çok seviyorum. Pecksy ve Flapsy; Molly yokken onlara böyle söyleyebilirim. Eve gitmeden önce gidip onları göreceğim ve belki de sevgili küçük Molly’mi de görebilirim. Biliyor musun Clare, o kızdan oldukça hoşlanıyorum!”</p>

    <p class="normal">Böylece Bayan Gibson, bütün önlemlerine rağmen Leydi Harriet’in yarım saat daha önce ayrılmasına boyun eğmek zorunda kaldı, Bayan Browningler’e uğramak için, (Bayan Gibson’ un dediği gibi) “kendini sıradan yapmak için” böyle davranmak zorundaydı.</p>

    <p class="normal">Ama Leydi Harriet gelmeden önce Molly gitmişti.</p>

    <p class="normal">Molly bir çeşit pişmanlıkla, mürdüm eriği sipariş etmek için Holly Çiftliği’ne uzun bir yürüyüşe gitmişti. Üvey annesi tarafından böyle somut bir manevrayla evden gönderilmiş olduğu için kendini öfkeli hissediyordu. Kuşkusuz Cynthia’yla buluşmadı, böylece modern tarım arazisi olmayan, iki yanında çimenler ve çalı çitler olan güzel yollardan yalnız bir şekilde yürüdü. İlk önce evdeki küçük hataları babasının ikinci evliliğinden beri evlerinde hüküm süren, ağlar ve gerçeğin çarpıtılmalarını fark edilmemiş olarak bırakmanın ne kadar doğru olduğu konusunda kendini sorgulayarak, rahatsızlık hissetti. Sık sık karşı çıkmak istediğini biliyordu ama babasını herhangi bir anlaşmazlıktan korumak için bunu yapmıyordu; ve onun yüzünden de ona acı veren bazı şeylerin farkında olduğunu görüyordu; bu, onun, eşinin davranış standartlarının onun istediği kadar yüksek olmadığını gösteriyordu. Molly bu sessizliğin doğru mu yanlış mı olduğunu merak ediyordu. Bir genç kızın hoşgörü isteğiyle ve koşulları ile çekici şeylerin gücünü ona öğretmesi için tecrübe isteğiyle, sık sık üvey annesine bazı etkili ev gerçeklerini anlatma noktasına geliyordu. Ama belki de babasının sessizliğini örnek alması ve Bayan Gibson’dan gelen biraz nezaket, (çünkü alışkanlıklarından dolayı ve ruh hâli iyi olursa, Molly’ye çok nazik davranıyordu) onun dilini tutmasını sağlıyordu.</p>

    <p class="normal">O akşam yemekte Bayan Gibson, kendisi ve Leydi Harriet arasında geçen konuşmayı, çok kişisel bir şekilde renklendirerek tekrarladı. Alıştığı gibi, neredeyse geçen her şeyi, sanki ona tamamen gizli olarak çok daha fazla şey anlatılmış da, o bunları tekrarlamamaya söz vermiş gibi anlattı. Onun üç denetçisi sözünü fazla kesmeden onu dinlediaslında Lord Hollingford’un Londra’da oluşuna ve bunun nedenine gelene kadar onun söylediklerine fazla dikkat etmiyorlardı.</p>

    <p class="normal">Bay Gibson, aniden konunun canlılığının farkına vararak, “Roger Hamley bir araştırma gezisine mi gidiyor?” dedi.</p>

    <p class="normal">“Evet. Daha son karar verilmedi ama Lord Hollingford kararı verecek tek üye olduğundan ve Lord Cumnor’ın oğlu olduğu için bu, neredeyse kesin.”</p>

    <p class="normal">Bay Gibson, “Sanırım bu meseleyi düşünmeliyim,” dedi; ama bundan sonra konuşulanları dinlemek için kulaklarını açık tutarak sessizliğe daldı.</p>

    <p class="normal">Cynthia, “Ne kadar süre uzakta olacak?” diye sordu. “Onu çok özleyeceğiz.”</p>

    <p class="normal">Molly’nin dudakları buna onaylayan bir “evet” cevabı oluşturmaya çalıştı ama hiçbir ses işitilmedi. Diğerleri konuşmaya devam ederken onun kulakları uğulduyordu ama söylenen kelimeler belirsiz ve hayal meyal geliyordu; onlar sadece varsayımdı ve insana büyük bir haber vermiyordu. Yemeğin geri kalanında her zamanki gibi yiyormuş görünüyordu ve eğer o sessizse, Bayan Gibson’ın başka ıvır zıvır konuşmalarına ve Bay Gibson ile Cynthia’nın cevaplarına bir dinleyici daha oluyordu.</p>
  </div>

  <div class="calibre1" id="calibre_pb_66"></div>
</body>
</html>
