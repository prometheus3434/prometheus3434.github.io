<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_43">43.Cynthia’nın İtirafı</h1>

    <p class="normal">Molly, “Gelebileceğimi,” dedi, “Ve bana her şeyi anlatacağını söyledin.”</p>

    <p class="normal">Cynthia ağır bir şekilde, “Sanırım her şeyi biliyorsun,” dedi. “Belki de nasıl nedenlerim olduğunu bilmiyorsun ama ne olursa olsun benim nasıl bir çıkmazda olduğumu biliyorsun.”</p>

    <p class="normal">Molly utangaçlıkla ve kuşkuyla, “Bir çok şey düşünüyordum,” dedi. “Ve eğer babama anlatsaydın diye düşünmekten kendimi alamıyorum.”</p>

    <p class="normal">O devam edemeden Cynthia ayağa kalktı.</p>

    <p class="normal">“Hayır!” dedi. “Bunu yapamam. Eğer burayı hemen terk etmem gerekmezse. Ve başka gidecek yerim olmadığını –uyarmadan demek istiyorum biliyorsun. Amcamın beni alacağını söyleyebilirim; o bir akraba ve nasıl kötü bir durumda olursam olayım benim yanımda durmak zorunda kalacaktır; ya da belki bir mürebbiyelik işi bulabilirimiyi bir mürebbiye olabilirim!”</p>

    <p class="normal">“Lütfen Cynthia, böyle öfkeli bir şekilde konuşma. Bu kadar yanlış davranmış olduğuna inanmıyorum. Yapmamış olduğunu söylüyorsun ve sana inanıyorum. O korkunç adam, bir şekilde bu işe karışmana sebep olmuş; eğer onunla arkadaş olursan ve her şeyi ona anlatırsan babamın bunu halledeceğine eminim.”</p>

    <p class="normal">Cynthia, “Hayır, Molly,” dedi, “Yapamam ve bunun bir sonu var. Sen istiyorsan yapabilirsin, sadece önce evden ayrılmama izin ver; bana o kadar zaman tanı.”</p>

    <p class="normal">Molly derinden incinmiş olarak, “Senin anlatmamı istemediğin hiçbir şeyi anlatmayacağımı biliyorsun,” dedi.</p>

    <p class="normal">Cynthia, “Anlatmayacak mısın, canım?” dedi. “Bana bunun için söz verir misin? Kutsal bir söz verir misin? Çünkü şimdi bu kadarını bildiğin için sana her şeyi anlatmak benim için rahatlatıcı olacak.”</p>

    <p class="normal">Molly hâlâ biraz üzgün olarak, “Evet. Anlatmamaya söz veriyorum. Benden kuşku duymamalısın,” dedi.</p>

    <p class="normal">“Çok iyi. Sana güveniyorum. Güvenebileceğimi biliyorum.”</p>

    <p class="normal">Molly, “Ama babama anlatmayı ve sana yardım etmesini sağlamayı düşün,” diye azimle devam etti.</p>

    <p class="normal">Cynthia kararlı ama öncekinden daha sakin bir şekilde, “Hiçbir zaman,” dedi. “O zavallı Bay Coxe’un zamanında ne dediğini unuttuğumu mu düşünüyorsun; o ne kadar ciddiydi ve ben şimdi bunun dışında olsam da ne kadar uzun süre kötü bir durumda kaldım? Annemin bazen dediği gibi, ben o insanlardan biriyimbenim hakkımda iyi düşünmeyen insanlarla bir arada yaşayamam. Bu bir zayıflık ya da günah olabilirbilmediğime ve umursamadığıma eminim; ama benim hatalarımı bilen ve bunların benim erdemlerimden daha büyük olduğunu düşünen biriyle aynı evde yaşamaktan gerçekten mutlu olamam. Şimdi sen babanın böyle yapacağını biliyorsun. Sana çoğunlukla onun (ve senin de Molly) benim bildiğimden daha yüksek bir standarda sahip olduğunuzu söyledim. Oh, buna katlanamam; eğer öğrenecek olursa, bana çok kızarhiçbir zaman bunun üstesinden gelemez ve ben onu çok seviyordum! Onu gerçekten seviyorum!”</p>

    <p class="normal">Molly, “Peki, boş ver canım; o bilmeyecek,” dedi çünkü Cynthia tekrar isterikleşmeye başlıyordu“En azından şimdi bu konuda daha fazla konuşmayacağız.”</p>

    <p class="normal">Cynthia onun elini istekle tutarak, “Ve bu konuda bir daha hiç konuşmayacaksın hiçbir zaman bana söz ver,” dedi.</p>

    <p class="normal">“Bana izin verene kadar hiçbir zaman. Şimdi bırak yardım edip edemeyeceğime bakayım. Yatağa uzan, yanına oturayım ve bunu konuşalım.”</p>

    <p class="normal">Ama Cynthia tekrar tuvalet masasının yanındaki sandalyeye oturdu.</p>

    <p class="normal">Molly uzun bir sessizlikten sonra, “Bütün bunlar ne zaman başladı?” dedi.</p>

    <p class="normal">“Uzun süre öncedört ya da beş yıl önce. Tek başına bırakılmış bir çocuktum. Tatildi ve annem yolculuk için uzağa gitmişti. Donaldsonlar onlarla birlikte Worcester Festivali’ne gelmemi istediler. Bütün bunların özellikle bana ne kadar güzel göründüğünü bilemezsin. Ashcombe’da, annemin evi olan o kasvetli evde kapalı kalacaktım; orası Lord Cumnor’a aitti ve onun vekilharcı olarak Bay Preston, onun bütün boya ve bakım işleriyle ilgileniyordu; üstelik bizimle çok yakındı. Annemin düşündüğüne inanıyorumhayır, bu konuda emin değilim ve onu, sana hayali olan herhangi bir şeyi anlatmamı önlemesi için yeterince suçluyorum.”</p>

    <p class="normal">Sonra sustu ve geçmişi hatırlayarak bir ya da iki dakika hareketsiz oturdu. Molly onun canlı ve güzel yüzünü geçici olarak ele geçiren yaşlı ve endişeli ifadeden etkilenmişti; bundan Cynthia’nın gizli dertlerinden dolayı ne kadar acı çekmiş olduğunu görebiliyordu.</p>

    <p class="normal">“Ne olursa olsun onunla yakındık ve evle ilgili olarak çok fazla gelip gidiyordu. Annemin işlerini ve onun hayatının her yönünü biliyordu. Bunu sana, onun sorularına cevap vermemin ne kadar doğal olduğunu anlaman için anlatıyorum. Bir gün o geldi ve benim ağladığımı gördü. Biliyorsun bugün kendimi açıklamama rağmen bunu pek sevmem; ama üzülüyor ve öfkeleniyordum çünkü annemin Donaldsonlar’la gidebileceğim konusunda yazmasına rağmen yolculuk için parayı nereden bulacağım konusunda ve elbise konusunda hiçbir şey söylememişti. Ayrıca geçen seneki elbiselerime, eldivenlerime, ayakkabılarıma sığamayacak kadar büyümüştümkısacası kiliseye gidecek kadar düzgün elbisem yoktu.”</p>

    <p class="normal">Molly çok doğal bir soru sorarak, suçlama yöneltiyormuş gibi görünmekten korkarak, “Neden bunları ona yazmadın ve her şeyi anlatmadın?” dedi.</p>

    <p class="normal">“Onun mektubunu sana göstermek isterim; annemin mektuplarından bazılarını görmelisin; her gerçeğin en önemli noktasını görmüyormuş gibi davrandığını bilmiyor musun? Bu durumda iyi vakit geçirdiği, ona gösterilen nezaketi ve onunla olabilmemi istediği ve benim de biraz güzel vakit geçireceğimden dolayı memnun olduğu konusunda konuşacaktı; ama bana gerçekten yararı olan tek şey onun gitmiş olması ve burasının onun bir sonraki gideceği yer olmasıydı. Kaldığı evden, yazdığı günün ertesi günü ayrılacağından ve belli bir güne kadar evde olması gerektiğinden bahsediyordu, ama ben mektubu Cumartesi günü aldım ve festival gelecek Salı başlıyordu.”</p>

    <p class="normal">Molly, “Zavallı Cynthia,” dedi. “Yine de yazmış olsaydın mektubun onun eline geçebilirdi. Sert olmak istemiyorum; sadece o adamla arkadaş olmuş olman düşüncesinden hiç hoşlanmıyorum.”</p>

    <p class="normal">Cynthia içini çekerek, “Ah!” dedi. “Yanlış karar vermenin hangi kötülüğü doğurduğunu gördükten sonra doğru karar vermek ne kadar kolay! Ben yalnızca genç bir kızdım, neredeyse çocuktum ve o zamanlar o bizim arkadaşımızdı –annem hariç bildiğim tek arkadaştı; Donaldsonlar sadece nazik ve iyi kalpli tanıdıklarımızdı.”</p>

    <p class="normal">Molly alçakgönüllü bir şekilde, “Özür dilerim,” dedi, “Babamla çok mutluyum. Seninle ne kadar farklı olması gerektiğini anlayamıyorum.”</p>

    <p class="normal">“Farklı! Bunu düşünmeliyim. Para konusunda endişe etmek beni hayatımdan bezdirdi. Fakir olduğumuzu söyleyemezdik bu okula zarar verirdi; ama eğer annem ve ben yapabildiğimiz gibi senin ve Bay Gibson’un yaptığınız gibi mutlu bir şekilde devam etseydik her şeyden kısar ve açlığa katlanırdım. Bu fakirlik değildi; bu onun her zaman benimle olmayı umursamaz görünmesiydi. Her tatil oluşunda o, şu ya da bu büyük eve gitmek için uzakta olurdu; ve ben de ziyaretçiler geldiğinde oturma odasında oturmak için çok beceriksiz bir yaşta olduğumu söylemeliyim. O zaman benim olduğum yaştaki kızlar nedenleri sezmekte ve onaylanmayan sorularına konuşmalardaki küçük anlam saptırmaları, çevirmeleri ve kaybolmaları koymakta son derece keskindirler; nazik hayattaki doğrular ve hataların ne olduğu hakkında kesin bir düşünceleri yoktur. Ne olursa olsun annemin ayağına çok fazla dolaşıyordum ve bunu hissediyordum. Bay Preston da bunu benim için hissediyor gibi görünüyordu; ve ben ona nazik sözleri ile sempatik bakışları için minnettardımfark etmeden masanızın altına düşen nezaket kırıntıları. Böylece bugün, işçilerin nasıl çalıştığını görmeye geldiğinde beni boş okul odasında, soluk yaz başlığıma, eskiden kullanmış olduğum bazı kurdelelere ve yarı yarıya yıpranmış eldivenlere iş masasının üzerine yayılmış olan bir çeşit eski elbise panayırına bakarken buldu. Sadece bu eski püskü şeylere bakarken bile tam anlamıyla öfkeleniyordum. Donaldsonlar’la bu festivale gideceğimi duyduğu için memnun olduğunu söyledi; hizmetçimiz olan yaşlı Sally’nin bu haberi ona anlatmış olduğuna inanıyorum. Ama para konusunda o kadar şaşkındım ve eski elbiselerimin işe yaramazlığı o kadar ortadaydı ki, sevgi ihtiyacı içindeydim ve gitmemem gerektiğini söyledim. Masaya oturdu ve yavaş yavaş benim dertlerimi anlatmamı sağladı. O günlerde bazen onun hoş olduğunu düşünüyordum. Bir şekilde, o zaman onun para önerisini kabul etmenin yanlış, aptalca ya da bunun gibi bir şey olduğunu hiç düşünmedim. Cebinde yirmi paund olduğunu söyledi ve gerçekten bununla ne yapacağını bilmiyordubunu aylarca istemeyecekti; onu geri ödeyebilirdim ya da ona uygun olduğu zaman annem ödeyebilirdi. Paraya ihtiyacım olduğunu bilmeliydi ve ona başvurmamın uygun olduğunu düşünecekti. Yirmi paund çok değildi, onu almam gerekiyordu. Yirmi paund harcamamam gerektiğini biliyordumen azından bildiğimi düşünüyordum; ama harcamadığımı ona geri verebileceğimi düşünüyordumevet, bu başlangıç oldu! Çok yanlış görünmüyordu, öyle değil mi Molly?”</p>

    <p class="normal">Molly tereddütle, “Hayır,” dedi. Bu kadar sert bir yargıda bulunmak istemiyordu ve o, Bay Preston’dan hiç hoşlanmıyordu. Cynthia devam etti:</p>

    <p class="normal">Cynthia biraz gülümseyerek, “Evet, ayakkabı, eldivenler, bir başlık, manto, Salı günü gitmeden önce benim için yapılan beyaz müslin bir elbise, Donaldsonlar’ın gidişini izleyen ipekli bir elbise, benim yolculuklarım ve tüm bunlar olunca, özellikle hepimiz baloya gideceğimiz için Worceshter’de bir balo elbisesi almam gerektiğini anlayınca yirmi paunddan geriye çok az şey kaldı. Bayan Donaldson biletimi verdi ama baloya zaten onun evinde iki akşam giymiş olduğum beyaz müslin elbiseyle gitme fikrime oldukça ciddi olarak baktı. Oh, canım! Zengin olmak ne kadar hoş olmalı! Bilirsin,” diye devam etti, “Çok güzel olduğumun ve insanların bana hayran olduğunun farkına varmaktan kendimi alamıyordum. Bunu ilk defa Donaldsonlar’da anladım. Güzel yeni elbiselerimin içinde iyi göründüğümü düşünmeye başladım ve diğer insanların da öyle düşündüğünü gördüm. Kesinlikle evin en güzel kızıydım ve gücümü hissetmek çok güzeldi. O neşeli haftanın son bir ya da iki gününde Bay Preston grubumuza katıldı. Beni son defa gördüğünde bana küçük gelen eski elbiseler giyiyordum, yalnızlığımın içinde yarı ağlamaklıydım, ihmal edilmiş ve parasızdım. Donaldsonlar’da ben küçük bir kraliçeydim; ve dediğim gibi güzel tüyler güzel kuşların oluşmasını sağlar ve herkes bana böyle davranıyordu; onun geldiği ilk gece olan baloda ne yapacağımı bilmediğim kadar çok partnerim vardı. Sanırım o zaman bana gerçekten aşık oldu. Daha önce olduğunu düşünmüyorum. Ve sonra ona borçlu olmanın ne kadar utandırıcı olduğunu hissetmeye başladım. Başkalarına yaptığım gibi ona hava atamazdım. Oh! Bu çok utandırıcı ve rahatsız ediciydi! Ama bütün bu süre boyunca onu sevdim ve bir arkadaş olarak gördüm. Son gün diğerleriyle birlikte bahçede yürüyordum. Ona ne kadar güzel vakit geçirdiğimi ve ne kadar mutlu olduğumu anlatabileceğimi düşünüyordum, hepsi onun yirmi paundu sayesindeydi (saat on ikiyi çaldığında Cinderella’nın hissettiği gibi hissetmeye başlıyordum) ve anneme anlatma düşüncesinden hasta olmama rağmen en kısa zamanda ona geri ödeneceğini anlatmam lazımdı ve parayı toplamanın ne kadar zor olacağını anlayacak kadar işlerimizi biliyordum. Konuşmamızın sonu çabuk geldi; çünkü neredeyse korkuma rağmen benimle büyük aşkından konuşmaya başladı ve onunla evlenmeye söz vermem için yalvarmaya başladı. O kadar korkmuştum ki diğerlerinin yanına koştum. Ama o gece ondan beni korkuttuğu için özür dileyen, teklifini, benim istediğim bir tarihte gerçekleşecek bir evlilik için söz verme isteğini yineleyen bir mektup aldım gerçekten çok acil bir aşk mektubu ve içinde eğer sadece bir tek şey yaparsam paranın benim olacağından, artık bir borç olmayacak olan şanssız borcumdan bahsediliyordu bunu benim sana anlatmak için hatırladığımdan daha iyi kafanda canlandırabilirsin, Molly.”</p>

    <p class="normal">Molly nefes nefese, “Ve sen ne dedin?” diye sordu.</p>

    <p class="normal">“Cevap isteyen başka bir mektup gelene kadar ona hemen cevap vermedim. Bu arada annem eve dönmüştü ve eski günlük baskı ile fakirliğin hüznü başlamıştı. Mary Donaldson bana sık sık yazıyordu; sanki bunu yapmak için rüşvet alıyormuş gibi istekle Bay Preston’u övüyordu. Onun çok sevilen bir adam olduğunu görüyordum ve onu yeterince seviyordum ayrıca ona minnettarlık duyuyordum. Böylece ona yazdım ve yirmi yaşına gelince onunla evleneceğime söz verdim ama bu o zamana kadar bir sır olarak kalacaktı. Ve ondan ödünç para aldığımı unutmaya çalıştım ama bir şekilde ona söz verince ondan nefret etmeye başladım. Beni yalnız bulduğunda onun selam vermesine bile katlanamıyordum ve sanırım, annem şüphe etmeye başladı. Sana bütün ayrıntıları anlatamam; gerçekte o zaman onları anlamadım ve şimdi bunların hepsinin nasıl olduğunu net olarak hatırlamıyorum. Ama Leydi Cuxhaven’in buna dediği gibi, eğitimime harcanması için anneme biraz para gönderdiğini biliyordum; annem çok rahatsız ve morali bozuk görünüyordu; annemle bir arada geçinemiyorduk. Bu yüzden, kuşkusuz, hiçbir zaman ona bu nefret verici yirmi paundu anlatmayı göze alamadım ama eğer Bay Preston’la evlenirsem hiçbir zaman bunun ödenmesine gerek olmayacağını düşünmeye devam ettimçok bayağı ve kötü olduğunu söyleyebilirim; ama oh, Molly bunun için cezalandırıldım çünkü şimdi o adamdan tiksiniyorum.”</p>

    <p class="normal">“Ama neden? Ondan ne zaman hoşlanmamaya başladın? Bu süre boyunca pasif davranmış gibi görünüyorsun.”</p>

    <p class="normal">“Bilmiyorum. Boulogne’deki okula gitmeden önce üstüme üstüme geliyordu. Onun gücü altındaymışım gibi hissetmeme yol açıyordu; ve sık sık onunla nişanlı olduğumu hatırlatarak, onun kelime ve davranışlarını eleştirmemi sağlıyordu. Anneme karşı olan davranışlarında da bir saygısızlık vardı. Ah! Çok saygılı bir evlat olmadığımı düşünüyorsun; belki de değilim; ama annemin hataları karşısındaki örtülü küçümsemelerine katlanamıyordum ve bana karşı duyduğu “aşk” dediği şeyi gösterme biçiminden nefret ediyordum. Sonra bir sömestir Mme Lefebre’nin okulunda kaldıktan sonra bir İngiliz kız geldionun kuzeniydi ama beni çok az tanıyordu. Şimdi Molly sana anlatacağım şeyi sana anlatır anlatmaz unutman gerekiyor. O, kuzeni Robert hakkında çok fazla ve sürekli olarak konuşuyordu açıkçası o ailenin en büyük insanıydı ve çok yakışıklıydı ve o bölgedeki kadınların hepsi ona aşıktı ünvanı olan bir leydi söz konusuydu.”</p>

    <p class="normal">Molly öfkeyle, “Leydi Harriet olduğunu söyleyebilirim,” dedi.</p>

    <p class="normal">Cynthia bezgin bir şekilde, “Bilmiyorum,” dedi. “O zaman umursamadım ve şimdi de umursamıyorum; çünkü o, bir de ona ümitsizce aşık olan güzel dul bayan olduğunu söylemeye devam ediyordu. Bayanın onun görmediğini düşündüğü küçük hareketlerine her zaman gülüyordu. Ve oh! Bu adam benim evlenmeye söz verdiğim, borçlandığım ve aşk mektupları yazdığım adamdı! Böylece şimdi her şeyi anlıyorsun, Molly.”</p>

    <p class="normal">“Hayır, henüz anlamadım. Annen hakkında nasıl konuştuğunu işitince ne yaptın?”</p>

    <p class="normal">“Yapacak tek şey vardı. Ona yazıp ondan nefret ettiğimi, hiçbir zaman onunla evlenmeyeceğimi ve yapabildiğim kadar çabuk onun parasını ve faizini geri ödeyeceğimi anlattım.”</p>

    <p class="normal">“Peki?”</p>

    <p class="normal">“Ve Mme Lefebre mektubumu açılmamış olarak geri getirdi; ve bana, eğer o içeriğini daha önceden görmezse kurumundaki öğrencilerin beyefendilere mektup göndermelerine izin vermeyeceğini anlattı. Onun bir aile dostu ve annemin işlerine bakan vekilharç olduğunu anlattım –gerçeklere tam sadık kalamazdım; ama göndermeme izin vermedi; mektubu yaktığını görmek ve anneme anlatmamaya ikna olmadan önce, tekrar yazmayacağıma dair söz vermek zorunda kaldım. Böylece sakinleştim ve eve dönene kadar bekledim.”</p>

    <p class="normal">“Ama sonra onu görmedin değil mi; en azından bir süre için?”</p>

    <p class="normal">“Hayır ama yazabilirdim; ve ona ödemek için para biriktirmeye başladım.”</p>

    <p class="normal">“Mektubuna ne dedi?”</p>

    <p class="normal">“Oh, önce kararlı olduğuma inanmıyormuş gibi yaptı; bunun sadece gücenme ya da özür dilenecek ve öfkeli protestolarla örtülecek geçici bir suç olduğunu düşünüyordu.”</p>

    <p class="normal">“Ve sonra?”</p>

    <p class="normal">“Tehdit etmeye tenezzül etti; daha da kötüsü sonra ben korktum. Her şeyin bilinmesine, hakkında konuşulmasına ve aptalca mektuplarımın gösterilmesine dayanamazdımoh bu mektuplar: onları düşünmeye dayanamıyorum, “en sevdiğim kişi Robert” o adama…”</p>

    <p class="normal">Molly, “Ama, oh, Cynthia nasıl gidip Roger’la nişanlanabildin?” diye sordu.</p>

    <p class="normal">Cynthia aniden ona dönerek, “Neden olmasın?” dedi “Ben özgürdümben özgürüm; benim tamamen özgür olmamı güvence altına alacak bir yol gibi göründü; ayrıca Roger’dan hoşlandımgüvenilebilecek insanlarla ilişki kurmak çok rahatlatıcıydı; ve ben onun Bay Preston’ın aşkından çok farklı olan hassas, bencil olmayan aşkıyla etkilenmeyi başaramayacak bir mal ya da taş değildim. Benim, onun için yeterince iyi olmadığımı düşündüğünü biliyorum; ve kuşkusuz bütün bunlar ortaya çıkarsa o da benim yeterince iyi olmadığımı düşünecektir,” (sesi işitilmesi çok etkileyici olan hüzünlü bir tona büründü); “Ve bazen onu bırakmayı ve yabancılar arasında yeni bir hayata başlamayı düşünüyorum; ayrıca bir ya da iki kere de sadece intikam için Bay Preston’la evlenmeyi ve sonsuza kadar onu gücüm altına almayı düşündümsadece en kötüsünü yapmam gerektiğini düşündüm; çünkü onun ruhu zalimgüzel benekli derisi ve acımasız kalbiyle bir kaplan gibi. Ona kimseye söylemeden beni bırakması için o kadar çok yalvardım ki.”</p>

    <p class="normal">Molly, “Ortaya çıkmasını boş ver,” dedi. “Onun için, seni incitmesinden daha çok geri teper.”</p>

    <p class="normal">Cynthia’nın rengi biraz soldu. “Ama o mektuplarda annem hakkında bir şeyler söyledim. Onun bütün hatalarına karşı uyanıktım ve onu çeken gücü anlamıyordum; ve o, eğer nişanımızı açıklamayı kabul etmezsem, bu mektupları babana götsereceğini söylüyor.”</p>

    <p class="normal">Molly, öfkeyle kalkarak ve sanki Bay Preston’un kendisinin önünde kararlı bir acımasızlıkla duruyormuş gibi Cynthia’nın önünde durarak, “Göstermeyecek!” dedi. “Ondan korkmuyorum. Beni aşağılamaya cesaret edemez ya da yaparsa bunu umursamam. Ondan bu mektupları isteyeceğim ve beni reddetmeye cesaret edip etmeyeceğine bakacağım.”</p>

    <p class="normal">Cynthia başını sallayarak, “Onu tanımıyorsun,” dedi. “Sanki dört aydır mühürlenmiş olarak onun için hazır duran parayı geri alacakmış ya da mektupları geri verecekmiş gibi bana randevu verdi. Zavallı, zavallı Roger! O bunları ne kadar az düşünüyor! Ne zaman ona aşk sözcükleri yazmak istesem kendimi engelliyorum çünkü diğer adama böyle sevgi sözleri yazmıştım. Ve eğer Bay Preston, Roger ile benim nişanlandığımı tahmin ederse hem ondan hem de benden, sadece on altı yaşındayken yazdığım, Molly o şansız mektuplarla verebildiği kadar acı vererek, intikam alacaktırsadece yedi tane mektup var! Onlar ayağımın altında herhangi bir gün patlayacak ve babam ile annemi de yere indirecek bir mayın gibi.” Kelimeleri, hafif değilse de yeterince acı bir şekilde bitirmişti.</p>

    <p class="normal">Molly düşünerek, “Onları nasıl geri alabilirim?” dedi, “Çünkü onları alacağım. Arkamda babam varken beni reddetmeye cesaret edemez.”</p>

    <p class="normal">“Ah! Ama asıl mesele bu. Herkesten çok babanın bütün bunları işitmesinden korktuğumu biliyor.”</p>

    <p class="normal">“Ve yine de seni sevdiğini düşünüyor!”</p>

    <p class="normal">“Bu, onun sevme biçimi. Beni eşi yapmak için ne yaptığını umursamadığını yeterince sık söylüyor; ve bütün bunlardan sonra onu sevmemi sağlayacağından emin.” Cynthia yorgunluk ve ümitsizlikten dolayı ağlamaya başladı. Molly hemen kollarıyla onu sardı ve o güzel başını göğsüne yaslayıp yanağını onun başına dayadı ve sanki o küçük bir çocukmuş gibi ninni söylercesine onu yatıştırdı.</p>

    <p class="normal">Cynthia, “Oh, sana anlatmış olmak büyük bir rahatlık!” diye mırıldandı. Ve Molly cevap verdi: “Bizim tarafımızda haklı olduğumuza eminim; ve bu benim onun vazgeçip mektupları vermesi gerektiğine inanmamı sağlıyor.”</p>

    <p class="normal">Cynthia, başını kaldırıp Molly’nin yüzüne istekli bir şekilde bakarak, “Ve parayı alması gerektiğine,” diye ekledi. “O parayı almalı. Oh Molly, babanın kulağına gitmeden bunu yapmayı başaramazsın! Rusya’ya mürebbiye olarak gitmeyi tercih ederim. Neredeyse tercih edeceğimi düşünüyorumhayır, onu değil,” dedi, söyleyeceği şey onu ürpertti. “Ama o bilmemelilütfen Molly, o bilmemeli. Buna dayanamam. Ne yapabileceğimi bilmiyorum. Ona ya da anneme hiçbir zaman anlatmayacağına söz ver.”</p>

    <p class="normal">“Hiç anlatmayacağım. Sizi kurtarmak için herhangi bir şey yapmayacağımı düşünmüyorsun ya?” Şunu söyleyecekti, “Seni ve Roger’ı acı çekmekten kurtarmak için.” Ama Cynthia araya girdi:</p>

    <p class="normal">“Hiçbir şey için. Hiçbir nedenle babana anlatmamalısın. Başaramazsan başaramazsın ve denediğin için seni severim; ama öncekinden kötü olmam. Belki daha iyi olurum; çünkü senin sempatinin rahatlığına sahip olurum. Ama Bay Gibson’a anlatmayacağına söz ver.”</p>

    <p class="normal">Molly, “Bir kere söz vermiştim,” dedi, “Ama yine söz veriyorum; şimdi yatağına git ve dinlenmeye çalış. Bir çarşaf kadar beyaz görünüyorsun; biraz dinlenmezsen hasta olacaksın; saat ikiyi geçti ve soğuktan da titriyorsun.”</p>

    <p class="normal">Böylece birbirlerine iyi geceler dilediler. Ama Molly odasına gittiği zaman bütün canlılığı gitti. Kendini giyinik hâlde yatağının üzerine fırlattı çünkü hiçbir şey yapmak için hâli kalmamıştı. Eğer Roger bir şekilde bunları işitecek olursa, bunun, onun Cynthia’ya karşı olan aşkına ne kadar zarar vereceğini hissetti. Ve yine de bunu ondan saklamak doğru muydu? O İngiltere’ye döner dönmez, ona her şeyi doğruca anlatması için Cynthia’yı ikna etmeye çalışmalıydı. Onun tarafından her şeyin itiraf edilmesi, ilk duyduğunda çekebileceği acıyı, mükemmel bir şekilde azaltacaktı. Roger’ı düşünerek kendini kaybettinasıl hissedecekti, ne diyecekti, bu toplantı nasıl geçecekti, o zaman tam nerede olacaktı v.b, sonra aniden kendine geldi ve neyi önermiş olduğunu, neye söz vermiş olduğunu hatırladı. Şimdi ilk taşkınlık geçmişti, zorlukları açıkça görüyordu; ve her şeyin en zoru Bay Preston’la bir görüşme yapmayı nasıl sağlayacağıydı. Cynthia nasıl başarmıştı? Ve aralarında gidip gelen mektuplar nasıl gönderilmişti? Molly istemeden Cynthia’nın görünürdeki davranış açıklığının altında bir çok gizli iş olması gerektiğini düşünmek zorunda kaldı; ve daha da isteksizce kendisinin de bu uygulamaya sürükleneceğinden korkmaya başladı. Ama doğru yolda yürümeyi deneyecekti; ve eğer bundan saparsa, bunu sadece sevdiği insanları acı çekmekten kurtarmak için yapacaktı.</p>
  </div>

  <div class="calibre1" id="calibre_pb_88"></div>
</body>
</html>
