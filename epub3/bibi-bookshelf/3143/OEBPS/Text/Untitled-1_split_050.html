<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_49">49.Molly Gibson Bir Şampiyon Buluyor</h1>

    <p class="normal">Leydi Cumnor, krizin şiddetini ve ameliyatın sonucunu, hava değişimi için Kuleler’e gelebilecek kadar atlatmıştı; ve buna uygun olarak oraya hasta bir kontese yakışan görkem ve ihtişamla, bütün ailesi tarafından getirildi. “Aile”, yıllardır sağlık arayışı içinde değişik yerlerde bulunduğundan yıllardır Kuleler’de kalmamıştı; şimdi ise uzun süre burada kalmalarını sağlayacak her türlü olasılık vardı. Her şeye rağmen bir şekilde, atalardan kalma eski eve gelmek çok hoş ve huzur vericiydi. Ailenin her üyesi bunu kendine göre değerlendirdi; özellikle en çok da Lord Cumnor. Onun dedikodu yeteneği ve küçük ayrıntılardan hoşlanması, Londra yaşamının acelesi içinde tarafsız kalmasına yetmiyordu ve Kıta’daki konukluğu sırasında ne Fransızca’yı akıcı bir şekilde konuştuğu ne de konuşulduğu zaman kolayca anladığı için, daha başlangıçta engellenmişti. Üstelik o, büyük bir toprak sahibiydi ve toprağının nasıl olduğunu; kiracılarının dünyayla nasıl başa çıktığını bilmekten hoşlanıyordu. Onların doğumlarını, evliliklerini ve ölümlerini işitmekten hoşlanıyordu ve yüzleri hatırlama konusunda muazzam bir hafızası vardı. Kısacası eğer yaşlı bir kadın asilzade olsaydı bu, Lord Cumnor olurdu; ama o, yaşlı, sağlam atının üzerinde cepleri çocuklar için yarım peniler ve yaşlı insanlar için küçük enfiye paketleriyle dolu olarak dolaşan, çok iyi huylu bir yaşlı kadın olurdu. Yaşlı bir kadın gibi, eşinin oturma odasında akşamüstü çayını içerken, o gün öğrendiği tüm dedikoduları tekrarlardı. Leydi Cumnor iyileşme döneminin, lordun konuşmalarını son derece uygun bulma aşamasındaydı ama hayatı boyunca dedikodu dinleme alışkanlığını o kadar ciddi bir şekilde kınamıştı ki, ilk önce dinlemenin kararlılığa bağlı olduğunu düşündü ve sonra mağrur bir şekilde karşı çıktı. Ama onların hepsi için, günlük yürüyüşlerinden, at sürüşlerinden ya da gezintilerinden dönünce Leydi Cumnor’ın odasında toplanmak ve ateşin başında, onun erken yediği yemeğin yanında çay yudumlamak, sabah işittikleri yerel bilgi parçalarını yeniden değerlendirmek bir aile alışkanlığı hâline geldi. Söylemeleri gereken her şeyi söyledikten sonra (ve bundan önce değil) her zaman leydi hazretlerinden iyice bilinen konularda kısa bir vaaz dinlerlerdi kişiler hakkında konuşmanın kötülüğü işittikleri her şeyin yanlış olabileceği ve bunun tekrarlanmasıyla ima edilen kişiliğin küçük düşürülmüş olacağı. Bu Kasım akşamlarından birinde hepsi Leydi Cumnor’ ın odasında toplanmıştı. Ateşin yanında bir kanepede yatıyordutamamen beyazlar içindeydi ve üzerine bir Hint şalı örtülmüştü. Leydi Harriet ateşin yanında, dökülen korları küçük bir maşayla toplayarak ve onları şöminenin ortasındaki kırmızı ve kokulu yığının üzerine dizerek, halının üzerinde oturuyordu. Leydi Cuxhaven çocukluğunu hatırlayarak, kör adamın tatilini<a href="../Text/Untitled-1_split_063.html#footnote-256-113" id="footnote-256-113-backlink">[113]</a> kullanarak Cuxhaven Parkı’nın duvarları için kuş ağları kuruyordu. Leydi Cumnor’ın yardımcısı arkada yanan küçük bir mumun ışığında çay koymaya çalışıyordu (çünkü Leydi Cumnor zayıf gözlerinden dolayı fazla ışığa katlanamıyordu); ve evin dışındaki ağaçların yapraksız dalları, oluşan rüzgârla sallanarak pencerelere sürünüyordu.</p>

    <p class="normal">En sevdiği kişileri küçümsemek her zaman Leydi Cumnor’ın alışkanlığı olmuştu. Kocası sürekli olarak onun tarafından küçümseniyordu, yine de her zamankinden geç kaldığı için onu özlüyordu ve çay istemediğini söylüyordu; ama herkes bunun nedeninin kocasının çayını ona vermek ve krema almadan önce şeker koymayı sevdiğini unutma konusundaki değişmeyen aptallığından dolayı suçlu bulunmak için burada olmaması olduğunu biliyordu. En sonunda o içeri daldı:</p>

    <p class="normal">Eşi için fincanı almaya giderken, “Özür dilerim, leydimgeç kaldığımı biliyorum. Henüz çayınızı içmediniz mi?” dedi.</p>

    <p class="normal">“Hiçbir zaman” kelimesini vurgulayarak “Biliyorsun hiçbir zaman onu tatlandırmadan krema almam,” dedi.</p>

    <p class="normal">“Ah, canım! Ne kadar aptalım! Sanırım bu arada bunu hatırlayabilirdim. Yaşlı Bay Sheepshanks’e rastladım ve bunun nedeni bu.”</p>

    <p class="normal">Eşi, “Bana şekerden önce krema vermenin nedeni bu mu?” diye sordu. Bu onun zevksiz şakalarından biriydi.</p>

    <p class="normal">“Hayır, hayır! Ha ha! Sanırım bu akşam daha iyisin, canım. Ama dediğim gibi Sheepshanks sonsuz bir konuşmacı, ondan kaçınmanın yolu yok ve bu kadar geç kaldığım konusunda bir fikrim yoktu!”</p>

    <p class="normal">“Evet, yapabileceğin en ufak şey, Bay Sheepshanks’in kendini zorla kopardığın konuşmasından bazı şeyleri bize anlatmandır.”</p>

    <p class="normal">“Konuşma! Buna konuşma dedim mi? O kadar söylediğimi sanmıyorum. Ben dinledim. Gerçekten söyleyecek çok şeyi vardı. Örneğin, Preston için. Ve bu arada bana Preston için bir şey anlattı; yaşlı Sheepshanks onun çok geçmeden evleneceğini düşünüyoronun ve Gibson’un kızı hakkında çok fazla dedikodu olduğunu söylüyor. Parkta, evlilikle sonuçlanması beklenen bu çeşit konuşmaları yaparken yakalanmışlar.”</p>

    <p class="normal">Leydi Harriet, “Çok üzüleceğim,” dedi. “O kızı her zaman sevdim; ve babamın örnek vekilharcına dayanamam.”</p>

    <p class="normal">Leydi Cumnor, Leydi Harriet’e işitilebilir bir sesle, “Bunun doğru olmadığını söyleyebilirim,” dedi. “Baban her gün bir diğer günle çelişen bilgiler topluyor.”</p>

    <p class="normal">“Ah! Ama bu doğru gibi görünüyor. Sheepshanks şehirdeki yaşlı bayanların buna inandığını ve bundan büyük bir skandal çıkardıklarını söylüyor.”</p>

    <p class="normal">Leydi Cuxhaven, “Bunun iyi bir hikâye olduğunu düşünmüyorum. Bu tip konuşmaların sürmesi için Clare’in ne yaptığını merak ediyorum,” dedi.</p>

    <p class="normal">Leydi Harriet, “Sanırım bu Clare’in kendi kızına daha çok uyuyor o güzel Bayan Kirkpatrick bu hikâyenin gerçek kahramanıdır,” dedi. “O her zaman ince bir komedinin kahramanı gibi duruyordu; ve eğer doğru hatırlıyorsam bu genç bayanlar çok fazla masum entrikanın içinde yer alabilirler. Şimdi küçük Molly Gibson’un kendi hakkında kesin bir beceriksizliği var, bu onu herhangi bir gizli hareket yapmaktan uzak tutar. Üstelik “gizlilik!”, çocuk doğruluğun ta kendisi. Baba, Bay Sheepshanks’in, Hollingford skandalını çıkaranın Bayan Molly olduğunu söylediğinden emin misin? Bu, Bayan Kirkpatrick değil miydi? Onun ve Bay Preston’un bir araya gelmesi bağdaşmaz görünmüyor; ama eğer bu küçük arkadaşım Molly’yse kiliseye gidip evlilik ilanına itiraz edeceğim.”</p>

    <p class="normal">“Gerçekten Harriet, senin her zaman bu küçük Hollingford işleriyle ilgilenmeni sağlayanın ne olduğunu anlayamıyorum.”</p>

    <p class="normal">“Anne, bu sadece kısasa kısas. Söylediğimiz ve yaptığımız her şeyle çok ilgileniyorlar. Eğer ben evleniyor olsam her ayrıntıyı öğrenmek isteyeceklerilk ne zaman karşılaştık, birbirimize ilk olarak ne dedik, ben ne giyiyordum ve teklifi mektupla mı, yoksa söyleyerek mi yaptı? İyi Bayan Browningler’in, Mary’nin bakım ve kızlarının eğitim yöntemleri konusunda çok iyi bilgi sahibi olduğuna eminim; bizim tarafımızdan onların neler yaptığını öğrenmek istemek sadece övgüye cevap vermek olacak. Ben tamamen babam gibiyim. Bütün yerel dedikoduları öğrenmek istiyorum.”</p>

    <p class="normal">Leydi Cumnor iyileşen bir hastanın ani acılığıyla, “Özellikle bu durumda olduğu gibi skandal ve uygunsuzluk baharatıyla lezzetlenirse,” dedi. Leydi Harriet rahatsız olarak kızardı. Ama sonra cesaretini topladı ve öncekinden daha ağırlıklı olarak şöyle söyledi:</p>

    <p class="normal">“Ben gerçekten bu konuda kendi adıma Molly Gibson’ la ilgileniyorum. Onu hem seviyor, hem de saygı duyuyorum; ve onun isminin Bay Preston’la eşleştiğini duymaktan hoşlanmıyorum. Babamın bir hata yaptığını düşünmekten kendimi alamıyorum.”</p>

    <p class="normal">“Hayır, canım. İşittiğim şeyi tekrarladığıma eminim. Eğer seni ve leydimi rahatsız ettiyse bu konudan bahsettiğime üzgünüm. Ama Sheepshanks, Bayan Gibson dedi ve kız hakkında bu kadar konuşulmasının acı olduğunu söyledi; çünkü bütün bu dedikoduya sebep olan bunu sürdürme şekilleri. Preston’un kendisi onun için çok uygun ve kimse buna karşı çıkamaz. Ama daha uygun bazı haberleri bulmaya çalışacağım. Kulübede oturan yaşlı Margery ölmüş; ve onlar sizin okulunuzda kola yapmasını kimin öğreteceğini bulamıyorlar ve Robert Hall geçen yıl elmalarından kırk paund kazanmış.” Böylece konu Molly ve onun aşk meselelerinden uzaklaştı; sadece Leydi Harriet işittiği şeyleri aklından ilgi ve merakla geçirmeye devam etti.</p>

    <p class="normal">“Babasının düğün gününde Molly’yi ona karşı uyarmıştım. O zaman bu ne kadar doğru sözlü ve dobra dobra konuştuğumuz bir konuydu! Buna inanmıyorum; bu sadece yaşlı Sheepshanks’in yarı uydurma, yarı sağırlıktan kaynaklanan hikâyelerinden biri.”</p>

    <p class="normal">Ertesi gün, Leydi Harriet Hollingford’a gitti; merakını yatıştırmak için Bayan Browningler’e uğradı ve konuyu açtı. İşitmiş olduğu dedikodu hakkında Molly’nin yakın arkadaşı olmayan birisiyle konuşmazdı. Eğer Bay Sheepshanks, babasıyla birlikte giderken bu konuyu ima etseydi, onu hemen nasıl yapacağını çok iyi bildiği kibirli bakışlarından biriyle sustururdu. Ama gerçeği bilmesi gerektiğini hissediyordu ve bundan dolayı hemen Bayan Browning’e sormaya başladı:</p>

    <p class="normal">“Küçük arkadaşım Molly Gibson ve Bay Preston hakkında işittiğim tüm bu şeyler nedir?”</p>

    <p class="normal">“Oh, Leydi Harriet! Bunu işittiniz mi? Çok üzgünüz!”</p>

    <p class="normal">“Ne için üzgünsünüz?”</p>

    <p class="normal">Bayan Browning, “Siz leydi hazretlerinden özür dileyerek, ne kadar bildiğinizi bilmeden daha fazla bir şey söylemememizin daha iyi olduğunu düşünüyorum,” dedi.</p>

    <p class="normal">Leydi Harriet biraz gülerek, “Hayır,” dedi, “Sizin daha fazla bildiğinizden emin olmadan ne bildiğimi anlatamam. O zaman eğer isterseniz değiş tokuş yapalım.”</p>

    <p class="normal">Bayan Browning başını sallayarak, “Bunun zavallı Molly için gülünecek bir mesele olmamasından korkuyorum,” dedi. “İnsanlar öyle şeyler söylüyorlar ki!”</p>

    <p class="normal">Bayan Phoebe yarı ağlayarak, “Ama ben onlara inanmıyorum; gerçekten inanmıyorum,” diye patladı.</p>

    <p class="normal">Leydi Harriet iyi kalpli bayanın elini tutarak, “Öyleyse ben de inanmıyorum,” dedi.</p>

    <p class="normal">“Bunlara inanmadığını söylemen çok iyi Phoebe ama eminim benim düşünceme üzücü bir şekilde karşı olsa da, beni ikna edenin ne olduğunu bilmek isterim.”</p>

    <p class="normal">“Abla, sana sadece Bayan Goodenough’ın bana anlattığı gerçekleri anlattım; ama eminim ki benim yaptığım gibi sabırlı, zavallı Molly’yi odanın bir köşesinde otururken, bıkana kadar İngiltere ve Galler’in Güzellikleri’ne bakarken ve kimsenin onunla konuşmadığını; akşamın sonunda biraz solgun olsa da onun her zamanki gibi nazik ve tatlı olduğunu görseydin gerçekler olsa da olmasa da ona karşı olan hiçbir şeye inanmam.”</p>

    <p class="normal">Böylece Bayan Phoebe gerçeklere ağlayarak karşı çıkarak oturdu.</p>

    <p class="normal">Leydi Harriet, “Ve daha önce söylediğim gibi tamamen senin gibi düşünüyorum,” dedi.</p>

    <p class="normal">Bayan Browning, “Ama, leydi hazretleri, onun Bay Preston’la her çeşit uygunsuz ve açık havadaki buluşmalarını nasıl açıklayacak?’ diye sorduBayan Browning eğer kişiliğini aynı zamanda mantıksal tümdengelime ayırabilseydi, adil olmak için sadece Molly’nin taraftarlarına katılmaktan memnun olurdu. “Babasını çağırıp ona her şeyi anlatacak kadar ileri gittim. Onun en azından Bay Preston’u kırbaçlayacağını düşünüyordum; ama buna aldırmıyormuş gibi görünüyor.”</p>

    <p class="normal">Leydi Harriet kararlı bir şekilde, “O zaman onun meseleleri bizim yapamadığımız bir şekilde açıkladığından tamamen emin olabiliriz,” dedi. “Her şeye rağmen, yüz elli tane tamamen doğal ve mantıklı açıklama olabilir.”</p>

    <p class="normal">Bayan Browning, “Onunla konuşmanın benim görevim olduğunu düşündüğüm zaman Bay Gibson hiçbirini bilmiyordu,” dedi.</p>

    <p class="normal">“Bay Preston’un, Bayan Kirkpatrick’le nişanlı olduğunu ve Molly’nin suç ortağı ve haberci olduğunu varsayalım.”</p>

    <p class="normal">“Leydi hazretlerinin varsayımının suçu fazla değiştireceğini zannetmiyorum. Çünkü eğer o, Cynthia Kirkpatrick’le onurlu bir şekilde nişanlansaydı, onu açıkça Bay Gibsonlar’ın evinde ziyaret etmez miydi? Molly neden kendini gizli işler yapmak zorunda hissetsin?”</p>

    <p class="normal">Leydi Harriet biraz sabırsızca, “Bir kişi her şeyin hesabını veremez,” dedi; çünkü mantık ona karşı çıkıyordu. “Ama ben Molly Gibson’a güvenmeyi seçtim. Onun çok yanlış bir şey yapmadığından eminim. Gidip ona uğramaya ve küçük dedikoducu şehirde bütün bu hikâyeleri yayıyormuş gibi görünen Bayan Goodenough ya da Bayan Badenough’a bir ziyaret turu yaparken onu yanıma almaya kararlıydımBayan Gibson bu korkunç nezle yüzünden odasına kapanmış olmalı. Ama bugün vaktim yok. Saat üçte babamla buluşmam lazım ve şimdi saat üç. Bayan Phoebe, sadece sizin ve benim, ıstırap çeken bir genç kızı dünyaya karşı savunduğumuzu unutmayın.”</p>

    <p class="normal">Bayan Browningler’in eski moda merdivenlerinden yavaşça aşağıya inerken kendi kendine, “Don Kişot ve Sanço Panza?”<a href="../Text/Untitled-1_split_063.html#footnote-256-114" id="footnote-256-114-backlink">[114]</a> dedi.</p>

    <p class="normal">Bayan Browning kardeşiyle yalnız kalınca biraz hoşnutsuzlukla, “Şimdi bunun senin için pek hoş olmadığını düşünüyorum, Phoebe” dedi. “Önce benim isteğime karşı beni ikna ettin ve beni mutsuz kıldın; beni bazı cümlelerin doğru olduğuna inandırarak hoş olmayan şeyler yapmama neden oldun; sonra döndün ve ağladın; beni tam bir korkunç ve arkadan dedikodu yapan kimse yaparak, bunun bir kelimesine bile inanmadığını söyledin. Hayır! Yararı yok. Seni dinlemeyeceğim.” Böylece Bayan Phoebe’yi gözyaşları içinde bıraktı ve kendini odasına kilitledi.</p>

    <p class="normal">Bu arada Leydi Harriet babasının yanında, görünürde onun anlattığı şeyleri dinleyerek ama gerçekte Molly ve Bay Preston arasındaki garip ilişkileri açıklayabilecek olasılıkları ve imkânları aklından geçirerek, eve doğru gidiyordu. Bu bir iti an çomağı hazırla durumuydu. Yoldaki bir dönemeçte, biraz önlerinde güzel atına binmiş olarak, sivri uçlu çizmelerle binici kıyafeti içinde onlara doğru gelen Bay Preston’u gördüler.</p>

    <p class="normal">Eski paltosu içindeki kont, yaşlı kahverengi atının üzerinden neşeyle ona bağırdı:</p>

    <p class="normal">“Aha! İşte Preston! Size iyi günler. Size Home Çiftliği’ndeki mera alanının bozulması konusunu sormak istiyordum. John Brickkill onu sürüp ekmek istiyor. En iyi olasılıkla iki dönüm kadar.”</p>

    <p class="normal">Onlar bu arazi parçası hakkında konuşurken Leydi Harriet kararını verdi. Babası konuşmayı bitirir bitirmez şunu söyledi: “Bay Preston, belki bana kendimi rahatlatmam için bir iki soru sormama izin verirsiniz çünkü şu anda biraz şaşkınlık içindeyim.”</p>

    <p class="normal">“Kuşkusuz; size elimden gelen bilgiyi vermekten sadece mutluluk duyarım.” Ama bu nazik konuşmayı yaptıktan sonra Molly’yle yaptığı bu durumu Leydi Harriet’e söyleyeceği konusundaki konuşmayı hatırladı. Ama mektupları geri vermişti ve bu mesele şimdilik kapanmıştı. O, zafer kazanmıştı, Bay Preston mağlup olmuştu. Kesinlikle bundan sonra Leydi Harriet’e başvuracak kadar sert olamazdı.</p>

    <p class="normal">“Hollingford dedikoduları arasında, Bayan Gibson ve sizin hakkınızda söylentiler var. O genç bayanla nişanlandığınız için sizi tebrik edecek miyiz?”</p>

    <p class="normal">Lord Cumnor iyi niyetli bir aceleyle, “Ah! Bu arada Preston bunu önceden yapmalıydık,” diye araya girdi. Ama kızı sakin bir şekilde, “Bay Preston henüz bize söylentilerin doğru olduğunu söylemedi, baba.”</p>

    <p class="normal">Ona, doğru bir cevap bekleyen bir insanın bakışıyla baktı.</p>

    <p class="normal">Düşüncesini belirtmeden, atının huzursuzlandığını göstermeye çalışarak, “O kadar şanslı değilim,” diye cevap verdi.</p>

    <p class="normal">Leydi Harriet çabucak, “O zaman bu söylentileri reddedebilirim,” dedi. “Yoksa zaman içinde bunun gerçekleşebileceği konusunda nedenler mi var? Soruyorum çünkü böyle söylentiler, eğer temeli yoksa genç bayanlara zarar verir.”</p>

    <p class="normal">Lord Cumnor kendi görüşünden hoşlanarak, “Diğer sevgilileri uzak tutar,” diye araya girdi. Leydi Harriet devam etti:</p>

    <p class="normal">“Ve ben, Bayan Gibson’la çok ilgileniyorum.”</p>

    <p class="normal">Bay Preston onun davranışlarından, bunu kendine ifade ettiği gibi kendisinin “bu işle suçlandığını” gördü. Sorun, ne kadar çok ya da ne kadar az bildiğiydi.</p>

    <p class="normal">“Bayan Gibson’la şu anda olduğundan daha yakın bir ilgim olması konusunda hiçbir beklenti ya da umudum yok. Eğer bu açık sözlü cevap, leydi hazretlerinin şaşkınlığını giderirse memnun olurum.”</p>

    <p class="normal">Bu son sözlere eşlik eden saygısızlık imasını yapmaktan kendini alamadı. Bunlar, ne kelimelerin kendisinde, ne kelimelerin söylendiği ses tonunda, ne de onlara eşlik eden bakışlardaydı; hepsinin içindeydi. Leydi Harriet’in, şimdi yaptığı gibi onu sorgulamaya hakkı olup olmadığı kuşkusunu ima ediyordu; ve aynı zamanda bunda küstahça bir şey vardı. Ama bu saygısızlık iması Leydi Harriet’i cesaretlendirdi; ve o hiçbir şekilde, bir astının düşüncesiyle kendini kontrol edecek bir kişi değildi.</p>

    <p class="normal">“O zaman efendim! O tek başına yürürken ve yanında eşlik eden kimse yokken ona rastlarsanız ve onu uzun bir konuşma yapmak için alıkoyarsanız, genç bir bayanın şöhretine verdiğiniz zararın farkında olur musunuz? Söylentilere neden oluyorsunuzneden oldunuz.”</p>

    <p class="normal">“Sevgili Harriet çok ileri gitmiyor musun? Bilmiyorsun, Bay Preston’un amaçları kabul ettiği amaçları olabilir.”</p>

    <p class="normal">“Hayır, lordum. Bayan Gibson’la ilgili amaçlarım yok. O, çok değerli bir genç bayan olabiliröyle olduğuna kuşkum yok. Leydi Harriet beni kabul etmenin hoş olmadığı bir duruma bu özenilecek bir durum değil düşürmeye kararlı görünüyor –ama ben gerçekte, sevgilisi tarafından terk edilen bir adamım; oldukça uzun bir nişanlılıktan sonra Bayan Kirkpatrick tarafından terk edildim. Bayan Gibson’la olan ilişkilerim çok uygun çeşitten değil –onun, bu olayın kışkırtıcısı olduğuna inandığımı anlattığım zaman, siz de aynı sonuca varacaksınız kuşkusuz o, Bayan Kirkpatrick’in bu son adımı atmasını sağlayan kişiydi. Leydi hazretlerinin merakı (bu son kelimeyi vurgulamıştı), bu oldukça küçük düşürücü itirafım sonunda tatmin oldu mu?”</p>

    <p class="normal">“Harriet, canım çok ileri gidiyorsunBay Preston’un özel meselelerine burnumuzu sokmaya hakkımız yok.”</p>

    <p class="normal">Leydi Harriet çekici bir samimiyet gülümsemesiyle, “Artık yapmayacağım,” dedi; çok uzun bir günde Bay Preston’a; yıllar önce onun yakışıklı olduğunu kabul ettiği zaman, Bay Preston’un, Leydi Harriet’le güzel bir yakınlık kurduğu ve bir eşitine yapabileceği gibi ona kişisel övgülerde bulunduğu zamandan beri uygun bulduğu ilk gülümsemeydi.</p>

    <p class="normal">“Ama beni bağışlayacağını ümit ederim,” diye devam etti. Hâlâ onun gözünde, karşılaşmalarının başlangıcında, “Hollingfordlu bayanların meşgul dillerinin en haksız şekilde, Molly’nin Bay Preston’la olan, onun niteliğini açıklayarak bana gerçek bir yükümlülük yüklediği karşılaşmasından yanlış sonuçlar çıkararak, arkadaşım Molly hakkında konuştuklarını öğrendiği zaman” dediğinde, sahip olduğundan daha yüksek bir yere sahip olduğunu hissetmesini sağlayan o hoş tavırdaydı.</p>

    <p class="normal">Bay Preston, “Sanırım Leydi Harriet’in bu açıklamamı sır olarak saklamasını rica etmeme gerek yok,” dedi.</p>

    <p class="normal">Kont, “Kuşkusuz, kuşkusuz!’ dedi; “Herkes bunu anlayacaktır.” Atını eve sürdü ve eşi ile Leydi Cuxhaven’a, Leydi Harriet ve Bay Preston arasındaki tüm konuşmaları anlattı; kuşkusuz sıkı bir şekilde sır olarak saklamalarını söyledi. Leydi Harriet bundan sonra birkaç gün, davranışları ve saygınlığı konusunda bir çok eleştiriye karşı durmak zorunda kaldı. Ama Gibsonlar’a uğrayarak kendini teselli etti; ve (hâlâ hasta olan) Bayan Gibson’un o zaman uyuduğunu görerek hiçbir şeyin farkında olmayan Molly’yi bir yürüyüşe götürmekte hiç zorluk çekmedi. Leydi Harriet bunu öyle planladı ki, şehrin ana sokağını baştan başa iki kere geçtiler; Grinstead’de yarım saat oyalandılar ve Leydi Harriet’in isteği üzerine Bayan Browningler’e uğradılar ama ne yazık ki onlar evde değildi.</p>

    <p class="normal">Bir dakika düşündükten sonra, “Belki bu daha iyidir,” dedi. “Kartımı bırakacağım ve altına senin ismini de yazacağım, Molly.”</p>

    <p class="normal">Molly, onun kendisini bütün öğleden sonra boyunca cansız bir eşya gibi kabul etmesi karşısında biraz şaşırdı ve şöyle bağırdı: “Lütfen Leydi Harrietben hiç kart bırakmam; benim kartım yok ve Bayan Browningler’e ya da diğer insanlara istediğim gibi gidip gelirim.”</p>

    <p class="normal">“Önemli değil küçüğüm. Bugün her şeyi tamamen görgü kurallarına uygun olarak yapacaksın.”</p>

    <p class="normal">“Ve şimdi Bayan Gibson’a bütün bir gün için Kuleler’e gelmesini söyle; gelecek kadar iyi olduğunu bize bildirince onun için arabayı yollayacağız. Aslında birkaç gün için gelmesi daha iyi olur; yılın bu zamanında bir hasta için arabayla bile olsa, dışarı çıkması iyi olmaz.” Leydi Harriet, Bayan Browningler’ in kapısının önündeki beyaz basamaklarda durarak ve ona iyi günler dilerken Molly’nin elini tutarak böyle dedi. “Ona anlat canım, ben kısmen onu görmeye geldimama onu uyur bulduğum için seninle yürüyüşe çıktım ve hava değişikliği için bizimle kalmaya gelmesi, araba ve diğer şeyleri unutmaeminim annem bundan hoşlanacak. Ve şimdi hoşçakal, iyi bir gün geçirdik! Ve senin bildiğinden de daha iyi,” diye devam etti; hâlâ Molly’ye söylüyordu ama o işitmeyecek kadar uzaklaşmıştı. “Bugün o çocukla dolaşmam Bayan Gibson’un yararına olmasaydı, Hollingford, bulunmak istediğim bir yer değildi.”</p>
  </div>

  <div class="calibre1" id="calibre_pb_100"></div>
</body>
</html>
