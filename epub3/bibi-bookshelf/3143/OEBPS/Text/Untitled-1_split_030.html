<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_29">29.Çalı Savaşı</h1>

    <p class="normal">Bayan Hamley’in ölümünün üzerinden aylar geçmişti ve bu süre boyunca Molly, o son gün, kütüphanede istemeden duyduğu sır hakkında bir çok defa düşünmüştü. Onun deneyimsiz aklı için, bir adamın evlenmesi ve eşiyle yaşamamasıkutsal evlilik durumuna babasının bilgisi olmadan ve gündelik ilişkilere girdiği kişiler tarafından bilinen ya da bilinmeyen bir kişinin kocası olarak tanınmadan girmesi, son derece garip ve duyulmadık bir şey gibi geliyordu. Ara sıra bu on dakikalık küçük açıklamanın rüyasında gördüğü bir şey olması gerektiğini zannediyordu. O zamandan beri Roger, bundan bir kere hafifçe bahsetmişti ve Osborne, konu üzerinde sessizliğini korumuştu. Bir bakışla bile bunu ima etme ihanetine girmiyordu; hatta bunu düşüncelerinden bile çıkarmışa benziyordu. Molly’yle bir sonraki karşılaşmasında akıllarını dolduran, annesinin çok üzücü olan ölüm olayı olmuştu. O zamandan beri ilişkilerinde uzun aralıklar olmuştu; böylece bazen iki kardeşin de onun bu önemli sırrı bildiğini unuttuğunu düşünüyordu. Hatta kendisi de bazen bunu tamamen unutuyordu ama belki de farkında olmaksızın bunun bilincindeydi ve bu, onun, Osborne’un Cynthia’ya olan duygularının doğasını anlamasına yardım ediyordu. Ne olursa olsun, bir an bile, onun Cynthia’ya karşı olan nazik davranışlarının bir arkadaşın içten davranışlarından başka bir şey olduğunu düşünmemişti. Söylemesi garip ama daha sonraki günlerde Molly, Osborne’un kendisiyle olan ilişkisine, bir zamanlar Roger’ la olan ilişkisindekiyle aynı şekilde bakıyordu. Osborne’un, Cynthia ve kendisi için, çocukluğunu bilmedikleri ve onlarla akraba olmayan herhangi bir genç erkeğin pekâlâ olabileceği gibi, bir kardeş olduğunu düşünüyordu. Onun, annesinin ölümüyle davranışlarının ve belki de karakterinin de çok geliştiğini düşünüyordu. Artık küçümseyici, titiz, kibirli ya da kendinden çok emin değildi. Bu konuşma ya da davranış biçimlerinin, utangaçlık veya bilinçliliği saklamak için takınıldığını ve insanın kendini yabancılardan gizlediğini bilmiyordu.</p>

    <p class="normal">Osborne’un konuşma ve davranışları, çok muhtemeldir ki, yeni insanların arasındayken yaptıklarıyla aynıydı; ama Molly, onu sadece, içten bir yakınlığın olduğu kendi çevresinde görmüştü. Yine de gerçekten geliştiğine şüphe yoktu ama Molly’ nin onun geliştiğini düşündüğü derecede değildi. Onun bunu abartması, doğal olarak, Roger’ın Cynthia’ya karşı duyduğu sıcak hayranlığı algılayarak onun yolundan çekilmiş olması; ve Roger ile Cynthia’nın arasına girmemek için gelip Molly’yle konuşması gerçeğinden ileri geliyordu. Osborne belki de ikisi arasından Molly’yi tercih ediyordu; onunla olunca eğer ruh hâli uygun değilse konuşmak zorunda değildisessizliğe izin verilen, mutlu ve aklın üstün olduğu duruma karşı çaba göstermenin gerekli olmadığı dönemlerdeydiler. Gerçekten, bazen Osborne eleştirel ve kibirli olduğu zaman, Molly’nin Cynthia’dan daha sevimli olduğunu söyleyerek Roger’ı kızdırırdı.</p>

    <p class="normal">“Sözlerime dikkat et, Roger. Beş yıl sonra, Cynthia’nın pembe beyaz cildi biraz solacak ve vücudu kalınlaşacak. Bu arada Molly, sadece daha zarif bir hâle gelecek. Kızların büyümelerinin tamamlandığına inanmıyorum; onu geçen yaz gördüğümden daha uzun boylu olduğuna eminim.”</p>

    <p class="normal">“Bayan Kirkpatrick’in gözleri her zaman mükemmel. Kimsenin onlara dayanacağını hayal edemem: Yumuşak, ciddi, çekici, nazik ve rengi çok hoş sık sık doğada onlarla karşılaştırılabilecek bir şey arıyorum; onlar menekşe gibi değil mavi renk gözlerde fiziksel görüş bozukluğunun belirtisi gibidir; onlar gökyüzü gibi değilo rengin içinde zalimce bir şey var.”</p>

    <p class="normal">“Sanki sen bir kumaşçı ve onlar da bir parça kurdeleymiş gibi gözlerini bir şeye benzetmeye çalışma; onun gözlerinin “yıldızlar” gibi olduğunu söyle ve bununla yetin! Ben Molly’nin gri gözlerini ve siyah kıvırcık saçlarını diğer genç bayanlarınkine tercih ederim ama bu tamamen bir zevk meselesi.”</p>

    <p class="normal">Ve şimdi, hem Osborne hem de Roger bölgeden ayrılmıştı. Bayan Gibson, Roger’ın ziyaretlerinin zamansız ve işlerini engelleyici olduğu konusunda tüm söylediklerine rağmen; onların, şimdi tamamen sona ermiş olan çok hoş değişiklikler olduğunu hissetmeye başlıyordu. Hollingford’daki gibi yeni bir esinti getiriyordu. O ve ağabeyi, sadece erkeklerin kadınlar için yapabileceği; Bay Gibson’un yapmak için hep çok meşgul olduğu sayısız küçük şeyi yapmaya her zaman hazırdılar. Çünkü doktorun işi ona fazla geliyordu. Bu artışın onun yeteneğinden ve deneyiminden ileri geldiğini düşünüyordu ve eğer hastalarından ne kadar çoğunun, onun sadece Kuleler’e çağrılmasından dolayı ön yargılı olarak onu çağırdığını bilseydi, herhâlde çok utanırdı. Bu çeşit bir şey, Cumnor ailesinde uzun süre önce edinilen düşük ödeme düzeyinde de görülebilirdi. Kuleler’e gitmek için aldığı para, atın yemine bile zorlukla yeterdi ama Leydi Cumnor’ın gençlik günlerinde söylediği şuydu:</p>

    <p class="normal">“Sadece kendi kendine çalışan bir insan için bu eve geldiğini söyleyebilmek çok önemli bir şeydir!”</p>

    <p class="normal">Bunun prestiji söylenmeden satın alınıyor ve ödeniyordu; ama satın alan da satan da bu pazarlığın yapısını tanımlamıyordu.</p>

    <p class="normal">Bütün olarak ele alındığında, Bay Gibson zamanının çoğunu evden uzakta geçiriyordu. Eşinin dokunaklı kaygılarını ya da tümüyle ilgisiz konulardaki sevimli gevezeliklerini işittiği ve tüm bu duygularının ne kadar zayıf bir yapısı olduğunu anladığı zaman, o da öyle düşünüyordu. Yine de atmış olduğu adım için üzülmesine izin vermiyordu. Eğer kafasını takarsa rahatsız olacağını bildiği küçük şeylere istekli olarak gözlerini kapatıyor, kulağını tıkıyor ve yalnız başına atını sürerken, evliliği dolayısıyla sağlamış olduğu avantajları düşünmeye kendini zorluyordu. Küçük kızı için müşfik bir anne olmasa da, olağan bir refakatçi sağlamıştı. Daha önce düzensiz olan ev işleri için yetenekli bir yönetici ve masasının başında oturan zarif ve hoş görünümlü bir kadındı. Üstelik Cynthia’nın da dengenin uygun tarafında olduğunu hesaba katmalıydı. O, Molly için çok iyi bir arkadaştı; ve ikisi açıkça birbirlerinden hoşlanıyorlardı. Anne ve kızın, onun çocuğu için yaptıkları kadınsı arkadaşlık onun için uygunduBayan Gibson aşırı duygusal değil de, ılımlı bir şekilde duygusal olduğunda, onu akılcı olarak etkiliyordu ve sonra kendini denetliyordu; çünkü onun kusurlarını ve hatalarını, onları tanımlayarak daha fazla görmek için kendine izin veremezdi. Ne olursa olsun o zararsızdı ve bir üvey anne olarak, Molly’ye karşı mükemmel bir şekilde adildi. Gerçekte, bunun için gururu inciniyordu ancak diğer kadınlar gibi olmadığı gerçeğine dikkat çekiyordu. Küçük Molly’sinin, ona karşı olan genel davranışlarının nasıl sessiz ve gösterişsiz hâle geldiğini hatırlayınca, Bay Gibson’un gözleri yaşlarla doldu. Ama birkaç kere merdivenlerde ya da kimsenin göremediği başka bir yerde karşılaştıkları zaman, onu yakalayıp üzüntülü bir şefkatle elinden ya da yanağından öpmüştü. Ama bir an sonra, çocukluğunda işitmiş olduğu ve o zamandan beri aklına gelmemiş olan eski bir İskoç şarkısını ıslıkla çalmaya başladı. Beş dakika sonra, meşgul bir şekilde küçük bir çocuğun bacağındaki beyaz şişkinlikle ilgileniyor ve bütün gün temizliğe gidip, bütün gece de çocuğunun inlemelerini dinleyen anneyi nasıl rahatlatacağını düşünüyordu. Eğer gerçekten varsa bile, kendi dertlerini düşünmek, bu ümitsiz durumun sert gerçeğiyle karşılaştırıldığında çok hafif kalıyordu.</p>

    <p class="normal">Eve, önce Osborne döndü. Aslında, Roger gittikten çok uzun süre geçmeden döndü; hareketsiz ve sağlıksızdı ama yakınmıyordu, hiç çaba gösteremeyecek gibi hissediyordu. Malikâne’de bulunmasının üzerinden bir haftadan fazla zaman geçmesine rağmen, Gibsonlar’ın bundan şans eseri haberleri olmuştu. Bay Gibson, Hamley’in yakınındaki bir yolda ona rastladı; keskin gözlü cerrah, o kendisini tanımadan önce yakına geldiğinde onun yürüyüş biçimini fark etti. Onu durdurup şöyle sordu:</p>

    <p class="normal">“Osborne, bu sen misin? Önümde elli yaşında bir adamın yürüdüğünü düşünüyordum! Geri döndüğünü bilmiyordum.”</p>

    <p class="normal">Osborne, “Evet,” dedi, “Neredeyse on gündür evdeyim. Size haber vermem gerekiyordu çünkü Bayan Gibson’a, döner dönmez haber vereceğim konusunda söz vermiştim ama kendimi pek iyi hissetmiyorumbu hava bana ağır geliyor; evde zorlukla nefes alıyorum ve bu kısa yürüyüş beni neredeyse yordu.”</p>

    <p class="normal">“Eve gitsen iyi olur; Rowe’dan dönerken uğrayıp sana bakacağım.”</p>

    <p class="normal">Osborne aceleyle, “Hayır, hiçbir şekilde gelmemelisiniz!” dedi, “Altı haftadır uzakta olmama rağmen babam, evden gitmemden dolayı kızgın olduğunu yeterince sık olarak söylüyor. Yorgun olmamı uzakta olmama bağlıyorbiliyorsunuz kesenin iplerini çekiyor,” diye zayıf bir gülümsemeyle ekledi. “Ben parasız bir mirasçının şanssız durumuna düştüm ama ben böyle yetiştirilmiştimgerçekte zaman zaman evden ayrılmak zorundayım ve eğer babam sağlığımın uzakta olduğum için daha kötüye gideceğine inanırsa, bütün paramı keser.”</p>

    <p class="normal">Bay Gibson davranışında bir tereddütle, “Hamley Malikânesi’nde olmadığın zaman, zamanını nerede geçirdiğini sorabilir miyim?” dedi.</p>

    <p class="normal">Osborne isteksizce, “Hayır!” diye cevap verdi. “Size bunu anlatacağım: Ülkede bazı arkadaşlarla kalıyorum. Sağlığa iyi gelen bir hayat sürdürüyorum çünkü bu tamamen basit, mantıklı ve mutlu. Ve şimdi size babamın bildiğinden daha fazlasını anlattım. Bana hiçbir zaman nerede olduğumu sormuyor; ve eğer sorarsa ona anlatmamalıyımen azından anlatmamayı düşünüyorum.”</p>

    <p class="normal">Bay Gibson, bir ya da iki dakika, Osborne’nun yanında konuşmadan ilerledi.</p>

    <p class="normal">“Osborne her neye girmiş olursan ol, sana, bunu cesur bir şekilde babana anlatmanı tavsiye ederim. Onu tanıyorum; ilk önce kızacağını biliyorum ama sonra yatışacaktır, sözümü dinle. Eğer bu, o çeşit bir zorluksa, öyle ya da böyle senin borçlarını ödeyip seni özgür bırakacaktır ve eğer bu başka çeşit bir meseleyse, o hâlâ senin en iyi arkadaşındır. Bahse girerim, sağlığının bozulmasının nedeni, babandan böyle yabancılaşmandır.”</p>

    <p class="normal">Osborne, “Hayır,” dedi, “Özür dilerim; ama öyle değil. Ben gerçekten yoldan çıktım. Babamdan gelecek herhangi bir hoşnutsuzlukla karşılaşmaktaki isteksizliğimin, hastalığımın sonucu olduğunu söyleyebilirim; ama buna vereceğim cevap, bunun nedeni olmayacak. İçgüdüm bana, gerçekten benim bir sorunum olduğunu söylüyor.”</p>

    <p class="normal">Bay Gibson neşeyle, “Hadi, içgüdünü profesyonelliğin önüne koyma,” dedi.</p>

    <p class="normal">Atından indi ve dizginleri koluna sararak Osborne’un diline baktı, nabzını dinledi ve ona çeşitli sorular sordu. Sonunda şunu söyledi:</p>

    <p class="normal">“Seni kısa zamanda iyileştiririz ama seninle, şu havyanın çekiştirmesi olmadan sakin bir konuşma yapmalıyız. Dr. Nicholls, yaşlı Rowe’a bakmaya gelecek ve bizimle olacak. Eğer sen de, yarın gelip bizimle öğle yemeği yiyebilirsen, bir doktor yerine iki doktorun tavsiyesinden yararlanmış olursun. Bu kadar sıcak bir günün ortasında yeterince hareket yapmışsın. Şimdi eve git ve aptal içgüdünün boş sözlerini dinleyerek kederlenme.”</p>

    <p class="normal">Osborne, “Başka ne yapabilirim?” dedi. “Babam ve ben arkadaş değiliz. İnsan sonsuza kadar okuyup yazamaz; üstelik de bununla kazanılacak bir şey yoksa. Size anlatmak istemiyordum ama size güvenerek şunu hatırladım bazı şiirlerimin yayınlanması için çalışıyordum ama bir insanın kendine güvenini yok eden bir yayıncı gibisi yoktur. Onların arasında hiç kimse onlara bir hediye gibi sahip olamaz.”</p>

    <p class="normal">“Oho! O zaman işte bu, Efendi Osborne. Bunun, sağlığının bozulması için akli bir neden olduğunu düşünüyordum. Yerinizde olsaydım buna kafamı takmazdım ama sanırım her zaman bunu söylemenin kolay olduğunu biliyorum. Eğer yayıncıları, şiirle memnun edemezseniz düz yazıyı deneyin; ama ne olursa olsun dökülen süte üzülmeyin. Burada zaman kaybetmemeliyim. Dediğim gibi yarın bize gelin. İki doktorun aklıyla ve üç kadının akıl ve akılsızlığıyla, sanırım sizi biraz neşelendiririz.”</p>

    <p class="normal">Bay Gibson böyle diyerek atına bindi ve taşra halkı arasında doktorun patikası olarak bilinen uzun dar yolda atıyla uzaklaştı.</p>

    <p class="normal">Bay Gibson gece, günün olaylarını günlük defterine yazarken kendi kendine, “Bakışlarını beğenmedim,” diye düşündü. “Ve nabzını da. Ama ne kadar sık yanılırız; ve bire on bahse girerim en kötü durumu bile düşünsek benim gizli düşmanım bana, onunkinin ona olduğundan daha yakındır.”</p>

    <p class="normal">Osborne ertesi gün öğle yemeğinden uygun bir süre önce geldi; ve hiç kimse ona erken geldiği için itiraz etmedi. Daha iyi hissediyordu. Hastalığın çok az belirtisi vardı; ve kalanlar da, gördüğü kabulün sevimli etkisiyle kaybolmuştu. Molly ve Cynthia’nın, o gittiğinden beri olan ufak gelişmeler ya da yarı tamamlanmış projeler konusunda ona anlatacakları vardı. Cynthia bazen ona, nerede olduğu ve ne yaptığı konusunda neşeli, dikkatsiz sorular soruyordu; ama gerçeği bilen Molly, onu kaçamak cevap verme derdinden onun hassas bilincinin Osborne yerine hissettiği, kendisi için hissettiğinden çok daha fazla olan derdinden kurtarmak için araya giriyordu.</p>

    <p class="normal">Bayan Gibson’ın konuşması her zamanki gibi amaçsız, tamamlayıcı ve duygusaldı; ama bütününe bakıldığında, Osborne onun söylediklerine gülümsese bile o yatıştırıcı ve uygundu. O anda Dr. Nicholls ve Bay Gibson içeri girdiler. Dr Nicholls’a, Osborne’nun sağlığı konusunda Bay Gibson tarafından bilgi verilmişti. Zaman zaman yetenekli, yaşlı doktorun keskin ve inceleyici gözleri Osborne’a çok yönlü bir şekilde bakıyordu.</p>

    <p class="normal">Sonra, gün ortasındaki iştahını tüm ince yollarla eğitmeye çalışan ve Dr Nicholls’un bozuk sağlığı görünüşünden anlayacağını ve sağlığının hassaslığından yakınan ev sahibine her konuğun yapması gerektiği gibi, onun ciddi olmayan rahatsızlıkları için acısını paylaşacağını (yeterince yanlış bir şekilde) düşünen ev sahibi dışında, herkes mutlu ve acıkmışken öğle yemeği yendi. Yaşlı doktor bu tuzağa düşmeyecek kadar zekiydi. Ona, sofrasında en ağır yiyecekleri denemesini önermeye devam etti; ve sonunda eğer soğuk bifteği beğenmiyorsa, biraz soğan turşusuyla denemesini söyledi. Bunu söylerken gözlerinde biraz pırıltı vardı; ve bu, inceleyen herkes için onun mizahi yönünü ele veriyordu. Ama Bay Gibson, Cynthia ve Molly, hepsi birden, Osborne’a, onun ifade etmiş olduğu bir edebi öncelik konusunda saldırıyorlardı ama Dr Nicholls, Bayan Gibson’a oldukça insaf etti. Yemek bittiğinde o, odayı bu üç beyefendiye bıraktığına üzülmedi. Ondan sonra da Dr Nicholls’dan hep, “o ayı” diye söz etti.</p>

    <p class="normal">Daha sonra Osborne, yukarıya çıktı; alıştığı gibi yeni kitapları aldı ve müzik konusunda kızlara soru sormaya başladı. Bay Gibson’un dışarı çıkıp bazı ziyaretler yapması gerekiyordu; böylece üçü birlikte kaldılar. Bir süre sonra bahçeye çıktıklarında, Osborne bir sandalyede oturuyor, Molly karanfillerle uğraşıyor ve Cynthia da dikkatsiz, hoş tavrıyla çiçek topluyordu.</p>

    <p class="normal">“Bizim işlerimiz arasındaki farkı gördüğünüzü umarım, Bay Hamley. Görüyorsunuz Molly kendini yararlı şeylere adar ve ben de süsleme işlerini yaparım. Siz, yaptığınız işleri hangi başlık altında sınıflandırıyorsunuz? Büyük Senyor gibi duracağınıza, birimize yardım edebileceğinizi düşünüyorum.”</p>

    <p class="normal">Osborne oldukça üzüntülü bir sesle, “Ne yapabileceğimi bilmiyorum,” dedi. “Yararlı olmayı sevmem lazım ama nasıl yapacağımı bilmiyorum; ve benim günüm süsleme işleriyle geçiyor. Korkarım beni bırakmanız lazım. Üstelik o iyi doktorlar tarafından sorulan sorulara cevap vermekten ve itilip kakılmaktan gerçekten oldukça yoruldum.”</p>

    <p class="normal">Molly, “Onların size öğle yemeğinden beri saldırdığını söylemek istemiyorsunuz, değil mi?” diye bağırdı.</p>

    <p class="normal">“Evet; gerçekten öyle yaptılar; ve eğer şansıma Bayan Gibson içeri gelmeseydi, daha da devam edeceklerdi.”</p>

    <p class="normal">Cynthia çiçeklerin arasında oraya buraya giderken konuşmanın birazını yakalayarak, “Annemin biraz önce dışarı çıktığını düşünüyordum!”</p>

    <p class="normal">“Beş dakika önce yemek odasına geldi. Onu istiyor musunuz? Şu anda onun holü geçtiğini görüyorum,” dedi ve Osborne yerinden doğruldu.</p>

    <p class="normal">Cynthia, “Oh, pek değil!” dedi. “Sadece dışarı çıkmak için acele ediyormuş gibi görünüyor, sanırım çok önce hazırlanmış. Leydi Cumnor için yapması gereken bazı işler var ve Perşembe günleri daima şehirde olan kâhyayı yakalamayı başarabileceğini düşünüyordu.”</p>

    <p class="normal">“Aile, bu sonbaharda Kuleler’e gelecek mi?”</p>

    <p class="normal">Cynthia, “Sanırım. Ama bilmiyorum ve fazla ilgilenmiyorum. Bana nazik gelmiyorlar,” diye devam etti. “Sanırım bu yüzden, ben onlara nazik davranacak kadar cömert değilim.”</p>

    <p class="normal">Osborne hafif bir bilinçli cesaret havasıyla, “Onların ayrımcılığındaki çok alışılmadık olan kusurun, olağanüstü insanlar oldukları için seni ilgilendirmesi gerektiğini düşünüyorum.”</p>

    <p class="normal">Biraz düşündükten sonra, “Bu bir övgü, değil mi?” dedi. “Eğer birisi bana övgüde bulunursa, bunun kısa ve net olmasını isterim. Gizli anlamları bulmak için çok aptalım.”</p>

    <p class="normal">“O zaman, “çok hoşsunuz” ya da “büyüleyici davranışlarınız var” gibi konuşmaları tercih ediyorsunuz. Şimdi şekerlemelerimi daha zarif bir şekilde sarmakla övünebilirim.”</p>

    <p class="normal">“O zaman, onları bir yere yazın ve ben boş vaktimde onları inceleyeyim.”</p>

    <p class="normal">“Hayır! Bu çok sorun olur. Sizi yarı yolda karşılayayım ve bir dahaki sefer açık olmaya çalışayım.”</p>

    <p class="normal">Molly, küçük küreğine dayanarak, “Siz ikiniz neden bahsediyorsunuz?” dedi.</p>

    <p class="normal">Cynthia, tekrar çiçek sepetini alarak ama konuşma alanının dışına çıkmadan, “Sadece övgüleri yönetmenin en iyi yolları üzerinde tartışıyorduk,” dedi.</p>

    <p class="normal">Molly, “Hiçbir şekilde onlardan hoşlanmam,” dedi. “Belki de bana düşen sadece ekşi üzümlerdir,” diye ekledi.</p>

    <p class="normal">Osborne, “Saçmalık,” dedi. “Baloda sizin hakkınızda ne işittiğimi söyleyeyim mi?”</p>

    <p class="normal">Cynthia, “Yoksa Bay Preston’u size karşı,” dedi. “Kışkırttım mı? Bu musluğu açmak gibi; anında güzel bir kelime sağanağı boşalır.” Dudakları küçümsemeyle kıvrıldı.</p>

    <p class="normal">Molly, “Belki senin için,” dedi. “Ama benim için değil.”</p>

    <p class="normal">“Herhangi bir kadın için. Bu onun kendini uygun kılma görüşüydü. Eğer bana izin verirsen Molly, anlatmaya çalışacağım ve sen başarıyı göreceksin.”</p>

    <p class="normal">Molly aceleyle, “Hayır, anlatmayın!” dedi. “Gerçekten, bundan nefret ederim!”</p>

    <p class="normal">Osborne, onun sertliğinden dolayı biraz meraklanarak, “Neden?” dedi.</p>

    <p class="normal">“Oh! Bilmiyorum. O, bir insanın ne hissettiğini biliyor gibi görünmüyor.”</p>

    <p class="normal">Cynthia, “Bilse bile aldırmaz,” dedi. “Ve istenmediğini bilebilir.”</p>

    <p class="normal">“Eğer kalmayı seçerse, istenip istenmediğine biraz dikkat eder.”</p>

    <p class="normal">Osborne, “Hadi, bu çok ilginç,” dedi. “Bu, Yunan korosundaki şiir ve karşışiir gibi. Lütfen devam et.”</p>

    <p class="normal">Molly, “Onu tanımıyor musunuz?”</p>

    <p class="normal">“Evet, onu gördüm ve sanırım bir kere tanıştırıldık. Ama biliyorsunuz, biz Hamley’de, Ashcombe’a sizin burada, Hollingford’da olduğunuzdan daha uzağız.”</p>

    <p class="normal">Molly, “Oh! Ama o, Bay Sheepshanks’ın evini alıyor ve artık burada yaşayacak,” dedi.</p>

    <p class="normal">Cynthia, şimdiye kadar konuşmuş olduğu ses tonundan oldukça farklı bir ses tonuyla, “Molly, bunu sana kim söyledi?” dedi.</p>

    <p class="normal">“Babamonu işitmedin mi? Oh, hayır! Bu sabah sen aşağı inmeden söyledi. Babam, dün, Bay Sheepshanks’le karşılaşmış ve o, her şeyin ayarlandığını söylemiş. Biliyorsun baharda da bu konuda bir söylenti işitmiştik!”</p>

    <p class="normal">Cynthia, bundan sonra çok sessizleşti. İstediği tüm çiçekleri topladığını ve çok sıcak olduğunu söyleyerek içeri girdi. Sonra Osborne gitti. Molly kendine, yeni çiçeklenmiş kökleri çapalama ve yataklarından taşmış bazı bitkileri yerine koyma görevini verdi. Bitirdiğinde yorulmuş ve terlemişti. Sonra yukarı çıktı ve elbisesini değiştirdi. Alışkanlıktan dolayı Cynthia’yı aradı; odasının karşısındaki odanın kapısını yumuşak bir şekilde çalınca cevap alamadı. Cynthia’nın uyuya kaldığını ve açık pencerenin önünde üzeri örtülü olmadan uzandığını düşünerek yavaşça içeri girdi. Cynthia durumun kolaylığı ya da rahatlığını düşünmeden kendini fırlatmış gibi yatıyordu. Çok hareketsizdi; Molly bir şal aldı ve o gözlerini açıp konuşmadan önce üzerini örtmeye geliyordu:</p>

    <p class="normal">“Sen misin, canım? Gitme. Burada olmandan memnunum.”</p>

    <p class="normal">Yine gözlerini kapattı ve birkaç dakika daha sessiz kaldı. Sonra yatakta oturur duruma geldi. Saçlarını alnından, yanan gözlerinden çekti ve hemen Molly’ye baktı.</p>

    <p class="normal">“Ne düşündüğümü biliyor musun, canım?” dedi. “Sanırım uzun süredir buradayım ve bir mürebbiye olarak gitmeliyim.”</p>

    <p class="normal">Molly şaşırarak, “Cynthia, ne demek istiyorsun?” diye sordu. Yatağa oturup Cynthia’nın hareketsiz elini tutarak ve annesinden ona geçmiş olan bir sarılma ruh hâlinde ister kalıtımsal içgüdüyle olsun, ister Bay Gibson’ın bunu gördüğünde içinden merak ettiği gibi, ölen kadının nazik hareketlerinin anılarını devam ettirmek için olsun, onu yumuşak bir şekilde okşayarak, “Uyuya kaldınrüya görüyorsun. Çok yorgunsun,” diye devam etti.</p>

    <p class="normal">“Oh, ne kadar iyisin Molly! Eğer senin gibi yetiştirilmiş olsaydım, iyi olup olmayacağımı merak ediyorum. Ama ben de böyle oldum.”</p>

    <p class="normal">Molly yumuşak bir şekilde, “O zaman gitme ve bir daha da böyle olma,” dedi.</p>

    <p class="normal">“Oh, canım! Gitmem daha iyi. Ama görüyorsun kimse beni, senin ya da sanırım babanın sevdiği kadar sevmediöyle değil mi, Molly? Ve gitmek zor.”</p>

    <p class="normal">“Cynthia, sanırım sen iyi değilsin ya da yarı uykulusun.”</p>

    <p class="normal">Cynthia, kollarını dizlerine dolayarak oturdu ve boşluğa baktı.</p>

    <p class="normal">Sonunda içini çekerek, “Peki!” dedi; ama sonra Molly’ nin endişeli yüzünü görüp gülümseyerek, “Sanırım insanın kaderinden kaçmasının yolu yok; başka herhangi bir yerde mutsuz ve korumasız olacağım.”</p>

    <p class="normal">“Kaderin diyerek ne demek istiyorsun?”</p>

    <p class="normal">Şimdi her zamanki hâline dönmüş görünen Cynthia, “Ah, bu anlaşılıyor, küçüğüm,” dedi. “Bir kaderim olduğunu kastetmedim. Sanırım kalpten korkak olsam da dövüşebilirim.”</p>

    <p class="normal">Sanki birisi varmış gibigerçekten sırrı sonuna kadar araştırmayı isteyerek, Molly ilk defa içeri girdiğinde Cynthia’nın içinde bulunduğu üzüntüyü giderecek bir çare bulunması ümidiyle, “Kiminle?” dedi.</p>

    <p class="normal">Cynthia yine düşüncelere daldı; sonra aklında Molly’nin son kelimesinin yankısını yakalayarak şöyle söyledi:</p>

    <p class="normal">“‘Kiminle mi?’Oh! Kiminle mi dövüşeceğim?Kaderim belki böyledir. Ben kaderi olacak harika bir bayan değil miyim? Molly, çocuğum, ne kadar solgun ve ciddi görünüyorsun!” dedi ve onu aniden öptü. “Benim için çok fazla endişelenmene gerek yok; ben, benim için endişelenmene değecek kadar iyi değilim. Ben, kendimi uzun süre önce kalpsiz bir bavul gibi bıraktım!”</p>

    <p class="normal">“Saçma! Böyle konuşmamanı isterdim, Cynthia!”</p>

    <p class="normal">“Ve ben de beni, her zaman okuldaki bir İngiliz kızının çevireceği gibi “mektubun sonunda”<a href="../Text/Untitled-1_split_063.html#footnote-256-73" id="footnote-256-73-backlink">[73]</a> ele almamanı isterim. Oh ne kadar sıcak! Hiç tekrar soğuk olmayacak mı? Çocuğum! Ellerin ve yüzün ne kadar kirli; ve seni öpüyorumbenim de kirlendiğimi söyleyebilirim. Annemin konuşmalarından biri gibi olmadı mı? Ama sen her şeye rağmen, fırıl fırıl dönen bir Havva’ dan çok araştırıcı bir Adem’e benziyorsun.” Bu Cynthia’nın istediği etkiyi yaptı; düzgün bir şekilde giyinmiş olan Molly, Cynthia’yla ilgilenirken unutmuş olduğu topraklı durumunun farkına vardı ve aceleyle kendi odasına gitti. O gittikten sonra Cynthia, gürültüsüzce odasının kapısını kapatıp, masasından para kesesini çıkardı ve parasını saymaya başladı. Bir kere saydısanki onun olduğundan daha fazla olduğunu gösterecek bir hata bulacakmış gibi iki kere saydı; ama bunun sonucu bir iç çekiş oldu.</p>

    <p class="normal">Sonunda, “Ne aptalım!Ne kadar aptalım!” dedi. “Ama mürebbiye olarak gitmesem bile zamanla bunu yapabilirim.”</p>

    <p class="normal">Gibsonlar’a, ayrılacağını söylediği zamandan birkaç hafta sonra Roger, Malikâne’ye döndü. Osborne, bir sabah uğradığında kardeşinin birkaç gündür evde olduğunu söyledi.</p>

    <p class="normal">Bayan Gibson, “O zaman, neden buraya gelmedi?” dedi. “Gelir gelmez bize uğrayıp haber vermemesi nazik bir hareket değil. Lütfen böye söylediğimi anlat.”</p>

    <p class="normal">Osborne, onun son uğrayışında Roger’a gösterdiği davranıştan bir iki fikir çıkarmıştı. O sabaha kadar Roger, bundan ne yakınmıştı ne de bahsetmişti. Osborne gitmek üzereyken ve Roger’dan kendisine eşlik etmesini isterken, Roger, ona, Bayan Gibson’un dediği bir şeyden bahsetmişti. Sıkılmaktan çok eğlenmiş gibi konuşuyordu. Osborne, onun, hayatının en büyük zevki olan ziyaretler konusunda konan kısıtlamalardan dolayı üzüldüğünü anlayabiliyordu. Her ikisi de akıllarına gelen şüpheyi Osborne’un ziyaretlerinin erken de geç de olsa, hiçbir zaman, tepkiyle karşılanmamasından doğan şüpheyi söylemedi.</p>

    <p class="normal">Osborne, şimdi kendine, Bayan Gibson’u adaletsiz görerek yaklaşıyordu. O, açıkça zayıf ama belki de ilgisiz bir kadındı ve Roger’a o şekilde konuşmasının nedeni sadece biraz kötü huylu olmasındandı.</p>

    <p class="normal">Roger, “Sanırım öyle zamansız bir şekilde uğramam benim saygısızlığım yüzünden,” dedi.</p>

    <p class="normal">“Hiç de değil; ben her saat gidiyorum ve bu konuda hiçbir şey söylenmedi. Sadece, o sabah sinirli olmasındandır. Şimdi onun, bundan dolayı üzüldüğünü söyleyebilirim ve gelecekte oraya istediğin zaman gidebileceğinden eminim.”</p>

    <p class="normal">Yine de Roger, bir iki hafta gitmemeyi seçti ve bunun sonucunda, bir dahaki sefer uğradığında bayanlar dışarıdaydı. Bir kere daha, aynı kötü şansa sahip oldu ve sonra Bayan Gibson’dan üç köşeli<a href="../Text/Untitled-1_split_063.html#footnote-256-74" id="footnote-256-74-backlink">[74]</a> hoş bir not aldı.</p>

    <p class="normal">Sevgili beyefendi,</p>

    <p class="normal">Neden birdenbire böyle resmi oldunuz, dönüşümüzü beklemeden kart bıraktınız? Ne kadar ayıp! O küçük korkunç karton parçalarını gördüğümüzde yüzümüzdeki hayal kırıklığını görseydiniz, benim hakkımda daha fazla kötü düşünmezdiniz. Benim yerime diğerlerini cezalandırıyorsunuz. Eğer yarın gelip istediğiniz kadar erken bizimle öğle yemeği yerseniz, üzüntü ve pişmanlığımı dile getireceğim. Saygılarımla,</p>

    <p class="normal">HYACINTH C.F. GIBSON</p>

    <p class="normal">Güzel sözlere geri dönme eğilimi olmasa bile, buna direnilemezdi. Roger gitti ve Bayan Gibson onu en tatlı, ipek gibi davranışıyla kucaklayıp, okşadı. Onların ilişkilerine, bir ara konmuş olan ufak kısıtlamadan sonra, Cynthia, ona her şeyden çok daha güzel görünüyordu. O, Osborne’la neşeli ve canlıydı; Roger’la yumuşak ve ciddiydi. İçgüdüsel olarak erkekleri tanıyordu. Osborne’un onunla sadece yakın olduğu bir ailedeki durumu yüzünden ilgilendiğini; arkadaşlığının duygunun en ufak bir dokunuşunu bile içermediğini; ve onun hayranlığının sadece bir sanatçının sıra dışı güzelliğinin sıcak eleştirisi olduğunu görüyordu. Ama Roger’ın ona olan ilgisinin ne kadar farklı olduğunu hissediyordu. Onun için o, tekti, eşsizdi. Eğer aşkı yasaklanırsa, yakın arkadaşlığa başlamadan önce uzun yıllar geçecekti; onun için, onun kişisel sevimliliği, sadece onu ihtirasla titreten birçok büyüden sadece biriydi. Cynthia bu duyguların cevabını veremiyordu. Yaşamında çok az gerçek aşk vardı ve belki de bunu yapacak çok fazla hayranlık vardı; ama bu dürüst çabayı, onun için yeni bir deneyim olan bu sadık tapınmayı takdir ediyordu. Onun doğru ve şefkatli yapısı için, bu değer verme ve saygı, onun, Roger’ı taze ve ayrı bir zarafetle çeken davranışlarına ciddi bir incelik veriyordu. Molly oturuyordu ve bunun nasıl ya da ne kadar zaman sonra sona ereceğini merak ediyordu. Çünkü hiçbir kızın böyle saygılı bir ihtirasa dayanabileceğini düşünmüyordu; ve Roger’ın tarafında hiçbir şüphe olamazdıyazık! Hiçbir şüphe olamazdı. Yaşlı bir izleyici daha ilerisini görebilir ve paund, şilin ve peni sorununu düşünebilirdi. Bir evlilik için gerekli olan para nereden gelecekti? Roger’ın şimdi bursu vardı, bu doğru; ama eğer evlenirse<a href="../Text/Untitled-1_split_063.html#footnote-256-75" id="footnote-256-75-backlink">[75]</a> bu kaybolacaktı. Bir mesleği yoktu; annesinden kalan iki ya da üç yüz paundluk gelir babasına aitti. Yaşlı bir seyirci, Bayan Gibson’un genç bir oğula olan davranışlarının bir imparatoriçe gibi olduğunu görerek biraz şaşırabilirdi. Her zaman bu yaşlı seyircinin onun dünyevi kalbinin derinliklerini okumuş olduğunu varsayabiliriz. Osborne’a karşı daha makul olmaya hiç çalışmadı; Roger’a karşı yaptığı uygulamanın başarısız olmasına ve o samimiyetsiz olduğunu bildiği nazik yağcılığa karşı ne cevap vereceğini bilmemesine rağmen, onun kendisini bundan sonra eve gelmekte serbest hissetmesini kastettiğini gördü. Davranışlarını değiştirmesindeki itici gücü daha yakından incelemesi için bu ayrıcalığı kazandığından dolayı çok memnundu. Gözlerini kapattı ve onun son ziyaretindeki öfke patlamasını affettirmek için istekli olduğuna inanmayı seçti.</p>

    <p class="normal">Osborne’un, iki doktorla yaptığı konuşmanın sonucu, ona çok iyi geldiği görülen ve büyük olasılıkla Winchester yakınında yalnız olan; küçük, sabırlı eşinin anısından kurtulabilseydi, daha da iyi gelecek, kesin bir reçeteydi. Yapabildiği her seferinde ona gidiyordu. Roger’ın sayesinde şimdi parası eskiden olduğundan daha boldu. Ama yine de, evliliğini babasına açıklamaktan belki de, çok çok daha fazla çekiniyordu. Bazı bedensel içgüdüleri, onun anlatılamaz bir şekilde heyecanlanmaktan korkmasına neden oluyordu. Eğer Roger’dan aldığı para olmasaydı, babasına her şeyi anlatmak ve eşi ile gelmekte olan çocuğun bakımı için gerekli parayı istemek zorunda kalabilirdi. Ama elinde yeterince olunca ve Roger’ın elinde bir peni bile olduğu müddetçe, onun yarısını alacağı konusunda gizli ama pişmanlık verici bir anlaşma var olunca, sırrını babasına anlatarak onu kızdırmakta her zamankinden daha çok isteksiz oldu. Hem Roger’a, hem de kendine, “henüz değil, şimdi değil,” demeye devam ediyordu. “Bu arada eğer bir oğlumuz olursa adını Roger koyacağım.” Sonra, baba ve oğul arasında, yasak evliliğin meyvesi olan bir çocuk aracılığıyla oluşan şiirsel ve romantik uzlaşma görüşü, ona hâlâ, daha canlı bir şekilde olanaklı geliyordu ve her durumda bu hoş olmayan bir şeyin oluşmasını önlüyordu. Roger’ın burs parasının çoğunu aldığı için, eğer o evlenirse bu gelir kaynağını kaybedeceğini düşünerek kendini teselli ediyordu. Yine de Osborne, bu olayın önüne engel çıkarmıyordu; daha çok, kardeşinin, sevdiği bayanı görmesi için her fırsatı yaratmaya yardımcı oluyordu. Osborne, düşüncelerini, kendisini cömert olduğuna ikna ederek sona erdirdi.</p>
  </div>

  <div class="calibre1" id="calibre_pb_60"></div>
</body>
</html>
