<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_23">23.Osborne Hamley Durumunu Değerlendiriyor</h1>

    <p class="normal">Osborne, oturma odasında tek başına kahvesini içti. Davranışından sonra o da çok mutsuzdu. Durumunu gözden geçirerek şöminenin önünde ayakta durdu. Babasının, hazır para için ne kadar zor durumda olduğunun tam olarak farkında değildi. Toprak Sahibi, bu konuyla ilgili olarak onunla öfkelenmeden hiç konuşmamıştı; onun dağınık, tutarsız cümlelerinden bir çoğu bunların bir çoğunun tutarsız görünmesine rağmen gerçekte kendi temelleri vardı oğlu tarafından hırsın abartılması olarak görülüyordu. Ama Osborne’un yaşındaki bir genç için kendini sürekli olarak beş paundluk bir para için engellenmiş hissetmek, yeterince rahatsız ediciydi. Malikâne’deki cömert, neredeyse lüks masanın temel gereksinimleri araziden gelirdi; böylece ev halkı söz konusu olduğunda yoksulluk görüntüsü yoktu. Osborne evde mutlu olduğu sürece istediği her şeye sahipti, ama başka bir yerde karısı vardı onu sürekli olarak görmek istiyordu ve bu, yolculuk etmeyi gerektiriyordu. O zavallı şey! Desteklenmeliydi. Yolculuklar ve Aimée’nin mütevazi isteklerinin parası nereden gelecekti? Osborne’un aklındaki bilmece şimdi buydu. O kolejdeyken, Roger yüz paunddan azıyla yetinmek zorundayken, onun ödeneği Hamley mirası üç yüz paunddu. Bu yıllık miktarların ödenmesi, Toprak Sahibi’ne büyük miktarda sıkıntı vermişti. Ama o bunu sadece geçici bir zorunluluk olarak görmüştü; belki de mantıksızca öyle düşünmüştü. Osborne, büyük şeyler yapacaktı; büyük şereflere erişecekti; bir üniversite bursu kazanacaktı; eski bir soydan olan bir mirasçıyla evlenecekti; Malikâne’deki bir çok boş odadan bazılarında yaşayacaktı ve ilerde onun olacak olan araziyi yönetirken Toprak Sahibi’ne yardım edecekti. Roger, bir rahip olacaktı; sebâtkar, yavaş Roger, sadece buna uygundu ve o daha hareketli, maceralı bir hayatı tercih ederek Kiliseye girmekten vazgeçince, Roger, başka bir şey olacaktı; o yararlı ve pratikti. Osborne’nun titizliğiyle ve (sahte) dehasıyla uzak durduğu tüm işleri yapmaya uygundu. Böylece onun en büyük oğul olması iyiydi, çünkü dünyada hiçbir zaman mücadele etmeyecekti; onun bir mesleğe sahip olması taş bir bloğu usturayla kesmeye benzerdi! Ve şimdi Osborne buradaydı, evde yaşıyordu ama başka bir yerde olmayı özlüyordu. Gerçekte ödeneği durmuştu; aslında son bir iki yıldır zamanında yapılan ödemeyi annesinin çabalarına borçluydu. Paranın şu anki kesilmesi konusunda ne baba, ne de oğul bir şey söylememişti; para konusu onların arasında çok yaralayıcı bir meseleydi. Ara sıra Toprak Sahibi, ona bir on paund fırlatırdı o kadar; ama o verilirkenki bastırılmış homurtu çeşidi ve bu çeşit hediyeleri ne zaman alacağı konusundaki tüm belirsizlik, onun alınışına bağlı olan herhangi bir hesaplamayı, artan bir şekilde muğlak ve belirsiz kılardı.</p>

    <p class="normal">Osborne, şöminenin önünde, sırtı parlayan ateşe dönük dururken, kahvesi, nesillerdir Malikâne’ye ait olan, nadir, eski bir Çin porseleninde getirilmişti. Osborne’un ancak başarısız olabileceği yemeğini bitirmiş otururken, “Bir geliri güvence altına almak için ne yapabilirim?” diye düşündü. İnsan, lüksün sınırındaki rahatlığın ortasında duran bu zarif genç adamın, o tek büyük sorunu aklında evirip çevirmesi gerektiğini hiç düşünemezdi; ama öyleydi. “Şu anda bir geliri güvence altına almak için ne yapabilirim? İşler şu andaki gibi gidemez. Kendim Kilise’ ye veya Lincoln Oteli’ne girsem bile, iki ya da üç yıl desteğe ihtiyacım olacak. Orduda yapılan ödemeyle yaşamam olanaksız; üstelik o işten nefret ediyorum. Gerçekte bütün mesleklerde kötü yanlar vardıkendimi şimdiye kadar duyduğum bir mesleğin üyesi olarak düşünemiyorum. Belki de ben “emir almaya” başka şeylerden daha uygunumdur; ama insanın söylemek istediği bir şey olsa da olmasa da haftalık vaazları yazmak zorunda kalmak ve belki de sadece kibarlık ve eğitimde aşağıda olan insanlarla ilgilenmeye mahkûm olmak! Yine de, zavallı Aimée’nin paraya ihtiyacı var. Dawson’un yollamakta ısrar ettiği et parçaları, av eti ve tatlılarla dolu olan buradaki akşam yemeklerimizi, Aimée’ nin iki küçük koyun pirzolasıyla karşılaştırmaya dayanamıyorum. Yine de, eğer babam, bir Fransız kadınla evlendiğimi bilseydi ne derdi? Şu anki ruh hâlinde, eğer mümkün olsaydı beni mirastan mahrum ederdi; ve onunla, benim katlanamayacağım bir şekilde konuşurdu. Üstelik de Romalı Katolik! Evet, bundan pişman değilim. Bunu tekrar yapardım. Eğer annemin sağlığı iyi olsaydıhikâyemi işitebilseydi ve Aimée’yi tanıyabilseydi! Bunu sır olarak saklamalıyım; ama parayı nereden alacağım? Parayı nereden alacağım?”</p>

    <p class="normal">Sonra aklına şiirleri geldionlar satılır ve ona para getirir miydi? Milton’a rağmen getirebileceklerini düşündü; sonra odasından yazılarını getirmeye gitti. Yapabildiği kadar halkın görüşünü temsil etmek için, eleştirel bir gözle onları incelemeye çalışarak ateşin yanına oturdu. Bayan Heman’nın günlerinden beri tarzını değiştirmişti. Şiirsel yeteneğinde temel olarak taklitçiydi; ve son zamanlarda popüler olan bir sone yazarının izinden gidiyordu. Şiirlerini gözden geçirdi: Onlar neredeyse hayatının otobiyografik bir dönemiyle eşdeğerdiler. Onları sıraya koyunca şu hâle geldiler:</p>

    <p class="normal">Aimée’ye, Küçük Bir Çocukla Yürümek.</p>

    <p class="normal">Aimée’ye, Çalışırken Şarkı Söylemek.</p>

    <p class="normal">Aimée’ye, Aşkımı anlatırken benden uzaklaşıyor.</p>

    <p class="normal">Aimée’nin İtirafı.</p>

    <p class="normal">Aimée’nin Umutsuzluğu.</p>

    <p class="normal">Aimée’min Yaşadığı Yabancı Ülke.</p>

    <p class="normal">Düğün Çanları.</p>

    <p class="normal">Eş.</p>

    <p class="normal">Son soneye geldiğinde, kâğıt tomarını yere koydu ve düşünmeye başladı. “Eş.” Evet ve Fransız bir eş; bir Romalı Katolik eşve ayinde olduğu söylenebilecek bir eş! Babası hem toplu hem de bireysel olarak Fransızlar’dan nefret ederdi kollektif olarak, krallarını öldüren ve her çeşit kanlı olayı gerçekleştiren gürültülü acımasız vahşiler gibi görürdü bireysel olarak, “Boney”<a href="../Text/Untitled-1_split_063.html#footnote-256-49" id="footnote-256-49-backlink">[49]</a> ve bundan yirmi beş yıl önce Toprak Sahibi gençken ve izlenim edinebilecek durumdayken her yerde dolaşmış olan “Johnny Crapaud’’un” çeşitli karikatürleri tarafından temsil edilenler gibi görürdü. Bayan Osborne Hamley’in içinde yetişmiş olduğu din biçimi için, Katoliklerin serbest kalmasının<a href="../Text/Untitled-1_split_063.html#footnote-256-50" id="footnote-256-50-backlink">[50]</a> bazı siyasetçiler tarafından konuşmaya başlandığını ve İngilizler’in çoğunluğunun iç karartıcı homurtusunun, bunun temel fikrinin, uğursuz bir tehditle yükseldiğini söylemek yeterliydi. Toprak Sahibi’nin önünde böyle bir ölçüden fazla bahsetmek, Osborne’ un iyi bildiği gibi, boğanın önünde kırmızı bayrak sallamak gibiydi.</p>

    <p class="normal">Ayrıca Aimée, İngiltere’nin tam kalbinde örneğin Warwickshire’da konuşulmayan, karşılaştırılmayan İngiliz ebeveynden doğma lütufuna sahip olsaydı ve hiçbir zaman papazları, ayini, günah çıkarmayı, Papa’yı ya da Guy Fawkes’i işitmeseydi; ama hiçbir zaman aynı fikirde olmayanların toplandığı yerin ya da Katolik şapelinin dışını görmeden İngiltere Kilisesi’ nde doğmuş, vaftiz edilmiş ve yetişmiş olsaydıbütün bu avantajlara rağmen, ücretlerin üç ayda bir ödendiği, bir ay önceden uyararak işten çıkarıldığı ve işsizlik parası çaya ve şekere yeten bir çocuk bakıcısı (İngilizce’de “bone”<a href="../Text/Untitled-1_split_063.html#footnote-256-51" id="footnote-256-51-backlink">[51]</a> kelimesinin karşılığı neydi? Çocuk bakıcısımürebbiye zorlukla icat edilmiş bir kelimeydi) olarak, babasının eski atalarına ait gururu için zorlukla atlatabileceği, büyük bir şok olacaktı.</p>

    <p class="normal">Osborne, “Eğer onu görseydi!” diye düşündü. “Eğer bunu yapabilseydi!” Ama eğer Toprak Sahibi, Aimée’yi görseydi; aynı zamanda onun İngilizce’yi sevimli bir aksanla konuştuğunu da işitecekti bozuk konuşmasıyla İngiliz diliyle, onu Fransız kalbiyle<a href="../Text/Untitled-1_split_063.html#footnote-256-52" id="footnote-256-52-backlink">[52]</a> sevdiğini itiraf ederken, kocası için değerliydi ve Toprak Sahibi, Fransızlar’dan nefret etmesiyle gururlanırdı. “O, babama, sevgili, tatlı, uysal bir kız verecektieğer onu kabul etseydi, bu evdeki boşluğu doldurmak için herhangi bir kimse kadar çalışacaktı; ama onu kabul etmeyecek; hiçbir zaman etmeyecek; ve onu tanıma şansına sahip olmayacak. Yine de bu sonelerde ona “Lucy”<a href="../Text/Untitled-1_split_063.html#footnote-256-53" id="footnote-256-53-backlink">[53]</a> dersem; ve onlar büyük bir etki yaparsa Blackwood ve Quarterly’de<a href="../Text/Untitled-1_split_063.html#footnote-256-54" id="footnote-256-54-backlink">[54]</a> övülürse ve bütün dünya, yazarı bulmak için coşacak. Ona sırrımı anlatacağım eğer başarılı olursam yapabilirim sanırım o zaman Lucy’nin kim olduğunu soracak ve o zaman her şeyi anlatırım. Eğer“eğerlerden” ne kadar nefret ediyorum. “Eğer ben olsam “eğerleri” kaldırırım.” Hayatım “ne zamanlar” üzerine kuruldu; ve onlar önce “eğer” hâline dönüştü ve sonra da yok oldu. Onlar, “Osborne, şeref listesine girdiği zaman” ve sonra “eğer Osborne” gibi şeylerdi ama sonra tümüyle başarısızlık hâline geldiler. Aimée’ye, “annem seni gördüğü zaman” dedim ve şimdi onun gerçekleşmesi için çok zayıf bir olasılıkla, “eğer babam onu görseydi” diyorum.” Böylece akşam saatlerini bu tip hayallerle geçirdi. Aniden, doğrudan doğruya onlar için para almayı ümit ederek ve eğer başarılı olursa babasını kendine hayran bırakacağı konusunda gizli bir hayalle, şiirlerinin kaderini bir yayıncıyla denemeye karar verdi.</p>

    <p class="normal">Roger eve geldiğinde Osborne, bir gün bile geçirmeden kardeşine planlarını anlattı. Hiçbir şeyi Roger’dan uzun süre saklamazdı; karakterinin kadınsı tarafı, onun her zaman bir sırdaşa ve alabileceği kadar sempatiye gerek duymasına neden olurdu. Ama Roger’ın düşüncelerinin Osborne’un hareketleri üzerinde hiçbir etkisi yoktu ve Roger bunu çok iyi biliyordu. Böylece Osborne, “Kafamdaki bir plan için tavsiyene ihtiyacım var,” diye başladığında Roger şöyle cevap veriyordu: “Birisi bana, Wellington Dükü’nün bir özdeyişinin, “eğer uygulamaya koyamayacaksa hiçbir zaman tavsiye vermemek” olduğunu söyledi; şimdi bunu yapamam; ve sen biliyorsun ki, sana söylediğim zaman tavsiyeme uymayacaksın.”</p>

    <p class="normal">“Her zaman uymadığımı biliyorum. Sadece benim fikrime uymadığı zaman değil. Sen benim evliliğimin gizli olması konusunu düşünüyorsun; ama her koşulda haklı değilsin. Eğer borçlarım konusundaki bu kavga; sonra annemin hastalığı ve ölümü olmasaydı, bunu ne kadar çok yapmak istediğimi biliyorsun. Şu anda senin, babamın ne kadar değiştiği ne kadar rahatsız edici hâle geldiği! konusunda bir fikrin yok. Bir hafta evde kalana kadar bekle! Robinson, Morganonların hepsi için aynı; ama en kötüsü benimle.”</p>

    <p class="normal">Roger, “Zavallı adam!” dedi; “Korkunç bir şekilde değişmiş göründüğünü düşünüyordum: Çekingenleşti ve yüzünün rengi değişti.”</p>

    <p class="normal">“Çünkü eskiden yaptığı hareketin yarısını ancak yapıyor, bu yüzden hayret etmemeli. Eskiden, onun için ilginç gelen yeni işlere başlayan bütün adamları gönderdi; ve bir gün kır at onunla beraber tökezlediği ve neredeyse onu fırlattığı için onu sürmüyor; ama yine de onu satmıyor ve makul hareketin olması gerektiği şekilde yeni bir tanesini almıyor. Böylece, o sürekli paradan ve masraflardan bahsederken iki tane birbirini yiyen yaşlı at bulunuyor ve bu, beni, şu an söyleyeceğim şeye getiriyor. Ümitsiz şekilde paraya ihtiyacım var ve bu yüzden şiirlerimi topluyorum arasından zararlı olanları çıkarıyorum, biliyorsun gerçekten üzerlerinden tamamen eleştirel olarak geçiyorum. Deighton’un onları yayınlayacağını düşünüp düşünmediğini bilmek istiyorum. Biliyorsun, Cambridge’de bir adın var; ve eğer sen önerirsen onun bunlara bakacağını zannediyorum.”</p>

    <p class="normal">Roger, “Deneyebilirim,” dedi; “Ama korkarım onlardan fazla bir şey alamazsın.”</p>

    <p class="normal">“Fazla bir şey beklemiyorum. Ben yeni birisiyim ve adımı tanıtmam lazım. Yüz paunda memnun olmam lazım. Yüz paundum olsa kendim bir şey yapmaya başlarım. Engelleri aşmaya çalışırken yazılarımla kendime ve Aimée’ye bakabilmeliyim; ya da en kötüsü olursa, yüz paund bizi Avustralya’ya götürür.”</p>

    <p class="normal">“Avustralya! Neden Osborne, orada ne yapabilirsin? Ve babamı bırakacaksın! Eğer sağlayacağın yarar buysa, hiçbir zaman yüz paund bulmamanı ümit ediyorum! Çünkü Toprak Sahibi’nin kalbini kıracaksın.”</p>

    <p class="normal">Osborne mahzun bir şekilde, “Bu bir kere yapılmalı,” dedi, “Ama bu şimdi olmayacak. Bana kuşkuyla bakıyor ve benimle konuşmaktan çekiniyor. Beni, bu çeşit bir şeyi görmek ve hissetmek için yalnız bırakıyor. Bana sahip olduğum yetenekleri veren, bu yüzeysel şeylerden olan etkilenme; bana öyle geliyor ki, benim ve eşimin ekmeği de buna bağlı. Babamla olan ilişkilerimi sen de kısa zamanda kendin göreceksin.”</p>

    <p class="normal">Roger, bunu kısa sürede gördü. Babası yemek zamanlarında kendi adına yeterince dertli ve kaygılı olan Osborne’ nun bozmak için uğraşmadığı bir sessizlik alışkanlığına kapılmıştı. Baba ve oğul beraber oturuyordu ve durumla ilgili olan tüm gerekli konuşmaları yeterince uygar bir şekilde yapıyorlardı; ama ilişkileri bitince ve ayrılınca ikisi de rahatlıyordubaba, yeterince gerçek ve derin olan üzüntüsü, hayal kırıklığı ve Osborne’nun para toplamak için attığı gerçek adımlar konusundaki bilgisizliği yüzünden, aklında abarttığı oğlundan gördüğü zarar konusunda, kara kara düşünüyordu. Eğer faizciler, pazarlıklarını yaparken babasının yaşaması ya da ölmesi şansını hesaplamışlarsa da, Osborne sadece, onu Cambridge’deki tüm otoriter taleplerden kurtarmak, Aimée’yi Alsace’daki evine gitmek amacıyla izlemek ve sonunda da evlenmek için gerekli olan parayı ne kadar çabuk ve ne kadar kolay alabileceğini düşünmüştü. Üstelik Roger, hiçbir zaman ağabeyinin eşini görmemişti; gerçekten sadece tavsiyesinin hiçbir işe yaramayacağı durumda her şeye karar verildikten sonra Osborne’nun tam güvenini sağlamıştı. Ve şimdi bu zorunlu ayrılıkta Osborne’un tüm düşüncesi, aklının hem şiirsel hem pratik yanı, yalnız günlerini, kocasının bir daha ne zaman yanına geleceğini merak ederek çiftlik evi pansiyonlarında geçiren küçük eşiyle meşguldü. Bu kadar ilgi çekici bir konuyla belki de onun bilinçsiz olarak babasını ihmal etmesine şaşmamak gerek; ama bu, o zaman aynı şekilde üzücüydü ve sonuç olarak pişmanlık vericiydi.</p>

    <p class="normal">Roger o ilk akşam, babasının yarı aralık bıraktığı çalışma odası kapısını nazikçe iterek, “İçeri gelip sizinle bir pipo içebilir miyim, efendim?” dedi.</p>

    <p class="normal">Toprak Sahibi, hâlâ kapıyı ona karşı tutarak ama yumuşayan bir tonda konuşarak, “Bu hoşuna gitmez,” dedi. “Kullandığım tütün genç adamların hoşuna gitmez. En iyisi git ve Osborne’la sigara iç.”</p>

    <p class="normal">“Hayır. Sizinle oturmak istiyorum ve oldukça kuvvetli bir tütüne dayanabilirim.”</p>

    <p class="normal">Roger içeri daldı. Babasının direnci yavaşça ona yol veriyordu.</p>

    <p class="normal">Toprak Sahibi neşesiz bir şekilde, aynı zamanda oğluna kısa kehribar ağızlıklı bir pipo uzatarak, “Elbiselerini kokutacak. Kendini hoş bir hâle getirmek için Osborne’nun kokularından ödünç almak zorunda kalacaksın,” dedi.</p>

    <p class="normal">Onun üzerindeki oymaya bakarak, “Hayır. Benim bir kilise bekçim var. Baba, benim bunun gibi bir taş bebek kafasına katlanacak bir çocuk olduğumu mu düşünüyorsunuz?” dedi.</p>

    <p class="normal">Toprak Sahibi bunu göstermeyi seçmese de kalbinde hoşnut olmuştu. O sadece, “Almanya’dan döndüğünde Osborne bana getirmişti. Üç yıl önceydi,” dedi. Bir süre sessizlik içinde pipolarını içtiler. Ama tek bir kelime bile söylenemese de, oğlunun gönüllü arkadaşlığı, Toprak Sahibi’ni çok yatıştırıyordu.</p>

    <p class="normal">Yaptığı bir sonraki konuşma, onun düşüncelerinin yönünü gösteriyordu. Gerçekte kelimeleri, her zaman içinden şimdiki anın göründüğü şeffaf bir ortamdı.</p>

    <p class="normal">Tekrar piposunun dumanını üflerken, “Bir erkeğin hayatının önemli anları üç senede bir gelir ve giderbunu keşfettim,” dedi. Roger, bu su götürmez gerçeğe karşı vereceği cevabı aklından geçirirken, Toprak Sahibi yine pipo içmeyi bıraktı ve konuştu.</p>

    <p class="normal">“Galler Prensi’nin Kral naibi olacağı konusundaki bütün o yaygarayı hatırlıyorum sanırım bir gazetede kralların ve vârislerinin kötü ilişkileri olduğunu okudum.<a href="../Text/Untitled-1_split_063.html#footnote-256-55" id="footnote-256-55-backlink">[55]</a> Osborne o zaman oldukça küçük bir çocuktu. Eskiden beyaz arabayla giderken benimle gelirdi;beyaz araba dediğimiz midilliyi hatırlamıyorsun, değil mi?”</p>

    <p class="normal">“Hatırlıyorum; ama o günlerde onu büyük bir at olarak düşünüyordum.”</p>

    <p class="normal">“Ah! Çünkü, biliyorsun, sen o zaman küçük bir çocuktun. O zaman ahırda yedi atım vardıçiftlik atlarını saymıyorum. O zaman ilgi gösterdiğimi hatırlamıyorum, biliyorsunonun her zaman nazik olması hariç. Ama Osborne ne kadar güzel bir çocuktu! Her zaman siyah kadife giyerdibu züppelikti ama bu benim yaptığım bir şey değildi ve eminim iyi bir şeydi. Şimdi o yakışıklı bir kişi ama güneş ışığı, yüzünden çekilmiş.”</p>

    <p class="normal">Roger, ağabeyinin duygularının onaylandığını düşünerek, “Bu para ve size verdiği tedirginlik konusunda çok fazla sıkıntılı,” dedi.</p>

    <p class="normal">Toprak Sahibi, piposunu ağzından çıkararak ve çanağını ocağın çıkıntısına onu parçalara ayıracak kadar hızlı vurarak, “Hayır, değil,” dedi. “Öyle! Ama zararı yok! Roger, onun öyle olmadığını söylüyorum! Para konusunda hiç sıkıntı duymuyor. Eğer sen en büyük oğulsan ve vârissen Yahudiler’den para alman kolay. Sadece, “Baban kaç yaşında, felç ya da kriz geçirdi mi?” diye sorarlar ve karar verilir. Sonra bir yer hakkında etrafı kolaçan etmek için gelirler ve keresteyi ve araziyi incelerlerondan konuşmayalım; yararı yok Roger. O ve ben uyumlu değiliz ve bana öyle geliyor ki sadece Yüce Tanrı bizim için doğru olanı bilir. Onun hakkında bu kadar keskin olmamın nedeni, onun en sonunda annesini ne kadar üzdüğünü düşünmektir. Ve yine de onun içinde büyük miktarda iyilik var! Eğer aklını bir şeye verirse, hızlı ve akıllıdır. Sen her zaman yavaşsın; Rogerbütün hocaların böyle derdi.”</p>

    <p class="normal">Roger biraz güldü:</p>

    <p class="normal">“Evet; okulda yavaşlığımla ilgili bir takma adım var,” dedi.</p>

    <p class="normal">Toprak Sahibi teselli ederek, “Zararı yok!” dedi. “Eminim zararı yok. Osborne kadar akıllı bir kişi olsan, sen hep kitaplar ve yazıyla ilgilenirsin. Belki de benim gibi hödük bir Toprak Sahibi’yle arkadaşlık etmeyi, onun yaptığı gibi sıkıcı bulursun. Yine de, sanırım Cambridge’de seni çok düşünüyorlar,” dedi. Bir duraklamadan sonra, “Çünkü sen iyi bir derece kazandın; neredeyse bu haberlerin çok üzücü bir zamanda geldiğini unutuyordum.”</p>

    <p class="normal">“Evet! Her zaman Cambridge’de yılın dereceye giren kıdemli öğrencisiyle gurur duyuyorlar. Gelecek sene hakkımdan vazgeçmem gerekecek.”</p>

    <p class="normal">Toprak Sahibi, yararsız pipo sapını elinde tutarak oturdu ve korları seyretti. En sonunda alçak sesle, sanki bir dinleyicisi olmasından korkarak, “Eskiden, o Londra’dayken, ona yazar ve evden haberler verirdim. Ama şimdi ona hiçbir mektup ulaşmayacak! Ona hiçbir şey ulaşmaz.”</p>

    <p class="normal">Roger söze girdi.</p>

    <p class="normal">“Tütün kutusu nerede baba? Sana yeni bir pipo doldurayım!” ve bunu yaptığı zaman babasına doğru eğilip, yanağını okşadı. Toprak Sahibi başını salladı.</p>

    <p class="normal">“Daha eve yeni geldin oğlum. Bugünlerde nasıl olduğumu bilmiyorsun! Robinson’a sor Osborne’a sormana izin vermem, bunu kendine saklaması lazım ama hizmetçilerden herhangi biri benim öncekiyle aynı adam olmadığımı söyleyecektir. Eskiden iyi bir efendi sayılırdım ama şimdi o geçmişte kaldı! Bir zamanlar Osborne küçük bir çocuktu ve bir zamanlar annesi yaşıyordu ve bir zamanlar ben iyi bir efendiydim, iyi bir efendi evet! Hepsi şimdi geçmişte kaldı.”</p>

    <p class="normal">Piposunu aldı ve yeniden içmeye başladı Roger da, birkaç dakika sessiz kaldıktan sonra, bazı Cambridgeli adamların av sahasındaki talihsizliği ile ilgili uzun bir hikâyeye başladı. Bunu, o kadar mizahi şekilde anlattı ki, Torak Sahibi içten bir şekilde güldü. Yatmak için kalktıklarında babası, Roger’a şunu söyledi:</p>

    <p class="normal">“Evet, iyi bir akşam geçirdiken sonunda buna sahip oldum. Ama belki senin için öyle değildi; çünkü ben iyi bir arkadaş değilim, biliyorum.”</p>

    <p class="normal">Roger, “Bundan daha mutlu bir akşamı ne zaman geçirdim bilmiyorum, baba,” dedi. Mutluluğunun nedenini bulmaya uğraşmasa da içtenlikle konuşuyordu.</p>
  </div>

  <div class="calibre1" id="calibre_pb_48"></div>
</body>
</html>
