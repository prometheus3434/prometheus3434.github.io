<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_44">44.Molly Gibson Kurtarıyor</h1>

    <p class="normal">Akşamki fırtınalardan sonra sabah kahvaltısındaki sakinlikte karşılaşmak yeterince garipti. Cynthia solgundu; ama her zamanki gibi sakince çeşitli konular hakkında konuştu. Bu arada Molly, merakla seyrederek ve Cynthia’nın böyle soğukkanlı bir dış görünüş takınabilmek ve gerçek düşünceleri ile gizli sırlarını saklayabilmek için uzun bir tecrübeden geçmiş olduğuna ikna olarak sessiz bir şekilde oturdu. O sabah gelen mektuplar arasında bir tanesi de Londra’daki Kirkpatrickler’dendi; ama Helen’dan, Cynthia’nın kendi özel mektup arkadaşından değildi. İyi olmayan Helen için özür dilemek amacıyla kız kadreşi yazıyordu, şöyle diyordu: Onu çok yorgun ve zayıf bırakan bir grip geçiriyordu.</p>

    <p class="normal">Bay Gibson, “Hava değişikliği için buraya gelsin,” dedi. “Eğer etraf ağaçlarla çevrili değilse, yılın bu zamanında taşra Londra’dan daha iyidir. Şimdi evimiz çok kuru, yüksekte, yolu çakıl taşı döşeli ve ben onun için doktorluğu üstüme alıyorum.”</p>

    <p class="normal">Bayan Gibson, hemen aklında Kirkpatrickler’inki gibi bir eve alışık olan genç bir bayanı kabul etmeden önce ev ekonomisinde gerekli değişiklikleri evirip çevirerek konuşurken bile sonuçtaki sıkıntıları hesap ederek ve olası yararlara karşı bunları tartarak “Bu büyüleyici olacak,” dedi. “Bu hoşuna gitmedi mi Cynthia? Ya senin Molly? O zaman sen kızlardan biriyle tanışacaksın ve daha sonra onların da seni çağıracaklarından kuşkum yok, bu çok güzel olacak!”</p>

    <p class="normal">Eşinin düşüncelerini okuma konusunda talihsiz bir yetenek geliştirmiş olan Bay Gibson, “Ve ben onu bırakmayacağım,” dedi.</p>

    <p class="normal">Bayan Gibson, “Sevgili Helen!” diye devam etti, “Ona bakmak isterim! Senin görüşme odanı onun özel oturma odası yapmamız gerekecek, canım.” (birkaç hafta boyunca ortada bir kişinin olmasının sıkıntılarıyla ölçülerin ağır basmış olduğunu söylemek oldukça zordu) “Çünkü bir hastanın sakinliğe ihtiyacı vardır. Örneğin oturma odasında sürekli olarak ziyaretçiler tarafından rahatsız edilebilir ve yemek odası o kadarbuna ne diyebilirim? Çok yemek yenen bir yer gibiyemek kokusu hiç çıkmıyormuş gibi görünüyor; eğer sevgili baban o pencereyi açmama izin verirse çok farklı olacaktı.”</p>

    <p class="normal">Bay Gibson, “Neden yatak odası olarak giyinme odasını ve oturma odasına açılan küçük odayı da kendi oturma odası olarak kullanamıyor?” diye sordu.</p>

    <p class="normal">“Kütüphane!” Çünkü bu isimle Bayan Gibson eskiden kitaplık dedikleri yeri şereflendirmeyi seçmişti. “Buraya bir kanepe zorlukla sığar, üstelik kitaplar ve yazı masası var; ve her yerde bir sürü karalama var. Hayır canım, onu hiç çağırmamalıyız, ne olursa olsun kendi evi daha rahattır!”</p>

    <p class="normal">Bay Gibson, kötüleneceğini görerek ve bu meseleye mücadele edecek kadar önem vermeyerek, “Peki, peki!” dedi. “Belki de haklısın. Bu temiz havaya karşı lüks meselesi. Bazı insanlar bir şeyi diğerinden çok istedikleri için acı çekerler. Eğer gelip bizimle kalmak isterse onu görmekten mutlu olacağımı biliyorsun ama görüşme odasından vazgeçemem. Bu bir gereklilik ve günlük ekmek meselesi!”</p>

    <p class="normal">Kocası odadan çıkınca, eşi büyük bir memnuniyetle, “Onlara Bay Gibson’un ne kadar nazik olduğunu yazacağım,” dedi. “Sanki o gelmiş gibi ona minnettar kalacaklar.”</p>

    <p class="normal">Ya Helen’in hastalığından ya da başka bir nedenden dolayı, kahvaltıdan sonra Cynthia donuk ve dalgın bir hâle geldi ve bu hâli bütün gün sürdü. Molly, onun ruh hâlinin aylardır neden bu kadar değişken olduğunu şimdi anlıyordu ve bu yüzden ona karşı müşfik ve önseziliydi. Akşama doğru iki kız yalnız kalınca Cynthia geldi ve yüzü görünmeyecek şekilde Molly’nin yanında durdu.</p>

    <p class="normal">“Molly,” dedi, “Bunu yapacak mısın? Dün gece söylediğin şeyi yapacak mısın? Bütün gün bunu düşünüyordum ve bazen, eğer sen istersen mektupları geri vereceğine inanıyorum; ne olursa olsun eğer bundan fazla hoşlanmazsan denemeye değer olduğunudüşünebilir.”</p>

    <p class="normal">Şimdi öyle olmuştu ki Molly bunu her düşündüğünde Bay Preston’la yapacağı konuşmadan daha çok nefret ediyordu; ama her şeye rağmen bu kendi önerisiydi ve bundan kaçınamazdı; bu iyi olacaktı, bunun nasıl bir zarar verebileceğini göremiyordu. Böylece kararını verdi ve Cynthia aceleyle ayrıntıları düzenlerken üzerinde daha da artan hoşnutsuzluğu saklamaya çalıştı.</p>

    <p class="normal">“Onunla Kuleler’e giden parka doğru uzanan caddede buluşacaksın. O, çoğunlukla işi olduğu Kuleler tarafından gelebilir her yere geçebileceği anahtarları var sen her zaman yaptığın gibi kulübenin yanından geçebilirsinçok ileri gitmene gerek yok.”</p>

    <p class="normal">Cynthia’nın bu düzenlemeleri yapmakta bazı tecrübelere sahip olması, Molly’yi etkilemişti; ve bütün bunlardan onun nasıl haberi olacağını sormaya cesaret etti. Cynthia sadece kızardı ve cevap verdi, “Oh! boşver! O, geleceğine memnun olacaktır; onun bu meseleyi daha çok tartışmak istediğini duydun; randevu isteği ilk defa benden gelecek. Eğer yapabilirsem ilk defa özgür olacağımoh Molly seni seviyorum ve hayatım boyunca sana minnettar olacağım!”</p>

    <p class="normal">Molly, Roger’ı düşündü ve bu düşünce onun sonraki konuşmayı yapmasını sağladı.</p>

    <p class="normal">“Bu korkunç olmalı sanırım ben çok cesurum ama yarı ertelenmiş bir nişanım olsa Roger’la bile bunu kabul edebileceğimikabul edebileceğimi düşünmüyorum.” Konuşurken kızardı.</p>

    <p class="normal">Cynthia, “Bay Preston’dan ne kadar nefret ettiğimi unutuyorsun!” dedi. “Beni minnettar bırakan, Roger’a olan aşkımın fazlalığından çok, en azından başka birisine güven içinde söz vermekti. O, buna bir nişan demek istemiyordu ama ben istedim; çünkü bu bana Bay Preston’dan kurtulmuş olduğuma dair bir güven duygusu veriyordu. Ve ben de kurtulmuştum! Ama sadece bu mektuplar. Oh! Eğer bu iğrenç parayı geri almasını sağlar ve mektupları geri alırsan, o zaman bunu unuturuz. O başka birisiyle evlenebilir ve ben de Roger’la evlenirim. Hiçbir şey daha mantıklı olamaz. Her şeye rağmen, bu sadece insanların “gençlik aptallığı” dediği şeydi. Ve Bay Preston’a, benim mektuplarımı açıklar açıklamaz, onları babana gösterir ya da başka bir şey yaparsa Hollingford’dan gideceğimi ve bir daha hiç dönmeyeceğini anlatabilirsin.”</p>

    <p class="normal">Molly, hiçbir zaman veremeyeceğini hissettiği böyle bir çok mesajla yüklenmiş olarak, gerçekten ne söyleyeceğini bilmeyerek ve bu angaryadan nefret ederek, Cynthia’nın Roger’la olan ilişkisinden bahsetme tavrından tatmin olmayarak, ona yapmacık görünen davranıştaki utanç ve işbirliğinden rahatsız olarak, yine de eğer Cynthia’yı doğru yola sokabilirse bütün bunlara katlanmayı isteyip cesur olarakaçık bir alanda, ve neredeyse arkadaşının büyük rahatsızlığı ve muhtemel gözden düşmesine ona mükemmel bir sempatiyle karışmış olan sevgiyi verebilmekten daha çok acıyarak, randevulaşılan yere doğru olan yürüyüşüne başladı. Bulutlu ve rüzgârlı bir gündü ve parkın kapılarından geçip caddeye girerken, büyük ağaçların yapraksız dallarının arasından esen rüzgârın sesi kulaklarını dolduruyordu. Hızla yürüdü, içgüdüsel olarak kan akışının hızlanmasını istiyordu ve düşünmeye zamanı yoktu. Ama caddede kulübenin çeyrek mil ilerisinde bir dönemeç vardı; o dönemeçten sonra büyük eve giden, şimdi boş olan düz bir yol vardı. Molly, kulübenin görüş sahasından tamamen çıkmaktan hoşlanmıyordu ve ağaç gövdelerinden birinin yanında, yüzü yola dönük olarak durdu. O anda çimenlerin üzerinde bir ayak sesi duydu. Bu, Bay Preston’du. O ağacın yanında bir kadın şekli gördü ve bunun Cynthia olduğundan kuşku duymadı. Ama daha yakına gelince şekil döndü ve Cynthia’nın parlak renkli yüzü yerine Molly’nin soluk, kararlı bakışıyla karşılaştı. Ona selam vermek için konuşmadı; ama genel solgunluğu ve utangaçlığı yüzünden kendisinden korktuğunu hissetmesine rağmen, onun sabit gri gözleri onu cesaretli bir masumiyetle karşıladı.</p>

    <p class="normal">Onun kendisini beklediğini anlayarak, “Cynthia gelemedi mi?” diye sordu.</p>

    <p class="normal">Molly biraz şaşırarak, “Onunla karşılaşmayı düşündüğünüzü bilmiyordum,” dedi. Basitliği içinde Cynthia’nın, verilen zaman ve yerde Bay Preston’la buluşacak olanın kendisi, Molly Gibson olduğunu söylediğine inanmıştı; ama Cynthia bunun için çok akıllıydı ve ona muğlak kelimelerle gerçek bir yalandan kaçınan bir not göndererek tuzak kurmuştu; onunla buluşacak olanın kendisi olduğunu sanmasına yol açmıştı.</p>

    <p class="normal">Bay Preston tuzağa düşmekten çok rahatsız olarak “Burada olacağını söylemişti,” dedi; şimdi Bayan Gibson’la bir görüşme yapacağını hissetmişti. Molly konuşmaya başlamadan önce biraz tereddüt etti. O sessizliği bozmamaya kararlıydı; Molly meseleye istenmeden karışırken kendi durumunu mümkün olduğu kadar utandırıcı bulmalıydı.</p>

    <p class="normal">Molly,” “Ne olursa olsun, sizinle buluşmak için buraya beni yolladı,” dedi. “Bana aranızdaki meselenin ne olduğunu tam olarak anlattı.”</p>

    <p class="normal">“Anlattı mı?” diye sırıttı. “Her zaman dünyadaki en açık ve güvenilir insan değildir.”</p>

    <p class="normal">Molly kızardı. Ses tonunun saygısızlığını fark etti; ve onun huyu en sakin huylardan biri değildi. Ama kendine hakim oldu ve böyle yaparak cesaretini kazandı.</p>

    <p class="normal">“Eşiniz olmasını istediğinizi açıkça söylediğiniz insan için böyle konuşmamalısınız. Ama bunları bir tarafa bırakırsak, sizde onun geri almak istediği bazı mektuplar var.”</p>

    <p class="normal">“Öyle diyebilirim.”</p>

    <p class="normal">“Ve onları saklamaya hakkınız yok.”</p>

    <p class="normal">“Yasal mı yoksa ahlaki hak mı? Hangisini söylemek istiyorsunuz?”</p>

    <p class="normal">“Bilmiyorum; basitçe, bir beyefendi olarak, bir kızın mektuplarını, onları geri istediğinde, bir tehdit olarak kullanmak için saklamaya hiçbir hakkınız yok.”</p>

    <p class="normal">Biraz daha saygılı bir tavır takınarak, “Her şeyi bildiğinizi görüyorum, Bayan Gibson,” dedi. “En azından hikâyeyi kendi bakış açısından, kendi tarafından anlattı; şimdi benimkini dinlemelisiniz. Bana herhangi bir kadın kadar ciddi olarak söz verdi.”</p>

    <p class="normal">“O bir kadın değildi; o sadece bir kızdı, sadece on altı yaşındaydı.”</p>

    <p class="normal">“Ne yaptığını bilecek yaştaydı; ama eğer isterseniz ona bir kız diyelim. Ciddi olarak bana eşim olmaya söz verdi, gizlilik ve belli bir süre bekleme şartı koydu; bana bu sözü tekrarlayan ve bu çeşit bir ilişkiyle bana bağlı olduğunu düşündüğünü kanıtlamaya yetecek kadar güvenilir mektuplar yazdı. Saçmalıkla uğraşmam bir aziz olduğumu söyleyemem ve bir çok yönden kendi çıkarlarımı oldukça kesin olarak korurum; parasız bir kız olarak onun durumunu yeterince biliyorsunuz ve o zaman zenginliğin yerini alacak ve dünyada bana yardımcı olacak etkili ilişkilerim yoktu. Bu, her erkeğin hissedeceği içten ve tinsel bir tutkuydu; bunu kendisi söylemeli. Parası olan iki ya da üç kızla evlenebilirdim; onlardan biri oldukça güzeldi ve pek de isteksiz değildi.”</p>

    <p class="normal">Molly onun sözünü kesti: onun kibirliliğinden sıkılmıştı. “Özür dilerim, efendim, ama sizin evlenebileceğiniz genç bayanların raporunu dinlemek istemiyorum; buraya sizden hoşlanmayan ve sizinle evlenmek istemeyen Cynthia’nın adına geldim.”</p>

    <p class="normal">‘Peki, o zaman dediğiniz gibi onun benden “hoşlanmasını” sağlamalıyım. Bir keresinde benden “hoşlanmıştı” ve bana bozulması için iki insanın onayının gerekli olduğunu kabul edeceği sözler vermişti. En azından evlendiğimiz zaman, mektuplarına göre beni bir zamanlar sevdiği kadar sevmesini sağlama konusunda ümitsiz değilim.”</p>

    <p class="normal">Molly kararlı bir şekilde, “Sizinle hiç evlenmeyecek,” dedi.</p>

    <p class="normal">“Öyleyse eğer başka birisini tercihiyle onurlandırırsa, o kişiye onun bana yazdığı mektupları okuma izni vereceğim.”</p>

    <p class="normal">Molly neredeyse sadece gülebilmişti. Roger’ın, bu şartlar altında kendisine sunulan mektupları hiçbir zaman okumayacağından emindi ve kesinlikle biliyordu; ama sonra bütün bu mesele hakkında ve Bay Preston’la ilişki kurunca, özellikle eğer önce bunu Cynthia’dan işitmezse, acı çekeceğini düşündü ve o, Molly eğer onu acıdan kurtarabilseydi kurtaracaktı. Ne söyleyeceğine karar veremeden önce Bay Preston tekrar konuştu.</p>

    <p class="normal">“Önceki gün, Cynthia’nın nişanlı olduğunu söylüyordunuz. Kiminle olduğunu sorabilir miyim?”</p>

    <p class="normal">Molly, “Hayır,” dedi, “Soramazsınız. Bunun bir nişan olmadığını söylediğini duydunuz. Bu kesinlikle değil; ve eğer bu tam bir nişan olsaydı, son söylediğinizden sonra size kim olduğunu söyleyeceğimi düşünüyor musunuz? Ama bundan emin olabilirsiniz, o sizin mektuplarınızdan bir satırı bile okumayacaktır. O daHayır! Sizin önünüzde ondan bahsetmeyeceğim. Onu hiçbir zaman anlayamazsınız.”</p>

    <p class="normal">Bay Preston, yüzünde o kadar hoşnutsuz bir bakışla, “Bana bu esrarengiz “kişi”, nişanlı olmadığı Bayan Gibson gibi sıcak bir savunucusu olduğu için çok şanslı bir insan gibi görünüyor,” dedi ki; Molly aniden kendini gözyaşlarına boğulma noktasında hissetti. Ama kendini toparladı veönce Cynthia için ve aynı zamanda Roger için devam etti.</p>

    <p class="normal">“Hiçbir şerefli erkek ya da kadın sizin mektuplarınızı okumaz ve herhangi bir kişi bunları okursa bundan o kadar utanacaktır ki bunlardan bahsetmeye cesaret etmeyeceklerdir. Bunun size ne yararı olabilir?”</p>

    <p class="normal">“Onlar, Cynthia’nın tekrar eden evlilik sözlerini içeriyor,” diye cevap verdi.</p>

    <p class="normal">“Hollingford’u sonsuza kadar terk edeceğini ve seninle evlenmektense kendi ekmeğini kazanacağını söylüyor.”</p>

    <p class="normal">Yüzü biraz asıldı. O kadar küçük düşmüş görünüyordu ki, Molly neredeyse ona acıdı.</p>

    <p class="normal">Biraz kendine gelerek, “Bunu sana soğukkanlı bir şekilde söyledi mi? Bana çok acı gerçekleri söylediğinizi biliyor musunuz, Bayan Gibson? Yani bunlar gerçekse,” diye devam etti. “Genç bayanlar “nefret” ve “hoşlanmama” kelimelerini çok severler. Her zaman, evlenmeyi ümit ettikleri erkeklere böyle söyleyen bir çok bayanı tanıdım.”</p>

    <p class="normal">Molly, “Diğer insanlar için bir şey söyleyemem,” dedi; “Sadece Cynthia’nın” burada biraz tereddüt etti; onun acısını hissetti ve bu yüzden tereddüt etti; ama sonra bunu söyledi“Sizden, onun gibi birinin nefret edeceği kadar nefret ettiğini biliyorum.”</p>

    <p class="normal">Neredeyse bilinçsiz olarak kelimeleri tekrarlayıp, küçük düşmesini saklamaya çalıştı ve herhangi bir şeyi yakalayarak, “Onun gibi mi?” dedi.</p>

    <p class="normal">Molly yavaş bir sesle, “Ben daha çok nefret ederdim demek istiyorum,” dedi.</p>

    <p class="normal">Ama onun cevabını pek dinlemedi. Gözünü, çimene batırdığı bastonunun ucuna dikmişti.</p>

    <p class="normal">“Bu yüzden, şimdi onun mektuplarını benimle geri yollamayı kabul ediyor musunuz? Sizi temin ederim ki onun sizinle evlenmesini sağlayamayacaksınız.”</p>

    <p class="normal">Aniden başını kaldırarak, “Siz çok basitsiniz, Bayan Gibson,” dedi. “Sanırım aşk dışında, mutlu edecek başka bir duygunun var olduğunu bilmiyorsunuz. Hiç intikamı işitmediniz mi? Cynthia beni sözlerle kandırdı ve siz ya da o bana çok az inanabilirsinizevet, bundan bahsetmenin yararı yok. Onu cezalandırmadan gitmesine izin vereceğimi söylemiyorum. Ona bunu söyleyebilirsiniz. Mektupları saklayacağım ve fırsatını bulunca bunlardan yararlanacağım.”</p>

    <p class="normal">Molly meseleyi kötü yönettiği için kendine çok öfkelendi. Başarmayı ümit etmişti ama işleri daha kötü yapmıştı. Hangi yeni düşünceyi kullanabilirdi? Bu arada o, iki kızın kendisi hakkında nasıl konuştuğunu düşünerek, yaralı gururuna, hayal kırıklığına uğrayan aşkın öfkesini ekleyerek kendini kamçılıyordu.</p>

    <p class="normal">“Bay Osborne Hamley, bunları okumayacak kadar şerefli olsa da, bunların içeriğini dinleyebilir. Hatta baban bile fısıltıları duyabilir; ve eğer onları doğru hatırlıyorsam Bayan Cynthia Kirkpatrick, şimdi Bayan Gibson olan bayan hakkında her zaman en saygılı ifadelerle konuşmuyordu. Onlar…”</p>

    <p class="normal">Molly, “Dur,” dedi. “Bu mektuplarda yazılmış hiçbir şeyi dinlemeyeceğim; o zaman onun neredeyse hiç arkadaşı yoktu, sizi bir arkadaş olarak görüyordu! Ama bir dahaki sefere ne yapacağımı düşündüm. Sizi uyarıyorum. Eğer aptal değilsem, babama anlatmam gerekir ama Cynthia bunu yapmamam için bana söz verdirdi. Bu yüzden her şeyi başından sonuna kadar Leydi Harriet’e anlatacağım ve ondan babasıyla konuşmasını rica edeceğim. Bunu yapacağından eminim; ve Lord Cumnor’ı reddetmeye cesaret edeceğinizi sanmıyorum.”</p>

    <p class="normal">O anda cesaret etmemesi gerektiğini hissetti; akıllı bir vekilharç olduğu için ve bu konuda kontun onayını almış olarak, yine de mektuplar ve onlarla ilgili olarak yönelttiği tehditler konusundaki davranışında suçlu olduğundan, hiçbir beyefendi, hiçbir şerefli erkek, hiçbir erkek gibi erkek ona hak vermezdi. Bunu biliyordu ve onun, önünde duran kızın, nasıl bunu bulacak kadar akıllı olduğunu merak ediyordu. Aniden ona hayran olarak kendini unuttu. Orada duruyordu, korkuyordu ama yine de cesurdu; her şey ona karşıymış gibi göründüğü zaman bile yapmayı düşündüğü şeyden vazgeçmiyordu; ve üstelik belki de onu her şeyden fazla etkileyen ve onun ne çeşit bir adam olduğunu gösteren bir şey vardıMolly’nin, sanki cennetten gelmiş saf bir melekmiş gibi, onun genç bir erkek ve kendisinin de genç bir kız olduğunun bilincinde olmadığını sezdi. Boyun eğmesi ve mektupları vermesi gerektiğini hissetmesine rağmen, bunu hemen yapmayacaktı; ve hâlâ bu konuda düşünmek için zamanı varken, taviz vermekten kaçınmak için ne diyeceğini düşünürken, hızlı sezgileriyle, çakıl döşeli yolda hızla gelen, tırıs giden bir atın nal seslerini işitti. Bir an sonra Molly de bunu algıladı. Onun yüzüne yayılan rahatsız olmuş bakışı görebiliyordu; ve bir anda kaçabilirdi ama ilk atılımı yapmadan önce Bay Preston onun kolunu sıkıca tuttu.</p>

    <p class="normal">“Sessiz dur. Görülmen lazım. Ne olursa olsun utanılacak bir şey yapmadın.”</p>

    <p class="normal">O konuşurken Bay Sheepshanks yolun dönemecinden çıktı ve onlara doğru geldi. Molly görmediyse bile Bay Preston yaşlı beyefendinin zeki, sağlıklı yüzüne doğan ani bilgi alma bakışını gördügördü ama pek önemsemedi. Öne doğru ilerledi ve tam önlerinde duran Bay Sheepshanks’le konuştu.</p>

    <p class="normal">“Bayan Gibson! Hizmetinizdeyim. Genç bir bayanın dışarıda olması için çok rüzgârlı bir günve çok uzun süre durmak için soğuk olduğunu söylemeliyim; eh, Preston?” Bilmiş bir şekilde kırbacıyla onu dürttü.</p>

    <p class="normal">Bay Preston, “Evet,” dedi; “Ve korkarım Bayan Gibson’u çok uzun süre tuttum.”</p>

    <p class="normal">Molly ne diyeceğini ya da ne yapacağını bilmiyordu; bu yüzden sessizce vedalaşmak için eğildi ve görevini başaramadığı için kalbinde bir ağırlık hissederek, eve gitmek için döndü. Çünkü Bay Preston bunu kendine bile itiraf etmese de gerçekte nasıl yenmiş olduğunu bilmiyordu. İşitme uzaklığının dışına çıkmadan önce Bay Sheepshanks’in şöyle dediğini duydu:</p>

    <p class="normal">“Preston seni başbaşayken rahatsız ettiğim için üzgünüm,” Ama kelimeleri işitse bile onların ima ettiği duygu aklına girmedi; sadece nasıl zaferle ve güvenle yola çıktığını ve yenilerek Cynthia’ya geri döndüğünü hissediyordu.</p>

    <p class="normal">Cynthia onun dönüşünü bekliyordu ve merdivenlerden aşağı koşarak Molly’yi yemek odasına sürükledi.</p>

    <p class="normal">“Evet, Molly! Oh! Onları almadığını görüyorum. Her şeye rağmen bunu hiç beklemiyordum.” Hayal kırıklığını o durumda daha kolay atlatabilirmiş gibi oturdu ve Molly suçlu bir kişiymiş gibi onun önünde durdu.</p>

    <p class="normal">“Çok üzgünüm; yapabildiğim her şeyi yaptım; en sonunda konuşmamız bölündüBay Sheepshanks atla geldi.”</p>

    <p class="normal">“Kışkırtıcı yaşlı adam! Eğer zamanın olsaydı onu mektupları vermeye ikna edeceğini düşünüyor musun?”</p>

    <p class="normal">“Bilmiyorum. Bay Sheepshanks’in o anda gelmemesini isterdim. Beni Bay Preston’la konuşurken bulmasından hoşlanmadım.”</p>

    <p class="normal">“Oh! Bu konuda hiçbir zaman bir şey demeyeceğini söyleyebilirim. O Bay Preston ne dedi?”</p>

    <p class="normal">“Senin onunla tümüyle nişanlı olduğunu düşünüyormuş gibi görünüyordu ve o mektuplar onun sahip olduğu tek kanıttı. Sanırım kendine göre seni seviyor.”</p>

    <p class="normal">Cynthia hor gören bir tavırla, “Gerçekten, kendine göre!” dedi.</p>

    <p class="normal">“Bunu daha çok düşündükçe babamın onunla konuşmasının daha iyi olacağını görüyorum. Bunun hepsini Leydi Harriet’e anlatacağımı ve Lord Cumnor’a mektupları verdirteceğimi söyledim. Ama bu çok utandırıcı olacak.”</p>

    <p class="normal">Cynthia mahzun bir şekilde, “Çok!” dedi. “Ama bunun sadece bir tehdit olduğunu anlayacaktır.”</p>

    <p class="normal">“Ama eğer istersen bunu hemen yapacağım. Söylediğim şeyi yaparım; sadece babamın bunu en iyi şekilde ve daha özel bir şekilde başaracağını hissediyorum.”</p>

    <p class="normal">“Sana ne anlattım Molly sözünle bağlısın, biliyorsun ve sözünü bozmadan Bay Gibson’a anlatamazsın ama bu sadece şu demek: Eğer baban bu meseleyi duyacak olursa, Hollingford’ u terk ederim ve hiçbir zaman geri gelmem; işte o kadar!” Cynthia şimdi ayağa kalktı ve sinirli bir şekilde Molly’nin şalını katlamaya başladı.</p>

    <p class="normal">Molly’nin tüm söylediği, “Oh, CynthiaRoger!” oldu.</p>

    <p class="normal">“Evet, biliyorum! Bana onu hatırlatman gerekmez. Ama aklında her zaman bana karşı işittiği şeyleri belki de hataları geçiren bir insanla aynı evde yaşamayacağım, bu bana gerçekte olduğundan daha kötü geliyor. Buraya ilk geldiğimde çok mutluydum; hepiniz beni seviyordunuz, bana hayrandınız ve benim iyi olduğumu düşünüyordunuz ama şimdidaha şimdiden sendeki farklılığı görebiliyorum Molly. Düşüncelerin yüzünden okunuyor bu iki gündür onları okuyorum “Cynthia bu kadar zaman bu mektuplaşmayı sürdürerek iki erkekle yarı nişanlı olarak! beni nasıl aldatmış olabilir?” diye düşünüyorsun. Her zaman kendine bakmak zorunda kalan, ona yardım edecek ve onu koruyacak hiçbir arkadaşı olamayan bir kıza acımaktan çok bununla dolusun.”</p>

    <p class="normal">Molly sessizdi. Cynthia’nın söylediğinde bir çok gerçek vardı: ve yine de bir çok yanlış vardı. Çünkü bu kırk sekiz saat boyunca Molly, Cynthia’yı çok içten bir şekilde sevmişti; ve bu durum karşısında Cynthia’dan daha fazla yük altına girmişti. Aynı zamanda Bay Preston’la yaptığı görüşmede elinden geleni yapmaya çalışırken çok acı çektiğini biliyorduama bu diğerini takip eden ikinci bir düşünceydi. Gücünü aşan bir şekilde denemişti; gözlerine yaş doldu ve yavaşça yanaklarına doğru süzüldü.</p>

    <p class="normal">Cynthia yanaklarından öperek, “Oh! Ne kadar zalimim,” dedi. “Görüyorum gerçeğin bu olduğunu biliyorum ve bunu hak ediyorum ama seni azarlamama gerek yok.’</p>

    <p class="normal">Molly gülümsemeye çalışarak, “Beni azarlamıyorsun!” dedi. “Söylediğinle ilgili bir şey düşündüm ama seni içtenlikle seviyorum içtenlikle, Cynthiasenin yaptığınla aynı şeyi yapardım.”</p>

    <p class="normal">“Hayır, yapmazdın. Senin yapın bir şekilde farklı.”</p>
  </div>

  <div class="calibre1" id="calibre_pb_90"></div>
</body>
</html>
