<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_51">51.“Dert Hiçbir Zaman Tek Başına Gelmez”</h1>

    <p class="normal">Molly dışarı kıyafetini giydi ve emredildiği gibi uzaklaştı. Çocukluğundan beri yalnızlığın rahatlığını bulduğu, çok uzak olmayan bir tarlaya gelene kadar kalbinin ve vücudunun yükünü taşıdı; orada yüzünü ellerinin arasına gömerek ve Cynthia’ nın etkilemeye ya da azaltmaya çalışamayacağı üzüntüsünü düşünerek tepeden tırnağa titredi ve çitin yanına oturdu. Orada ne kadar oturduğunu hiç bilmiyordu ama bir kere daha odasına süzüldüğünde öğle yemeği zamanını geçeli çok olmuştu. Karşı kapı açıktıCynthia odasından çıkmıştı. Molly elbisesini değiştirdi ve oturma odasına indi. Cynthia ve annesi orada silahlı bir tarafsızlığın sert dinginliği içinde oturuyordu. Cynthia’nın yüzü renk ve sertlik olarak taştan yapılmış gibiydi; ama sıra dışı hiçbir şey olmamış gibi el işi yapıyordu. Bayan Gibson öyle değildi; yüzü açıkça gözyaşı izleri taşıyordu. Baktı ve Molly’nin içeri girişini zayıf bir gülümsemeyle karşıladı. Cynthia sanki kapının açıldığını hiç duymamış ya da Molly’nin elbisesinin yaklaşan hışırtısını hissetmemiş gibi devam ediyordu. Molly okumak için değil ama konuşma gerektirmeyen bir uğraşta bulunmak için bir kitap aldı.</p>

    <p class="normal">Süren sessizliğin uzunluğunun ölçüsü yoktu. Molly bunun, onların dillerini ağırlaştıran ve sessiz kalmalarını sağlayan eski bir büyü olduğunu düşünmeye başladı. En sonunda Cynthia konuştu ama kelimeleri anlaşılmadan önce tekrar başlaması gerekti.</p>

    <p class="normal">“İkinizin de, bundan sonra, Roger Hamley ile aramızdaki meselenin sona erdiğini bilmenizi istiyorum.”</p>

    <p class="normal">Molly’nin kitabı dizlerine düştü; açık gözler ve dudaklarla Cynthia’nın sözlerinin anlamını bulmaya çalıştı. Bayan Gibson incinmiş gibi şikâyetçi bir şekilde konuştu.</p>

    <p class="normal">“Eğer bu üç ay önce Londra’da olduğun zaman olsaydı bunu anlayabilirdim; ama şimdi bu sadece saçmalık, Cynthia ve bunu demek istemediğini biliyorsun.”</p>

    <p class="normal">Cynthia cevap vermedi; en sonunda Molly konuştuğunda da yüzündeki kararlı bakış değişmedi.</p>

    <p class="normal">“Cynthiaonu düşün! Bu, onun kalbini kıracak!”</p>

    <p class="normal">Cynthia, “Hayır!” dedi, “Kırmayacak. Ama öyle olsa bile elimden bir şey gelmez.”</p>

    <p class="normal">Molly, “Bütün bu konuşmalar kısa zamanda bitecek!” dedi; “Ve gerçeği senden öğrenince…”</p>

    <p class="normal">“Bunu hiçbir zaman benden öğrenmeyecek. Onu kendimi affettirme iyi düşüncelerinde yerimi geri vermesi için yalvarma utancına katlanacak kadar sevmiyorum. İtiraf belki –evet! Bunun hoş olduğuna hiçbir zaman inanamam ama eğer insan bunu birilerine birine yaparsa aklını rahatlatabilir ve bağışlanması için dava açarsa bu küçük düşme olmayabilir. Söyleyemem. Tüm bildiğim ve bunu net olarak biliyorum kararlı bir şekilde bunu yapacağımöyle ki…” Ve burada sustu.</p>

    <p class="normal">Beş saniyelik bir sesszilikten sonra annesi, “Cümleni bitirebileceğini düşünüyorum,” dedi.</p>

    <p class="normal">“Kendimi Roger Hamley’e karşı temize çıkarmaya dayanamam. Benim, düşündüğünden daha az iyi olduğumu düşünmesine onun yargısı ne kadar aptalca olursa olsun boyun eğmeyeceğim. Bu iki nedenden dolayı, onu bir daha hiç görmemeyi tercih edeceğim. Ve gerçek şu ki, onu sevmiyorum. Ondan hoşlanıyorum, ona saygı duyuyorum ama onunla evlenmeyeceğim. Ona bunu anlatmak için yazdım. Bu sadece kendimi rahatlatmak için yaptığım bir şey çünkü mektubun ona ne zaman ve nerede ulaşacağı belli değilve yaşlı Bay Hamley’e de yazdım. Bundan ortaya çıkan en iyi şey ferahlama. Tekrar özgür hissetmek büyük bir rahatlık. Onun iyiliğine ulaşmaya çalışmak beni çok yordu. ‘Davranışlarımı mazur göstermek!’”diye Bay Gibson’ un kelimelerinden alıntı yaparak sözlerini bitirdi. Yine de Bay Gibson eve geldiği zaman sessiz bir akşam yemeğinden sonra onunla muayene odasında yalnız konuşmak istedi; ve orada açıkça bir çok hafta önce Molly’ye yaptığı gibi kendini temize çıkardı. Sonuna geldiği zaman şöyle söyledi:</p>

    <p class="normal">“Şimdi Bay Gibson size hâlâ dostça davranıyorum bana annemin anlattığı kötü sözlerin ve dedikoduların beni bulamayacağı ve takip edemeyeceği kadar uzakta bir ev bulmam için yardım edin. İnsanların iyi düşünmesini umursamak yanlış olabilirama ben böyleyim ve kendimi değiştiremem. Siz, Molly –şehirdeki herkes ben dokuz günlük merak süresince yaşayacak sabra sahip değilim. Uzağa gitmek ve mürebbiye olmak istiyorum.”</p>

    <p class="normal">“Ama sevgili Cynthia Roger kısa zaman sonra bir kuvvet anıtı olarak geri dönecek.”</p>

    <p class="normal">“Annem Roger’la olan tüm ilişkimi bitirdiğimi size anlatmadı mı? Bu sabah yazdım. Babasına yazdım. O mektup yarın ulaşacak. Roger’a da yazdım. Eğer o mektubu alırsa o zaman uzakta olmak isterim; belki Rusya’da.”</p>

    <p class="normal">“Saçmalık. Sizinki gibi bir nişan sadece karşılıklı onaylama ile bozulabilir. Kendini özgür kılmayarak diğerlerine sadece acı verdin. Bir ay sonra da aynı şeyi isteyecek misin? Sakin bir şekilde düşündüğün zaman kalmaktan ve Roger gibi bir kocanın desteğini düşünmekten mutlu olacaksın. İlk başta belki daha sonra da hatalıydın ve aptalca hareket ettin; ama kocanın senin hatasız olduğunu düşünmesini istemez misin?”</p>

    <p class="normal">Cynthia, “Evet, isterim,” dedi. ‘Ne olursa olsun, sevgilim beni öyle düşünmeli. İşte bu yüzden onu küçük bir şeyi sevebileceğim kadar bile sevmiyorum ki ona üzgün olduğumu söylemek ve onun önünde kulağı çekilecek ve affedilecek azarlanmış bir çocuk gibi durmak zorunda olmaya katlanamayacağımı hissediyorum.”</p>

    <p class="normal">“Ama burada, benim önümde tam da bu durumdasın, Cynthia.”</p>

    <p class="normal">“Evet! Ama sizi Roger’dan daha çok seviyorum; bunu Molly’ye her zaman söyledim. Ama çok geçmeden sizi bırakmayı ümit etmeseydim size de söyleyecektim. Bunun anısının aklınıza geldiğini anlayabiliyorum; gözlerinizde görebiliyorum; bunu içgüdüsel olarak bilmeliyim. Benimle ilgili olduğu zaman başkalarının düşüncelerini okuma konusunda iyi bir içgüdüye sahibim. Neredeyse Roger’ın beni, benim için yapılmış olmayan kendi standartlarına göre değerlendirmesi ve en sonunda nazik bir şekilde affetmesi düşüncesinden nefret ediyorum.”</p>

    <p class="normal">Bay Gibson kendi kendine düşünürmüş gibi, “O zaman bunu bitirmenin senin için doğru olduğunu düşünüyorum,” dedi. “O zavallı, zavallı çocuk! Ama bu onun için de iyi olacak. Ve bunu atlatacak. Onun iyi ve kuvvetli bir kalbi var. Zavallı Roger!”</p>

    <p class="normal">Bir an için Cynthia’nın inatçı düşünceleri, onun erişebileceği yerden geçen nesneyi yakalamak için uzandı –Roger’ın aşkı o an için bir hazine hâline geldi; ama yine biliyordu ki onun yüksek kuşku duymayan bakış açısı içindeki bütünlüğü, hırslı ilgisinin yanı sıra artık onun olmayacaktı; kendi yapmış olduğu hatayı kendi ortaya döktü ve başka bir şey yapmayacaktı. Ve yıllar sonra çok geç olduğunda, “ne yapılabileceği” konusundaki anlaşılmaz sırrı merak edecek ve anlamaya çalışacaktı.</p>

    <p class="normal">Bay Gibson yavaşça, “Yine de kararını yerine getirmeden önce yarına kadar bekle,” dedi. “Yapmış olduğun hatalar başta çocukça hatalardıbunların seni daha fazla yalancılığa sürüklediğini varsayıyorum.”</p>

    <p class="normal">Cynthia acı bir şekilde, “Karanlığın gölgelerini tanımlamak için kendinizi sıkıntıya sokmayın,” dedi. “O kadar kalın kafalı değilim ama bütün bunları herhangi bir kişinin bana anlatabileceğinden daha iyi bilirim. Kararıma gelince, bunu hemen uygulamalıyım. Roger mektubumu almadan önce çok zaman geçebilir ama sonunda bunu kesinlikle alacağını ümit ediyorum ve dediğim gibi babasına bildirdim; bu onu incitmeyecektir. Oh, efendim, sanırım eğer değişik bir şekilde yetiştirilmiş olsaydım bu yaralı, öfkeli yüreğe sahip olmazdım. Şimdi! Hayır, olmazdım! Mantıklı bir avuntu istemiyorum. Buna dayanamam. Her zaman hayranlığa, tapınmaya ve erkeklerin iyi düşüncelerine sahip olmak istedim. Şu kaba dedikodular! Molly’yi onların kötü sözleriyle görmek! Oh, canım! Sanırım hayat çok sıkıntılı.”</p>

    <p class="normal">Başını ellerine dayadı; vücutça olduğu kadar akılca da yorgundu. Bay Gibson böyle düşündü. Daha fazla konuşursa bunun sadece onu daha fazla heyecanlandıracağını ve daha kötü yapacağını hissetti. Odadan çıktı ve üzgün bir şekilde oturmakta olduğu yerden Molly’yi çağırdı. “Cynthia’ya git,” diye fısıldadı ve Molly gitti. Onu nazik bir kuvvetle kollarına aldı ve sanki kendisi annesiymiş ve diğeri de bir çocukmuş gibi başını göğsüne yasladı.</p>

    <p class="normal">“Oh, canım!” diye mırıldandı. “Seni çok seviyorum sevgili, sevgili Cynthia!” ve onun saçını okşayıp göz kapaklarını öptü; Cynthia bu arada aklına yeni bir fikir gelerek aniden ayağa kalkana kadar sakindi ve doğruca Molly’nin yüzüne bakarak şunu söyledi:</p>

    <p class="normal">“Molly, Roger seninle evlenecek! Böyle olacağını göreceksin! Siz ikiniz iyi…”</p>

    <p class="normal">Ama Molly onu ani ve şiddetli bir nefretle itti. “Söyleme!” dedi. Utanç ve öfkeyle kıpkırmızıydı. “Bu sabah senin kocandı! Gece benimki! Onu neden istedin?”</p>

    <p class="normal">“Bir erkek!” Cynthia gülümsedi. “Ve bu yüzden eğer ona değişilebilir dememe izin vermezsen bir sözcük uyduracağım ve ona teselli edilebilir diyeceğim.” Ama Molly ona cevap olarak gülümsemedi. O anda hizmetçi Maria, iki kızın olduğu muayene odasına girdi. Korkmuş bir bakışı vardı.</p>

    <p class="normal">Gözlerine inanamamış gibi, “Efendim burada değil mi?” dedi.</p>

    <p class="normal">Cynthia, “Hayır!” dedi. “Onun dışarı çıktığını işittim. Onun ön kapıyı kapattığını duyalı beş dakika olmadı.”</p>

    <p class="normal">Maria, “Ah, canım!” dedi. “Hamley Malikânesi’nden at sırtında gelen bir adam var. Bay Osborne’nun öldüğünü ve efendimin doğruca Toprak Sahibi’ne gitmesi gerektiğini söylüyor.”</p>

    <p class="normal">Cynthia korkulu bir şaşkınlıkla, “Osborne Hamley öldü!” dedi. Molly akşam karanlığında avluya baktı ve haberi getireni arayarak ön kapıya çıktı. Seyis, köpüklerle beneklenmiş olan siyah atının üzerinde hareketsiz duruyordu; basamakların yanına sık sık efendilerinin evine gelen sportif bir zarafet ve çekicilikle dolu olan yakışıklı adamın haberinden dolayı korkan hizmetçiler tarafından konmuş olan lambanın ışığında seçiliyordu. Molly, düşünceleri gelmiş olduğu yerde bıraktığı sahnenin anılarında kaybolmuş olan adama doğru gitti.</p>

    <p class="normal">Elini atın sağrısının sıcak nemli derisinin üzerine koydu; adam konuşmaya başladı:</p>

    <p class="normal">“Doktor geliyor mu, bayan?” Çünkü soluk ışıkta gelenin kim olduğunu görmüştü.</p>

    <p class="normal">Molly alçak sesle, “O öldü, değil mi?”</p>

    <p class="normal">“Korkarım öyleen azından dediklerine göre buna kuşku yok. Ama çok hızlı geldim! Bir şans olabilir. Doktor geliyor mu, bayan?”</p>

    <p class="normal">“Dışarı çıktı. Sanırım onu arıyorlar. Ben geleceğim. Ah! Zavallı yaşlı Toprak Sahibi!” Mutfağa gittibabasının nerede olduğunu öğrenmek için hızla evi dolaştı. Hizmetçiler ondan fazlasını bilmiyorlardı. Ne o, ne de onlar, algılaması her zaman çabuk olan Cynthia’nın ne yaptığını işitmediler. Diğerleriyle uğraşırken ön kapının kapandığını duymadılar. Molly yukarıda, Bayan Gibson’un evin içindeki alışılmadık hareketi dinleyerek kapısında durduğu oturma odasına gitti.</p>

    <p class="normal">“Bu hâlin nedir, Molly? Neden bembeyaz görünüyorsun, çocuğum!”</p>

    <p class="normal">“Babam nerede?”</p>

    <p class="normal">“Dışarı çıktı. Mesele nedir?”</p>

    <p class="normal">“Nereye gitti?”</p>

    <p class="normal">“Nereden bileyim? Uyuyordum; Jenny yatak odalarına giderken yukarı çıktı; o hiçbir zaman kendi işine bakmayan bir kız ve Maria bundan yararlanıyor.”</p>

    <p class="normal">Molly gecikmeden çılgına dönerek, “Jenny, Jenny!” diye bağırdı.</p>

    <p class="normal">“Bağırma canımzili çal. Mesele ne olabilir?”</p>

    <p class="normal">Molly merdivenlerin yarısında ona rastlayarak, “Oh, Jenny!” dedi “Babamı kim çağırdı?”</p>

    <p class="normal">Cynthia gelip gruba katıldı, o da Bay Gibson’un nerede olduğuna bakıyordu.</p>

    <p class="normal">Bayan Gibson, “Mesele nedir?” dedi. “Kimse konuşup soruya cevap vermeyecek mi?”</p>

    <p class="normal">Cynthia ciddi bir şekilde, “Osborne Hamley öldü!” dedi.</p>

    <p class="normal">“Öldü! Osborne! Zavallı adam! Ama böyle olacağını biliyordumbundan emindim. Ama eğer o öldüyse Bay Gibson bir şey yapamaz. Zavallı genç adam! Roger’ın şimdi nerede olduğunu merak ediyorum. Eve gelmesi lazım.”</p>

    <p class="normal">Jenny, Maria’nın yerine, onun yeri olan oturma odasına geldiği için suçlandı ve sahip olduğu biraz aklı da kaybetti. Molly’nin acele sorularına verdiği cevaplar tatmin edici değildi. Bir adam arka kapıya gelmişti onun kim olduğunu görememişti adını sormamıştı; adam, onun efendisiyle konuşmak istemiştiefendisinin acelesi varmış gibi görünüyordu ve sadece şapkasını almak için durmuştu.</p>

    <p class="normal">Molly, “Çok uzun süre geçmedi. Uzakta olamaz,” diye düşündü, “Yoksa nereye gittiğini söylerdi. Ama zavallı baba, tamamen yalnız!” Sonra aklına hemen yapmaya davrandığı bir fikir geldi. “James’e gidin. Nora Crenia’ya, Kasım ayında aldığım yan eyeri takmasını söyleyin. Ağlama Jenny. Bunun için zaman yok. Kimse sana kızmıyor. Koş!”</p>

    <p class="normal">Böylece Molly, aşağıda toplanan kadınların yanına geldi. Ceket ve eteğini giymişti; gözlerinde kararlılık, ağzının kenarlarında kontrol etmeye çalıştığı bir titreme vardı.</p>

    <p class="normal">Bayan Gibson, “Ne oldu?” dedi. “Molly, ne düşünüyorsun?” Ama Cynthia bunu bir bakışta anladı ve o geçerken Molly’ nin çabucak giymiş olduğu elbisesini düzeltti.</p>

    <p class="normal">“Ben gidiyorum. Gitmem lazım. Onun yalnız olduğunu düşünmeye dayanamam. Babam geri döndüğünde kesinlikle Hamley Malikânesi’ne gelecektir ve eğer ben istenmezsem onunla geri dönebilirim.” Bayan Gibson’un şikâyet eden sesini duydu ama kelimeler için kalamazdı. Avluda beklemesi gerekiyordu ve habercinin hizmetçilerin ona getirdiği yiyeceği yemeye ve birayı içmeye nasıl dayanabildiğini merak ediyordu. Onun dışarı çıkması hararetli konuşmaları kestisorular ve cevaplar keskin bir şekilde gidip geliyordu; ama o kelimeleri duydu, “karmakarışık otların arasında” ve “Toprak Sahibi hiç birimizin ona dokunmasına izin vermedi: bir bebekmiş gibi onu kendisi aldı; birçok defa dinlenmek zorunda kaldı ve bir keresinde onu toprağa koydu; ama hâlâ onu kollarında tutuyordu; ama onu hiçbir zaman tekrar kaldırmamız gerektiğini düşünmedikonu ve cesedi.”</p>

    <p class="normal">“Ceset!”</p>

    <p class="normal">Molly bu kelimeleri işitene kadar Osborne’nun gerçekten öldüğünü hissetmemişti. Yolun kenarındaki çalıların gölgeleri altında hızla atlarını sürdüler, ama bir tepeye çıkmak ya da atlarına nefes aldırmak için hızlarını düşürünce Molly hâlâ bu kelimeyi kulaklarında işitiyordu; ve bunları keskin gerçeği istemeyen duygularına zorla kabul ettirmeyi ümit ederek kendine tekrar ediyordu. Ama evin ay ışığında bu arada ay yükselmişti parlayan kare şeklindeki hareketsiz şeklini görünce, Molly nefesini tuttu ve bir an hiçbir zaman içeri giremeyeceğini ve sürmekte olan şeyleri göremeyeceğini düşündü. Sarı bir ışık gümüşi parıltıyı topraksı kabalığıyla lekeleyerek, sürekli olarak yanıyordu. Adam onu işaret etti; neredeyse Hollingford’dan ayrıldıktan sonra ettiği ilk kelimeydi.</p>

    <p class="normal">“Orası eski çocuk odası. Onu oraya taşıdılar. Toprak Sahibi merdivenin dibinde tükendi ve onu en hazır olan yere aldılar. Toprak Sahibi’nin ve yaşlı Robin’in orada olduğuna bahse girerim. Sessiz hayvanlar arasında bilgili bir adam olduğu için her zamanki doktor gelene kadar onu çağırdılar.”</p>

    <p class="normal">Molly, adam ona yardım etmek için atından inemeden önce eyerinden indi. Eteklerini topladı ve ne olduğunu düşünmek için durmadı. Tanıdık köşeleri döndü ve hızla merdivenlerden çıkıp kapılardan geçerek son kapıya geldi; sonra durdu ve dinledi. Ölümcül bir sessizlik vardı. Kapıyı açtı –Toprak Sahibi yatağın kenarında oturuyor, ölü adamın elini tutuyor ve doğruca önüne, boşluğa bakıyordu. Molly içeri girince, kımıldamadı ya da hareket etmedi, gözünü bile kırpmadı. Gerçek bundan önce onun ruhuna girmişti ve hiçbir doktorun, ne kadar yetenekli olursa olsun, tüm çabasını da gösterse o vücuda tekrar nefes getirmeyeceğini biliyordu. Molly ona doğru en yumuşak adımlarıyla, yapabildiği en hafif nefes alışıyla geldi. Konuşmadı çünkü ne diyeceğini bilmiyordu. Artık onun için dünyasal bir yetenekten ümit olmadığını hissetti. Bu yüzden babasından ve gelmesinin gecikmesinden bahsetmenin ne yararı olacaktı? Yaşlı adamın yanında bir dakika durduktan sonra, döşemeye doğru kaydı ve ayağının dibine oturdu. Belki onun varlığında biraz teselli olabilirdi; ama kelimelerin söylenmesi boş bir şeydi. Orada olduğunun farkında olmalıydı ama görünür bir belirti göstermedi. Orada sessiz ve hareketsiz olarak oturdular: O iskemledeydi, Molly yerdeydi; üçüncü kişi olan ölü adam çarşafın altındaydı. Tümü değil ama yarısı örtülü olan sessiz yüze derin derin bakmakta olan babayı rahatsız etmiş olduğunu düşündü. Orada oturan Molly’ye, zaman hiç bu kadar ölçüsüz, sessizlik hiç bu kadar gürültüsüz gelmemişti. Duygularının keskinliği içinde, uzak bir merdivende bir adım sesi işitti, yavaşça geliyordu, yavaşça yaklaşıyordu. Bunun babası olmadığını biliyordu ve umursadığı tek şey buydu. Gittikçe yaklaştı kapının dışına geldi biraz durdu ve yumuşak, tereddütlü bir şekilde vuruldu. Yanında oturan büyük, zayıf vücut sesle irkildi. Molly kalktı ve kapıya gitti: Bu, yaşlı kâhya Robinson’du, elinde üzeri örtülü bir kase çorba vardı.</p>

    <p class="normal">“Tanrı sizi korusun, bayan,” dedi; “Bundan bir yudum içmesini sağlayın. Kahvaltıdan beri yemek yemeden duruyor ve şimdi saat biri geçti.”</p>

    <p class="normal">Yumuşak bir şekilde örtüyü kaldırdı ve Molly kaseyi beraberinde, Toprak Sahibi’nin yanındaki yerine getirdi. Konuşmadı çünkü ne diyeceğini ya da bir insan bu kadar üzüntü çekerken doğanın bu basit isteğini nasıl sunacağını pek iyi bilmiyordu. Ama bir kaşık dolusu çorbayı onun dudaklarına uzattı ve onlara, sanki o hasta bir çocukmuş ve kendisi de hemşireymiş gibi lezzetli yiyeceği dokundurdu; ve o, içgüdüsel olarak ilk yudum çorbayı aldı. Ama bir dakika içinde, bir çeşit bağırmayla ve neredeyse Molly’nin tuttuğu kaseyi devirerek hırslı bir hareketle yatağı işaret ederek şöyle söyledi:</p>

    <p class="normal">“O bir daha hiç yemek yiyemeyecekhiç.”</p>

    <p class="normal">Sonra kendini cesedin üzerine fırlattı ve o kadar korkunç bir şekilde ağladı ki Molly onun ölmesinden orada ve o zaman kalbinin durmasından korktu. Onun sözlerini, gözyaşlarını ve varlığını, açık olan pencereden isteksiz bir şekilde bakarak ay ışığını fark ettiğinden daha fazla fark etmedi. İkisi de fark etmeden önce babası yanlarına gelmişti.</p>

    <p class="normal">Ciddi bir şekilde, “Aşağı in, Molly,” dedi; ama o kalkarken nazik bir şekilde başını okşadı. “Yemek odasına in.” Şimdi bu tepkiyi kendi kontrolü dışında hissetti. Ay ışığıyla aydınlanan koridordan geçerken korkuyla titredi. Ona, Osborne’la karşılaşabilirmiş ve her şeyin açıklandığını duyabilirmiş gibi geliyordu; nasıl öldüşimdi ne hissediyor, ne düşünüyor ve onun ne yapmasını istiyordu. Aşağıya yemek odasına indi son adımları korkuyla koşarak attı bu, arkasında ne olabileceğinin duygusuz korkusuydu; orada akşam yemeğinin sofrada olduğunu ve mumların yandığını gördü; Robinson biraz şarap koymak için acele ediyordu. Ağlamak istiyordu; daha sakin bir yere gitmek ve kendi heyecanı yüzünden gözyaşı dökmek istiyordu; ama bunu orada yapamazdı. Sadece çok yorgun hissediyordu ve bu dünyada artık başka bir şeyi umursamıyordu. Ama dinlenecek bir yer bulmak için içgüdüsel olarak gitmiş olduğu büyük deri bir koltukta otururken, Robinson’un dudaklarına bir bardak uzattığını gördüğü zaman yaşamın canlılığı geri geldi.</p>

    <p class="normal">“Bunu için, bayan. Eski Maderia şarabı. Babanız ne kadar az yediğinizi söyledi. “Kızımın burada kalması gerekebilir Bay Robinson ve bu iş için çok genç. Onu bir şeyler yemesi için ikna edin yoksa tamamen çökecek.” dedi. Bunlar onun sözleriydi.”</p>

    <p class="normal">Molly herhangi bir şey söylemedi. Direnmek için yeterli enerjisi yoktu. Yaşlı hizmetçinin emirlerine göre yedi içti ve sonra ona kendisini yalnız bırakmasını söyledi. Koltuğuna gidip, kendisini ağlamaya ve böylece kalbini ferahlatmaya bıraktı.</p>
  </div>

  <div class="calibre1" id="calibre_pb_104"></div>
</body>
</html>
