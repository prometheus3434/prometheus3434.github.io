<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_2">2.Büyük İnsanların Arasında Bir Acemi</h1>

    <p class="normal">Olaylı Perşembe günü saat onda, Kuleler’in arabası, işine başladı. Onun ve Bayan Browningler’in arabanın son ya da dördüncü kez gelişine kadar gitmeyeceklerine karar verilmiş olmasına rağmen, arabanın ilk defa görünmesinden çok uzun süre önce Molly hazırdı. Yüzü sabunlanmıştı, ovalanmıştı ve temizlikten pırıl pırıl parlıyordu; fırfırları, elbisesi, kurdeleleri hepsi kar beyazıydı. Üzerinde eskiden annesine ait olan siyah, değişik tarzda bir pelerin vardı; zengin dantellerle süslenmişti ve çocuğun üzerinde ilginç ve eski moda görünüyordu. Hayatında ilk defa oğlak derisinden eldivenler giyiyordu; şimdiye kadar sadece pamuklu eldivenleri olmuştu. Eldivenleri, küçük gamzeli parmaklar için çok büyüktü ama Betty’nin onu yıllarca idare edeceğini söylemiş olduğu gibi, tamamıyla çok iyiydiler. Bir çok defa ürperdi ve sabahla ilgili uzun bekleyişi sırasında, bir keresinde neredeyse bayılıyordu. Betty, seyredilen bir tencerenin hiçbir zaman kaynamayacağı konusunda istediğini söyleyebilirdi; Molly, dönemeçli sokak boyunca arabanın yaklaşmasını seyretmeyi hiç bırakmadı ve sonunda iki saat sonra araba onun için geldi. Bayan Browningler’in yeni elbiselerini buruşturmamak için öne doğru oturmak zorunda kaldı ama yine de arabanın ön koltuğunu kaplayan, şişman Bayan Goodenough ve yeğenini rahatsız etme korkusundan dolayı yeterince önde değildi; böylece her şeye rağmen oturuyor olması gerçeği oldukça şüpheliydi ve onun rahatsızlığını arttırmak için Molly, Hollingford’un tüm gözlemlerinin işareti olarak kendisinin dikkat çekici bir şekilde arabanın ortasına yerleştirildiğini hissetti. Küçük kasabanın işlerinin olağan düzenliliğinde devam etmesi, bir eğlence günü için çok fazlaydı. Kadın hizmetçiler üst pencerelerden seyrediyordu; dükkâncıların eşleri kapı eşiklerinde duruyorlardı; küçük evlerde yaşayanlar kucaklarında bebekleriyle dışarı koşuyorlardı; ve bir kontun arabasını görünce saygıyla nasıl davranacaklarını bilmek için çok genç olan küçük çocuklar, o, hızla geçerken neşeyle bağırıyorlardı. Küçük evdeki kadın, bahçe kapısını açık tutuyordu ve arabaların durduğu yere neşesiz bir şekilde reverans yapıyordu. Ve şimdi Park’ın içindeydiler; ve şimdi Kuleler’i görüyorlardı ve malikanenin kapısına çıkan yarım daire şeklindeki çift merdivene yaklaşırken, bir araba dolusu bayanın üzerine, sadece Bayan Goodenough’ın şehrin yabancısı olan yeğeni tarafından çıkarılan zayıf sesle bozulan bir sessizlik çöktü.</p>

    <p class="normal">“Sanırım ona sahanlık merdiveni diyorlar, değil mi?” diye sordu. Ama aldığı tek cevap herkesin aynı anda ‘sus’ demesi oldu. Molly’nin düşüncesine göre, orası çok müthişti ve kendisinin tekrar evde olmasını yarı yarıya istiyordu. Ama grup, benzerini hiçbir zaman hayal edemediği güzellikte olan bahçede dolaşmaya başladığı zaman tüm bilincini kaybetti. Güneş ışığında yıkanan, yeşil kadife gibi çimenlikler, çok güzel bir şekilde ağaçlandırılmış olan parkın iki yanına doğru uzanıyordu; yumuşak, güneşli çim alanlarla daha ilerideki orman ağaçlarının karanlık hüznü arasında bölümler ve alçak çitler varsa bile, Molly onları görmedi; ve mükemmel bir şekilde işlenmiş toprağın, boş arazinin içinde erimesi onu anlaşılması güç bir şekilde büyülüyordu. Evin yanında duvarlar ve parmaklıklar vardı; ama onlar sarmaşık gülleriyle ve nadir bulunan hanımelleri ve çiçek açan diğer sarmaşıklarla kaplıydı. Çiçek tarhları da vardı, kırmızı, koyu kırmızı, mavi, turuncu; çimenliğin üzerinde uzanan çiçek kümeleri. Başka birkaç bayanla birlikte duraklayarak yürürken ve her olası şey ve yer için yağmur gibi yağan hayranlık konuşmaları karşısında yarı yarıya eğleniyormuş gibi görünen, Kuleler’in kızlarından biri onlara yol gösterirken, Molly, Bayan Browning’ in elini çok sıkıca tuttu. Yaşı ve durumundan dolayı Molly hiçbir şey söylemedi ama ara sıra neredeyse bir iç çekiş gibi derin bir nefes alarak kalbini ferahlatıyordu. Kısa süre sonra uzun, parlayan limonluk ve sera sırasına geldiler ve orada grubu içeri almak için görevli olan bir bahçıvan vardı. Molly, bu kısma açık havadaki çiçekler kadar önem vermedi; ama Leydi Agnes’in daha bilimsel bir zevki vardı, Molly kendini çok yorgun ve sonra çok zayıf hissedene kadar, bu bitkinin nadirliği ve onun gerektirdiği ekim biçimi konusunda ayrıntılı bir şekilde konuştu. Molly, konuşmaktan bir süre çok utandı; ama zaman geçince, ağlamaya başlarsa ya da değerli çiçeklerin saksılarının üzerine düşerse daha büyük bir sansasyon yaratacağından korkarak, Bayan Browning’in elini yakaladı ve soluk soluğa konuştu:</p>

    <p class="normal">“Bahçeye geri dönebilir miyim? Burada nefes alamıyorum!”</p>

    <p class="normal">“Oh, evet, kesinlikle, canım. Bunları anlamanın senin için zor olduğundan kesinlikle eminim, canım; ama bu çok iyi, öğretici ve içinde bir miktar Latince de var.”</p>

    <p class="normal">Molly, Leydi Agnes’in orkideler konusundaki nutkundan bir kelime bile kaybetmek istemeyerek aceleyle arkasını döndü, geri gitti ve sıcak havadan dışarıya çıktı. Temiz havada kendini daha iyi hissetti; ve gözlenmeyerek ve özgür olarak, duyulan tek sesin kuşların ötüşü ve ortadaki çeşmedeki suyun damlaması olan ve ağaçların tepelerinin mavi Haziran göğünde bir daire oluşturduğu, bir güzel noktadan diğerine gitti, bir açık parkta, bir etrafı çevrili meyve bahçesindeydi. Vakit geçip çok yorulana ve eve geri dönmek isteyene kadar, gittiği yeri, çiçekten çiçeğe konan bir kelebekten daha fazla düşünmeden yürüdü ama nasıl yapacağını bilmiyordu ve Bayan Browningler’den herhangi birinin koruması olmaksızın, orada olan tüm yabancılarla karşılaşmaktan korktuğunu hissetti. Kızgın güneş başının üzerinde etkili oluyordu ve başı ağrımaya başladı. Yaklaşmakta olduğu çimenlik bir alanın üzerinde büyük, genişçe yayılan bir sedir ağacı gördü ve dallarının altındaki koyu gölge onu, oraya çekti. Gölgede rustik bir kanepe vardı ve yorgun olan Molly oraya oturdu, kısa zamanda uykuya daldı.</p>

    <p class="normal">Biraz zaman geçince uykusunda korktu ve ayağa fırladı. Yanında iki bayan duruyordu ve onunla konuşuyorlardı. Onun için tamamen yabancıydılar. Yanlış bir şey yaptığına dair belirsiz bir kanıyla ve aynı zamanda açlıktan, yorgunluktan ve sabahın heyecanından dolayı yıprandığı için ağlamaya başladı.</p>

    <p class="normal">İki bayandan en yaşlı görüneni, “Zavallı küçük kadın! Kendini kaybetmiş; Hollingford’dan bazı kimselere ait olduğuna kuşkum yok,” dedi, gerçekte otuz yaşından fazla olmamasına rağmen kırk civarında görünüyordu. Düz hatlara sahipti ve yüzünde oldukça ciddi bir ifade vardı; elbisesi bir sabah elbisesinin olabileceği kadar zengindi; sesi, derin ve tek düzeydiyaşamın daha aşağı bir düzeyinde kaba denebilirdi; ama bu kont ve kontesin en büyük kızı olan Leydi Cuxhaven için kullanılmayacak olan bir kelimeydi. Diğer bayan daha genç görünüyordu ama gerçekte birkaç yaş daha büyüktü; Molly, ilk görüşte, onun görmüş olduğu en güzel kişi olduğunu düşündü ve o kuşkusuz çok hoş bir kadındı. Leydi Cuxhaven’a cevap verirken onun sesi de yumuşak ve hüzünlüydü:</p>

    <p class="normal">“Zavallı, küçük, tatlı şey! Sıcağın onu alt ettiğine kuşkum yokbir de o ağır hasır şapkanın. Senin için onu çözeyim, canım.”</p>

    <p class="normal">Molly, sonunda şunu söyleyebildi: “Benim adım Molly Gibson. Buraya Bayan Browningler’le geldim.” Çünkü onun en büyük korkusu izinsiz olarak içeri giren birisi zannedilmesiydi.</p>

    <p class="normal">Leydi Cuxhaven arkadaşını sorgulayarak, “Bayan Browningler mi?” dedi.</p>

    <p class="normal">“Sanırım onlar Leydi Agnes’in konuşmakta olduğu şu uzun boylu, iri iki genç kadın.”</p>

    <p class="normal">“Evet, öyle sanırım. Peşinde bazı kimselerin olduğunu gördüm.” Sonra tekrar Molly’ye bakarak, “Çocuğum, geldiğinden beri bir şey yedin mi? Çok beyaz ve küçük bir şeye benziyorsun yoksa sıcaktan dolayı mı?” dedi</p>

    <p class="normal">Molly oldukça acıklı bir şekilde, “Hiçbir şey yemedim,” dedi; çünkü gerçekten uyumadan önce çok acıkmıştı.</p>

    <p class="normal">İki bayan, alçak sesle birbirleriyle konuştular; sonra daha yaşlı olan, gerçekte diğeriyle konuşurken her zaman kullandığı otoriter bir sesle “Burada kımıldamadan otur, canım; biz eve gidiyoruz ve Clare sana, sen geri dönmeye çalışmadan önce yiyecek bir şey getirecek; gideceğin yer en azından çeyrek mil uzakta olmalı,” dedi. Böylece onlar gittiler ve Molly söz verilen habercinin gelmesini bekleyerek dimdik oturdu. Clare’in kim olabileceğini bilmiyordu ve şimdi yiyeceği pek önemsemiyordu; ama biraz yardım olmazsa yürüyemeyeceğini hissediyordu. En sonunda, peşinden, elinde küçük bir tepsi taşıyan bir uşak gelen, güzel bir bayanın geldiğini gördü.</p>

    <p class="normal">Clare, diye çağrılan kadın, “Leydi Cuxhaven’ın ne kadar nazik olduğuna bak,” dedi. “Bu küçük öğle yemeğini senin için kendisi seçti; ve şimdi senin uğraşman ve bunu yemen lazım ve biraz yemek yersen çok daha iyi olacaksın, canımbeklemen gerekmiyor Edwards; tepsiyi ben geri getiririm.”</p>

    <p class="normal">Biraz ekmek, biraz soğuk tavuk, biraz marmelat, bir bardak şarap, bir şişe maden suyu ve bir salkım üzüm vardı. Molly, suyu almak için titreyen elini uzattı; ama onu tutmak için çok zayıftı. Clare, şişeyi onun ağzına tuttu ve Molly, uzun bir yudum alarak biraz canlandı. Ama yiyemiyordu; denedi ama yapamadı; baş ağrısı çok kötüydü. Clare şaşırmış göründü. ‘Biraz üzüm al, onlar senin için en iyisi olacak; denemelisin ve bir şeyler yemelisin yoksa seni eve nasıl götüreceğimi bilmiyorum.”</p>

    <p class="normal">Molly ağırlaşan gözlerini yukarı kaldırarak hüzünlü bir şekilde, “Başım çok ağrıyor,” dedi.</p>

    <p class="normal">Clare hâlâ tatlı, nazik sesiyle, kızıyormuş gibi değil de sadece açık bir gerçeği ifade ediyormuş gibi, “Oh, canım ne kadar bezdirici,” dedi. Molly, kendini çok suçlu ve çok mutsuz hissetti. Clare sesinde bir sertlik gölgesiyle devam etti, “Görüyorsun eve yürümeni sağlayacak kadar yemezsen seninle burada ne yapacağımı bilmiyorum. Ve bu üç saattir, yorulabileceğim kadar yorulana kadar bahçelerde gezerek dışarıdaydım ve öğle yemeğimi kaçırdım.” Sonra aklına yeni bir fikir gelmişçesine şöyle söyledi: “Birkaç dakika kanepeye uzan ve üzüm salkımını yemeğe çalış. Ben seni bekleyeceğim ve bu arada birkaç lokma yiyeceğim. Bu tavuğu istemediğinden emin misin?”</p>

    <p class="normal">Molly, onun önerdiği gibi yaptı ve ağır ağır üzümleri koparıp tavuk ve marmeladı yiyen, bir bardak şarabı da içen bayanın iştahını seyrederek arkasına yaslandı. Yas giysisi içinde o kadar sevimli ve zarifti ki, bunu yaparken birisinin onu şaşırtmak için gelmesinden korkuyormuş gibi aceleyle yerken bile, küçük gözlemcisini tüm yaptıklarına hayran olmaktan alıkoyamıyordu.</p>

    <p class="normal">Tepsideki her şeyi yedikten sonra “Ve şimdi gitmeye hazır mısın, canım?” dedi. “Hadi; neredeyse üzümlerini bitirmişsin; sen iyi bir kızsın. Şimdi benimle yan taraftaki girişe gelirsen seni kendi odama götüreceğim ve yatakta bir iki saat yatacaksın; iyi bir şekerleme yaparsan baş ağrın tamamen geçecek.”</p>

    <p class="normal">Böylece yürümeye başladılar, Clare, Molly’yi utandıracak şekilde boş tepsiyi taşıyordu; ama çocuğun kendini Clare’in yanında sürüklemek için yeterince yapacak işi vardı ve daha fazla bir şey yapmayı önermeye korkuyordu. ‘Yan giriş’ özel bir çiçek bahçesinden hasırlarla örtülmüş özel bir salona ya da bekleme odasına çıkan bir merdivendi, bu salonda dışarıya açılan bir çok kapı vardı ve hafif bahçe aletleri ve evin genç bayanlarının ok ve yayları konulmuştu. Leydi Cuxhaven onların yaklaştığını görmüş olmalıydı çünkü içeri girdikleri zaman onları bu salonda karşıladı.</p>

    <p class="normal">“O şimdi nasıl?” diye sordu; sonra tabak ve bardaklara bakarak, “Hadi, sanırım bu kadar yanlış olamaz! Sen çok iyi bir insansın Clare ama adamlardan birinin tepsiyi getirmesine izin vermeliydin; böyle bir havada yaşamın kendisi zaten yeterince zordur,” diye ekledi.</p>

    <p class="normal">Molly, sevimli arkadaşının Leydi Cuxhaven’a, bol öğle yemeğini bitirmesine yardım etmiş olduğunu anlatmasını istemekten kendini alamadı; ama onun aklına böyle bir fikir gelmiş gibi görünmüyordu. Sadece şöyle söyledi: “Zavallı küçük kız! Henüz yeterince büyümemiş; başının ağrıdığını söylüyor. Biraz uyuyup uyuyamayacağını görmek için, onu yatağıma yatıracağım.”</p>

    <p class="normal">Molly, Leydi Cuxhaven’ın, yanından geçerken “Clare’e” yarı gülerek bir şey söylediğini gördü; ve çocuk, konuşulan kelimelerin çok iyi bir şekilde “çok fazla yediğinden şüpheleniyorum,” demek olduğunu hayal ederek kendine acı çektirmekten vazgeçemiyordu. Ama kendi hakkında endişelenmek için kendisini çok zayıf hissediyordu; serin ve sevimli odadaki küçük beyaz yatağın onun ağrıyan başı için bir çok çekici tarafı vardı. Muslin perdeler zaman zaman açık pencerelerden gelen güzel kokulu havayla yumuşak bir şekilde uçuşuyordu. Clare, onun üzerini hafif bir şalla örttü ve odayı kararttı. Clare giderken Molly, “Lütfen efendim, beni almadan gitmelerine izin vermeyin. Eğer uyuya kalırsam birisine beni uyandırmasını söyleyin. Ben Bayan Browninglerle döneceğim,” demek için doğruldu.</p>

    <p class="normal">Clare kapıda geriye dönerek ve eliyle küçük, heyecanlı Molly’ye öpücük göndererek, “Bu konuyu kafana takma, canım; ben ayarlarım,” dedi. Ve sonra gitti. Molly de bu konuyu daha fazla düşünmedi. Arabalar aşağı yukarı saat dört buçukta geldi, ağırlama işinden aniden yorulmuş olan ve rasgele hayranlık gösterilerinden canı sıkılmış olan Leydi Cumnor, biraz acele ediyordu.</p>

    <p class="normal">Leydi Cuxhaven, “Anne neden iki arabayı da çıkarmıyoruz ve onlardan hemen kurtulmuyoruz?” dedi. “Bunu bölüm bölüm yapmak hayal edilebilecek şeylerin en yorucusu.” Böylece en sonunda büyük bir telaş olmuştu ve herkes birden düzensiz bir şekilde gönderilmişti. Bayan Browning, iki tekerlekli at arabasıyla (ya da kızının ismi olan Leydi Hawyot’la ya da Asilzade kitabında<a href="../Text/Untitled-1_split_063.html#footnote-256-4" id="footnote-256-4-backlink">[4]</a> söylendiği gibi Harriet’la kafiyeli olması için, Leydi Cumnor’un dediği gibi ‘chawyot’la<a href="../Text/Untitled-1_split_063.html#footnote-256-5" id="footnote-256-5-backlink">[5]</a> )gitmişti ve Bayan Phoebe birkaç diğer misafirle birlikte, şimdi “otobüs” dememiz gereken tipte büyük geniş bir aile taşıma aracıyla hızlı bir şekilde gönderilmişti. Her biri Molly Gibson’un diğeriyle olduğunu düşündü ve gerçek şuydu ki o, Bayan Kirkpatrick’in Bayan Kirkpatrick yani evlenmeden önceki adıyla Clare’in yatağında çabucak uykuya dalmıştı.</p>

    <p class="normal">Hizmetçiler düzeltmek için odaya girdiler. Onların konuşmaları, yatağın üzerine oturan ve saçını sıcak alnından çekmeye ve nerede olduğunu hatırlamaya çalışan Molly’yi uyandırdı. Kadınları şaşırtarak, yatağın yanında ayakta durdu ve “Lütfen, ne zaman gidiyoruz?” dedi.</p>

    <p class="normal">“Tanrım bizi kutsa ve bizi koru! Kim yatakta biri olduğunu düşünürdü? Sen Hollingfordlu bayanlardan biri misin, canım? Bu saate kadar hepsi gittiler!”</p>

    <p class="normal">“Oh, Tanrım, ben ne yapacağım? Clare adındaki bayan, beni zamanında uyandıracağına söz verdi. Babam nerede olduğumu çok merak edecek ve Betty’nin ne söyleyeceğini bilmiyorum”. Çocuk ağlamaya başladı ve hizmetçiler biraz korkuyla ve daha çok sempatiyle birbirlerine baktılar. Tam o sırada Bayan Kirkpatrick’in ayak seslerinin koridordan yaklaştığını duydular. Alçak, uyumlu bir sesle kısa bir İtalyan şarkısı söylüyordu, akşam yemeği için giyinmeye yatak odasına geliyordu. Bir hizmetçi diğerine bilmiş bir bakışla, “En iyisi bunu ona bırakmak,” dedi ve diğer odalardaki işlerine geçtiler.</p>

    <p class="normal">Bayan Kirkpatrick kapıyı açtı ve Molly’yi görünce donakaldı.</p>

    <p class="normal">En sonunda, “Neden seni tamamen unuttum!” dedi. “Yok, ağlama; kendini görünmeyecek hâle getiriyorsun. Kendi kendine uyuyakalmanın sonuçlarına katlanmak zorundayım ve eğer seni bu gece Hollingford’a göndermeyi başaramazsam benimle uyuyacaksın ve yarın sabah seni evine yollamak için elimizden geleni yapacağız.”</p>

    <p class="normal">Molly, “Ama babam!” diye hıçkırdı. “Her zaman ona çay yapmamı ister ve gece giysilerim yok.”</p>

    <p class="normal">“Peki, gitme ve şu anda hâlledilemeyecek şeyleri düşünme. Sana gece giysilerini ödünç vereceğim ve baban bu gece sen ona çay yapmadan durmak zorunda kalacak. Ve bir daha yabancı bir evde uyuya kalma; kendini her zaman buradakiler gibi misafirperver insanların arasında bulmayabilirsin. Şimdi eğer ağlamazsan ve kendine çeki düzen verirsen Master Smythe ve küçük bayanlarla birlikte tatlı yemeye gelip gelemeyeceğini soracağım. Çocukların odasına gideceksin ve onlarla çay içeceksin; ve sonra buraya gelmen ve saçlarını fırçalayıp üstünü başını düzeltmen gerekecek. Sanırım bunun gibi büyük bir evde kalman, senin için çok iyi bir şey; bir çok küçük kız bundan iyisini istemez.”</p>

    <p class="normal">Bu konuşma sırasında, akşam yemeği için gece elbisesini giyiyordu siyah sabah elbisesini çıkarıyordu, sabahlığını giyiyordu; uzun, yumuşak, kumral saçlarını omuzlarına bıraktı ve elbisesinin çeşitli parçalarını arayarak odaya baktı bütün bu zaman boyunca kelimeler ağzından kolayca dökülüyordu.</p>

    <p class="normal">“Benim de küçük bir kızım var, canım! Lord Cumnorlar’ da benimle kalmasına izin verilmeseydi de bunun yerine tatillerini okulda geçirmek zorunda kalsaydı, ne yapardı bilmem; ama yine de sen sadece bir gece kalma düşüncesinden dolayı çok üzgün görünüyorsun. Gerçekten bu yorucu işlerlere yani Hollingford’dan gelen iyi bayanlarla demek istiyorum çok meşguldüm ve insan her şeyi birden düşünemiyor.”</p>

    <p class="normal">Molly sadece çocuk olduğu için Bayan Kirkpatrick’in küçük kızından bahsedildiğinde ağlamayı bıraktı ve şimdi o, şunu söylemeyi göze aldı:</p>

    <p class="normal">“Evli misiniz, efendim; size Clare dediğini sanıyordum?”</p>

    <p class="normal">Bayan Kirkpatrick şakacı bir şekilde cevap verdi: “Evli gibi görünmüyorum, değil mi? Herkes şaşırıyor. Ama yine de yedi aydan beri dulum: ve benden daha genç olan Leydi Cuxhaven’ de bir çok olmasına rağmen, benim saçımda hiç beyaz yok.”</p>

    <p class="normal">Molly onu içten ve konuşkan bularak, “Size neden “Clare” diyorlar?” diye devam etti.</p>

    <p class="normal">‘Çünkü ben Bayan Clare’yken onlarla yaşıyordum. Sevimli bir isim değil mi? Bay Kirkpatrick’le evlendim; o sadece bir yardımcı papazdı, zavallı adam; ama çok iyi bir ailedendi ve eğer onun üç akrabası çocuğu olmadan ölürse bir baronetin karısı olacaktım. Ama ilahi takdir buna izin vermeyi uygun görmedi; ve her zaman kendimizi buyruğa teslim etmemiz gerekiyor. Kuzenlerinden ikisi evlendi ve büyük ailelere sahip oldu; ama zavallı Kirkpatrick beni dul bırakarak öldü.”</p>

    <p class="normal">Molly, “Küçük bir kızınız mı var?” diye sordu.</p>

    <p class="normal">“Evet: sevgili Cynthia! Onu görebilmeni isterim; o şimdi benim tek tesellim. Eğer zamanım olursa, yattığımızda sana onun resmini göstereceğim; ama şimdi gitmem lâzım. Leydi Cumnor’ı bir dakika bile bekletmek yapılacak iş değil ve o bana evdeki bazı insanlara yardım etmem için, aşağıya erken inmemi söyledi. Şimdi bu zili çalacağım ve hizmetçi geldiğinde ona, seni çocuk odasına götürmesini ve Leydi Cuxhaven’in mürebbiyesine senin kim olduğunu anlatmasını söyle. Sonra küçük bayanlarla çay içeceksin ve onlarla tatlı yemeye gideceksin. İşte! Uyuya kaldığın ve burada unutulduğun için özür dilerim; ama bana bir öpücük ver ve ağlamaCynthia’nın renklerini almamış olsan da, sen gerçekten oldukça sevimli bir çocuksun! Oh, Nanny bu genç bayanı (adın neydi canım? Gibson mu?) Bayan Gibson’u, Bayan Dyson’a, çocuk odasına götürme ve onun orada genç bayanlarla çay içmesine izin vermesini; ve onu, onlarla tatlı yemeğe göndermesini söyleme nezaketinde bulunur musun? Ben hanımefendiye açıklayacağım.”</p>

    <p class="normal">Nanny’nin yüzü, Gibson ismini duyunca hüznünden sıyrılarak parıldadı; ve Molly’den “doktor’un” kızı olduğunu öğrenerek, Bayan Kirkpatrick’in ricasına uymak için, her zamankinden daha çok istek gösterdi.</p>

    <p class="normal">Molly, yardıma hazır bir kızdı ve çocukları severdi; böylece çocuk odasında kaldığı sürece üstün gücün isteklerine uyarak, oldukça iyi davranarak erkek ve kız kardeşleri, güzel elbiseler dantel ve müslin ve kadife ve parlak geniş kurdeleler giyerek süslenirken, oyunlar oynayarak ve böylece küçük bir çocuğu sessiz tutarak Bayan Dyson’a bile yararlı oldu.</p>

    <p class="normal">Kendi özel görevleri tamamen yerine getirilince Bayan Dyson, “Şimdi Bayan,” dedi, “Senin için ne yapabilirim? Burada başka elbisen yok değil mi?” Hayır gerçekten yoktu; eğer olmuş olsaydı bile bu, her zamanki kalın, beyaz, pamuklu kumaştan elbisesinden daha güzel tipte bir şey olamazdı. Böylece sadece yüzünü ve ellerini yıkayabildi ve mürebbiyenin saçlarını fırçalamayıp parfüm sürmesine boyun eğdi. Hem mürebbiye hem de çocuklar tarafından açıkça günün olayı kabul edilen “tatlı yemek için aşağı gitme”nin bilinmeyen sınavına girmek zorunda olmaktansa, bütün gece boyunca parkta kalmayı ve güzel, sakin sedir ağacının altında uyumayı tercih edeceğini düşündü. Sonunda bir uşak çağrıyı yaptı ve Bayan Dyson hışırdayan ipek bir elbisenin içinde konvoyuna yol göstererek yemek odasının kapısının kanatlarını iki yana açtı.</p>

    <p class="normal">Parlak bir şekilde aydınlatılmış odada, kurulmuş masanın etrafında büyük bir grup hâlinde beyler ve bayanlar oturuyordu. Her sevimli küçük çocuk kendi annesine, teyzesine ya da özel arkadaşına koştu; ama Molly’nin gidecek kimsesi yoktu.</p>

    <p class="normal">“Kalın, beyaz elbise giyen uzun boylu kız kim? Sanırım evdeki çocuklardan biri değil, değil mi?”</p>

    <p class="normal">Konuşan bayan gözlüğünü taktı, Molly’ye baktı ve bir an sonra gözlüğünü çıkardı. “Bir Fransız kızı, tahmin etmem lazımdı. Leydi Cuxhaven’in erkenden iyi bir aksana kavuşabilmeleri amacıyla, küçük kızlarıyla beraber yetiştirmek için birini aradığını biliyorum. Zavallı küçük kadın, vahşi ve yabancı görünüyor!” Ve Lord Cumnor’un yanında oturarak konuşan kişi, yanına gelmesi için Molly’ye küçük bir işaret yaptı; Molly sığınılacak ilk yer gibi ona doğru sessizce ilerledi; ama bayan onunla Fransızca konuşmaya başladığı zaman kıpkırmızı oldu ve çok alçak bir sesle şöyle söyledi:</p>

    <p class="normal">“Fransızca anlamıyorum. Ben sadece Molly Gibson’um, efendim.”</p>

    <p class="normal">Bayan, sanki bu bir açıklama değilmiş gibi; yüksek sesle, “Molly Gibson!” dedi.</p>

    <p class="normal">Lord Cumnor kelimeleri ve ses tonunu fark etti.</p>

    <p class="normal">“Aa!” dedi. “Sen yatağımda uyuyan küçük kız değil misin?”</p>

    <p class="normal">Hikâyede küçük çocuğa bu soruyu soran masal ürünü ayının boğuk sesini taklit etti; ama Molly hiç “Üç Ayı’ yı”<a href="../Text/Untitled-1_split_063.html#footnote-256-6" id="footnote-256-6-backlink">[6]</a>okumamıştı ve öfkesinin gerçek olduğunu zannetti; biraz titredi ve ona sığınağa çağırır gibi işaret eden nazik bayanın yanına yaklaştı. Lord Cumnor şaka olduğunu sandığı şeye devam etmeyi ve fikrinin üzerinde çalışmayı çok seviyordu; böylece bayanlar odada olduğu sürece, Uyuyan Güzel’i, Yedi Uyurlar’ı ve aklına gelen tüm ünlü uykucuları imâ ederek, yaylım ateşini Molly’nin üzerinde sürdürdü. Uyanık olması gerekirken uyumuş olduğu için zaten kendini kötü bir günahkâr gibi hisseden, duyarlı kız için şakalarının nasıl bir ıstırap olduğu konusunda hiçbir fikri yoktu. Eğer Molly, iki ile ikiyi bir araya getirecek alışkanlıkta olsaydı, Bayan Kirkpatrick’in içtenlikle onu uyandıracağına söz vermiş olduğunu hatırlayarak, kendisi için bir özür bulmuş olabilirdi; ama kızın bütün düşündüğü, onu bu büyük evde ne kadar az istedikleriydi; nasıl burada hiçbir işi olmayan, dikkatsiz bir davetsiz misafir gibi göründüğüydü. Bir ya da iki kere, babasının nerede olduğunu ve onu özleyip özlemediğini merak etti; ama evin tanıdık mutluluğunu düşününce boğazında öyle bir düğümlenme oldu ki gözyaşlarına boğulma korkusu yüzünden buna izin vermemesi gerektiğini hissetti; ve Kuleler’ de bırakıldığında ne kadar az dert çıkarırsa, kendini ne kadar inceleme dışı bırakırsa o kadar iyi olacağını hissedecek kadar içgüdüsü vardı.</p>

    <p class="normal">Neredeyse hiç kimsenin onu görmemesini umarak yemek odasından çıkan bayanları izledi. Ama bu olanaksızdı ve o, hemen müthiş Leydi Cumnor ve onun akşam yemeğindeki nazik komşusu arasında konuşma konusu hâline geldi.</p>

    <p class="normal">“İlk gördüğümde bu genç bayanın Fransız olduğunu düşündüğümü biliyor musunuz? Siyah saçları, kirpikleri ve gri gözleri ile Fransa’nın bazı bölgelerinde rastlanan renksiz bir teni var ve Leydi Cuxhaven’in çocuklarına iyi bir arkadaş olması için iyi eğitim almış bir kız bulmaya çalıştığını biliyorum.”</p>

    <p class="normal">Leydi Cumnor, Molly’nin düşündüğü gibi çok sert görünerek, “Hayır!” dedi. “O, Hollingford’daki tıp adamının kızı; bu sabah okul ziyaretçileriyle geldi ve sıcağa yenik düşerek Clare’ in odasında uykuya daldı. Bir şekilde uyuya kalmayı başardı ve bütün arabalar gidene kadar uyanmadı. Yarın sabah onu eve yollayacağız ama bu gece burada kalması gerekiyor ve Clare, onunla uyuyabileceğini söyleyerek yeterince nezaket gösterdi.”</p>

    <p class="normal">Bu konuşmanın içinde, Molly’nin her tarafına iğne batmış gibi hissetmesine yol açan , imâ edilen bir suçlama vardı. Leydi Cuxhaven bu noktada geldi. Ses tonu, annesininki kadar derin, konuşma şekli annesininki kadar ani ve otoriterdi ama Molly, altta yatan nazik özelliği hissetti.</p>

    <p class="normal">“Şimdi nasılsın, canım? Sedir ağacının altındakinden daha iyi görünüyorsun. Böylece bu gece burada kalacak mısın? Clare, Bayan Gibson’un ilgisini çekecek oymacılık kitaplarından bazılarını bulabileceğimizi düşünmüyor musun?”</p>

    <p class="normal">Leydi Cuxhaven, kızın ilgisini çekecek bir tanesini arayarak ağır ciltleri çevirirken, Bayan Kirkpatrick süzülerek, Molly’nin ayakta durduğu yere geldi; ve onu sevimli kelimeler ve hareketlerle okşamaya başladı.</p>

    <p class="normal">“Zavallı sevgilim! Çok utangaç görünerek yemek odasına girdiğini gördüm; ve benim yanıma gelmeni istedim ama sana bir işaret yapamadım çünkü o zaman Lord Cuxhaven benimle konuşuyordu, bana yolculuklarını anlatıyordu. Ah, işte iyi bir kitapLodge’nin Portreleri; şimdi yanında oturacağım ve onların hepsinin kim olduğunu ve onlar hakkındaki her şeyi sana anlatacağım. Sevgili Leydi Cuxhaven artık kendinizi daha fazla sıkıntıya sokmayın; onunla ilgileneceğim; yalvarırım onu bana bırakın!”</p>

    <p class="normal">Bu son kelimeler kulağına geldiğinde Molly, giderek daha da kızardı. Eğer onu sadece yalnız bırakırlarsa ve ona karşı nazik olmak için çaba göstermezlerse; onun için “kendilerini sıkıntıya sokmamış” olurlardı! Bayan Kirkpatrick’in bu sözleri onu eğlendirecek bir şey aradığı için Leydi Cuxhaven’a karşı duyduğu minnettarlığı azaltmış görünüyordu. Ama kuşkusuz bu bir sıkıntıydı ve onun hiçbir zaman burada olmaması gerekiyordu.</p>

    <p class="normal">Bu arada Bayan Kirkpatrick, Leydi Agnes’in şarkısına eşlik etmek için çağrıldı ve sonra Molly, gerçekten birkaç eğlenceli dakika geçirdi. İncelenmeden ve kesinlikle bir kralın evindeki kadar büyük ve muhteşem bir yer olan odada etrafına bakınabildi. Büyük aynalar, kadife perdeler, yaldızlı çerçeveleri olan resimler, çok sayıda göz kamaştırıcı lamba ile süslenmiş geniş salon ve salona hepsi hoş elbiseler giymiş olan bayanlar ve beylerden oluşan gruplar yayılmıştı. Aniden Molly yemek odasına beraber geldiği ve kendini onların konumuna ait gibi gördüğü çocukları düşündüOnlar neredeydi? Annelerinden gelen sessiz bir işaret sonucu, bir saat önce yataklarına gitmişlerdi. Molly eğer Bayan Kirkpatrick’in yatak odasının sığınağına giden yolu bulabilseydi kendisinin de gidip gidemeyeceğini merak etti. Ama kapıdan biraz uzaktaydı; kendini, herhangi bir kişiden daha çok ait hissettiği Bayan Kirkpatrick’den de uzaktaydı. Leydi Cuxhaven, korkunç Leydi Cumnor ile onun şakacı ve iyi huylu lordundan da uzaktaydı. Böylece Molly görmediği resimli sayfaları çevirerek oturdu; bu görkem içinde hissettiği yalnızlıktan dolayı kalbi giderek ağırlaşıyordu. O anda içeri bir uşak girdi ve bir süre bakındıktan sonra, topluluğun müziksever bölümünün merkezi olan piyanoda oturan, herhangi bir şarkıcıya eşlik etmeye hazır olan ve gönüllü bir şekilde tüm istekleri kabul ederken hoş bir şekilde gülümseyen, Bayan Kirkpatrick’in yanına gitti. Şimdi Bayan Kirkpatrick köşesinde oturan Molly’ye doğru geldi ve ona şöyle söyledi:</p>

    <p class="normal">“Biliyor musun, canım, baban senin için gelmiş ve eve gidebilmen için midillini getirmiş; bu yüzden küçük yatak arkadaşımı kaybedeceğim çünkü sanırım gitmen gerek?”</p>

    <p class="normal">Gitmek! Titreyerek, gözleri parlayarak, neredeyse yüksek sesle ağlayarak ayağa kalkarken, Molly’nin aklında bununla ilgili bir soru mu vardı? Ama Bayan Kirkpatrick’in bir sonraki sözleriyle kendine geldi.</p>

    <p class="normal">“Biliyorsun, canım, Leydi Cumnor’a gidip iyi geceler dilemen ve sana gösterdiği nezaket için teşekkür etmen gerekiyor. Orada, heykelin yanında, Bay Courtenay ile konuşuyor.”</p>

    <p class="normal">Evet! Oradaydı birkaç metre ilerde yüzlerce mil ilerde! Bütün o boş alan geçilmeli; ve sonra bir konuşma yapılmalıydı!</p>

    <p class="normal">Molly mümkün olan en acıklı ve yalvaran ses tonuyla “Gitmem gerekli mi?” diye sordu.</p>

    <p class="normal">Bayan Kirkpatrick öncekinden daha keskin bir sesle, “Evet; çabuk ol; bunda bu kadar korkunç bir şey yok, değil mi?” diye cevap verdi, onu piyanoda istediklerinin farkındaydı ve elindeki işi mümkün olduğu kadar çabuk bitirmek istiyordu.</p>

    <p class="normal">Molly, bir dakika hareketsiz durdu sonra yukarı bakarak yumuşak bir şekilde şöyle söyledi:</p>

    <p class="normal">“Lütfen benimle gelir misiniz?”</p>

    <p class="normal">Kabul etmesinin bu meseleden kurtulmasının en hızlı yolu olduğunu görerek, Bayan Kirkpatrick “Hayır ben değilim!” dedi; böylece Molly’nin elini tuttu ve yollarının üzerinde, piyanodaki grubun yanından geçerken gülümseyerek sevimli nazik davranış biçimiyle şunu söyledi:</p>

    <p class="normal">“Buradaki küçük arkadaşımız utangaç ve alçakgönüllü ve Leydi Cumnor’a iyi geceler demek için ona eşlik etmemi istiyor; babası onun için gelmiş ve o gidiyor.”</p>

    <p class="normal">Molly daha sonrasının nasıl olduğunu bilmiyordu ama bu kelimeleri duyunca Bayan Kirkpatrick’in elini bıraktı ve mor kadifeler içinde görkemli görünen Leydi Cumnor’a doğru bir ya da iki adım ilerleyerek ve neredeyse okul çocuklarının yaptığı şekilde reverans yaparak şöyle söyledi:</p>

    <p class="normal">“Hanımefendi, babam geldi ve ben gidiyorum, efendim size iyi geceler dilerim ve nezaketiniz için teşekkür ederim. Sabah Kuleler’e gelirken yolda Bayan Browning’in kontlar, kontesler ve onların saygıdeğer çocukları için uyulması gereken görgü kuralları konusunda verdiği özel talimatları hatırlayınca, kendini düzelterek, “Leydi hazretlerinin nezaketinin demek istiyorum,” dedi.</p>

    <p class="normal">Bir şekilde salondan dışarı çıktı; daha sonra bunu düşündüğünde, Leydi Cuxhaven’a ya da Bayan Kirkpatrick’e veya “diğerlerine”, onları düşüncesinde saygısız bir şekilde biçimlendirmiş olduğundan iyi geceler demediğine inandı.</p>

    <p class="normal">Molly içeri girdiğinde, gösterişli Bayan Brown rahatsız olmasına rağmen, Bay Gibson, kahyanın odasındaydı. Kollarını babasının boynuna doladı. “Oh, baba, baba, baba! Gelmiş olduğun için çok memnunum,” Ve sonra ağlamaya başladı, sanki onun orada olduğundan emin olmak istercesine neredeyse kontrolsüz bir şekilde babasının yüzüne vuruyordu.</p>

    <p class="normal">“Neden, ne kadar budalasın Molly! Yaşamının geri kalanını geçirmesi için küçük kızımı Kuleler’de bırakacağımı mı düşünüyordun? Sanki seni bırakmışım gibi seni almak için gelişim konusunu çok büyüttün. Şimdi acele et ve başlığını tak. Bayan Brown sizden, onu bir iç etekliği gibi sarmak için bir atkı, şal ya da bir çeşit örtü isteyebilir miyim?”</p>

    <p class="normal">Uzun bir yolculuktan, akşam yemeği yemeden ve aç olarak döndüğü uzun bir yolculuktan eve yarım saat önce dönmüş olduğundan bahsetmedi; ama Molly’nin Kuleler’den gelmemiş olduğunu görünce, yorgun atını Bayan Browningler’e sürmüştü ve onları kendilerini suçlar hâlde, çaresiz bir korku içinde bulmuştu. Onların, gözyaşları içindeki özürlerini dinlemek için beklemeyecekti; atını eve sürdü, yeni bir at aldı, Molly’nin midillisini eyerledi ve Betty onun arkasından elinde at sürmek için bir eteklikle seslenmesine rağmen, kendi ahırının kapısından on metre bile uzakta olmamasına rağmen geri dönmeyi reddetti, seyis Dick, “Kendi kendine korkunç bir şekilde söyleniyor,” derken atını sürüp gitti.</p>

    <p class="normal">Molly, Bayan Kirkpatrick’in odasına yaptığı yolculuktan geri dönmeden önce, Bayan Brown şarap şişesini ve kek tabağını ortaya çıkarmıştı, çocuğunun sabah giydiği, yeniliğin güzelliğini taşıyan elbisesi yıpranmış olarak aşağıya gelmesini beklerken, kahya kadın sabırsız babaya, “Hemen hemen çeyrek mil kadar,” diye bilgi verdi. Bay Gibson genellikle endişeli ve acılı zamanlarda ferahlama ümidi getiren aile doktorlarının olduğu gibi; Kuleler’deki tüm ev halkı için en sevilen kimseydi; ve gut hastalığı olan Bayan Brown, doktorun ona izin verdiği zamanlarda, özellikle ona sevgi göstermekten zevk alırdı. Hatta tüyle kaplı midillinin üstünde otururken Molly’yi şala sarmak için ahırın önündeki avluya geldi ve bir şekilde güvenli olan durumunu tehlikeye attı:</p>

    <p class="normal">Onlar giderken, “Onun, evde daha mutlu olacağını söylemeye cüret ediyorum, Bay Gibson,” dedi.</p>

    <p class="normal">Parka çıktıklarında Molly, midillisine vurdu ve onu gidebildiği kadar hızlı gitmeye zorladı. Sonunda Bay Gibson bağırdı:</p>

    <p class="normal">“Molly! Tavşan yuvalarına geliyoruz; bu hızla gitmek güvenli değil. Dur.” Ve o dizginleri çektiğinde, onun yanında atını sürdü.</p>

    <p class="normal">“Ağaçların gölgesine geliyoruz ve burada hızlı sürmek güvenli değildir.”</p>

    <p class="normal">“Oh! Baba, hayatımda hiç bu kadar mutlu olmadım. Üzerine söndürücü koydukları zaman yanan bir mumun hissettiğini hissettim.”</p>

    <p class="normal">“Hissettin mi? Mumun ne hissettiğini nasıl biliyorsun?”</p>

    <p class="normal">“Oh, bilmiyorum ama hissettim.” Ve biraz durduktan sonra tekrar şunu söyledi: “Ah, burada olmaktan çok memnunum! Burada açık, özgür, taze havada at sürmek, nemli otlardan yükselen güzel kokuyu duymak çok güzel. Baba! Orada mısın? Seni göremiyorum.”</p>

    <p class="normal">Babası, atını onun yakınında sürdü: emin değildi ama karanlık gölgelerde at sürmekten korkabilirdi, böylece elini onun üzerine koydu.</p>

    <p class="normal">Babasının elini sıkıca tutarak, “Oh! Seni hissettiğim için mutluyum,” dedi. “Baba, Ponto’nunki gibi, gittiğin en uzak yere yetecek kadar uzun bir zincir almak istiyorum ve sonra ikimizi de onun birer ucuna bağlayabilirim ve seni istediğim zaman zinciri çekebilirim ve eğer sen gelmek istemezsen tekrar zinciri çekebilirsin; ama seni istediğimi bildiğini bilmem lazım ve birbirimizi hiç kaybedemeyiz.”</p>

    <p class="normal">“Neredeyse planının içinde kayboldum; belirttiğin gibi, detaylar biraz karışık; ama bunları doğru olarak yaparsam, ülkeyi kamu malı eşekler gibi arka ayağıma bir köstek bağlanmış olarak dolaşacağım.”</p>

    <p class="normal">“Eğer birbirimize bağlanacaksak, bana köstek demene aldırış etmiyorum.”</p>

    <p class="normal">“Ama bana eşek demene aldırış ediyorum,” diye cevapladı.</p>

    <p class="normal">“Hiçbir zaman demedim. En azından bunu kastetmedim. Ama istediğim kadar kaba olabileceğimi bilmek çok rahat bir şey.”</p>

    <p class="normal">“Bugün beraber olduğun muhteşem topluluktan öğrenmiş olduğun şey bu mu? Seni, kendimi konserin tonuna uydurabilmek için, Sir Charles Grandison’un<a href="../Text/Untitled-1_split_063.html#footnote-256-7" id="footnote-256-7-backlink">[7]</a> birkaç bölümünde okuduğum gibi çok nazik ve resmi bulacağımı ummuştum.”</p>

    <p class="normal">“Oh, hiçbir zaman bir lord ya da bir leydi olmayacağımı umarım.”</p>

    <p class="normal">“Evet, seni rahatlatmak için şunu anlatacağım: eminim hiçbir zaman bir lord olmayacaksın; ve senin kastettiğin anlamda, diğerini olma şansın da binde bir.”</p>

    <p class="normal">“Başlığımı bulmam gerektiği her sefer kendimi kaybetmem gerekiyor ya da yürüyüşe çıkmadan önce uzun koridorlar ve büyük merdivenlerde yorulmam gerekiyor.”</p>

    <p class="normal">“Ama kendi hizmetçin olacak, biliyorsun.”</p>

    <p class="normal">“Biliyor musun baba, sanırım hizmetçiler hanımefendilerden daha kötü. Bir kahya olmayı o kadar umursamamalıyım.”</p>

    <p class="normal">Babası düşünceli bir şekilde, “Hayır! Reçel dolapları ve tatlılar insanın elinde çok uygun bir şekilde bulunur,” diye cevap verdi. “Ama Bayan Brown, bana akşam yemeklerini düşünmenin onun uykusunu engellediğini anlattı; göz önüne alınması gereken bu endişe var. Yine de hayatın her alanında ağır kaygılar ve sorumluluklar vardır.”</p>

    <p class="normal">Molly ciddi bir şekilde, “Evet! Sanırım öyle,” dedi. “Betty’nin kiraz ağacında oturarak elbiseme yaptığım yeşil lekelerle onun hayatını tükettiğimi söylediğini biliyorum.”</p>

    <p class="normal">“Ve Bayan Browning seni nasıl arkada bıraktıklarını düşünmekten dolayı başının ağrıdığını söyledi. Korkarım bugün sen onlar için bir yiyecek faturası kadar kötüsün. Bunların hepsi nasıl oldu, canım?”</p>

    <p class="normal">“Oh, kendi başıma bahçeleri görmeye gittim; onlar çok güzellerdi! Kayboldum ve dinlenmek için büyük bir ağacın altına oturdum. Leydi Cuxhaven ve o Bayan Kirkpatrick geldi ve Bayan Kirkpatrick bana biraz öğle yemeği getirdi. Sonra beni uyumam için yatağına yatırdı ve ben onun beni zamanında uyandıracağını düşündüm ama o uyandırmadı; ve böylece herkes gitti; ve benim için yarın sabaha kadar kalmamı planladıkları zaman ne kadar, ne kadar çok eve gitmek istediğimi söyleyemedim ama benim nerede olduğumu nasıl merak ettiğini düşünmeye devam ettim.”</p>

    <p class="normal">“Öyleyse keyifli olmaktan daha çok, iç karatıcı bir gündü, canım, hı?”</p>

    <p class="normal">“Sabah değildi. O bahçedeki sabahı asla unutmayacağım. Ama yaşamımda hiç o uzun öğleden sonra olduğum kadar mutsuz olmadım.”</p>

    <p class="normal">Bay Gibson, onlar Londra’ya gitmeden önce, Kuleler’e gitmenin ve bir özür dileme ziyareti yapmanın, aileye teşekkür etmenin görevi olduğunu düşündü. Onların hepsini ek binada buldu ve Leydi Cuxhaven’a eşlik etmesi ve eski öğrencisine bir ziyaret yapması gerektiği hâlde, aile adına Bay Gibson’ı kabul etmek için yeterli zaman ayıran ve en çekici biçimde eski günlerde ona gösterdiği büyük, profesyonel dikkati, inançlı bir şekilde hatırladığını gösteren, Bayan Kirkpatrick’den başka hiç kimsenin onun minnettar nezaketini dinlemek için yeterince özgürlüğü yoktu.</p>
  </div>

  <div class="calibre1" id="calibre_pb_6"></div>
</body>
</html>
