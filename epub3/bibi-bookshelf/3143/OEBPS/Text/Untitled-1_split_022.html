<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_21">21.Üvey Kız Kardeşler</h1>

    <p class="normal">Öyle görünüyordu ki, Bayan Gibson’un öngörüleri doğrulanacaktı; çünkü Osborne Hamley onun oturma odasına oldukça sık gelecekti. Emin olun, bazen kâhinler kendi kehanetlerinin gerçekleşmesine yardımcı olabilirler ve Bayan Gibson bu konuda pasif değildi.</p>

    <p class="normal">Onun davranışları ve tarzı, tamamen Molly’nin kafasını karıştırıyordu. Nerede olduğunu tam olarak söylemeden, tesadüfen Malikâne’de bulunmadığından bahsediyordu. Ama bu, onun düşüncesine göre, evli olan birinin davranışı değildi. Onun bir evi ve uşakları olması, kira ve vergi ödemesi, eşiyle birlikte yaşaması gerektiğini hayal ediyordu. Bu esrarengiz eşin kim olabileceği konusu, onun nerede olduğu konusundaki merakın gerisinde kalıyordu. Bu küçük yolculukları sırasında gittiği yerler olarak Londra, Cambridge, Dover hatta Fransa’dan bile bahsediliyordu. Bu gerçekler, sanki o neredeyse neyi açıkladığının farkında değilmiş gibi tesadüfen ortaya çıkmıştı. Bazen şöyle cümleler sarfederdi: “Ah, o karşı tarafa geçtiğim gündü! Fırtına vardı! Sadece iki saat sürmesi gerekirken beş saat sürdü.” Ya da, “Geçen hafta Dover’da Lord Hollingford’la karşılaştım ve şunları söyledi.” v.b., “Şimdiki soğuk Perşembe günü, Londra’dakinin yanında hiçbir şeytermometre on beş derecedeydi.” Belki de konuşmanın hızlı akışında bu küçük açıklamalar sadece Molly tarafından fark ediliyordu. Onun ilgisi ve merakı, her zaman, hâlâ sır olarak kalması gereken şey hakkındaki düşüncelerine izin verme konusundaki kendi yaklaşımına rağmen, öğrenmiş olduğu sır üzerinde yoğunlaşıyordu.</p>

    <p class="normal">Osborne’un, evde çok mutlu olmadığını açıkça görüyordu. Kolejde harikalar yaratması beklendiği zaman yaptığı siniklik etkisini kaybetmişti ve bu, onun başarısızlığı için iyi bir nedendi. Eğer kendini, diğerlerini ve onların performanslarını değerlendirme sıkıntısına sokmazsa, ne olursa olsun, konuşmasına gereğinden fazla biber serpilmiş olmazdı. Bayan Gibson, onun makul olmadığını, daha çok, ilgisiz olduğunu düşündü; ama söylemedi. Sağlığı kötü görünüyordu, ama bu Molly’nin, onun tüm yüzeysel konuşmalarını izlerken tesadüfen görmüş olduğu ruhsal olarak gerçek bir depresyona girmenin sonucu olabilirdi. Ara sıra doğrudan onunla konuşurken, “bitmiş olan mutlu günlerden” ya da “annesinin yaşadığı zamanlardan” söz ederdi; sonra sesi yavaşlardı ve yüzüne bir keder ifadesi gelirdi; Molly kendi derin sempatisini ifade etmeye can atardı. Çoğunlukla babasından bahsetmezdi; Molly, en son Malikâne’de olduğu zaman, hâlâ aralarında var olduğunu gördüğü acı verici engelle ilgili bir şey yaptığında, bunu, onun davranışlarından okuyabileceğini düşünürdü. Neredeyse ailenin iç meseleleriyle ilgili bildiği her ufak noktayı Bayan Hamley’den işitmişti ve babasının onları ne kadar tanıdığından emin değildi. Bu yüzden onu çok yakından sorgulamaktan hoşlanmıyordu; ve o da, hastalarının evle ilgili meseleleri konusunda sorgulanacak bir adam değildi. Osborne için çok önemliymiş gibi görünen ama onun yaşam tarzında hem sözde hem eylemde çok küçük bir fark yapan bir gerçeği öğrenmiş olduğu zaman, bazen onun, Hamley Malikanesi’ndeki kütüphanesindeki kısa yarım saatin bir rüya olup olmadığını merak ediyordu. Daha sonra Malikâne’de kaldığı on iki ya da on dört saat boyunca, onun evliliği konusunda ne onun ne de Roger’ın tarafından başka bir ima olmamıştı. Aslında bir rüyaya çok benziyordu. Belki de Molly, eğer Osborne onu özellikle Cynthia’ya karşı olan düşkünlüğüyle özel olarak ciddi olarak şaşırtsaydı, sırrını saklamaktan çok daha fazla rahatsız olacaktı. Cynthia açıkça onu eğlendiriyor ve onu çekiyordu ama canlı ve istekli bir şekilde değil. Onun güzelliğine hayrandı ve onun büyüsünü hissediyormuş gibi görünüyordu; ama eğer hakkında onunla ve sadece onunla konuşabileceği bir şey annesini hatırlatırsa, onun tarafını bırakacaktı ve gelip Molly’nin yanında oturacaktı. Yine de Gibsonlar’a çok sık geliyordu, yani Bayan Gibson bunun Cynthia’nın hatrı için olduğu konusunda kafasında canlandırdığı hayal için mazur görülebilirdi. Onlarla oturmayı, arkadaşlığı, güzel ve davranışları ortalamanın üzerinde olan iki akıllı kızla birlikte olmayı seviyordu; onlardan biri anısını sevgiyle yaşattığı annesi tarafından özellikle sevilmiş olduğu için, ona karşı garip bir duygu içinde bulunuyordu. Kendisinin bekârlar kategorisine dahil olmadığını bilerek, belki de diğer insanların bilgisizliğine ve bunun muhtemel sonuçlarına karşı daha ilgisizdi.</p>

    <p class="normal">Molly, bir şekilde, konuşmada Roger’ın ismini ilk söyleyen olmak istemiyordu; böylece onun hakkında bilgi almak için bir sürü şansı kaybetti. Osborne genellikle o kadar ağırkanlı ve o kadar dalgındı ki, sadece konuşmanın seyrini izliyordu. Ona özel bir ilgi göstermeyen uyumsuz bir adam olarak ve ikinci oğul olarak Roger ise, Bayan Gibson’un düşüncelerinde yükselme öncesi için uygun değildi; Cynthia onu hiç görmemişti ve olaylar sık sık ondan bahsetmesine neden olmuyordu. Roger, matematik listesindeki yüksek yerini elde ettiğinden beri hiç eve gelmemişti: Molly bunu ve onun bir şey için çok çalıştığını da biliyordu bir burs diye düşünüyordu hepsi buydu. Ondan bahsederken Osborne’un ses tonu her zaman aynıydı; her kelime, sesindeki her vurgulama şefkat ve saygı ve hatta hayranlık içeriyordu! Ve bunlar, çabalarını nadiren bu aşamaya kadar sürdüren hayranlık dolu ağabeyinden geliyordu.</p>

    <p class="normal">Bir gün, “Ah, Roger!” dedi. Molly, daha önce ne söylendiğini işitmemiş olmasına rağmen adı bir anda duydu. “Binde bir gerçekten binde bir rastlanan bir kişidir! İyilikte ve bir araya gelmiş gerçek somut güç konusunda hiçbir yerde onun eşi yoktur.”</p>

    <p class="normal">Bay Osborne Hamley gittikten sonra Cynthia, “Molly,” dedi, “Bu Roger Hamley ne çeşit bir erkek? İnsan, ağabeyinin övgülerine ne kadar inanacağını bilemiyor; çünkü bu, Osborne Hamley’in hevesli olduğu konulardan biri. Bunu daha önce bir ya da iki kere gördüm.”</p>

    <p class="normal">Molly, tanımlamanın hangi noktasından başlayacağında tereddüt ederken, Bayan Gibson araya girdi:</p>

    <p class="normal">“Bu sadece kardeşini böyle övdüğü için Osborne Hamley’in ne kadar tatlı bir karakteri olduğunu gösterir. Onun, bir son sınıf öğrencisi olduğunu söyleyebilirim ve bu onun için çok iyi olabilir! Bunu inkâr etmem; ama konuşma olsun diye, o, olabildiği kadar ağır olabilir. Böyle bir matematik dehası olmasına rağmen, iki kere ikinin dört ettiğini bilmiyormuş gibi görünen sepetlenecek, beceriksiz bir adam. Onu görünce Osborne Hamley’in kardeşi olduğuna inanmazsın! Onun, öyle bir hayat hikâyesi olduğunu düşünmezdim.”</p>

    <p class="normal">Azimle devam eden Cynthia, “Onun hakkında ne düşünüyorsun, Molly?” diye sordu.</p>

    <p class="normal">Molly, “Ben onu seviyorum,” dedi. “Bana çok nazik davrandı. Onun, Osborne gibi yakışıklı olmadığını biliyorum.”</p>

    <p class="normal">Bunu sakin bir şekilde söylemek oldukça zordu, ama Cynthia’nın ondan bir çeşit bilgi elde etmeden rahat etmeyeceğinin farkında olarak Molly, bunu yapmayı başardı.</p>

    <p class="normal">Cynthia, “Paskalya için eve geleceğini sanıyorum,” dedi. “O zaman onu kendim görürüm.”</p>

    <p class="normal">Bayan Gibson, dokunaklı bir şekilde, “Yasta olmalarının, onların, Paskalya Yardım Balosu’na gelmelerini engellemesi ne kadar acı!” dedi. “Eğer hiç partneriniz olmazsa, siz iki kızı götüremem. Bu beni utandırıcı bir duruma sokar. Kuleler’deki partiye katılabilmeyi arzu ederim. Bu sizin partnerlerinizin olmasını garanti eder; çünkü onlar her zaman bir çok dans eden erkek getirirler; onlar evin bayanlarına karşı olan görevlerini yerine getirdikten sonra sizinle dans edebilirler. Ama gerçekten, sevgili Leydi Cumnor hastalandıktan sonra her şey çok değişti; bu yüzden belki de hiç biri gitmez.”</p>

    <p class="normal">Bu Paskalya Balosu, Bayan Gibson’la konuşulacak büyük bir konuydu. Bütün kış boyunca haftada bir ya da iki ziyaret yapmış olmasına rağmen, bazen ondan, toplum içinde bir gelin olarak ilk görünüşüyle bahsediyordu. Sonra görüşünü değiştiriyordu ve bununla çok ilgilendiğini hissettiğini söylüyordu; çünkü o zaman hem kendi kızını, hem de Bay Gibson’un kızını topluma tanıtma sorumluluğu ona ait olacaktı. Ama aslında, neredeyse bu baloya gelecek olan herkes onların balo elbiselerini olmasa bile kızları daha önceden görmüştü. Ama yapabildiği kadarıyla aristokrasinin davranışlarını taklit ederek, bu fırsattan yararlanıp, Molly ve Cythia’yı, halkın içinde görünmesinin ışığı olarak kabul ettiği şekilde “ortaya çıkarmaya” niyet ediyordu. Onlardan herhangi biri, onun, onların gitmesini istemediği bir eve davet edilince ya da onsuz davet edilince; onun, en sevdiği mazeret “onlar henüz topluma tanıtılmadılar,” demekti. Hatta o, Bayan Browning Gibson ailesinin eski dostu bir sabah gelip iki kızı arkadaşça bir çaya ve daha sonra bir oyuna çağırdığı zaman, “onların tanıtılmamış olması” konusunda bir zorluk çıkardı; bu kibar eğlence Bayan Goodenough’ın büyük annelerini ziyaret etmek için kalan iki genç bayan ve okula giden bir erkek çocuk olan üç torunuyla ilgilenmek için düzenlenmişti.</p>

    <p class="normal">“Çok naziksiniz Bayan Browning, ama görüyorsunuz, onların gelmesine izin verememPaskalya Balosu’na kadar topluma tanıtılmış olmayacaklar.”</p>

    <p class="normal">Her zaman, annesinin ileri sürdüğü şeyleri abartarak eğlenmeye hazır olan Cynthia, “O zamana kadar görünmez olacağız,” dedi.</p>

    <p class="normal">“Biz o kadar yüksek düzeydeyiz ki, bizim hükümdarımız, sizin evinizde bir oyun oynayamadan önce, bize onayını vermelidir.”</p>

    <p class="normal">Cynthia, çocuk odasındaki uysal, yarı büyümüş kızla karşılaştırıldığında, kendi olgun görünüşü ve görkemli yürüyüşü düşüncesinden hoşlanıyordu; ama Bayan Browning’in kafası yarı karışmış, duyguları yarı incinmişti.</p>

    <p class="normal">“Bunu hiç anlamıyorum. Benim zamanımda kızlar, toplum içine yeni, güzel elbiseleri içinde ortaya çıkma komedisi olmadan, insanların onları çağırdığı her yere giderlerdi. Bunu demek istemiyorum ama, yüksek sınıf, onlar büyürlerken canlı bir toplumu görsünler diye kızlarını York’a ya da Matlock’a veya Bath’e götürüyorlar. Kaliteli insanlar Londra’ya gidiyor; o genç bayanlar Kraliçe Charlotte’ye takdim ediliyorlar ve belki de bir doğum günü partisine<a href="../Text/Untitled-1_split_063.html#footnote-256-44" id="footnote-256-44-backlink">[44]</a> gidiyorlar. Ama bizim için küçük Hollingford halkıaramızdaki her çocuğu doğumundan beri biliriz; on iki ya da on dört yaşında bir çok kızın iskambil partisine gidip, orada sakince oturduğunu ve oradaki herhangi bir bayan kadar nasıl davranacağını bildiğini gördük. O günlerde, bir Toprak Sahibi’nin kızından aşağısının “tanıtılmasından” bahsedilmezdi.”</p>

    <p class="normal">Cynthia, ağırbaşlı bir şekilde, “Paskalya’dan sonra, Molly ve ben bir iskambil partisinde nasıl davranacağımızı bileceğiz ama ondan önce değil,” dedi.</p>

    <p class="normal">Bayan Browning, “Her zaman nükteli sözlerden ve sabit fikirlerinden hoşlanıyorsun, canım,” dedi. “Senin davranışına cevap vermeyeceğim; sen bazen istediğin gibi davranıyorsun. Ama Molly’nin her zaman olduğu gibi ve olacağı gibi, küçük bir hanımefendi olacağından eminim; ben onu bebekliğinden beri tanıyorum.”</p>

    <p class="normal">Bayan Gibson, bazen kendi kızının, ama daha çok Molly’nin övgüleri konusunda silahlarını çekti.</p>

    <p class="normal">“Bayan Browning, eğer onu benim bulduğum yerde bulsaydınız, dün Molly’yi bir hanımefendi olarak kabul edeceğinizi zannetmiyorum: Sizi temin ederim, yerden en azından altı ayak yüksek olan bir kiraz ağacında oturuyordu.”</p>

    <p class="normal">Bayan Browning, Molly’ye kafasını sallayarak, “Ah! Ama bu hoş değil,” dedi. “Bu, erkek çocuğu gibi davranışları bıraktığını düşünüyordum.”</p>

    <p class="normal">Bayan Gibson, zavallı Molly’ye yapılan saldırıya dönerek, “İyi bir toplumun çeşitli yollarla verdiği iyileştirmeleri istiyor,” dedi. “Merdivenleri ikişer ikişer çıkmayı uygun buluyor.”</p>

    <p class="normal">Cynthia, “Sadece ikişer mi Molly?” diye sordu. “Çünkü bugün geniş alçak basamakları dörder dörder çıkabileceğimi keşfettim.”</p>

    <p class="normal">“Sevgili çocuğum, sen ne diyorsun?”</p>

    <p class="normal">“Sadece, Molly gibi iyi bir toplumun vereceği iyileştirmeyi istediğimi itiraf ediyorum; bu yüzden, lütfen bu akşamüstü Bayan Browningler’e gitmemize izin verin. Ben kendim, Molly adına kiraz ağacına oturmayacağına dair söz vereceğim ve Molly, benim, merdivenlerden yukarı bir bayana yakışmayacak şekilde çıkmayacağımı görecek. Yukarıya tanıtılmış ve Paskalya Balosu’na gitmiş bir genç bayanın yapabildiği kadar uysal bir şekilde çıkacağım.”</p>

    <p class="normal">Böylece gitmeleri onaylandı. Eğer Bay Osborne Hamley, muhtemel ziyaretçilerden biri olsaydı, bu mesele konusunda bu zorlukların hiçbiri olmayacaktı.</p>

    <p class="normal">Ama o, orada olmasa bile kardeşi Roger oradaydı. Molly, küçük oturma odasına girdiğinde, onu hemen gördü; ama Cynthia görmedi.</p>

    <p class="normal">Bayan Phoebe Browning, onları, Roger’ın Molly’yle konuşmak için sırasını bekleyerek durduğu yere yönelterek, “Bakın, canlarım,” dedi, “Sizin için bekleyen bir beyefendi var! Bu ne kadar hayırlı değil mi? kardeşim sizin bunu sıkıcı bulabileceğinizi söylüyor sizi kastediyor Cynthia, çünkü biliyorsunuz siz Fransa’dan geldinizsonra sanki cennetten gönderilmiş gibi, Bay Roger uğradı; onun üzerine can yakıcı ellerimizi koyduğumuzu söylemeyeceğim, çünkü o bunun için çok iyi ama gerçekten eğer kendi isteğiyle kalmasaydı, neredeyse bunu yapmamız gerekecekti.”</p>

    <p class="normal">Roger, Molly’yi içten bir şekilde selamladıktan sonra, ondan, Cynthia’yı tanıştırmasını istedi.</p>

    <p class="normal">Molly’nin, söğüt ağacının altında ağlayarak otururken kendisine yöneltildiğini gördüğü, ilk günden beri çok iyi hatırladığı nazik gülümsemeyle, “Onu yeni kız kardeşini tanımak istiyorum,” diye ekledi. Roger, onun tanıştırılmasını istediğinde Cynthia, Molly’nin biraz arkasında duruyordu. Genellikle aldırış etmeden giyinirdi. Zarif bir düzenlilik içinde olan Molly, Cynthia’nın düzensiz bir şekilde kaldırılan karışık elbiselerinin, nasıl bu kadar güzel göründüğünü ve zarif kıvrımlar hâlinde döküldüğünü merak ederdi. Örneğin, bu akşam giydiği soluk leylak rengi pamuklu elbise, bir çok defa giyilmişti ve Cynthia onu giyene kadar, tekrar giymek için uygun değil gibi görünüyordu. Sonra, zayıflık, yumuşaklık oldu ve kırışıklıklar güzel çizgiler hâlini aldı. Zarif, temiz, pembe bir pamuklu elbise giymiş olan Molly, Cynthia’nın yarısı kadar güzel görünmüyordu. Roger’a takdim edilirken kaldırdığı ciddi gözleri, bir çeşit çocuksu masumiyete ve Cynthia’nın karakterine tamamen uymayan bir meraka sahipti. Her zaman yaptığı gibi, istem dışı olarak büyü zırhını takınmıştı; öte yandan gücünü yabancılar üzerinde denemekten kendini alamıyordu. Molly, her zaman onu bir daha gördüğünde Roger’la uzun, güzel bir konuşma yapmaya hakkı olduğunu düşünüyordu ve uzun süredir Toprak Sahibi, Malikâne Osborne ve kendisi hakkında duymayı özlediği ayrıntılarla ilgili bilgileri anlatacaktı ya da bu bilgileri ondan alacaktı. Ona karşı, her zaman olduğu gibi içten ve arkadaşçaydı. Eğer Cynthia orada olmasaydı, her şey istediği gibi olacaktı; ama Cynthia’nın büyüsünün kurbanlarına göre, en çabuk ve acınası şekilde düşen o oldu. Molly, tüm bunları çay masasında Bayan Phoebe’nin yanında otururken, sağa doğru pastayı, kremayı, şekeri verirken gördü. O kadar dikkatle yapıyordu ki, onun dışında herkes onun ellerinin olduğu kadar, aklının da tamamen meşgul olduğunu düşünüyordu. Onlardan iki yaş büyük olduğundan, kendini zorunlu hissettiği için iki utangaç kızla konuşmaya çalıştı. Bunun sonucunda kollarına yapışan iki kızla yukarı çıktı ve sonsuza kadar arkadaş olacaklarına ant içtiler. Yirmi bir oyununda onların arasında oturmaktan başka hiçbir şey onları tatmin edemezdi ve onlar markaların parasını tespit etmekteki önemli noktalarda onun önerilerine çok ihtiyaç duyuyorlardı. Bu yüzden o, Roger ve Cynthia arasındaki sürüp giden canlı konuşmaya hiç katılamıyordu. Ya da Roger’ın, tatlı gözlerini, anlattığı şeylere karşı büyük bir ilgi duyan bakışıyla onun yüzüne dikerek, bu arada sadece alçak sesle cevaplar veren Cynthia’ya, çok canlı bir şekilde konuştuğunu söylemek daha doğru olurdu. Molly, işinin arasında tesadüfen bazı sözleri yakaladı.</p>

    <p class="normal">“Amcamlarda, biz üç düzineye, bir gümüş üç penilik verirdik. Gümüş üç peniliğin ne olduğunu biliyorsunuz, değil mi Bayan Gibson?”</p>

    <p class="normal">“Üç sınıf, Cuma sabahı Senato’da saat dokuzda açıklanacak. Hayal bile edemezsiniz.”</p>

    <p class="normal">“Altı peniden daha aşağısına oynamanın kötü olacağını düşünüyorum. O beyefendi,” (bunu fısıldayarak söyledi) “Cambridge’de, biliyorsunuz orada hep daha yüksek oynanır. bazen kendilerine zarar verirler, değil mi Bayan Gibson?”</p>

    <p class="normal">“Ah, bu duruma, senatoya girerlerken şeref adaylarının önünde giden Sanat Hocası’na, ait olduğu Kolejin Babası deniyor. Sanırım bundan daha önce bahsettim, öyle değil mi?”</p>

    <p class="normal">Böylece Cynthia, Cambridge ve Molly’nin sorularına yetkili bir kişi tarafından cevap alamadan, çok ilgilendiği sınav hakkında her şeyi dinliyordu. Onun en son ve en tatmin edici cevap verici olarak baktığı Roger, bilmek istediği her şeyi anlatıyordu ama o dinleyemiyordu. Oyunun hakemi olarak, küçük marka paketleri yapıp, yuvarlak markaların mı yoksa dikdörtgen markaların mı altı peni olacağına karar vererek sabrını sürdürdü. Hepsi yapıldığında ve herkes masanın etrafına oturduğunda, Roger ile Cynthia’nın gelmeleri için iki kere çağırılmaları gerekti. Adlarını ilk duyduklarında ayağa kalktılar, doğru; ama hareket etmedilerRoger konuşmaya devam etti, Cynthia ikinci çağrıya kadar dinledi; sonra aceleyle masaya geldiler ve birdenbire oyunun büyük sorunlarıyla ilgileniyormuş gibi göründüleryani üç düzine markanın fiyatı ve eğer her şey ayarlandıysa, yuvarlak ya da diktörtgen markaların her birinden yarım düzine olmasını kabul etmenin daha iyi olacağı gibi sorunlarla. Bayan Browning kartları masanın üzerinde karıştırarak ve dağıtmaya hazır olarak, “Yuvarlaklar, altılık olanlar ve üç düzine marka altı peni. Lütfen ödeyin ve hemen başlayalım,” diyerek meseleye karar verdi. Cynthia, Roger ve bu durumda, Cynthia’nın Bay Roger Hamley’le ilgilendiği kadar kendisiyle ilgilenmesini engelleyen şeyin bu çocukça lakap olduğunu düşündüğü için, kız kardeşlerinin onu “Willie” diye çağırma alışkanlığına içerleyen, genç okul öğrencisi William Orford’un arasında oturuyordu; o da, ona tatlı gülümsemelerinden birkaç tanesini verecek vakit bulan büyücü tarafından büyülenmişti. Büyükannesinin evine döndüğünde tamamen doğal olarak kız kardeşlerine karşı olan bir iki kararlı ve oldukça özgün düşünceyi ortaya koydu. Biri şuydu:</p>

    <p class="normal">“Bir son sınıf öğrencisinin artık fazla önemi yok. Herhangi bir kişi eğer isterse olabilir ama bu kadar yavaş giden bir şey için çok üzülecek bir çok tanıdığı insan olur.”</p>

    <p class="normal">Molly oyunun hiç sona ermeyeceğini düşünüyordu. Oyun oynamak için özel bir isteği yoktu; ve kartı ne olursa olsun, kazanıp kazanmayacağını düşünmeden iki marka koyuyordu. Cynthia tersine yüksek para koyuyordu ve bir defasında çok kazandı ama Molly’ye altı peni borçlanarak oyunu sona erdirdi. Para çantasını unuttuğunu söyledi ve daha tutumlu olan Molly’ den ödünç almak zorunda kaldı. Molly, Bayan Browning’in bahsettiği oyunun, para gerektirdiğinin farkındaydı. Eğer bu, ilgili olan tüm bireyler için neşeli bir mesele değilse de bütünüyle gürültülüydü. Molly bunun gece yarısına kadar süreceğini düşünüyordu; ama saat dokuzu vurduğunda küçük servis hizmetçisi sandviçler, kekler ve marmelatla yüklü bir tepsinin ağırlığı altında ezilerek içeri girdi. Bu genel bir harekete yol açtı; ve nezaketle bir şeyi fark etmişe benzeyen Roger geldi ve Molly’nin yanında bir sandalyeye oturdu.</p>

    <p class="normal">Sesini alçaltarak ve onun Malikâne’den ayrıldığı günü tam olarak ima etmeden, “Seni tekrar gördüğüme çok memnunumNoel’den beri çok uzun zaman geçmiş gibi görünüyor,” dedi.</p>

    <p class="normal">“Çok uzun süre,” diye cevapladı; “Şimdi Paskalya’ya yaklaştık. Cambridge’de şeref listesine girdiğini işittiğim zaman nasıl memnum olduğumu sana anlatmak istedim. Bir kere ağabeyinle, sana bir mesaj yollamayı düşündüm ama sonra bunun ortalığı çok fazla velveleye vereceğine karar verdim, çünkü matematiği ya da son sınıf öğrenciliğinin değerini bilmiyorum; ve sen bunu bilen insanlardan bir çok kutlama almışsındır.”</p>

    <p class="normal">Nazik bir şekilde, “Seninkileri de özledim, Molly,” dedi. “Ama benim için memnun olduğunu kesinlikle hissettim.”</p>

    <p class="normal">“Memnun ve gururlu da,” dedi. “Bu konuda daha fazla şey anlatmanı isterim. Cynthia’ya anlattığını işittim.”</p>

    <p class="normal">“Evet. Ne kadar büyüleyici bir insan! Uzun süreden beri beklediğimizden daha fazla mutlu olman gerektiğini düşünmeliyim.”</p>

    <p class="normal">Molly, “Ama lütfen bana son sınıf öğrenciliği hakkında bir şey anlat,” dedi.</p>

    <p class="normal">“Bu, uzun bir hikâye ve Bayan Browning’e sandviçleri dağıtması için yardım etmem gereküstelik o kadar çok teknik ayrıntıyla dolu ki, bunu hiç ilginç bulmazsın.”</p>

    <p class="normal">Molly, “Cynthia çok fazla ilgilenmiş görünüyordu,” dedi.</p>

    <p class="normal">“Peki! O zaman seni ona göndereyim çünkü benim şimdi gitmem lazım. Bütün sıkıntıyı o iyi bayanlar çekerken, benim burada oturmam çok ayıp olur. Ama yakında gelip Bayan Gibson’a uğrayacağım. Bu gece eve yürüyecek misiniz?”</p>

    <p class="normal">Molly, bunu neyin izleyeceğini istekle tahmin ederek, “Evet, sanırım,” dedi.</p>

    <p class="normal">“O zaman sizinle eve yürürüm. Atımı Angel’da bıraktım ve orası yarı yol. Yaşlı Betty’nin, size ve kız kardeşinize eşlik etmeme izin vereceğini ümit ederim. Onu bir canavar gibi tarif ederdin.”</p>

    <p class="normal">Molly üzgün bir şekilde, “Betty bizi bıraktı,” dedi. “Ashcombe’da bir yerde yaşamaya gitti.”</p>

    <p class="normal">Yüzünde bir üzüntü ifadesi belirdi ve sonra işlerini yapmak için gitti. Kısa konuşma çok hoş olmuştu ve davranışı eski zamanlardaki kardeşçe nezakete sahipti; ama Cynthia’ya gösterdiği davranışla aynı eğildi; ve Molly bu ikincisini tercih edeceğini düşündü. Şimdi Willie Orford’un yiyecek teklifini reddeden Cynthia’nın yanındaydı. Roger onu cezbediyordu ve küçük eğlenceli ricalarla onu kendisinden bir şey almaya ikna ediyordu. Söyledikleri her söz, bütün oda tarafından işitilebilirdi. Yine de her söz, en azından Roger tarafından, sanki başkasına o tavırla söyleyemezmiş gibi söylendi. İstemesinden ziyade yalvarmalardan yorulduğu için, sonunda bir acıbadem kurabiyesi aldı ve Roger, sanki o, onu çiçeklerle taçlandırmış gibi mutlu oldu. Bütün bu mesele kendi içinde çok küçük ve sıradandı; fark etmeye değmezdi. Yine de Molly bunu fark etti ve kendini rahatsız hissetti; bunun nedenini söyleyemezdi. O gece yağmurluydu ve Bayan Gibson, yaşlı Betty’nin yerine geçen kadın ile iki kızı almak için bir araba yollamıştı. Hem Cynthia hem de Molly, iki Orford kızını büyükannelerine götürmeyi ve onları yürüyüp ıslanmaktan kurtarmayı düşünüyordu. Ama onlarla konuşmaya ilk olarak Cynthia başladı; ve düşünceliliğinden dolayı teşekkürler ve övgüler onun oldu.</p>

    <p class="normal">Eve geldikleri zaman Bay ve Bayan Gibson, akşamın ayrıntılarını dinlemeye ve anlatılanlarla eğlenmeye hazır olarak oturma odasında bulunuyorlardı.</p>

    <p class="normal">Cynthia başladı:</p>

    <p class="normal">Yorgunluktan esneyerek, “Of! Çok eğlenceli değildi. Bunu beklemiyordum,” dedi.</p>

    <p class="normal">Bay Gibson, “Kim vardı?” diye sordu. “Oldukça genç kişilerin geldiği bir partiydi, değil mi?”</p>

    <p class="normal">“Sadece Lizzie ve Fanny Orford ile onların kardeşini çağırmışlar; ama Bay Roger Hamley atıyla geziye çıktığında Bayan Browningler’e uğramış ve onlar da onu çaya çağırmışlar. Başka kimse yoktu.”</p>

    <p class="normal">Bay Gibson, “Roger Hamley orada mıydı?” diye sordu. “O zaman eve gelmiş. Atla giderken ona uğramak için zaman bulmalıyım.”</p>

    <p class="normal">Bayan Gibson, “Onun buraya gelmesini söylesen daha iyi olur,” dedi. “Cuma günü onu ve ağabeyini buraya akşam yemeğine çağırmayı düşün, canım. Sanırım çok güzel bir ilgi gösterme olur.”</p>

    <p class="normal">“Canım! Bu genç Cambridgeli beylerin çok iyi bir şarap zevki olur ve kendilerinden bunu esirgemezler. Benim mahzenim onların saldırılarına dayanamaz.”</p>

    <p class="normal">“Bu kadar konuksevmez olduğunuzu düşünmüyorum, Bay Gibson.”</p>

    <p class="normal">“Kuşkusuz, konuksevmez değilim. Eğer davet notlarınızın köşesine nazik insanların önerdikleri eğlence olarak kadril yazdıkları gibi “keskin bira” yazarsanız, istediğiniz herhangi bir gün Osborne ve Roger’ı çağırırız. Benim en sevdiğim kişi hakkında ne düşünüyorsun Cynthia? Sanırım onu daha önce görmemiştin.”</p>

    <p class="normal">“Oh! Ağabeyi kadar yakışıklı değil; ne o kadar nazik ne de onunla konuşmak kolay. Beni bir saat kadar sınavları ya da onun gibi şeyleri anlatarak eğlendirdi; ama onda insanın hoşuna giden bir şey var.”</p>

    <p class="normal">Adil bir üvey anne olmak isteyen ve her zaman Molly’ nin, Cynthia kadar çok konuşması için çalışan Bayan Gibson, “Pekive Molly,” dedi, “Senin akşamın nasıldı?”</p>

    <p class="normal">“Çok hoştu. Teşekkür ederim.” Bunu söylediğinde kalbi onu biraz yanılttı. Yirmi bir oyununu umursamıyordu ama Roger’ın konuşmasını umursuyordu. İlgilenmediği şeyi almıştı ama hoşlandığı şeyi almamıştı.</p>

    <p class="normal">Bay Gibson, “Bize de beklenmedik bir ziyaretçi geldi,” dedi. “Tam akşam yemeğinden sonra kim gelse iyi? Bay Preston. Onun Hollingford’daki mülkü resmiyetten daha fazla yönettiğini sanıyorum. Sheepshanks yaşlanıyor. Ve eğer öğleyse Preston’u çok fazla göreceğimizden kuşkum yok. İskoçya’da söyledikleri gibi “ürkek değil”<a href="../Text/Untitled-1_split_063.html#footnote-256-45" id="footnote-256-45-backlink">[45]</a> ve bu gece tamamen kendi evinde gibiydi. Eğer ona kalmasını söyleseydim ya da gerçekten esnemekten başka bir şey yapmasaydım, o şimdi burada olacaktı. Ama esneme krizine girince kalmak isteyen her adama karşı çıkarım.”</p>

    <p class="normal">Molly, “Bay Preston’u seviyor musun, baba?” diye sordu.</p>

    <p class="normal">“Karşılaştığım erkeklerin yarısını sevdiğim kadar. İyi konuşuyor ve iyi görünüyor. İyi olmasının garantisi olan lordumun vekilharcı olması hariç onu çok az tanıyorum.”</p>

    <p class="normal">“Manor Malikânesi’nde onunla olduğum gün, Leydi Harriet ona oldukça karşıymış gibi konuştu.”</p>

    <p class="normal">Molly, Leydi Harriet’den bir aktarma yaptığında ya da onunla yakınlığını ima eden herhangi bir şey dediğinde yarasına dokunulan Bayan Gibson, “Leydi Harriet hayallerle doludur; insanları bugün sever ve yarın onlardan nefret eder,” dedi.</p>

    <p class="normal">“Bay Preston’u iyi bilmen lazım, canım. Onu Ashcombe’ da çok fazla gördüğünü sanıyorum.”</p>

    <p class="normal">Bayan Gibson kızardı ve cevap vermeden önce Cynthia’ ya baktı. Cynthia’nın yüzü, ona ne kadar başvurulursa başvurulsun konuşmama kararlılığındaydı.</p>

    <p class="normal">“Evet; onu çok gördükbir kere demek istiyorum. Sanırım o değişebilir. Ama bize her zaman av eti ve bazen de meyve yolluyordu. Ona karşı bazı hikâyeler vardı ama onlara hiç inanmadım.”</p>

    <p class="normal">Bay Gibson hemen, “Ne tür hikâyeler?” dedi.</p>

    <p class="normal">“Oh, belirsiz hikâyeler, bilirsiniz; skandal, diyebilirim. Kimse onlara inanmaz. Eğer istese çok makul olabilir. Çok özel olan lord hazretleri, eğer bunlar doğru olsaydı onu vekilharcı olarak tutmazdı. Ben onların ne olduğunu bilmiyorum ama bütün skandalı iğrenç dedikodular olarak kabul ediyorum.”</p>

    <p class="normal">Bay Gibson, “Onun yüzüne esnediğim için çok memnunum,” dedi. “Ümit ederim imayı anlamıştır.”</p>

    <p class="normal">Molly, “Eğer bu senin dev esnemelerinden biriyse, buna bir imadan daha fazlası derim,” dedi. “Bir dahaki sefere bir esneme korosu istersen sana katılırım; sen katılmaz mısın, Cynthia?”</p>

    <p class="normal">Yatak odası mumunu yakarken, Cynthia kısaca, “Bilmiyorum,” diye cevap verdi. İki kız, genellikle ikisinden birinin yatak odasında biraz gece konuşması yapardı; ama bu gece Cynthia, korkunç yorgun olduğuna dair bir şeyler söyledi ve aceleyle kapısını kapattı.</p>

    <p class="normal">Ertesi gün Roger, söz verdiği ziyareti yapmak için geldi. Molly, bazı yeni çiçek tarhlarının yerleştirilmesini planlamak ve değişik durumları işaretlemek için çimenlerin üzerine ağaç çiviler koymakla yoğun bir şekilde uğraşarak Williams’la dışarıdaydı. İşaretlenen yere bakmak için dururken gözü, sırtını ışığa dönmüş olarak oturan, öne eğilen ve konuşan ya da istekle dinleyen bir beyefendinin şekline ilişti. Molly, bu şekli çok iyi biliyordu ve Williams’la konuşurken ceplerini boşaltarak, aceleyle kahverengi bahçe önlüğünü çıkarmaya başladı.</p>

    <p class="normal">“Sanırım sen şimdi bitirebilirsin,” dedi. “Parlak renkli çiçeklerin kurtbağrı bitkisine karşı olacağını biliyorsun. Sence yeni gül yatağı nerede olmalı?”</p>

    <p class="normal">“Ben söyleyemem,” dedi. “Belki bunları bir daha tekrar edersiniz, Bayan Molly. Artık daha önceki kadar genç değilim; ayrıca bugünlerde kafam net değil ve planlarınıza bu kadar bağlı olduğunuz için hata yapmak istemem.”</p>

    <p class="normal">Molly bir an tepki gösterdi. Yaşlı bahçıvanın, elinden geleni yapmak istemesine rağmen gerçekten kafasının karıştığını gördü. Böylece yine ağaç çivileri takarak bozulan tepe, düz hâle gelene kadar açıklayarak toprakla uğraşmaya devam etti ve bahçıvan, “Görüyorum bayan. Tamam, Bayan Molly. Şimdi yama işi kadar aklıma girdi,” demeye devam ediyordu.</p>

    <p class="normal">Şimdi onu bırakıp içeri girdi. Ama bahçe kapısına yaklaşınca Roger dışarı çıktı. Bir kere de olsa erdem onun mükâfatı oldu; çünkü onun için Roger’la baş başa olmak, kısa da olsa, Bayan Gibson ve Cynthia’nın varlığının kısıtlayıcılığından daha hoştu.</p>

    <p class="normal">“Senin nerede olduğunu şimdi keşfettim, Molly. Bayan Gibson dışarıda olduğunu söyledi ama nerede olduğunu bilmiyordu; dönüp seni görmem büyük şans oldu.”</p>

    <p class="normal">“Seni biraz önce gördüm ama Williams’ı bırakamadım. Onun bugün alışılmadık bir biçimde yavaş olduğunu sanıyorum; ve benim yeni çiçek tarhları konusundaki planlarımı anlayamıyormuş gibi görünüyor.”</p>

    <p class="normal">“Elindeki kâğıt mı? Bakabilir miyim? Ah! Anladım! Fikirlerinden bazılarını evdeki bahçemizden almışsın değil mi? Meşe fidanlarının yanındakiler kırmızı sardunyalar öyle mi? Bu, sevgili annemin bir hayaliydi.”</p>

    <p class="normal">Bir iki dakika ikisi de sessiz kaldı. Sonra Molly şunu söyledi:</p>

    <p class="normal">“Toprak Sahibi nasıl? O zamandan beri onu hiç görmedim.”</p>

    <p class="normal">“Bana seni ne kadar görmek istediğini söyledi ama uğrayıp uğramamaya karar veremedi. Sanırım senin şimdi gelip Malikâne’de kalman uygun olmaz, değil mi? Bu, babamın çok hoşuna giderdi; seni kızı gibi görüyor. Annemin sana olan tüm sevgisinden ve sonunda ona gösterdiğin nazik ilgiden sonra, hem Osborne’un hem de benim seni her zaman kız kardeşimiz gibi kabul edeceğimizden eminim. Ama sanırım bu uygun olmayacak.”</p>

    <p class="normal">Molly aceleyle, “Hayır, kuşkusuz olmaz,” dedi.</p>

    <p class="normal">“Eğer gelebilseydin bunun bizi biraz haklı göstereceğini düşünüyorum. Biliyorsun, sana bir kere anlattığım gibi, Osborne’un yanlış olmasa da bunu bir yargı yanlışlığı olarak nitelendiriyorum yapmam gereken şeyden daha farklı davrandığını düşünüyorum. Ama babam, eminim ki şu fikre kapıldıher neyse; bu, onun, söylemese de, hâlâ Osborne’u bir yüz karası olarak görmesiyle ve kendisinin de her zaman mutsuz olmasıyla sonuçlandı. Osborne da yaralı ve mutsuzdu ve babama yabancılaştı. Bu, annemin kısa zamanda düzelteceği bir şeydi ve belki de sen bunu bilinçsizce demek istiyorum yapabilirdin; çünkü Osborne’un, işleri hakkında sakladığı bu berbat sır, her şeyin temeli. Ama bundan bahsetmenin yararı yok. Neden başladığımı bilmiyorum.” Molly, hâlâ onun anlattığı şeyleri düşünürken birden konuyu değiştirerek şunu söyledi: “Bayan Kirkpatrick’den nasıl hoşlandığımı sana anlatamam, Molly. Böyle bir arkadaşa sahip olmak senin için çok güzel olmalı!”</p>

    <p class="normal">Molly yarı gülümseyerek, “Evet,” dedi. “Onu çok seviyorum; ve sanırım onu tanıdığım her gün ondan daha çok hoşlanıyorum. Ama sen onun erdemlerini ne kadar çabuk keşfettin?”</p>

    <p class="normal">Roger kızararak ama soruyu tüm inancıyla ortaya koyarak, “‘Erdemler’ demedim, dedim mi?” diye sordu. “Yine de insanın öyle bir yüze aldanabileceğini zannetmiyorum. Bayan Gibson çok arkadaşça bir kişiye benziyorOsborne ve beni Cuma günü akşam yemeğine çağırdı.”</p>

    <p class="normal">Molly’nin aklına “Keskin bira” geldi ama, “Peki geliyor musunuz?” dedi.</p>

    <p class="normal">“Kuşkusuz, ben, eğer babam beni istemezse geliyorum ve Osborne için de Bayan Gibson’a şarta bağlı bir söz verdim. Böylece çok yakında seni yine göreceğim. Ama şimdi gitmeliyim. Yarım saat içinde buradan yedi mil uzakta olan bir randevuya yetişmeliyim. Çiçek bahçen için iyi şanslar, Molly.”</p>
  </div>

  <div class="calibre1" id="calibre_pb_44"></div>
</body>
</html>
