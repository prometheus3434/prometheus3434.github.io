<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_58">58.Dirilen Ümitler ve Canlanan Beklentiler</h1>

    <p class="normal">“Eğer yorulmadan yapabilirsen canım, bugün akşam yemeğine aşağı in; böylece bir grup yabancıyla karşılaşacağına insanları geldikçe birer birer tanırsın. Hollingford da burada olacak. Bunu hoş bulacağını ümit ederim.”</p>

    <p class="normal">Böylece Molly, o akşam yemeğinde kendini gösterdi; ve en azından görerek en seçkin misafirlerin bazılarının Kuleler’de olduğunu anladı. Ertesi gün Perşembe’ydi, Cynthia’nın düğün günü; Londra’da nasıl olursa olsun ülkede hava parlak ve iyiydi; ve geç yenen kahvaltı için indiğinde ev halkından gelen birkaç mektup Molly’yi bekliyordu. Her geçen gün, her geçen saat kuvvetini kazanıyor, sağlığı düzeliyor ve gerekli olduğundan daha uzun süre hastalık alışkanlıklarını devam ettirmeyi istemiyordu. O kadar iyi görünüyordu ki, Sir Charles bunu Leydi Harriet’ e bildirdi; ve ziyaretçilerin bazıları bu sabah onunla çok güzel, hanımefendi gibi ve zarif bir kız olarak konuştular. Bu Perşembe günü oldu; Cuma günü Leydi Harriet’in ona söylediği gibi daha yakın bölgelerden gelen misafirlerin Pazar gününe kadar kalmaları bekleniyordu; ama onların isimlerinden bahsetmemişti ve Molly, akşam yemeğinden önce oturma odasından aşağı inince Roger Hamley’in, hep beraber hevesle konuşan ve ona göre ilgilerinin konusu Roger Hamley olan bir grup beyefendinin ortasında olduğunu görünce neredeyse ürktü. Roger konuşmasına ara verdi, ona sorulan bir sorunun tam anlamını kaybetti, ona oldukça aceleyle cevap verdi ve Molly’nin Leydi Harriet’ın biraz arkasında oturmakta olduğu yere yöneldi. Onun Kuleler’de kaldığını işitmişti ve nasıl Molly onun beklenmedik görünüşüyle şaşırdıysa, Roger da onun görünüşüne şaşırmıştı çünkü onu Afrika’dan dönüşünden beri sadece bir iki kere ve hasta durumda görmüştü. Şimdi güzel akşam elbisesi içinde, saçı güzel bir şekilde yapılmış, nazik cildi utangaçlıkla biraz kızarmış olarak, yine de hareketleri ve davranışları çok rahatken, onun kimliğini bilmesine rağmen Roger onu zorlukla tanımıştı. Bir çok genç erkeğin, çok güzel bir kızla konuşurken duyduğu hayranlık verici saygıyı hissetmeye başlıyordu. Eski arkadaşlığından çok farklı bir tarzda onun iyi düşüncesini kazanmak için hissedilen bir çeşit istekti. Hâlâ özel sorumluluğunda bulunduğu Sir Charles, onu akşam yemeğine götürmek için geldiğinde canı sıkıldı. İkisi arasında geçen karşılıklı anlaşma gülümsemesini tümüyle anlayamıyordu, ikisi de Leydi Harriet’in Molly’yi konuşmak ve kendi isteklerine olduğu kadar onun isteklerine uygun olarak hareket etmek zorunda kalmaktan koruma planından haberdardı. Roger kendini zaman zaman, akşam yemeği sırasında kafası karışmış ve onları izlerken buldu. Akşamüstü tekrar onu aradı; ama onu yine evde kalan iki günlük karşılıklı ilişki ile günlük olaylara, şakalara ve aile çevresindeki kaygılara aşinalığın avantajından yararlanan genç erkeklerden biriyle meşgul olurken buldu. Molly bütün bu önemsiz konuşmaları bırakmak ve Roger için yer açmayı istemekten kendini alamıyordu. Malikâne’deki her şey hakkında soracakları vardı; son iki aydır ve daha da fazla zaman onlar için tam bir yabancı olmuştu. Ama ikisi de odadaki herkesten daha çok birbirleriyle konuşmak istese de, her şey bunu önlemek istiyor gibi görünüyordu. Lord Hollingford, Roger’ı orta yaşlı erkeklerin sohbetine götürdü; bazı bilimsel konularda görüşünü söylemesi isteniyordu. Bay Ernest Watson, yukarıda bahsedilen genç adam, odadaki en güzel kız olan Molly’nin yanında yerini aldı ve hiç durmayan akıllıca küçük konuşmalarıyla neredeyse onu sersemletiyordu. En sonunda o kadar solgun ve yorgun göründü ki sürekli ona dikkat eden Leydi Harriet onu kurtarmak için Sir Charles’ı gönderdi ve Roger, Molly’nin, Leydi Harriet’le birkaç kelime konuştuktan sonra sessizce odadan çıktığını gördü; ve Leydi Harriet’in yeğenine söylediği birkaç cümleden anladığı kadarıyla bu geceyle ilgiliydi. Bu cümleler açık olandan başka anlamlar taşıyabilirdi.</p>

    <p class="normal">“Gerçekten Charles, onun senin sorumluluğunda olduğunu düşünerek, sanırım sen onu Bay Watson’un gevezeliğinden kurtarabilirsin; ben ona sadece, sağlığım en kuvvetli durumundayken katlanabiliyorum.”</p>

    <p class="normal">Neden Molly Sir Charles’in sorumluluğundaydı? Neden? Sonra Roger aklına gelen fikri doğrulayan bir çok küçük şeyi hatırladı; yatağa aklı karışmış ve canı sıkılımış olarak gitti. Eğer bu gerçekten bir nişansa, ona uyumsuz, aceleyle yapılmış bir nişan gibi görünüyordu. Cumartesi günü daha şanslılardı: Evdeki en kalabalık yerde uzun süre baş başa konuştularbir yürüyüşten sonra yukarı çıkmadan önce Leydi Harriet’in emriyle, Molly’nin dinlendiği holdeki bir kanepede oturdular. Roger oradan geçerken onu gördü ve yanına geldi. Yanında duruyordu ve elinde tuttuğu mermer bir kap içindeki kırmızı balıkla oynarmış gibi görünüyordu:</p>

    <p class="normal">“Çok şanssızım,” dedi. “Dün gece yanına gelmek istedim ama bu tamamen imkânsızdı. Sir Charles Morton gelip bir otoriteyle seni götürene kadar Bay Watson’la konuşmakla çok meşguldün. Onu uzun süredir tanıyor musun?”</p>

    <p class="normal">Molly’ye Sir Charles’tan bahsetmek, Roger’ın önceden kararlaştırdığı bir şey değildi; ama kelimeler kendine rağmen ağzından çıkıyordu.</p>

    <p class="normal">“Hayır! Uzun süredir değil. Salı günüburaya gelmeden önce onu hiç görmemiştim. Ama Leydi Harriet ona benim yorulmamam gerektiğini söyledi çünkü ben aşağı gelmek istiyordum; ama biliyorsun ben kuvvetli değildim. O, Leydi Harriet’ in yeğeni ve ona söylediği her şeyi yapıyor.”</p>

    <p class="normal">“Oh! O yakışıklı değil; ama onun çok duyarlı bir adam olduğuna inanıyorum.”</p>

    <p class="normal">“Evet! Öyle sanıyorum. Ama o kadar sessiz ki, karar veremiyorum.”</p>

    <p class="normal">Ona hak ettiği değeri vermek isteyen Roger, “Bölgede çok önemli bir kişi,” dedi.</p>

    <p class="normal">Molly ayağa kalktı.</p>

    <p class="normal">“Yukarı çıkmam lazım,” dedi, “Burada sadece, Leydi Harriet beni zorladığı için bir iki dakika oturdum.”</p>

    <p class="normal">“Biraz daha dur,” dedi. “Burası gerçekten en güzel yer; bu nilüferlerle dolu kaplar gerçekten olmasa da insana serinlik hissi veriyor; üstelikseni gördüğümden beri uzun süre geçmiş gibi görünüyor ve sana babamdan bir mesajım var. Sana çok kızgın.”</p>

    <p class="normal">Molly şaşırarak, “Bana kızgın mı?” dedi.</p>

    <p class="normal">“Evet! Buraya hava değişimi için geldiğini duydu; ve bize burası yerine Malikâne’ye gelmediğin için gücendi. Eski arkadaşları hatırlaman gerektiğini söyledi!”</p>

    <p class="normal">Molly bütün bunları ciddiyetle dinledi ve ilk önce onun yüzündeki gülümsemeyi görmedi.</p>

    <p class="normal">“Oh! Özür dilerim,” dedi. “Ama ona bunların nasıl olduğunu anlatır mısın? Leydi Harriet benim gitmememe karar verildiği gün geldi…” Cynthia’nin düğününe diye ekleyecekti ama aniden durdu ve kıpkırmızı olarak konuyu değiştirdi, “Londra’ ya gitmememe karar verildi ve bunların hepsini bir dakikada planladı. Annemle babamı ikna etti ve kendi tarzına göre davrandı. Gerçekten ona karşı direnilmiyor.”</p>

    <p class="normal">“Eğer huzur içinde olmak istiyorsan sanırım bütün bunları babama kendin anlatmalısın. Kuleler’den ayrılınca neden Malikâne’ye gelmiyorsun?”</p>

    <p class="normal">Bir evden diğerine asil bir davranış göstererek, sakin bir şekilde gitmek, Molly’nin ilkel evini koruma düşüncesine uygun değildi. Cevap verdi:</p>

    <p class="normal">“Başka zaman bundan çok hoşlanırdım. Ama önce eve gitmem lazım. Şimdi beni her zamankinden çok istiyorlar.”</p>

    <p class="normal">Yine acı veren bir konuya dokunduğunu hissetti ve hemen durdu. Roger onun, sürekli olarak Cynthia’nın evliliğiyle ilgili olarak ne hissettiği konusunda varsayımlarda bulunmasından rahatsız oluyordu. Sempatik bir kavrayışla bu düşüncenin ona acı vereceğini fark ediyordu; ve belki de aynı zamanda acısını göstermekten hoşlanmayacağını biliyordu; ama konuşmaya beceriklice bir yön vermek için gereken akla ya da hazır zekâya sahip değildi. Roger bütün bunların onu neden rahatsız ettiğini anlayamıyordu. Hayali boğayı boynuzlarından yakalamaya kararlıydı. Bu yapılana kadar onun Molly’yle ödeşmesi, karşılıklı olarak düşüncelerinin sürekli tekrarlandığı bir konudan kaçınan iki arkadaş arasında her zaman olduğu gibi güvensiz olacaktı.</p>

    <p class="normal">“Ah, evet!” dedi. “Kuşkusuz, şimdi Bayan Kirkpatrick sizden ayrılınca sen iki kat önemli olmuşsundur. Dün onun düğününü The Times’da okudum.”</p>

    <p class="normal">Ondan bahsedince sesinin tonu değişiyordu ama onun adı aralarında konuşulmuştu ve bu başarılan en büyük şeydi.</p>

    <p class="normal">“Yine de,” diye devam etti, “Sanırım kısa bir ziyaret ve daha fazlası için babamın isteğinde ısrar edeceğim çünkü sağlığında daha dün ben geldiğimden bu yana iyileşmeyi görebiliyorum. Üstelik Molly,” Şimdi konuşan eski günlerdeki tanıdık Roger’dı, “Sanırım bize evde yardım edebilirsin. Aimée utangaç ve babamdan çekiniyor. Babam ona karşı hiçbir zaman tamamen nazik olmuyor yine de eğer birisi onları bir araya getirirse birbirlerini seveceklerini ve değer vereceklerini biliyorum ve eğer bu, ben ayrılmak zorunda kalmadan önce olursa benim için büyük bir rahatlık olacak.”</p>

    <p class="normal">“Ayrılmaktekrar gidecek misin?”</p>

    <p class="normal">“Evet. İşitmemiş miydin? Anlaşmamı tamamlamadım. Eylül’de tekrar altı ay için gideceğim.”</p>

    <p class="normal">“Hatırladım. Ama bir şekilde düşündümeskisi gibi Malikâne’ye yerleşmiş görünüyorsun.”</p>

    <p class="normal">“Babam da öyle düşünüyormuş gibi görünüyor. Ama orasını yine benim evim yapacak değilim; ve babamın Aimée’nin onunla yaşaması fikrini benimsemesini istememin nedeni kısmen bu. Ah, herkes yürüyüşten dönüyor. Ama seni yine göreceğim; belki bu öğleden sonra biraz sakin zaman buluruz çünkü sana danışacağım çok şey var.”</p>

    <p class="normal">Sonra ayrıldılar ve Molly çok mutlu bir şekilde yukarı çıktı; kalbi çok dolu ve sıcaktı; Roger’ın bu şekilde, bir arkadaş gibi onunla konuşması çok hoştu; bir keresinde büyük kahverengi sakallı şöhrete hiçbir zaman eski, neredeyse ağabeyce olan yakınlığın ışığında bakamayacağını düşünmüştü ama şimdi hepsi doğru geliyordu. O öğleden sonra yenilenen güvenler için hiçbir fırsat olmadı. Molly, iki dul kadın ve bir evlenmemiş kızla beraber dört kişilik ağırbaşlı bir yürüyüşe gitti; ama onu tekrar akşam yemeğinde ve yarın göreceğini düşünmek çok hoştu. Pazar öğleden sonra, akşam yemeğinden önce hepsi çimenlerde otururken ve oyalanarak yürürken Roger, baldızının babasının evindeki durumuyla ilgili olarak söylemesi gereken şeylere devam etti; anne ve büyükbaba arasındaki bağ çocuktu; o aynı zamanda kıskançlık yoluyla tartışmanın ve ayrılmanın beklemiğiydi. Molly’nin iki taraftaki durumun zorluğunu tamamen anlaması için verilecek çok ayrıntı vardı; genç adam ile kız konuştukları şeylere yoğunlaşarak uzun yolun gölgelerine doğru uzaklaştılar. Leydi Harriet bir gruptan ayrıldı ve biraz uzakta yürüyen Lord Hollingford’un yanına gelip sevilen bir kız kardeş olmanın samimiyetiyle koluna girerek şunu söyledi:</p>

    <p class="normal">“Senin örnek genç adamının ve benim sevdiğim genç kadının birbirlerinin iyi niteliklerini keşfettiğini düşünmüyor musun?”</p>

    <p class="normal">Onun dikkat ettiği kadar dikkat etmemişti.</p>

    <p class="normal">“Kimi kastediyorsun?” dedi.</p>

    <p class="normal">“Yola bak; onlar kim?”</p>

    <p class="normal">“Bay Hamley veo Bayan Gibson değil mi? Tamamen anlayamıyorum. Oh! Eğer bu şekilde bir hayal kuruyorsan sana bunun zaman kaybı olduğunu söyleyebilirim. Roger Hamley yakında Avrupa’da tanınacak bir adam.”</p>

    <p class="normal">“Bu çok mümkün ve yine de benim düşüncemi değiştirmiyor. Molly Gibson onu değerlendirebilecek kapasitede.”</p>

    <p class="normal">“O çok güzel, iyi, küçük bir taşra kızı. Ona karşı bir şey söylemek istemem ama…”</p>

    <p class="normal">“Yardım Balosu’nu hatırla; orada onunla dans ettikten sonra, ona “alışılmadık derecede akıllı” demiştin. Ama her şeye rağmen biz, her biri Prens Caramalzaman ve Prenses Badoura’ nın erdemlerini bağırarak söyleyen, Arap Geceleri Eğlencesi’ ndeki cin ve peri gibiyiz.”</p>

    <p class="normal">“Hamley evlenecek bir adam değil.”</p>

    <p class="normal">“Nereden biliyorsun?”</p>

    <p class="normal">“Çok küçük bir özel serveti olduğunu biliyorum ve eğer buna meslek denebilirse, bilimin çok para kazandıracak bir iş olmadığını biliyorum.”</p>

    <p class="normal">“Oh, eğer hepsi buysa yüzlerce şey olabilir birisi ona bir servet bırakabilir ya da bu kimsenin istemediği sinir edici vâris ölebilir.”</p>

    <p class="normal">“Şşş, Harriet, geleceği planlarken kendine izin vereceğin en kötü şey bu; bir başkasının ölümünü düşündüğüne ve etkileyici bir olay olarak bu olasılığı hesapladığına eminsin.”</p>

    <p class="normal">“Sanki avukatlar her zaman böyle şeyler yapmıyorlar mı?”</p>

    <p class="normal">“Bunları gereken kişilere bırak. Evlilikleri planlamaktan ya da ölümleri beklemekten eşit derecede nefret ederim.”</p>

    <p class="normal">“Sıkıcı ve sinir edici hâle geliyorsun, Hollingford!”</p>

    <p class="normal">Gülümseyerek, “Sadece o hâle geliyorum,” dedi; “Her zaman bana sıkıcı, gerçekçi bir adam olarak baktığını düşünüyorum.”</p>

    <p class="normal">“Şimdi eğer bir övgü bekliyorsan ben gidiyorum. Sadece benim düşüncem gerçek olduğunda kehanetimi hatırla; ya da bahse girelim ve kim kazanırsa, bu durum gerçekleşince, parayı, Prens Caramalzaman ve Prenses Badoura için bir hediye almaya harcayacak.”</p>

    <p class="normal">Roger’ın, ertesi gün Kuleler’den ayrılırken Molly’ye şunu dediğini işitince Lord Hollingford, kız kardeşinin sözlerini hatırladı:</p>

    <p class="normal">“O zaman babama gelecek hafta gelip bizi ziyaret edeceğini söyleyebilir miyim? Bunun ona ne kadar zevk vereceğini bilemezsin.” Bize verecek deme noktasındaydı ama Molly’nin söz verilen ziyaretini özel olarak babası için yapılmış kabul etmesinin daha iyi olacağını söyleyen bir içgüdüsü vardı.</p>

    <p class="normal">Ertesi gün Molly eve gitti. Kuleler’den ayrıldığı için üzülmesine şaşırdı. Evin, bir çocuğun korku ve mutsuzluk içinde işkence çektiği bir yer olduğu konusundaki uzun süreli sabit fikrini, yeni ve taze görüşüyle uzlaştırmayı, olanaksız değilse de zor buldu. Sağlığını kazanmıştı, zevk almıştı, yeni ve itiraf edilen bir ümidin zayıf rayihası hayatına süzülmüştü. Bay Gibson’ un onun bakışlarındaki gelişmeden etkilenmesine ve Bayan Gibson’un onun artan zarafetine hayran kalmasına şaşırmamak gerekiyordu.</p>

    <p class="normal">“Ah, Molly,” dedi, “Küçük, iyi bir topluluğun, bir kıza iyi geldiğini görmek gerçekten harika. İnsanın Kuleler’de karşılaşabileceği böyle insanlarla bir hafta bile ilişkide bulunmak, adını hatırlamadığım yüksek mevkiden bir bayanın dediği gibi, “kendi içinde nazik bir eğitimdir”. Sen çok farklısın ne bileyim bu bana hemen senin aristokratlarla bir arada olduğunu anlatıyor. Tüm büyüleyici yanlarıyla sevgili Cynthia’mın istediği bir şeydi; Bay Henderson böyle düşünmüyordu, daha adanmış bir sevgili düşünülemezdi. Ona mücevherler aldı. Ona, onun zevkinin sadeliğini korumaya çalıştığımı ve onu çok fazla lüksle bozmaması gerektiğini söylemek zorunda kaldım. Ama onların bir hizmetçi almadan gitmelerinden dolayı hayal kırıklığına uğradım. Düzenlemeleri bozan tek şey buydugüneşteki leke. Sevgili Cynthia! Onu düşündüğüm zaman, seni temin ederim ki Molly, geceleri sana da böyle bir koca bulmak için dua ediyorum. Ve bütün bu süre boyunca bana Kuleler’de kiminle karşılaştığını söylemedin.”</p>

    <p class="normal">Molly bir sürü isim saydı. Roger Hamley’in adını en son söyledi.</p>

    <p class="normal">“Hay Allah! O genç adam durumu zorluyor!”</p>

    <p class="normal">Molly kızararak, “Hamleyler Cumnorlar’dan çok daha eski bir aile,” dedi.</p>

    <p class="normal">“Şimdi Molly, senin demokratik olmana izin veremem. Mevki büyük bir ayrıcalıktır. Sevgili babanın demokratik eğilimlere sahip olması oldukça yeterli. Ama tartışmaya başlamayalım. Şimdi sen ve ben yalnız kaldığımız için bizim yakın arkadaş olmamız lazım ve öyle olacağımızı ümit ediyorum. Roger Hamley, o şanssız, küçük Osborne Hamley konusunda sanırım fazla şey söylemedi.”</p>

    <p class="normal">“Tersine, babasının çocuğun üzerine titrediğini söylüyor; ve kendisi de onunla çok gurur duyuyormuş gibi görünüyor.”</p>

    <p class="normal">“Toprak Sahibi’nin bir şeye çok âşık olduğunu düşünüyordum. Fransız annenin buna dikkat edeceğini söyleyebilirim. Neden! Bu ay ya da daha fazla zaman ve sen her şey olmadan önce güç bela senin farkında oldu.”</p>

    <p class="normal">Cynthia’nın nişanının herkesce bilinmesinden beri altı hafta olmuştu ve Toprak Sahibi’nin terk edilmişliğiyle bunun bir ilgisi olabilirdi. Molly düşünüyordu. Ama şöyle dedi:</p>

    <p class="normal">“Eğer itirazın yoksa anne, Toprak Sahibi beni gelecek hafta gidip onlarda kalmam için davet etti. Çok kuvvetli olmayan Bayan Osborne Hamley için bir arkadaş istiyorlarmış gibi görünüyor.”</p>

    <p class="normal">“Ne diyeceğimi bilemiyorumşüpheli bir sınıftan gelen bir Fransız kadınıyla ilişki kurmandan hoşlanmıyorum; ve çocuğumu şimdiki tek kızımı kaybetme fikrine katlanamam. Helen Kirkpatrick’i çağırdım ama bir süre için gelemez. Ayrıca ev değişecek. Baban en sonunda benim için bir oda yaptırmayı kabul etti çünkü kuşkusuz Cynthia ve Bay Henderson gelip bizi görecekler; daha çok misafirimiz olacağını ümit ediyorum ve senin yatak odan büyük bir sandık odası olacak; Maria da bir hafta tatil istiyor. Her zaman başka birisinin zevkinin önüne engeller çıkarmakta isteksiz inanıyorum ki zayıf bir şekilde isteksiz olmuşumdur ama senin bir iki gün için evden uzak olman çok uygun olacak; böylece bir kerelik senin arkadaşlığın için olan isteğimden vazgeçeceğim ve senin isteğini babana karşı savunacağım.”</p>

    <p class="normal">Bayan Browningler uğradı ve iki misli olan haberleri dinledi. Bayan Goodenough, Bayan Hornblowerlar’dan döndükleri gün, Molly Gibson’un Kuleler’e misafir gitmiş olması konusundaki şaşırtıcı gerçeği anlatmak için uğramıştı: Gece geri gelmeyecek, orada uyuyacak, kaliteli genç bir bayan gibi iki ya da üç gün orada kalacaktı. Böylece Bayan Browningler, Bayan Gibson’dan düğünün ayrıntılarını ve aynı zamanda Molly’nin Kuleler’e misafirliğe gidişinin hikâyesini dinlemeye geldiler. Ama Bayan Gibson ilginin bölünmesinden hoşlanmadı ve Molly’ nin Kuleler’le yakınlığı hakkındaki eski kıskançlığının bir kısmı geri döndü.</p>

    <p class="normal">Bayan Browning, “Şimdi Molly,” dedi, “Büyük insanlar arasında nasıl davrandığını işitelim. Bütün ilgiyi çekmiş olamazsın; bunu babanın hatrı için yaptıklarını unutma.”</p>

    <p class="normal">Bayan Gibson en yumuşak ve gevşek ses tonuyla, “Sanırım Molly tümüyle farkında,” diye araya girdi, “Böyle bir evi ziyaret etme ayrıcalığını Cynthia’nın evliliği sırasında aklımı tamamen serbest bırakmamı isteyen Leydi Cumnor’un nazik isteğine borçlu. Ben eve döner dönmez Molly geri geldi; aslında onların nezaketlerini kesinlikle gerekli olandan daha fazla zorlamanın doğru olduğunu düşünmüyorum.”</p>

    <p class="normal">Molly bu yorumun tümüyle yanlış olduğunu mükemmel bir şekilde bilmesine rağmen, tüm bunları işitmekten son derece rahatsız oldu.</p>

    <p class="normal">Bayan Browning, “Evet ama Molly!” dedi, “Oraya kendi meziyetlerin için mi yoksa değerli babanın meziyetleri için mi yoksa Bayan Gibson’un meziyetleri için mi gittiğini boş ver; ama bize oradayken ne yaptığını anlat.”</p>

    <p class="normal">Böylece Molly söylediklerini ve yaptıklarını anlatmaya başladı. Eğer üvey annesinin eleştirel bir şekilde dinlediğinin bilincinde olmasaydı, bunları Bayan Browning ve Bayan Phoebe için çok daha ilginç hâle getirebilirdi. Her şeyi zihinsel olarak yan gözle bakarak anlatmak zorundaydı; bu bir anlatımı bozmanın kesin bir yoluydu. Aynı zamanda Bayan Gibson’un sürekli olarak, doğru olduğunu bildiği bazı küçük cümleleri düzeltmesine maruz kalıyordu. Ama onun en çok canını sıkan şey, Bayan Browningler gitmeden önce Bayan Gibson’un yaptığı son konuşmaydı.</p>

    <p class="normal">“Molly bu ziyaretiyle, sanki kendisinden başka kimse büyük bir evde olmamış gibi, çok fazla yaptığı daldan dala atlayan bir duruma düştü. Gelecek hafta Hamley Malikânesi’ne gidiyoraslında oldukça dağılıyor.”</p>

    <p class="normal">Aynı tebrikler konusunda, bir sonraki misafir olan Bayan Goodenough için de Bayan Gibson’un ses tonu tamamen değişikti. İkisi arasında her zaman söylenmeden anlaşılan bir düşmanlık vardı ve şimdi konuşma şöyle sürüyordu:</p>

    <p class="normal">Bayan Goodenough başladı,</p>

    <p class="normal">“Evet, Bayan Gibson, sanırım Bayan Cynthia’nın evliliği için size mutluluk dilemem lazım; bazı anneleri kızlarını kaybettikleri için teselli etmem lazım; ama bu çeşit bir kişi olmadığınızı tahmin ediyorum.”</p>

    <p class="normal">Şimdi Bayan Gibson ne “çeşit” annelerin en büyük övgüyü alacağından emin olmadığı için, cevabını nasıl biçimlendirmesi gerektiğini bulması biraz zor oldu.</p>

    <p class="normal">“Sevgili Cynthia!” dedi. “İnsan onun mutluluğuna sevinmekten kendini alamaz! Ve yine de…” Cümlesini içini çekerek bitirdi.</p>

    <p class="normal">“Ay. O her zaman onu izleyecek kişiler olan genç bir kadın; çünkü doğrusunu söylemek gerekirse o, hayatımda gördüğüm en sevimli yaratıklardan biri. Ve onun ihtiyacı olan şey, usta bir rehberlik. Bunlardan biri olarak ben onun kendi kendine bu kadar iyi bir şey yapmasından olabildiğince mutlu olurum. İnsanlar Bay Henderson’un, hukuktan sağlayamayacağı kadar büyük bir özel servete sahip olduğunu söylüyorlar.”</p>

    <p class="normal">Bayan Gibson gururla, “Cynthia’mın bu dünyanın verebileceği her şeye sahip olacağından kuşkum yok,” dedi.</p>

    <p class="normal">“Evet, evet! O her zaman en sevdiğim kişilerden biriydi; ve her zaman torunuma dediğim gibi,” (çünkü ona bir düğün pastası olasılığını hevesli bir şekilde arayan bir genç bayan eşlik ediyor) “ben hiçbir zaman onu aşağı gören ve ona, flört edip sevgilisini terk eden bir kişi olduğunu söyleyen biri olmadım. Bu kadar iyi olduğunu işittiğime memnun oldum. Ve şimdi sanırım Bayan Molly’ye bir şey yapmayı düşünüyorsunuz?”</p>

    <p class="normal">“Eğer bununla, onun evlenmesini hızlandıracak, beni kendi çocuğum gibi olan bir kişinin arkadaşlığından mahrum bırakacak bir şey yapmamı kastediyorsanız, çok yanılırsınız Bayan Goodenough. Ve lütfen benim, dünyada çöp çatanlık yapacak son insan olduğumu hatırlayın. Cynthia, Bay Henderson’la, Londra’da amcasının evinde tanıştı.”</p>

    <p class="normal">“Ay! Kuzeninin çok hasta olduğunu ve onun bakımına ihtiyacı olduğunu düşünüyordum ve siz onun yararlı olacağı konusunda çok hevesliydiniz. Bir annede neyin doğru olduğunu söylemiyorum; sadece Bayan Molly için bir şey söylüyorum.”</p>

    <p class="normal">Molly yarı kızarak, yarı gülerek, “Teşekkür ederim, Bayan Goodenough,” dedi, “Ben evlenmek istediğim zaman annemi sıkıntıya sokmam. Kendim bulurum.”</p>

    <p class="normal">Bayan Gibson, “Molly çok popüler bir hâle geliyor, onu nasıl evde tutacağımızı bilmiyorum,” dedi. ‘Onu çok özlüyorum; ama Bay Gibson’a söylediğim gibi genç insanların değişmesine ve gençken dünyayı görmesine izin vermeli. Bir çok akıllı ve seçkin insan oradayken Kuleler’de olması onun için büyük bir avantaj oldu. Onun ses tonu ve konuşmasında şimdiden bir farklılık görüyorum: Onun konu seçiminde bir yükselme var. Ve şimdi o, Hamley Malikânesi’ne gidiyor. Onun ne kadar arandığını görünce kendimi çok gururlu bir anne gibi hissettiğim konusunda sizi temin ederim. Ve diğer kızım Cynthia’m Paris’ten öyle mektuplar yazıyor ki!”</p>

    <p class="normal">Bayan Goodenough, “İşler kesinlikle benim zamanımda olduğundan çok farklı,” dedi. “Bu yüzden belki de yargıda bulunamam. İlk evlendiğimde, o ve ben onun babasının evine bir posta arabasıyla gitmiştik, yirmi mil uzaktaydı; onun arkadaşları ve akrabaları arasında, görmek isteyeceğiniz kadar güzel bir akşam yemeği yedik. Bu benim ilk düğün gezimdi. İkinci gezim bir gelin olarak kendi değerimi daha iyi bildiğim ve Londra’ yı ya şimdi görürüm ya da hiç diye düşündüğüm zaman oldu. Ama bu kadar ileri gittiğim ve paramı harcadığım için bana müsrif bir kişi olarak bakıldı ama Jerry beni nadiren yalnız bırakırdı. Ama şimdi gençler Paris’e gidiyor ve bedelini hiç düşünmüyor: eğer kasıtlı bir harcama ölmeden evvel üzücü bir isteğe neden olmazsa bu iyi olur. Ama daha önce dediğim gibi, Bayan Molly’nin şansları için bir şey yapılmasına müteşekkir olurum. Ama bu, benim Anna Maria’m için yapmayı istediğim gibi bir şey değil. Ama şimdi dediğim gibi zaman değişti.</p>
  </div>

  <div class="calibre1" id="calibre_pb_118"></div>
</body>
</html>
