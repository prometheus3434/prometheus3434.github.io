<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_12">12.Düğüne Hazırlanmak</h1>

    <p class="normal">Bu arada, orta yaşlı çiftin arasındaki aşk ilişkisi, belirli bir tarzda başarıya ulaşıyordu; belki de daha genç insanlara sıkıcı ve yavan görünebilecek olan bu tarzı onlar beğeniyorlardı. Lord Cumnor, Kuleler’de eşinden duyduğu yeni haberlerle çok büyük bir sevince kapıldı. O da, sadece bu konudan bahsederek ikisini bir araya getirmekte aktif bir rol oynadığını düşünüyor gibi görünüyordu. Konuyla ilgili olarak Leydi Cumnor’a ilk söylediği şeyler şunlar oldu:</p>

    <p class="normal">“Sana söyledim. Gibson ve Clare arasındaki ilişkinin ne kadar iyi, uygun bir ilişki olacağını söylememiş miydim? Ne zaman bu kadar sevindiğimi bilmiyorum. Çöpçatanlık işini küçümsüyor olabilirsiniz leydim ama ben bununla çok gurur duyuyorum. Bundan sonra tanıdığım orta yaşlı insanlar arasında uygun durumlara bakmaya devam edeceğim. Genç insanlara karışmayacağım, onlar düş kurmak için uygun değiller; ama bunda çok başarılı oldum, yani devam etmek için cesaret verici olduğunu düşünüyorum.”</p>

    <p class="normal">Leydi Cumnor alay ederek, “Devam etmekneye?” diye sordu. “Oh, planlamaya!”</p>

    <p class="normal">“Bu eşleştirmeyi benim planladığımı inkâr edemezsin.”</p>

    <p class="normal">Soğukkanlı, iyi bir düşünceyle, “Planlayarak ne iyi, ne de kötü bir şey yaptığını sanmıyorum,” diye cevapladı.</p>

    <p class="normal">“O, bunu insanların aklına soktu, canım.”</p>

    <p class="normal">“Evet, eğer onlara planlarından bahsedersen kuşkusuz yapar. Ama bu durumda ne Bay Gibson’la ne de Clare’le konuşmadın, değil mi?”</p>

    <p class="normal">Birdenbire aklına Clare’in nasıl Lord Cumnor’un mektubundaki bölüme rastlamış olduğu geldi ama bundan bahsetmedi. Kocasını elinden geleni yaparak uğraşmaya bıraktı.</p>

    <p class="normal">“Hayır, onlarla hiç konuşmadım; kuşkusuz konuşmadım.”</p>

    <p class="normal">Onun acımasız karısı, “O zaman, eğer bu meselenin herhangi bir bölümünden kendine pay çıkarıyorsan, sen kuvvetli bir şekilde hipnotizma yeteneğine sahipsin ve senin iraden onları etkiliyor,” diye devam etti.</p>

    <p class="normal">“Gerçekten bunu söyleyemem. Geriye dönüp ne söylediğime ya da yaptığıma bakmanın yararı yok. Bundan tamamen tatmin oldum, bu yeterli ve onlara ne kadar sevindiğimi göstermek istiyorum. Clare’e kılık kıyafetiyle ilgili bir şey vereceğim ve onlar Ashcombe’daki Mâlikane’de kahvaltı edecekler. Bu konuda Preston’a yazacağım. Ne zaman evleneceklerini söyledin?”</p>

    <p class="normal">“Noel’e kadar beklemelerinin daha iyi olacağını düşünüyorum ve bunu onlara söyledim. Düğün için Ashcombe’a gitmek çocukları da eğlendirecek ve eğer tatilde hava kötü giderse her zaman onların Kuleler’i sıkıcı bulmalarından korkarım. Eğer buzlanma olursa bu çok farklı olur ve parkta buz pateni yapıp kızakla kayabilirler. Ama son iki sene hava onlar için çok yağışlıydı, şanssız sevgililerim!”</p>

    <p class="normal">“Ve diğer şanssız sevgililer, senin torunlarının tatil yapmasını beklemekten memnun olacaklar mı? “Bir Roma tatili” Pope ya da başka birisinin böyle bir mısrası vardı.” Alıntı yapmadaki alışılmadık yeteneğinden memnun kalarak, “Bir Roma tatili yapmak,” diye devam etti.</p>

    <p class="normal">“O Byron ve şimdiki konumuzla ilgisi yok. Sizin Byron’ dan alıntı yapmanıza şaşırdım, lordumo çok ahlaka aykırı bir şairdir.”</p>

    <p class="normal">Lord Cumnor özür dilercesine, “Onu Lordlar Kamarası’ nda<a href="../Text/Untitled-1_split_063.html#footnote-256-28" id="footnote-256-28-backlink">[28]</a> yemin ederken gördüm,” dedi.</p>

    <p class="normal">Leydi Cumnor, “Peki! Ondan ne kadar az bahsedersen o kadar iyi,” dedi. “Clare’e Noel’den önce evlenmeyi düşünmemesinin daha iyi olacağını söyledim. Okulunu aceleyle kapatması da onun için iyi olmayacak.”</p>

    <p class="normal">Ama Clare, Noel’e kadar beklemeyi düşünmüyordu; ve bu yüzden hiçbir söz söylemeden ya da karşı çıkmadan, kontesin iradesine karşı kendi görüşlerini sürdürdü. Törenden sonra doğrudan Boulogne’deki okuluna geri gitse bile, Cynthia’nın düğüne gelmesi için Bay Gibson’un isteğini bir tarafa bıraktırmak konusunda daha zor bir görevi vardı. İlk önce bunun güzel olacağını, muhteşem bir plan olduğunu söylemişti. Sadece, böyle bir zamanda çocuğunu yanında bulundurmak için çifte yolculuğun masraflarından dolayı, kendi isteklerinden vazgeçmek zorunda kalmaktan korkuyordu.</p>

    <p class="normal">Ama kendi alıştığı harcamalarda tutumlu olan Bay Gibson’un gerçekte cömert bir kalbi vardı. Bunu müstakbel karısına, son Bay Kirkpatrick’in bıraktığı çok küçük mülkteki yaşam boyu elde edeceği geliri, tamamen Cynthia’nın yararına bırakarak zaten göstermişti, Bu arada okulunu bitirir bitirmez kızı olarak evine gelmesi için ayarlamalar yaptı. Yaşam boyu gelir, yılda otuz paund kadardı. Şimdi Cynthia’nın düğüne gelmesi konusunda ileri sürdüğü itirazları ortadan kaldıracağını ümit ettiğini söyleyerek Bayan Kirkpatrick’e üç tane beş paundluk banknot verdi. O zaman Bayan Kirkpatrick, bunu yapacaklarını hissetti, onun kuvvetli isteğinin yansımasını yakaladı ve bunun kendi isteği olduğunu hayal etti. Sevginin yansıyan ışığı sürerken, o gün mektup yazılabilse ve para gönderilebilseydi, Cynthia, annesinin nedimesi olacaktı. Ama mektup yazma sürecinde araya yüzlerce küçük şey girdi ve paraya bağlanan değer arttı. Bayan Kirkpatrick’in hayatında, zor kazanılan paraya çok fazla ihtiyaç vardı. Bu arada, belki de gerekli olan anne ve çocuğun ayrılması, annenin sunması gereken şefkatin miktarını azaltmıştı. Böylece kendini, Cynthia’nın derslerine ara vermenin mantıksız olacağına yeniden ikna etti. Yarıyıldan hemen sonra, görevlerini yerine getirmeyi yarıda kesme fikri yeniden başlamıştı; ve bu inançla dolu olarak Madam Lefevre’e bir mektup yazdı. Gelen cevap, neredeyse onun kelimelerinin geri dönen yankısıydı. Bunun anlamı, Fransızca konusunda çok fazla bilgili olmayan Bay Gibson’a nakledilince, ılımlı ama samimi şekilde pişman olarak, bu can sıkıcı sorun tatlıya bağlandı. Ama on beş paund geri verilmedi. Gerçekte sadece o miktar değil ama Lord Cumnor’un ona çeyizi için verdiği yüz paundun büyük kısmı da Ashcombe’daki borçların ödenmesinde kullanıldı; çünkü Bayan Kirkpatrick okulu satın aldığından beri ortada gösterişten başka hiçbir şey yoktu. İtibarını korumak amacıyla düğün için süslü elbiseler almak yerine borçlarını temizlemeyi tercih etmişti. Ama çalıştığı dükkânlarla her zaman ödeme yapma konusunda dikkatli olması, Bayan Kirkpatrick’de saygı duyulması gereken birkaç noktadan biriydi. Bu biraz, açığa vurulan görev duygusuydu. Onun yüzeysel ve zayıf karakterinden ne gibi kusurlar ortaya çıkmış olursa olsun her zaman borçlarını ödeyene kadar rahatsız olurdu. Yine de müstakbel kocasının parasını, onun düşündüğü şekilde kullanmamaya karar verilince, kendi ihtiyaçları için değerlendirirken hiç vicdanı sızlamadı. Kendisi için aldığı yeni şeylerin hepsi gösteriş içindi ve Hollingford’daki bayanların üzerinde etki yapmak amacıyla alınmış şeylerdi. Keten çamaşırların ve iç çamaşırlarının hiçbir zaman görülmeyeceği konusunda kendi kendisiyle tartıştı. Bu arada, aldığı her elbisenin, küçük şehirde bir çok tartışmaya ve konuşmaya yol açacağını biliyordu.</p>

    <p class="normal">Bu yüzden, onun iç çamaşırı stoğu çok küçüktü ve onların bir çoğu yeni değildi; ama zarif kumaşlardan yapılmışlardı ve öğrencileri yattıktan sonra bir çok geceler boyunca onun becerikli parmakları tarafından onarılmışlardı. Dikiş diktiği süre boyunca içinden, bundan sonra basit işlerini başka birisinin yapması gerektiğini düşünüyordu. Aslında bu sessiz saatler boyunca bir daha acı çekme ya da katlanma olmasın diye, başkalarının iradesine boyun eğdiği bir çok küçük durum ortaya çıktı. İnsanlar, sorumluluk ve çabadan uzak olmak için, alıştıkları yaşam tarzından farklı bir yaşam sürmeye çok eğilimlidirler! Kuleler’de geçirdiği bu yaz içinde bir kere, Bay Gibson’la nişanlandıktan sonra, saçına Bayan Bradley’in moda kitabında gördüğü yeni bir modeli uygulamak için dikkatli bir şekilde bir saat uğraştığı zamanı hatırladıher şeyden sonra çok iyi göründüğünü düşünerek ve sevgilisi için hazır olarak aşağı indiğinde Leydi Cumnor, sanki o küçük bir çocukmuş gibi saçını tekrar yapması ve kendini komik duruma düşürmemesi için odasına yollamıştı! Başka bir zaman kendi düşüncesine göre fazla güzel olmayan ama Leydi Cumnor’un zevkine daha uygun olan bir elbiseyi giymesi için odasına yollanmıştı. Bunlar küçük şeylerdi; ama yıllar boyunca katlanmak zorunda kaldığı şeylerin değişik biçimlerdeki son örnekleriydi; ve onun Bay Gibson’a karşı duyduğu hoşlanma onun kurtuluşa hizmet eden bir araç olması yolunda hissettiği kötü düşüncelere oranla artıyordu. Her şeye rağmen, öğretimle karışmış olsa bile ümit ve düz dikiş arasındaki zaman rahatsız edici değildi. Düğün elbisesi güvence altındaydı; Kuleler’ deki eski öğrencileri bunu ona hediye etmişlerdi; o hayırlı günde onu tepeden tırnağa giydireceklerdi. Lord Cumnor daha önce anlatıldığı gibi ona çeyiz olarak yüz paund vermişti ve Ashcombe Malikânesi’ndeki eski salonda bir düğün kahvaltısı vermek için Bay Preston’a kayıtsız şartsız yetki vermişti. Leydi Cumnor evlilik, torunlarının noel tatiline kadar ertelenmediği için biraz bozulmuştu yine de Bayan Kirkpatrick’e mükemmel İngiliz yapımı bir saat ve zincir vermişti; onun elbisesinin yanında uzun süredir sarkan ve çoğunlukla onu yanıltan yabancı zarif saatten daha biçimsiz ama daha kullanışlıydı.</p>

    <p class="normal">Böylece onun hazırlıkları, ileriye yönelik olarak önemli ölçüde yapılmış durumdaydı. Bu arada Bay Gibson, gelini için, evinde yeni bir düzenleme ya da dekorasyona yönelik olarak henüz hiçbir şey yapmamıştı. Bir şey yapması gerektiğini biliyordu. Ama ne? Her şey düzensizken ve denetlemek için bu kadar az zamanı varken nereden başlayacaktı? En sonunda eski arkadaşlığın hatrına hemen gerekli olan hazırlıkların sorumluluğunu almaları için Bayan Browningler’den birine sorma konusunda akıllıca bir karar aldı; ve dekorasyon konusunda önerdiği her şeyi müstakbel karısının zevkine bırakmaya karar verdi. Ama isteğini açıklamadan önce, Kuleler’e yaptığı sık ziyaretlerin nedeninin kontesin sağlığı olduğunu zanneden şehir halkından bugüne kadar gizlemiş olduğu nişanını anlatması gerekiyordu. Şimdi Bayan Browning’e yapması gereken türden bir itirafla kendisine gelecek olan orta yaşlı bir dula nasıl içinden gülmüş olacağını hissediyordu ve yapılması gereken konuşma fikrinden nefret ediyordu; ama bu yapılmalıydı. Böylece bir akşamüstü söylendiği gibi “rastgele” gitti ve onlara bu hikâyeyi anlattı. Birinci bölümün sonundayani Bay Coxe’un çocukluk aşkı hikâyesinin sonunda Bayan Browning şaşırarak elini kaldırdı.</p>

    <p class="normal">“Kundağın içinde elimde tuttuğum Molly’nin bir sevgilisi olacak kadar büyüdüğünü düşünmek! Evet, emin olun! Phoebe,” (tam o anda odaya giriyordu) “Sana haberlerim var! Molly Gibson’un bir sevgilisi var! İnsan onun istediğini söyleyebilir! Bay Gibson olamaz mı?Çünkü o on altı yaşında!”</p>

    <p class="normal">Sevgili Bay Gibson’un evle ilgili bütün meselelerini bilmekle övünen Bayan Phoebe, “On yedi, kardeşim,” dedi. “Geçen Haziran’ın 22’sinde on yedi oldu.”</p>

    <p class="normal">Bayan Browning sabırsızca, “Peki, senin dediğin gibi olsun. Eğer öyle demek istiyorsan on yedi olsun!” dedi. “Gerçek hâlâ aynıonun bir sevgilisi var; ve bana sanki o daha dün kundaktaymış gibi geliyor.”</p>

    <p class="normal">Bayan Phoebe, “Onun gerçek aşk yolunun dümdüz olmasını ümit ediyorum,” dedi.</p>

    <p class="normal">Şimdi Bay Gibson devam ediyordu; çünkü hikâyesinin devamı vardı ve onların Molly’nin aşk hikâyesi ile konudan uzaklaşmalarını istemiyordu.</p>

    <p class="normal">“Molly, bu konuda bir şey bilmiyor. İkinizden ve bir diğer arkadaşımdan başka hiç kimseye anlatmadım. Coxe’u da cezalandırdım ve onun arkadaşlığını ona dediği gibi sınırlandırmak için elimden geleni yaptım. Ama Molly için ne yapacağım konusunda kafam karıştı. Bayan Eyre uzaktaydı ve ben, daha yaşlı bir kadın olmadan onu evde, onlarla birlikte bırakamazdım.”</p>

    <p class="normal">Bayan Browning, “Ah Bay Gibson! Onu neden bize yollamadınız?” diye araya girdi. “Sizin için gücümüzün yettiği her şeyi yapardık; sizin ve onun zavallı annesinin hatrı için.”</p>

    <p class="normal">“Teşekkür ederim. Yapacağınızı biliyorum ama Coxe’un bu coşkun hâlinde onu Hollingford’da bulundurmak iyi olmayacaktı. O şimdi daha iyi. Göstermenin doğru olduğunu düşündüğü perhizden sonra iştahı iki kat artarak yerine geldi. Dün üç porsiyon kuş üzümlü tatlı yedi.”</p>

    <p class="normal">“En cömert olanın siz olduğunuzu düşünüyorum, Bay Gibson. Üç porsiyon! Sanırım aynı oranda da et yiyordur.”</p>

    <p class="normal">“Oh, bunu söyledim çünkü bu kadar çok genç adamla birlikte olunca, işler genellikle yemek ile aşk arasında gidip geliyor ve üçüncü porsiyonun iyiye işaret olduğunu düşündüm. Ama biliyorsunuz bir kere olan bir kere daha olabilir.”</p>

    <p class="normal">Bayan Browning, “Bilmiyorum. Phoebe bir kere bir evlilik teklifi almıştı.” dedi.</p>

    <p class="normal">“Sus, kardeşim. Bundan bahsedilmesi belki onun duygularını incitir.”</p>

    <p class="normal">“Saçmalık, çocuğum! Bu yirmi beş sene önce oldu; ve onun en büyük kızı evlendi.”</p>

    <p class="normal">Bayan Phoebe hassas, tiz sesiyle, “Onun memnun olmayacağını sanıyorum,” diye rica etti. “Bütün insanlar sizin gibi Bay Gibson ilk aşklarının anısına sadık değiller.”</p>

    <p class="normal">Bay Gibson irkildi. Jeanie onun ilk aşkıydı; ama onun adı Hollingford’da hiç söylenmemişti. Karısı iyi, sevimli, duyarlı ve sevilen karısı onun ikinci aşkı değildi; hayır ne de üçüncü aşkı. Ve şimdi ikinci evliliği konusunda bir itirafta bulunuyordu.</p>

    <p class="normal">“Evet, evet,” dedi; “Ne olursa olsun, o, bu kadar gençken ve ben onay vermeden önce, böyle ilişkilerden Molly’yi korumak için bir şey yapmam gerektiğini düşünüyordum. Bayan Eyre’in küçük kuzeni kızıl hastalığına yakalandı.”</p>

    <p class="normal">“Ah! Bu arada sormamam benim dikkatsizliğim. Zavallı küçük nasıl?”</p>

    <p class="normal">“İyi ya da kötü. Şimdi söylemem gereken şey için bunun önemi yok; gerçek şu ki, Bayan Eyre bir zaman için eve geri dönemeyecek ve ben, Molly’yi her zaman Hamley’de bırakamam.”</p>

    <p class="normal">“Ah! Şimdi neden Hamley’e ani bir ziyaret yaptığınızı anlıyorum. Hay Allah, bu masal gibi.”</p>

    <p class="normal">Bayan Phoebe, “Bir aşk meselesini dinlemeyi severim,” diye mırıldandı.</p>

    <p class="normal">Bay Gibson, onların sürekli lafını kesmeleri karşısında tamamen sabırsızlanarak, “Öyleyse, eğer hikâyeme devam etmeme izin verirseniz benimkini dinleyeceksiniz,” dedi.</p>

    <p class="normal">Bayan Phoebe zayıf bir şekilde, “Sizinkini mi?” dedi.</p>

    <p class="normal">Bayan Browning ses tonunda daha az duygusallık taşıyarak, “Tanrı bizi kutsasın ve korusun,” dedi; “Başka ne var?”</p>

    <p class="normal">Bay Gibson, onun büyük şaşkınlık ifadesini genel olarak almayı seçerek, “Umarım benim evliliğimi,” dedi. “Ve sizinle konuşmak için geldiğim konu bu.” Bayan Phoebe’nin göğsünde ufak bir ümit belirdi. Saç kıvırma zamanının (bayanlar bu günlerde bigudiler takardı) güvenli ortamında her zaman kardeşine, “Ona evliliği düşündürecek tek erkeğin Bay Gibson olduğunu; ama eğer ona bir teklifte bulunursa, onu zavallı Mary’nin hatrı için kabul etmek zorunda olduğunu” söylerdi. Ölmüş olan arkadaşına, onun son kocasıyla evlenerek nasıl bir çeşit memnuniyet vereceğini hayal ettiğini hiçbir zaman açıklamazdı. Phoebe, sinirli bir şekilde siyah ipekli önlüğünün şeritleriyle oynuyordu. Doğu hikâyesindeki Caliph gibi, bütün bir yaşam sırasındaki olasılıklar aklından bir anda geçti<a href="../Text/Untitled-1_split_063.html#footnote-256-29" id="footnote-256-29-backlink">[29]</a>, bu olasılıklardaki en önemli soru, kardeşini bırakabilecek olup olmadığıydı. Şu ana dikkat et Phoebe, hiçbir zaman ortaya çıkmayacak bir olasılık için kendine acı çektirmeden önce söylenen şeyi dinle.</p>

    <p class="normal">“Kuşkusuz ailemin hanımı, kızımın annesi olması için kime sormam gerektiğine karar vermek, benim için heyecanlı bir şeydi; ama sanırım en sonunda doğru bir şekilde karar verdim. Seçmiş olduğum bayan…”</p>

    <p class="normal">Bayan Browning doğrudan, “Bize onun kim olduğunu hemen söyleyin, siz iyi bir insansınız,” dedi.</p>

    <p class="normal">Damat, seçimini, “Bayan Kirkpatrick,” diye açıkladı.</p>

    <p class="normal">“Ne! Kontesin çok bahsettiği, Kuleler’deki mürebbiye mi?”</p>

    <p class="normal">“Evet; ona çok değer veriyorlarve o da hak ediyor. Şimdi Ashcombe’da bir okul işletiyor ve ev idaresine alışık. Kuleler’deki genç bayanları yetiştirmiş ve kendi kızı da var. Bu yüzden, herhâlde Molly’ye karşı nazik, annece bir duyguya sahip olur.”</p>

    <p class="normal">Bayan Phoebe, övgüye değer bir şey söylemenin, aklından geçmekte olan düşünceleri gizleyerek, kendisine engel olacağını hisseti ve, “Çok zarif görünüşlü bir kadın,” dedi. “Kontesle geri dönerken onu arabada gördüm; çok güzel bir kadın olduğunu söylemeliyim.”</p>

    <p class="normal">Bayan Browning, “Saçmalama, kardeşim,” dedi. “Zarifliğinin ya da güzelliğinin bu meseleyle ne ilgisi var? Sen hiçbir dulun yeniden böyle ufak tefek şeyler yüzünden evlendiğini duydun mu? Her zaman bir çeşit görev duygusu yüzündendirdeğil mi, Bay Gibson? Eve bakan birini isterler; ya da çocukları için bir anne isterler; veya son eşlerinin bundan hoşlanacağını düşünürler.”</p>

    <p class="normal">Belki de Phoebe’nin seçilmiş olduğu konusunda bir düşünce, ablasının aklından geçmişti; çünkü sesinde keskin bir sertlik vardı; Bay Gibson’a yabancı değildi, ama şu anda bunun üstesinden gelmeyi seçmiyordu.</p>

    <p class="normal">“Kendi bildiğiniz gibi düşünebilirsiniz Bayan Browning. Benim için nedenleri ortaya koyun. Kendim onları açıkça biliyormuş gibi yapamam. Ama içten bir şekilde eski arkadaşlarımı muhafaza etmeyi ve onların, benim hatrım için müstakbel karımı sevmelerini istediğimden eminim. Size saygı duymanın yanı sıra, dünyada Molly ve Bayan Kirkpatrick’den başka hiçbir kadını tanımıyorum. Üstelik, ben evlenene kadar Molly’nin gelip kalmasına izin verip vermeyeceğinizi sormak istiyorum.”</p>

    <p class="normal">Bayan Browning, sadece yarı yarıya yumuşayarak, “Madam Hamley’e sormadan önce bize sorabilirdin,” dedi. “Biz senin eski arkadaşlarınız ve biz onun annesinin de arkadaşlarıyız; yani biz bölge halkı değiliz.”</p>

    <p class="normal">Bay Gibson, “Bu adil değil,” dedi. “Ve böyle olduğunu biliyorsunuz.”</p>

    <p class="normal">“Bilmiyorum. Onu etkileyebileceğin zaman, Bay Goodenough ya da Bay Smith’le olduğundan çok daha fazla Lord Hollingford’lasın. Ve her zaman Hamley’e gidiyorsun.”</p>

    <p class="normal">Bayan Browning hemen pes edecek bir kişi değildi.</p>

    <p class="normal">“Lord Hollingford’u, rütbe ve durumu ne olursa olsun, eğer onlar için benzer yararlarla geliştirilmiş benzer akıl özelliklerine sahiplerse, okulda yardımcı öğretmen, marangoz, ayakkabıcı da olabilir, böyle bir adamı nasıl aramam gerekiyorsa öyle arıyorum. Bay Goodenough, güçlü yerel çıkarlara sahip, çok akıllı bir yargıçtır ve bunun ötesinde bir düşünceye sahip değildir.”</p>

    <p class="normal">“Peki, peki, tartışmaya devam etmeyin. Phoebe’nin bildiği gibi bu, her zaman başımı ağrıtır. Söylediğim şeyi kastetmedim, bu yeterli, değil mi? Nedenleri söylendiğinde herhangi bir şeyden geri dönerim. Tartışmaya başlamadan önce neredeydik?”</p>

    <p class="normal">Bayan Phoebe, “Sevgili küçük Molly’nin bize bir ziyaret yapmasında,” dedi.</p>

    <p class="normal">“Eğer Bay Coxe aşkında bu kadar coşkun olmasaydı, ilk önce size sormam gerekirdi. Ne yapabileceğini ya da hem siz hem de Molly için ne kadar dert olacağını bilmiyordum. Ama şimdi yatıştı. Uzakta olmanın, çok sakinleştirici bir etkisi vardır ve ona her rastladığında, o aklına gelince bir iki iç çekmenin dışında bir sonuca yol açmadan, Molly’nin onunla aynı şehirde olabileceğini sanıyorum. Ve sizden isteyeceğim bir iyilik daha var. Böylece görüyorsunuz alçakgönüllü bir ricacı olmam gerektiği zaman sizinle tartışmanın bana yararı olmaz, Bayan Browning. Gelecekteki Bayan Gibson için hazır olması amacıyla eve bir şeyler yapılması gerekiyor. Utanç verici bir şekilde boya ve kâğıt kaplama gerekiyor; ayrıca bazı yeni mobilyaları düşünmem lazım ama eminim ki ne olduğunu bilmiyorum. Eve göz atma nezaketini gösterip kaç yüz paund gideceğine bakar mısınız? Yemek odasının duvarlarının boyanması gerekiyor; oturma odasının kâğıtlarını onun seçimine bırakacağım ve o odayı onun döşemesi için biraz fazladan param var; ama eğer eski bir arkadaşınıza yardım etme nezaketinde bulunursanız, evin geri kalanını size bırakacağım.”</p>

    <p class="normal">Bu, Bayan Browning’in güç sevgisine tümüyle iyi gelen bir işti. Babası yaşarken, esnafın müşterisiyle ilgili paranın kontrolünü yaparken onun ölümünden beri bunu göstermek için çok az şans buluyordu. Bayan Phoebe’nin hayal gücü, daha çok, Molly’nin ziyaretinin zevkiyle yaşarken, onun her zamanki iyi karakteri, kendi zevkine ve tasarruf anlayışına güven gösterildiğinde tamamen geri geliyordu.</p>
  </div>

  <div class="calibre1" id="calibre_pb_26"></div>
</body>
</html>
