<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_60">60.Roger Hamley’in İtirafı</h1>

    <p class="normal">Gözden kaybolana kadar arabaya baktıktan sonra geri dönünce, Roger’ın düşünecek çok şeyi vardı. Önceki gün Molly’ nin, Cynthia’nın vefasızlığına karşı nefret duyarken, ona karşı gelişen aşkının tüm belirtilerini bu belirtilerin çok açık olduğunu düşünüyordu görmüş olduğuna inanıyordu; bu kadar kısa zamanda başkasına yönelen bir ilginin sahip olmaya değmeyeceğini hissedebilirdi; ve ona karşı değişen davranışlarıyla bütün bunları göstermek ve böylece daha gonca hâlindeyken koparmak isteyebilirdi. Ama bu sabah onun eski, tatlı, içten davranışı, ne olursa olsun son görüşmelerinde geri dönmüştü. Kahvaltı zamanında onu neyin rahatsız ettiğini bulmak için kafasını zorlamıştı. Hatta Robinson’a, Bayan Gibson’un o sabah hiç mektup alıp almadığını soracak kadar ileri gitmişti; ve bir tane aldığını işittiği zaman bir şekilde bu mektubun üzüntüsünün nedeni olduğuna inanmaya çalıştı. Buraya kadar iyiydi. Söylenmeyen anlaşmazlıklarından sonra tekrar arkadaş olmuşlardı; ama bu, Roger için yeterli değildi. Her geçen gün onun, sadece onun kendisini mutlu edebileceğinden emin oluyordu. Bunu hissetmişti ve kısmen tüm ümidini yitirmişti; bu arada babası onu en fazla yapmayı istediği yolda zorluyordu. Kendine, onu sevmeye “çalışmaya” gerek yok dedibu zaten olmuştu. Ve yine de onun adına çok kıskançtı. Bir kere Cynthia’ya verilmiş olan aşk onu hak ediyor muydu? Bu mesele, eğer onun arkasından evine, Cynthia’ya teklifte bulunduğu aynı oturma odasına giderse, sonuncunun çok fazla benzeyen bir taklidi olmaz mıydıyine makul bir zaman için İngilere’den ayrılmak üzereydi? Ve sonra kuvvetli bir kararlılıkla yapacağı şeye karar verdi. Şimdi arkadaştılar ve onun arkadaşlığın teminatı olarak verdiği gülü öptü. Eğer Afrika’ya giderse, bazı öldürücü olaylarla karşılaşabilirdi; şimdi onları daha önce gittiği zamandan daha iyi biliyordu. Dönüşüne kadar onun aşkını şimdi kazanmış olduğundan daha fazla kazanmak için çaba göstermeyecekti. Ama bir kere evinde güvende olunca cevabının ne olup olmayacağı konusunda hiçbir zayıf hayal, onun için her şeyin üstünde olan kadını kazanmak için bütün şanslarını kullanmasını engellememeliydi. O, reddedilmenin olası utancını, kazanılabilecek bir gelinin değerli mücevherinden daha fazla düşünen, zavallı bir kendini beğenmiş değildi. Öyle ya da böyle, Tanrı onu güven içinde geri yollamak için kaderini yeteneğine bağlayacaktı. Ve o zamana kadar sabırlı olacaktı. Artık göz diktiği bir nesneye saldıracak bir çocuk değildi; karar verme ve katlanma yeteneğine sahip bir erkekti.</p>

    <p class="normal">Molly, babasını bulur bulmaz Malikâne’ye gönderdi; ve sonra her fırsatta Cynthia’nın canlı varlığını özlediği, evdeki oturma odasında eski hayatını sürdürmeye devam etti. Bayan Gibson, Cynthia’nın, kendisine değil Molly’ye mektup yazmasına bağlı olan, oldukça şikâyetçi bir ruh hâlindeydi.</p>

    <p class="normal">“Onun çeyizini yaparken katlandığım bütün sıkıntıları düşünerek sanırım bana yazmalıydı.”</p>

    <p class="normal">Molly, “Ama yazdıilk mektubu sana yazılmıştı anne,” dedi, gerçek düşünceleri hâlâ Malikâne’deydi hasta çocuğu Roger’ı ve onun çiçek için yalvarışını düşünüyordu.</p>

    <p class="normal">“Evet, sadece üç sayfa uzunluğunda, onun deniz yolculuğuyla ilgili bir özet olan bir ilk mektup; bu arada sana moda, Paris’te şapkaların nasıl giyildiği ve bu tip ilginç şeyler hakkında yazabiliyor. Ama şunu anladım ki zavallı anneler hiçbir zaman gizli mektuplar beklememeli.”</p>

    <p class="normal">Molly, “Benim mektubumu görebilirsin anne,” dedi, “İçinde gerçekten bir şey yok.”</p>

    <p class="normal">“Zavallı kalbim kaybettiğim çocuğumu ararken, onun bunun değerini bilmeyen sana yazdığını ve çapraz<a href="../Text/Untitled-1_split_063.html#footnote-256-128" id="footnote-256-128-backlink">[128]</a> bir şekilde yazdığını düşünmek! Gerçekten bazen hayata katlanmak zor.”</p>

    <p class="normal">Sonra bir süre sessizlik oldu.</p>

    <p class="normal">“Ziyaretin hakkında bana bir şey anlat, Molly. Roger’ın kalbi çok kırılmış mıydı? Cynthia’dan çok bahsediyor muydu?”</p>

    <p class="normal">“Hayır. Ondan fazla bahsetmiyordu: sanırım çok azdı.”</p>

    <p class="normal">“Onun fazla duyguya sahip olduğunu hiç düşünmedim. Eğer sahip olsaydı, onun bu kadar kolayca gitmesine izin vermezdi.”</p>

    <p class="normal">Molly belki de olayın gerektirdiğinden daha büyük bir heyecanla, “Bunu nasıl yapabileceğini anlayamıyorum. Dönüşünden sonra onu görmeye geldiğinde, zaten Bay Henderson’la nişanlanmıştıo gün buraya gelmişti,” dedi.</p>

    <p class="normal">Bayan Gibson ellerini başına koyarak, “Zavallı başım!” dedi. “İnsan senin sağlığı yerinde ve arkadaşların hakkında böyle dediğim için özür dilerim, Molly kaba alışkanlıkları olan insanlarla olduğunu görebiliyor; çok yüksek sesle konuşmak zorunda kalmışsın. Ama benim başımı hatırla, Molly. Öyleyse Roger, Cynthia’yı tamamen unutmuş, öyle mi? Oh! Erkekler ne kadar vefasız yaratıklar! Başka bir kıza âşık olacak, bu sözümü unutma! Onu bir gözde ve aslan hâline getiriyorlar; o, bu çeşit şeylerle başı dönecek ve onunla evlenmeyi, uşağıyla evlenmeyi düşündüğünden daha fazla düşünmeyecek olan mevki sahibi bir genç bayana teklifte bulunacak kadar zayıf bir genç adam.”</p>

    <p class="normal">Molly cesurca, “Öyle olduğunu sanmıyorum,” dedi. “Roger bu tip şeyler konusunda çok duyarlıdır.”</p>

    <p class="normal">“Onda her zaman gördüğüm hata bu; duyarlı ve soğuk kalpli! Bu özellik çok değerli olabilir ama beni kızdırıyor. Bana düşünceyi yanlış yönlendiren ve romantikliğe yol açan biraz duygu müsrifliğiyle yüreğin sıcaklığını verin. Zavallı Bay Kirkpatrick! Bu onun karakteriydi. Ona, bana karşı duyduğu aşkın tamamen romantik olduğunu söylerdim. Sanırım sana, ben hastayken bana çörek almak için yağmurda nasıl beş mil yürüdüğünü anlatmıştım.”</p>

    <p class="normal">Molly, “Evet!” dedi. “Bu onun nezaketi.”</p>

    <p class="normal">“Çok da mantıksızdı! Senin duyarlı, soğuk kalpli ve sıradan insanlarından biri hiçbir zaman bunu yapmayı düşünmez. Öksürüğü ve bütün bu şeylerle.”</p>

    <p class="normal">Molly, ne pahasına olursa olsun konuyu, kendisinin ve üvey annesinin her zaman uyuşamadığı ve bu konuda onu öfkelendirmemeyi zor bulduğu Hamleyler’den uzaklaştırmak isteyerek, “Bundan dolayı acı çekmediğini ümit ederim,” dedi.</p>

    <p class="normal">“Evet, aslında çekti! O gün yakalandığı soğukalgınlığını hiçbir zaman atlatamadığını zannediyorum. Onu tanımanı isterdim, Molly. Bazen, eğer sen benim gerçek kızım olsaydın, Cynthia da sevgili babanın kızı olsaydı ve Bay Kirkpatrick ile senin kendi sevgili annen yaşıyor olsaydı ne olacağını merak ediyorum. İnsanlar doğal yakınlıklar konusundan çok bahsediyor. Bu bir felsefeci için bir soru olabilir.” Belirttiği olanaksız olan şeyler konusunda düşünmeye başlıyordu.</p>

    <p class="normal">Molly biraz durduktan sonra düşüncelerini dile getirerek, “Zavallı küçük çocuğun nasıl olduğunu merak ediyorum,” dedi.</p>

    <p class="normal">“Zavallı küçük çocuk! İnsan onun uzun süren varlığının ne kadar az istendiğini düşününce, çoğunlukla ölümünün bir nimet olacağını hissediyor.”</p>

    <p class="normal">Molly çok şaşırarak, “Anne! Ne demek istiyorsun?” diye sordu. “Herkes en değerli bir şeymiş gibi onun hayatına değer veriyor! Onu hiç görmedin! O olabildiği kadar sağlıklı, sevimli bir çocuk! Ne demek istiyorsun?”</p>

    <p class="normal">“Toprak Sahibi’nin –soy, kan ve aile ilgili bu düşünceleriyle bir hizmetçinin çocuğundan çok, daha iyi bir aileden gelen bir vârisi istediğini düşünüyorum. Onun yerine geçen yarı Fransız yarı İngiliz gereksiz bir çocuk bulmanın, –doğal olarak kendini ağabeyinin vârisi olarak gören Roger’ı biraz küçük düşüreceğini düşünüyorum!”</p>

    <p class="normal">“Onu ne kadar sevdiklerini bilmiyorsunuzToprak Sahibi ona gözünün bebeği gibi bakıyor.”</p>

    <p class="normal">“Molly! Molly! Lütfen, böyle kaba ifadeler kullandığını duymayayım. Sana gerçek bayağı, sıradan bir şeyi düşünmeyi bile içermeyen kibarlığı ne zaman öğreteceğim! Atasözleri ve deyimler eğitimli kişiler tarafından hiç kullanılmaz. “Gözünün bebeği!” Gerçekten şaşırdım.”</p>

    <p class="normal">“Peki, anne, çok üzgünüm; ama her şeye rağmen yapabildiğim kadar kuvvetle söylemek istediğim şey, Toprak Sahibi’ nin çocuğu kendi çocuğu gibi sevdiğidir; ve Roger daoh!” Roger’ı düşünmek ne kadar utanç vericiydi. Sanki boğuluyormuş gibi aniden sustu.</p>

    <p class="normal">Bayan Gibson, “Neden kızdığını merak etmiyorum canım!” dedi. “Senin yaşındayken ben de böyle hissederdim. Ama insan, ilerleyen yıllarda insan doğasının temelini öğreniyor. Sana bu kadar erken söylediğim için hatalıyımama bana güven, sana ima ettiğim düşünce Roger Hamley’in aklından geçmiştir!”</p>

    <p class="normal">Molly, “İnsanın aklından her türlü düşünce geçer; önemli olan insanın bunları koruyup korumadığı ve cesaretlendirip cesaretlendirmediğidir,” dedi.</p>

    <p class="normal">“Canım eğer son sözü söylemen gerekiyorsa, bunun herkesçe bilinen bir gerçek olmasına izin verme. Ama daha ilginç bir konudan bahsedelim. Cynthia’dan, bana Paris’ten ipekli bir elbise almasını istedim ve ona karar verdiğim rengi bildireceğimi söyledimsanırım koyu mavi benim tenime en uygun renk; sen ne diyorsun?”</p>

    <p class="normal">Molly bu meseleyi düşünme sıkıntısına katlanmaktansa kabul etti; Roger’ın karakterinde son zamanlarda görmüş olduğu ve üvey annesinin varsayımını doğruca yalanlamasına neden olan özellikleri sessizce gözden geçirmekle çok meşguldü. Tam o sırada aşağıdan Bay Gibson’un ayak seslerini duydular. Ama onların oturduğu odaya girmesi bir süre sonra oldu.</p>

    <p class="normal">Molly heyecanla, “Küçük Roger nasıl?” diye sordu.</p>

    <p class="normal">“Korkarım kızıl başlıyor. Ayrılman çok iyi oldu, Molly. Sen kızıl geçirmedin. Bir süre Malikâne’dekilerle görüşmemeliyiz. Korktuğum bir hastalık varsa, o da budur.”</p>

    <p class="normal">“Ama sen gittin ve bize geri döndün, baba.”</p>

    <p class="normal">“Evet. Ama ben her zaman bir çok önlem alırım. Ama insanın işiyle ilgili risklerden söz etmeye gerek yok. Kaçınmamız gerekenler lüzumsuz risklerdir.”</p>

    <p class="normal">Molly, “Onu kötü mü geçirecek?” diye sordu.</p>

    <p class="normal">“Söyleyemem. Küçücük oğlan için elimden geleni yapacağım.”</p>

    <p class="normal">Bay Gibson duygulandığı zaman gençliğinin diliyle konuşurdu. Molly şimdi onun bu meseleyle çok ilgilendiğini biliyordu.</p>

    <p class="normal">Birkaç gün boyunca küçük çocuk için yakın bir tehlike vardı; birkaç hafta boyunca hastalık uğraşılacak daha kronik bir biçim aldı; ama yakın tehlike geçince ve her gün gösterilen sıcak ilgi bitince Molly, babasının iki ev arasında oluşturmayı açıkça gerekli gördüğü katı karantina dolayısıyla, Afrika’ya gitmeden önce Roger’ı tekrar göremeyeceğini anlamaya başladı. Oh! Onunla Malikâne’de geçirdiği özen gösterilmemiş günleri çoğaltabilseydi! Özen göstermemekten daha kötüydü; o günlerde ondan kaçmıştı; onunla özgür bir şekilde konuşmayı reddetmişti; davranışlarını değiştirerek ona acı vermişti; çünkü onun şaşırmış olduğunu ve acı çektiğini onun gözlerinde okumuş, sesinde işitmişti ve şimdi onun hayali onun ses tonu ve bakışlarını tekrar yaşıyor ve abartıyordu.</p>

    <p class="normal">Bir akşam yemekten sonra babası şöyle dedi:</p>

    <p class="normal">“Taşra insanlarının dediği gibi, bugün beklenmedik bir iş yaptım. Roger Hamley ve ben kafa kafaya verdik ve Bayan Osborne ile çocuğunun Malikane’den ayrılması için bir plan yaptık.”</p>

    <p class="normal">Bayan Gibson araya girerek ve Molly’ye çok bilmiş bir şekilde bakarak, “Geçen gün ne demiştim, Molly?” dedi.</p>

    <p class="normal">Bay Gibson, “Ve Park kapısına dört yüz yardadan daha uzak olmayan Jenning çiftliğindeki kiralık odalara,” diye devam etti. “Toprak Sahibi ve gelini küçük çocuğun yatağı başında daha iyi arkadaş oldular; ve sanırım o, bütün bu süre boyunca kafasından geçen düşüncede olduğu gibi, annenin çocuğunu bırakıp, Fransa’ya gidip, mutlu olmasının ne kadar olanaksız olduğunu anladı. Aslında onu satın alamayacağını anladı. Ama onu kurtarabileceğimden emin olmadığım o gece, birbirlerine sarılarak ağladılar ve birbirlerini teselli ettiler; ve bu onların arasında var olan bir perdenin yırtılması gibiydi; o zamandan beri arkadaştan daha ileriler. Yine de Roger” (Molly’nin yanakları kızardı; gözleri yumuşak ve parlaktı; onun adını duymak çok hoştu) “ve ben, ikimiz de annesinin çocukla büyükbabasından daha iyi başa çıkabileceğine karar verdik. Sanırım bu onun katı yürekli hanımlarından öğrendiği tek iyi şey. Kesinlikle çocuk bakımında iyi eğitim almış. Ve Toprak Sahibi’nin çocuğa fındık, bira ve bunun gibi her çeşit şımartıcı şey verdiğini ve ona her yolla zarar verdiğini görünce, bu onu sabırsız, rahatsız ve mutsuz ediyor. Yine de o korkuyor ve aklındakini söylemiyor. Şimdi Malikâne’den on dakika uzakta olan kiralık odalarda olunca onlar da güzel odalar; onları görmeye gittik ve Bayan Jennings, Bayan Osborne Hamley’e iyi bakacağına söz verdi ve çok gurur duydu ve kendi hizmetçileri olunca, o ve küçük çocuk kolayca istedikleri zaman gidip gelebilirler ve o yine de çocuğunun disiplini ve diyeti üzerinde kontrolünü sürdürebilir. Kısacası sanırım bugün iyi bir iş yaptım,” diye devam etti, biraz yayıldı; ve sonra silkinerek kalktı ve o yokken onu çağıran bir hastasına gitmek için tekrar dışarı çıkmaya hazırlandı.</p>

    <p class="normal">Aşağıya inerken kendi kendine, “İyi bir iş!” diye tekrarladı. “Ne zaman bu kadar mutlu olduğumu bilmiyorum!” Çünkü Molly’ye, Roger’la arasında geçenlerin hepsini anlatmamıştı. Bay Gibson, Aimée ve çocuğu için yeni düzenlemeleri tamamladıktan sonra Malikâne’den ayrılmak için acele ederken, Roger yeni bir konuşma konusu açmaya başlamıştı.</p>

    <p class="normal">Roger biraz beklenmedik bir şekilde, “Gelecek Salı gideceğimi biliyorsunuz değil mi, Bay Gibson?” dedi.</p>

    <p class="normal">“Kuşkusuz. Ümit ederim ki bütün bilimsel çalışmalarında geçen defa olduğu gibi başarılı olursun ve geri döndüğünde seni bekleyen üzücü olaylar bulmazsın.”</p>

    <p class="normal">“Teşekkür ederim. Evet. Öyle umarım. Şimdi herhangi bir enfeksiyon tehlikesi olduğunu düşünmüyorsunuz değil mi?”</p>

    <p class="normal">“Hayır! Eğer hastalık ev halkı arasında yayılsaydı şimdiye kadar bunun belirtisini görürdük diye düşünüyorum. Mesele kızıl olunca, insanın hiçbir zaman emin olmayacağını unutma.”</p>

    <p class="normal">Roger bir iki dakika sessiz durdu. En sonunda, “Beni evinizde görmekten korkar mısınız?” dedi.</p>

    <p class="normal">“Teşekkür ederim; ama şimdi orada olmanızın zevkini reddedeceğimi düşünüyorum. Çocuğun hastalığı başlayalı sadece üç hafta ya da bir ay oldu. Üstelik sen gitmeden yine buraya geleceğim. Su toplaması belirtilerine karşı her zaman tetikteyim. Sonradan bunun olacağını biliyorum.”</p>

    <p class="normal">Roger ses tonunda ve bakışında büyük bir hayal kırıklığıyla, “O zaman Molly’yi tekrar göremeyeceğim,” dedi.</p>

    <p class="normal">Bay Gibson keskin, araştırıcı bakışlarını genç adama çevirdi ve ona bilinmeyen bir hastalığı incelemeye başlıyormuş gibi delici bakışlarla baktı. Sonra doktor ve baba dudaklarını büzdü ve uzun bilmiş bir ıslık çaldı. “Püf!” dedi.</p>

    <p class="normal">Roger’ın bronz rengi yanakları daha koyulaştı.</p>

    <p class="normal">“Ona benden bir mesaj götürürsünüz değil mi? Bir veda mesajı!” diye rica etti.</p>

    <p class="normal">“Ben değil. Hiçbir genç erkek ve kadın arasında mesaj taşıyıcı olmam. Evdeki kadınlara senin evin yakınına gelmeni yasakladığımı ve senin veda etmeden gideceğin için üzgün olduğunu söyleyeceğim. Söyleyeceğim her şey bu kadar.”</p>

    <p class="normal">“Ama uygun bulmuyor musunuz?nedenini tahmin ettiğinizi görüyorum. Oh! Bay Gibson, gitmeden önce neden Molly’ yi görmek için dünyaları vereceğimi anlamamış gibi yapsanız da bana kalbinizde ne olduğu konusunda sadece bir tek kelime söyleyin.”</p>

    <p class="normal">Bay Gibson göstermek istediğinden daha çok etkilenerek ve elini Roger’ın omzuna koyarak, “Sevgili oğlum!” dedi. Sonra kendini çekti ve yeterince ciddi bir şekilde şunu dedi:</p>

    <p class="normal">“Molly’nin Cynthia olmadığını unutma. Eğer sana ilgi duyarsa, aşkını bir sonraki gelene yönlendirecek bir kişi değildir.”</p>

    <p class="normal">Roger, “Benim şimdi yaptığım gibi demek istemiyorsunuz, değil mi?” diye cevap verdi. “Sadece bunun Cynthia’ya karşı duyduğum çocukca aşktan ne kadar farklı bir duygu olduğunu bilmenizi isterdim.”</p>

    <p class="normal">“Konuştuğum zaman seni düşünmüyordum; ama sonra hatırladığım kadarıyla sen bir vefa örneği değilsin, kendin için ne demek istediğini işitelim.”</p>

    <p class="normal">“Fazla değil. Cynthia’yı çok sevmiştim. Davranışları ve güzelliği beni büyülüyordu; ama onun mektupları kısa, acele yazılmış mektupları bazen benim mektubumu okumak zahmetine bile katlanmadığını gösteriyordu; bunun bana ne kadar acı verdiğini anlatamam! On iki aylık yalnızlık, insanın hayatı tehlikedeyken ölümle yüz yüzeyken bazen bir erkeği yılların tecrübesi kadar yaşlandırır. Yine de o zaman onun güzel yüzünü göreceğim ve sesini işiteceğim zamanı özlüyordum. Sonra Ümit Burnu’ndaki mektup!Ve yine de ümidim vardı. Ama ilişkimizi yeniden başlatacağını umduğum görüşmeyi yapmak için geldiğimde, onu nasıl Bay Henderson’la nişanlanmış olarak bulduğumu biliyorsunuz. Sizin bahçenizde onunla beraber yürüdüğünü, eskiden benimle yaptığı gibi bir çiçek için onunla cilve yaptığını gördüm. Bana bakarken Molly’nin gözlerindeki acımayı görebiliyordum, şimdi anlayabiliyorum. Bu kadar kör bir aptal olduğum için kendimi cezalandırabilirim. Benim için ne düşünmeli? Yanlış Duessa’yı seçtiğim için beni nasıl küçük görmeli.”</p>

    <p class="normal">“Hadi, hadi! Cynthia o kadar kötü değil. O çok büyüleyici, hataları olan bir yaratık.”</p>

    <p class="normal">“Biliyorum! Biliyorum! Hiç kimsenin ona karşı bir şey söylemesine izin vermem. Eğer ona yanlış Duessa diyorsam bunun nedeni yapabildiğim kadarıyla onunla Molly arasındaki farklılık duygumu ifade etmek istememdir. Bir âşığın abartmasına izin vermelisiniz. Üstelik tüm söylemek istediğim şey şu, ondan bu kadar aşağı olan bir kişiyi sevdiğimi gördükten ve bildikten sonra, Molly’nin beni dinleyeceğini düşünüyor musunuz?”</p>

    <p class="normal">“Bilmiyorum. Söyleyemem. Ve eğer yapabilsem bile yapmam. Sadece eğer bu senin için teselli olacaksa sana tecrübelerimin bana öğrettiği şeyi sana söyleyebilirim. Kadınlar gariptir, mantıksız yaratıklardır ve sevgisini fırlatıp atan bir erkeğe âşık olmazlar.”</p>

    <p class="normal">Roger onun sözünü keserek, “Teşekkür ederim, efendim!” dedi. “Bana cesaret vermek istediğinizi görüyorum. Ve ben dönene kadar ne hissettiğim konusunda Molly’ye hiçbir imada bulunmamaya kararlıyımve sonra gücümün yettiği her olanağı kullanarak onu kazanmaya çalışacağım. Oturma odanızdaki eski yerdeki eski sahneyi tekrarlamamaya kararlıyım ama şeytana uyabilirim. Ve belki de her şeye rağmen burada olduğu son defa beni engelledi.”</p>

    <p class="normal">“Şimdi Roger, seni yeterince dinledim. Eğer senin zamanını geçirmek için kızımdan bahsetmekten başka yapacağın bir şey yoksa da benim var. Geri döndüğün zaman babanın böyle bir nişanı ne kadar onaylayacağını görmek için yeterli zaman olacak.”</p>

    <p class="normal">“Geçen gün kendisi beni bu konuda zorladı ama o zaman ümitsizlik içindeydim çok geç olduğunu düşünüyordum.”</p>

    <p class="normal">“Bir eşi geçindirebilmek için hangi olanaklara sahipsin?Cynthia’yla olan nişanını aceleyle yaptığında her zaman bu noktanın geçiştirildiğini düşündüm. Paragöz değilim. Molly’nin benden bağımsız olarak biraz parası var bu arada o bunu bilmiyor fazla değil; ve ben ona biraz verebilirim. Ama bütün bunlar senin dönüşüne bırakılabilir.”</p>

    <p class="normal">“O zaman benim ilişkimi onaylıyor musunuz?”</p>

    <p class="normal">“Onaylamakla ne demek istediğini bilmiyorum. Bu elimde değil. İnsanın kızını kaybetmesinin gerekli bir kötülük olduğunu düşünüyorum. Yine de,” Roger’ın yüzündeki hayalkırıklığına uğramış ifadeyi görerek “ama sana şunu söylemem adil olacak, çocuğumu unutma, tek çocuğumu! dünyada başka bir insana vermektense sana vermeyi tercih ederim!”</p>

    <p class="normal">Neredeyse onun istememesine karşın Roger, Bay Gibson’un elini sıkarak, “Teşekkür ederim,” dedi. “Ve gitmeden önce onu tek bir kere görebilir miyim?”</p>

    <p class="normal">“Kesinlikle hayır. Burada baba olduğu kadar doktor olarak da konuşuyorum. Hayır!”</p>

    <p class="normal">“Ama ne olursa olsun bir mesaj götürmeyecek misiniz?”</p>

    <p class="normal">‘Eşime ve ona aynı anda. Onları ayırmayacağım. En ufak bir şekilde ara buluculuk yapmayacağım.”</p>

    <p class="normal">Roger, “Peki!” dedi. “Sizin yasaklamanız karşısında ne kadar üzüldüğümü, ikisine de yapabildiğiniz kadar iyi anlatın. Boyun eğmem gerektiğini anlıyorum. Ama eğer geri dönmezsem çok zalim olduğunuz için hayalet olarak size görüneceğim.”</p>

    <p class="normal">“Hadi, bunu sevdim. Bana âşık bir bilim adamı verin! Kimse onu aptallıkta geçemez. İyi günler.”</p>

    <p class="normal">“İyi günler. Bu öğleden sonra Molly’yi göreceksiniz!”</p>

    <p class="normal">“Kesinlikle. Ve sen de babanı göreceksin. Ama kötü bir şeyin habercisi olan iç çekişlerini düşünmek istemiyorum.”</p>

    <p class="normal">Bay Gibson o akşam yemekte, Roger’ın mesajını eşine ve Molly’ye verdi. Babası çok büyük bulaşma tehlikesinden bahsettikten sonra Molly’nin beklediği buydu; ama şimdi beklentisi son bir karar şekline gelince iştahı kaçmıştı. Sessizlik içinde boyun eğdi; ama dikkatli olan babası bu konuşmasından sonra onun sadece tabağındaki yemekle oynadığını ve yemeğin çoğunu bıçak ve çatalının altında sakladığını fark etti.</p>

    <p class="normal">Yarı üzgün olarak, “Sevgiliye karşı baba,” diye düşündü. “Sevgili kazandı.” Ve sonra o da yemeğinin kalanına karşı ilgisiz kaldı. Bayan Gibson konuşuyordu; ve kimse dinlemiyordu.</p>

    <p class="normal">Roger’ın ayrılma günü geldi. Molly, Cynthia’ya hediye olarak hazırladığı bir yastıkla uğraşarak unutmaya çalışıyordu; insanlar o günlerde işleme yaparlardı. Bir, iki, üç. Bir, iki, üç, dört, beş, altı, yedi; hepsi yanlıştı: Başka bir şeyi düşünüyordu ve onu sökmesi gerekiyordu. Yağmurlu bir gündü ve çıkıp bazı ziyaretler yapmayı planlayan Bayan Gibson evde kalmak zorunda kalmıştı. Bu onu huzursuz etmişti ve yerinde duramıyordu. Havaya bakmak için sanki bir pencerede yağmur yağarken diğer pencerede havanın iyi olduğunu hayal ediyormuş gibi oturma odasında pencereden pencereye gidip duruyordu. “Mollyburaya gel! Pelerine sarılmış olan bu adam kim orada Park’ın duvarının yanında, kayın ağacının altındayarım saatten fazladır orada, hiç kıpırdamadı ve hep bu eve bakıyor! Sanırım bu çok şüpheli bir durum.”</p>

    <p class="normal">Molly baktı ve bütün örtülerinin altında hemen Roger’ı tanıdı. İlk yaptığı geri çekilmek oldu. Sonra ileri yürüdü ve, “Anne o Roger Hamley! Bak, şimdi eliyle öpücük gönderiyor; yapabileceği tek şekilde bize veda ediyor!” dedi. Ve onun işaretine cevap verdi; ama onun gösterişsiz sakin hareketini görüp görmediğinden emin değildi çünkü Bayan Gibson aniden o kadar çok duygularını gizlemez bir hâle gelmişti ki, Molly onun gayretli aptalca pandomimci gibi hareketlerinin onun tüm dikkatini çekmiş olması gerektiğini düşündü.</p>

    <p class="normal">Bayan Gibson eliyle gönderdiği öpücüklerin yaylım ateşinin ortasında, “Onun çok kibar olduğunu söyleyebilirim,” dedi. “Gerçekten çok romantik. Bana eski günleri hatırlatıyorama çok geç kalacak! Onu göndermeliyim; saat yarım!” Saatini çıkardı ve yukarı kaldırdı, işaret parmağıyla onu gösteriyor ve pencerenin tam ortasını işgal ediyordu. Molly, sürekli hareket eden kolların arasında yukarı aşağı, o yana bu yana çekilerek sadece oradan buradan bakabiliyordu. Roger’ın tarafından benzer bir hareket gördüğünü hayal etti. En sonunda gösterilen saate rağmen, çoğunlukla geriye bakarak yavaş yavaş uzaklaştı. Bayan Gibson en sonunda geri çekildi ve Molly, yolun dönemeci onu gözden saklamadan önce onun siluetini bir kere daha görmek için sakin bir şekilde onun yerine geçti. O da Bay Gibson’un evinin en son nereden görülebileceğini biliyordu; bir kere daha döndü ve beyaz mendili havada sallandı. Molly görülmesi için can atarak kendi mendilini yüksekte salladı. Ve sonra o gitmişti! Ve Molly mutlu, heyecanlı, üzgün, memnun ve kendi kendine arkadaşlığın ne kadar tatlı olduğunu düşünerek işine geri döndü!</p>

    <p class="normal">İçinde bulunduğu ana geri döndüğünde Bayan Gibson şunu diyordu:</p>

    <p class="normal">“Diyebilirim ki Roger Hamley hiçbir zaman benim en sevdiğim kişi olmasa da onun bu küçük özeni, bana kuvvetle çok büyüleyici bir genç adamı –Fransızlar’ın ona diyeceği gibi kur yapan bir kimse olan teğmen Harper’ı hatırlattıondan bahsettiğimi işitmiş olmalısın Molly?”</p>

    <p class="normal">Molly dalgın bir şekilde, “Sanırım işittim,” dedi.</p>

    <p class="normal">“Peki, ilk görevim olan Bayan Duncombe’deyken ve sadece on yedi yaşındayken onun kendini bana ne kadar adamış olduğunu hatırla. Ve askeri birliğin başka bir şehre gitmesi emredilince, zavallı Bay Harper dershanenin penceresinin karşısına geldi; neredeyse bir saat durdu ve ertesi gün şehirden ayrılırlarken bandoya, “arkamda bıraktığım kız” parçasını çaldıranın o olduğunu biliyordum. Zavallı Bay Harper! Bu sevgili Bay Kirkpatrick’le tanışmamdan önceydi! Zavallı ben! Hayatımda kaç kere kalbimin kanaması gerekti! Sevgili baban çok değerli bir adam ve beni mutlu etti. Ama aslında eğer izin verseydim bana zarar verecekti. Yine de Bay Henderson kadar zengin değil.”</p>

    <p class="normal">Son cümle Bayan Gibson’un şimdiki yakınmasının başlangıç noktasını içeriyordu. Annesinin dediği gibi Cynthia’yı evlendirince sanki bu gelişmede asıl rol onunmuş gibi kendine bir saygınlık vererek şimdi kızının Londra’da yaşayan genç, yakışıklı, zengin ve kısmen modaya uygun bir erkeğin eşi olma konusundaki iyi şansını biraz kıskanır hâle geliyordu. Bir gün kendini gerçekten çok iyi hissetmediği ve sonuç olarak onun rahatsızlıkları mutluluk kaynaklarından daha çok aklında yer ettiği bir zaman saf bir şekilde bu konudaki duygularını kocasına ifade etti.</p>

    <p class="normal">“Çok yazık!” dedi, “Erken doğmuşum. Bu kuşağa ait olmaktan çok hoşlanırdım.”</p>

    <p class="normal">“Ben de bazen böyle hissederim,” dedi. “Bilimde, onlar gerçek olana kadar yaşamak ve onların nelere yol açacağını görmek mümkün olsaydı, seveceğim bir çok yeni görüşler ortaya çıkmış görünüyor. Ama yirmi ya da otuz yıl genç olmak istemenin nedeninin bu olduğunu sanmıyorum, canım.”</p>

    <p class="normal">“Aslında, hayır. Ve bunu bu sert, sevimsiz şekilde ortaya koymadım; sadece bu kuşağa ait olmak istediğimi söyledim. Doğrusunu söylemek gerekirse, Cynthia’yı düşünüyordum. Kibirlilik yapmadan onun kadar güzel olduğuma inanıyorumgenç kızken demek istiyorum; onun gibi koyu renk kirpiklerim yok ama benim burnum daha düzgün. Ve şimdi farka bak! Üç hizmetçiyle birlikte bir taşra şehrinde yaşamak zorundayım ve arabam yok; o, daha aşağı bir güzellikle Sussex Place’de yaşayacak ve bir erkeğe, bir kupa arabasına ve bilmediğim başka şeylere de sahip olacak. Ama gerçek şu ki bu kuşakta, ben bir genç kızken olduğundan çok daha fazla zengin genç erkek var.”</p>

    <p class="normal">“Oh, oh! Öyleyse bu senin nedenin, değil mi canım? Eğer şimdi genç olsaydın Walter kadar iyi birisiyle evlenebilirdin?”</p>

    <p class="normal">“Evet!” dedi. “Sanırım düşüncem bu. Kuşkusuz onun sen olmanı isterdim. Her zaman eğer baroya girseydin daha başarılı olacağını ve Londra’da yaşayacağını düşündüm. Cynthia’ nın nerede yaşayacağını umursayacağını düşünmüyorum, yine de bunun ona geldiğini görüyorsun.”</p>

    <p class="normal">“Neyin –Londra’nın mı?”</p>

    <p class="normal">“Oh, sevgili şakacı adam. Şimdi bu tam da jüriyi büyüleyen bir şey. Walter’ın hiçbir zaman senin kadar akıllı olacağına inanmam. Yine de o Cynthia’yı Paris’e, yurtdışına ve her yere götürebiliyor. Sadece bütün bu şımartılmaların Cynthia’nın karakterindeki hataları geliştirmemesini ümit ediyorum. Ondan haber alalı bir hafta oldu ve ona özellikle yeni başlığımı almadan önce sonbahar modasını anlatması için yazdım. Ama zenginlik büyük bir tuzaktır.”</p>

    <p class="normal">“Cezbedici şeylerden kurtulduğun için minnettar olmalısın, canım.”</p>

    <p class="normal">“Hayır, değilim. Herkes cezbedilmek ister. Ve her şeye rağmen eğer insan isterse cezbedici şeylere karşı çıkmak kolaydır.”</p>

    <p class="normal">Kocası, “Bunu kolay bulmuyorum,” dedi.</p>

    <p class="normal">Molly elinde tuttuğu bir mektupla odaya girerek, “İşte senin ilacın anne,” dedi. “Cynthia’dan bir mektup.”</p>

    <p class="normal">“Oh, seni küçük iyi haberci! Mangall’ın sorularında<a href="../Text/Untitled-1_split_063.html#footnote-256-129" id="footnote-256-129-backlink">[129]</a> görevi haber getirmek olan putperest bir tanrıça vardı. Mektup Kale’den atılmıştı. Eve geliyorlar! Bana bir şal, bir de başlık almış. Sevgili yaratık! Her zaman kendinden önce başkalarını düşünür: iyi şans ona zarar veremez. Tatillerinin bitmesine iki hafta kalmış! Evleri tam hazır değil; buraya geliyorlar. Oh, şimdi Bay Gibson, Watts’daki uzun süredir kalbimde yaşattığım yeni akşam servisini almamız lazım! Cynthia bu eve “Yuva” diyor. Eminim burası onun için bir yuva olmuştu, canım! Dünyada üvey kızına bir baba gibi davranan başka bir erkek olduğundan kuşku duyarım! Ve Molly, sen de yeni bir elbise almalısın.”</p>

    <p class="normal">Bay Gibson, “Hadi, hadi! Benim son kuşağa ait olduğumu unutma,” dedi.</p>

    <p class="normal">Molly onu tekrar görme düşüncesiyle canlanarak, “Ve Cynthia benim ne giydiğime aldırmaz,” dedi.</p>

    <p class="normal">“Hayır! Ama Walter aldırır. Elbiseleri fark eden bir gözü var ve sanırım babana rakibim; eğer o iyi bir üvey babaysa ben de iyi bir üvey anneyim ve Molly’mi yıpranmış elbiselerle görmeye ve en iyi hâlinde olmamasına dayanamam. Benim de yeni bir elbise almam lazım. Düğünde giydiğimiz elbiselerden başka elbisemiz yokmuş gibi görünmemiz iyi olmaz!”</p>

    <p class="normal">Ama Molly kendisi için yeni elbise alınmasına karşı çıktı ve eğer Cynthia ile Walter onları sık sık ziyaret edecekse, onları giyim, alışkanlıklar ve işler konusunda, olduğu gibi görmelerinin daha iyi olacağında ısrar etti. Bay Gibson odadan çıkınca, Bayan Gibson, Molly’yi inatçılığı için yumuşak biçimde azarladı.</p>

    <p class="normal">“Geçen gün Brown’da gördüğüm ipekli elbiseye ne kadar hayran kaldığımı öğrendiğin zaman, sana yeni bir elbise alınması için yalvarmama izin verebilirsin Molly. Ve şimdi kuşkusuz, kendime onu alacak ve sana hiçbir şey almayacak kadar bencil olamam. Diğer insanların isteklerini anlamayı öğrenmelisin. Yine de bütünüyle ele alırsak, sen sevgili, tatlı bir kızsın ve sadece şunu istiyorumevet, ne istediğimi biliyorum; sadece sevgili baban bunun konuşulmasından hoşlanmıyor. Şimdi üzerimi ört ve bırak uyuyayım ve sevgili Cynthia’m ile yeni şalımı rüyamda göreyim.”</p>
  </div>

  <div class="calibre1" id="calibre_pb_122"></div>
</body>
</html>
