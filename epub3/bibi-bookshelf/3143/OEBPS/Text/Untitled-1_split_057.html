<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_56">56.“Eski Aşk Bitiyor ve Yenisi Başlıyor”</h1>

    <p class="normal">Ertesi sabah, Bayan Gibson daha hoşnut görünüyordu. Mektubunu yazmış ve postalamıştı; bundan sonra yapılacak iş Cynthia’yı mantıklı bir durum dediği durumda tutmak ya da başka bir deyişle onu uysal olmak için ikna etmeye çalışmaktı. Ama çok emek harcanmıştı. Cynthia zaten kahvaltıya inmeden önce Bay Henderson’dan bir mektup almıştıkelimelerin yapabileceği kadar açık bir aşk açıklaması, bir evlilik önerisiydi. Bunun yanı sıra postadaki küçük gecikmeleri bile bekleyemeyeceğini ima ederek onu Hollingford’a kadar izlemişti ve önceki gün Cynthia’yla aynı zamanda varmıştı. Cynthia bu mektuptan kimseye bahsetmedi. Kahvaltıya Bay ve Bayan Gibson yemeklerini bitirdikten sonra geç geldi; ama onun geç kalması gece boyunca yolculuk etmiş olması gerçeğine yoruldu. Molly henüz sabah erken kalkacak kadar kuvvetlenmemişti. Cynthia pek konuşmadı ve yemeğine dokunmadı. Bay Gibson günlük işlerine gitti ve Cynthia ile annesi yalnız kaldılar.</p>

    <p class="normal">Bayan Gibson, “Canım,” dedi. “Kahvaltını yemen gerektiği gibi yemiyorsun. Korkarım yemeklerimiz Hide Park Sokağı’ ndan sonra sana sade ve basit geliyor.”</p>

    <p class="normal">Cynthia, “Hayır,” dedi; “Aç değilim, hepsi bu.”</p>

    <p class="normal">“Eğer amcan kadar zengin olsaydık zarif bir masa hazırlamanın hem görev hem de zevk olduğunu düşünürdüm; ama sınırlı olanaklar bir insanın istekleri için üzücü bir engeldir. Onun yaptığı gibi çalışarak Bay Gibson’un şimdikinden daha fazla para kazanabileceğini zannetmiyorum; bu arada hukukun olanakları sınırsızdır. Lord Bakan! Servetin yanı sıra ünvanlar!”</p>

    <p class="normal">Cynthia cevap vermek için kendi düşünceleriyle neredeyse çok meşguldü ama şunu söyledi: “Yüzlerce avukat var. Diğer tarafından bak, anne.”</p>

    <p class="normal">“Evet; ama onların çoğunun özel servetleri olduğunu fark ettim.”</p>

    <p class="normal">“Belki. Anne, Bay Henderson’un bu sabah gelip uğramasını bekliyorum.”</p>

    <p class="normal">“Oh, benim değerli çocuğum! Ama nasıl biliyorsun? Sevgili Cynthia seni kutlayacak mıyım?”</p>

    <p class="normal">“Hayır! Sanırım sana söylemem lazım. Bu sabah ondan bir mektup aldım ve bugün Umpire’la geliyor.”</p>

    <p class="normal">“Ama teklifte bulundu, değil mi? Ne olursa olsun kesinlikle teklif etmeyi düşünüyor olmalı.”</p>

    <p class="normal">Cynthia cevap vermeden önce çay kaşığıyla oynadı; sonra sanki rüyadan uyanan ve annesinin sorusunun yankısını yakalayan bir kişi gibi başını kaldırdı.</p>

    <p class="normal">“Teklif! Evet, sanırım yaptı.”</p>

    <p class="normal">“Ve onu kabul ettin mi? “Evet” de Cynthia ve beni mutlu et!”</p>

    <p class="normal">“Kendimden başka bir kimseyi mutlu etmek için “evet” demeyeceğim ve Rusya planının benim için çok büyüleyici yanları var.” Bunu annesini bezdirmek ve Bayan Gibson’un neşesinin taşkınlığını azaltmak için söyledi. Bu itiraf edilmeliydi; çünkü o çoktan kararını vermişti. Ama bu, buna gerçekte olduğundan daha az gerçeklik ekleyen Bayan Gibson’u etkilemedi. Yeni garip bir ülkede, yeni garip insanlar arasında yaşamak düşüncesi Cynthia için çekici olmaktan uzak değildi.</p>

    <p class="normal">“Her zaman güzel görünüyorsun, canım; ama o güzel leylak rengi elbiseni giymenin daha iyi olduğunu düşünmüyor musun?”</p>

    <p class="normal">“Şu anda üzerimde olan elbisenin bir ipliğini bile değiştirmem.”</p>

    <p class="normal">“Seni inatçı yaratık! Ne giyersen giy her zaman güzel olduğunu biliyorsun.” Böylece Bayan Gibson kızını öperek odadan çıktı. Ailenin inceliğini göstererek Bay Henderson’u etkilemesi için öğle yemeğini düşünüyordu.</p>

    <p class="normal">Cynthia yukarı, Molly’nin yanına gitti; ona Bay Henderson’u anlatmak istiyordu ama konuyu doğal olarak açmanın olanaksız olduğunu gördü. Böylece geleceği açığa vurmayı olabildiğince yavaş bir şekilde zamana bıraktı. Molly kötü bir gece geçirdiği için yorgundu; ve babası dışarı çıkmadan evvel ona çabucak uğradığında, sabahın geri kalanında yukarıda kalmasını ve erken akşam yemeğinden sonraya kadar kendi odasında sakin bir şekilde kalmasını önermişti. Böylece zamanın sakladığı şeyleri ona anlatmak için adil bir şansı olmadı. Bayan Gibson, her zamanki sabah ziyaretine gelemediği için Molly’den özür diledi ve Cynthia’ya, Bay Henderson’un muhtemel gelişi için aşağıda oyalanacak bir neden bulmasını söyledi. Ama Cynthia böyle bir şey yapmadı. Molly’yi öptü ve onun elini tutarak sessizce onun yanında oturdu; en sonunda ayağa fırladı ve “Şimdi yalnız kalman gerekecek küçüğüm. Bu öğleden sonra çok iyi ve canlı olmanı istiyorum; bu yüzden şimdi dinlen,” dedi. Cynthia onu bıraktı, kendi odasına gitti, kapıyı kilitledi ve düşünmeye başladı.</p>

    <p class="normal">Aynı zamanda başka biri de onu düşünüyordu ve bu, Bay Henderson değildi. Roger, Bay Gibson’dan Cynthia’nın döndüğünü duymuştu ve hemen onun yanına gitme kararındaydı. Onun birbirleriyle olan ilişkilerinin sürmesi karşısında çıkardığı engeller ne olursa olsun –ve onların yapısından tamamen habersizdi onları yenmek için kuvvetli, erkekçe bir çaba gösteriyordu. Babasını bıraktı hepsini bıraktı ve atını eyerleyip kaderiyle karşılaşacağı zaman gelene kadar yalnız kalmak için ormana gitti. Eskiden onun için tabu olan sabah saatlerine denk gelmemek için çok dikkatliydi; ama onun bu kadar yakınında olduğunu ve zamanın da çok yakın olduğunu bilince beklemek çok zor işti.</p>

    <p class="normal">Yine de bir kere gerçekten ona giden yolda olunca, kendini sakin ve sabırlı olmaya zorlayarak atını çok yavaş sürüyordu.</p>

    <p class="normal">Kapıyı açan hizmetçi Maria’ya, “Bayan Gibson evde mi? Bayan Kirkpatrick evde mi?” diye sordu. Hizmetçinin aklı karıştı ama o bunu fark etmedi.</p>

    <p class="normal">“Öyle sanıyorumemin değilim! Oturma odasına gelir misiniz, efendim? Bayan Gibson’un orada olduğunu biliyorum.”</p>

    <p class="normal">Böylece yukarı çıktı, tüm sinirleri Cynthia ile yakınlaşan görüşmesi yüzünden gerilmişti. Odada sadece Molly’yi bulmasının bir rahatlama mı yoksa hayal kırıklığı mı olduğundan emin değildiMolly bahçeye bakan pencerenin önündeki kanepede yarı yatar durumdaydı; üzerinde beyaz bir örtü vardı; kendisi de çok beyazdı ve açık pencereden esen rüzgârın kötü etkisinden korunmak için de başına işlemeli bir örtü örtülmüştü. Cynthia’yla konuşmaya o kadar hazırdı ki, başka birisine ne söyleyeceğini bilmiyordu.</p>

    <p class="normal">Onu karşılamak için oturan ve aniden duygusallaşarak titremeye başlayan Molly’ye, “Korkarım pek iyi değilsin,” dedi.</p>

    <p class="normal">“Biraz yorgunum, hepsi o kadar,” dedi; sonra onun gideceğini ümit ederek ve yine de bir şekilde kalmasını isteyerek tamamen sessiz kaldı. Ama o bir sandalye aldı ve pencerenin karşı tarafına, onun yanına koydu. Maria’nın, Bayan Kirkpatrick’e çağrıldığını söyleyeceğinden ve her an merdivenlerde onun çevik hızlı ayak seslerini işiteceğinden emindi. Konuşması gerektiğini hissetti ama söyleyecek herhangi bir şeyi düşünemedi. Molly’nin yanakları pembeleşmişti; bir iki kere konuşacak gibi oldu ama yine bunun daha iyisini düşündü: Onların zayıf, kopuk cümlelerinin arasındaki duraklamalar giderek uzadı. Bu duraklamalardan birinde aniden, bahçeden uzaktaki mutlu seslerin neşeli mırıltıları giderek yaklaştı. Molly, giderek daha rahatsız göründü, kızardı ve istememesine rağmen Roger’ın yüzüne baktı. Roger, Cynthia’yı bahçede görebiliyordu. Sanki kalbi kanı tüm şiddetiyle gönderiyormuş gibi aniden rengi kızardı. Cynthia ve Bay Henderson görülebilecek bir yere geldiler; Bay Henderson onun yüzüne bakmak için eğilerek hevesli bir şekilde konuşuyordu; Cynthia’nın sevimli bir utangaçlıkla başka yere çevirdiği bakışları, ne vereceği ne de alacağı bazı çiçekler konusunda açıkça cilve yapıyordu. İşte o zaman, sevgililer çalılıklardan daha açık bir yere çıkmış olduklarından, Maria’nın onlara yaklaştığını gördüler; açıkçası Cynthia’yı o anki hayranından ayrılmaya ikna etmek ve Bay Roger Hamley’in orada olduğu ve onunla konuşmak istediği konusunda fısıldadığı mesajı alması için karşılamak konusunda birkaç adım atmak için durumun gerektirdiği kadınsı bir davranış biçimi vardı. Roger, onun şaşırmış hareketini görebiliyordu; eve doğru gelmeden önce Bay Henderson’a bir şey söylemek için arkaya döndü. Şimdi Roger, Molly’yle konuştuaceleyle, kısık bir sesle konuştu.</p>

    <p class="normal">“Molly söyle bana! Cynthia’yla konuşmak için çok mu geç kaldım? Bu amaçla geldim. O adam kim?”</p>

    <p class="normal">“Bay Henderson. Daha bugün geldiama o şimdi, onun kabul ettiği sevgilisi. Ah Roger, sana acı verdiğim için beni affet!”</p>

    <p class="normal">“Ona burada olduğumu ve gittiğimi söyle. Bu sözümü ona ilet. Rahatsız olmasın.”</p>

    <p class="normal">Roger tüm hızıyla aşağı koştu ve Molly dış kapının öfkeyle kapandığını işitti. Cynthia solgun ve kararlı bir şekilde odadan içeri girmeden önce evden ancak ayrılmıştı.</p>

    <p class="normal">Sanki o saklanmış olabilirmiş gibi etrafına bakınarak, “O nerede?” dedi.</p>

    <p class="normal">Molly çok zayıf bir sesle, “Gitti!” dedi.</p>

    <p class="normal">“Gitti. Oh, ne rahatlık! Kaderim yeni aşığımla olmadan evvel eski aşığımdan kurtulmamakmış gibi görünüyor ve üstelik yapabildiğim kadar kararlı bir şekilde yazdım. Molly mesele nedir?” Çünkü Molly şimdi bayılmıştı. Cynthia zile koştu, Maria’ ya su, tuz, şarap herhangi bir şey getirmesini emretti ve Molly güçlükle nefes alarak ve mutsuz bir şekilde kendine gelir gelmez Bay Henderson’a, sabah gelmiş olduğu George’a dönmesini rica eden ve eğer hemen onun dediğine uyarsa akşamüstü tekrar uğramasına izin verilebileceğini, aksi hâlde onu ertesi güne kadar göremeyeceğini söyleyen küçük bir not yazdı. Bunu aşağıya Maria’yla gönderdi ve şanssız adam hiçbir zaman onu büyüleyici eşinden yoksun bırakanın Bayan Gibson’un ilk anda duyduğu ani isteksizlik olduğuna inanmadı. Uzun, yalnız öğleden sonra boyunca mutluluğunu anlatmak için arkadaşlarına yazarak kendini avuttu. Mektup yazdıklarının arasında, onun mektubunu Bayan Gibson’un sadece istediği kadar şeyi anlatmak için özenli bir şekilde düzenlediği, dikkatli yazılmış uzun mektubuyla aynı zamanda alan Kirkpatrick amcası ve yengesi de vardı.</p>

    <p class="normal">Cynthia, Bayan Gibson’un giyinme odasının sakinliğinde Molly’yle otururken, “O çok kötü müydü?” diye sordu.</p>

    <p class="normal">“Ah Cynthia, onu görmek çok acı vericiydi, o çok ızdırap çekiyordu!”</p>

    <p class="normal">Cynthia suratını asarak, “Derin duyguları olan insanları sevmem,” dedi. “Onlar bana uymaz. Neden gürültü patırtı yapmadan gitmeme izin vermiyor? Bu kadar ilgiyi hak etmiyorum.”</p>

    <p class="normal">“Sana insanların seni sevmesi armağanı bahşedilmiş. Bay Preston’u hatırlao da ümidini yitirmeyecek.”</p>

    <p class="normal">“Şimdi senin Roger Hamley ve Bay Preston’u aynı şekilde sınıflandırmanı istemiyorum. Birisi benim için çok kötüyken diğeri de çok iyi. Şimdi bahçedeki adamın doğru sınıftan olduğunu ümit ediyorumben öyleyim çünkü kötü olduğumu düşünmüyorum ve dürüst olmadığımı da biliyorum.”</p>

    <p class="normal">Molly ciddiyetle, “Ondan gerçekten evlenecek kadar hoşlanıyor musun?” diye sordu. “Düşün, Cynthia. Sevgililerini bırakarak devam edemezsin; eminim yapmayı düşünmediğin anlayamadığın hâlde, acı çektiriyorsun.”</p>

    <p class="normal">“Belki anlayamıyorum. Ben gücenmiyorum. Olmadığım bir şeyi ileri sürmem ve kararlı olmadığımı biliyorum. Bay Henderson’a böyle söyledim.” Kızararak ve hatırladığı şey karşısında gülümseyerek durdu.</p>

    <p class="normal">“Ona anlattın! Ve o ne dedi?”</p>

    <p class="normal">“Beni olduğum gibi sevdiğini söyledi; böylece görüyorsun onu adil bir şekilde uyardım. Sadece, onun biraz korktuğunu sanıyorumçünkü en kısa zamanda, neredeyse hemen evlenmemi istiyor. Ama bunu kabul edip etmeyeceğimi bilmiyorum onu pek görmedin, Molly ama bu gece tekrar geliyor ve onun çok büyüleyici olduğunu düşünmezsen seni hiç bağışlamayacağım. Aylar önce teklif yaptığında ona ilgi duyduğuma inanıyorum ama ilgi duymadığımı düşünmeye çalışıyordum; sadece bazen gerçekten çok mutsuzdum, kırılmasını önlemek için Alman hikâyesindeki<a href="../Text/Untitled-1_split_063.html#footnote-256-124" id="footnote-256-124-backlink">[124]</a> sadık John gibi, kalbimin etrafına demir bir çember geçirmem gerektiğini düşünüyordum, hatırlıyor musun, Molly?sayısız deneme ve gözden düşürücü olaylardan sonra efendisi krallığına, servetine ve aşık olduğu kadına kavuşur ve altı tane atı olan bir arabayla ve arkalarında Sadık John olarak evlendikleri kiliseden uzaklaşırken mutlu çift üç tane büyük kırılma sesi duyarlar ve bunu araştırınca, bunların Sadık John’un efendisinin sıkıntıları sırasında kırılmasını önlemek için kalbinin etrafına geçirdiği demir çemberler olduğunu görürler.”</p>

    <p class="normal">Akşamüstü Bay Henderson geldi. Molly onu görmeyi çok istiyordu ve onu gördüğü zaman ondan hoşlanıp hoşlanmadığından emin olamadı. Kibirli olmaksızın yakışıklıydı; aptalcasına iyi olmaksızın nazikti. Kolayca konuştu ve hiçbir zaman aptalca bir şey söylemedi. Mükemmel bir şekilde donanımlıydı ama giyimine hiç dikkat ediyormuş gibi görünmüyordu. İyi huylu ve nazikti; yaşı ve işi gereği olan hazır cevaplıktan kaynaklanan neşeli bir saygısızlığa sahipti ve yaşı ve işi zekâ gerektiriyordu. Ama Molly’nin gözlerinde bir şey olmasını istiyordune olursa olsun bu ilk görüşmede, kalbinin derinliklerinden onu basmakalıp bir kişi olarak düşündü. Ama kuşkusuz bu konuda olabildiği kadar mutlu olduğu görünen Cynthia’ya bir şey söylemedi. Bayan Gibson da aşırı mutluluktan dolayı cennetin yedinci katındaydı ve az konuşuyordu; ama söylediği şeyler en yüksek duyguları en ince dille ifade ediyordu. Bay Gibson onlarla uzun süre beraber kalmadı ama oradayken açıkça içe işleyen siyah gözleriyle kendinde olmayan Bay Henderson’u inceliyordu. Bay Henderson tam da herkese karşı davranması gerektiği gibi davranıyordu: Bay Gibson’a karşı saygılı, Bayan Gibson’a karşı hürmetkâr, Molly’ye karşı arkadaşça ve Cynthia’ya karşı adanmıştı.</p>

    <p class="normal">Bay Gibson, bir dahaki sefere Molly’yi yalnız bulunca konuşmaya başladı. “Evet! Bu yeni ilişkiyi nasıl buldun?”</p>

    <p class="normal">“Söylemek zor. Parça parça ele alındığında çok hoş ama bütünüyle bakarsak sıkıcı.”</p>

    <p class="normal">Bay Gibson Molly’yi şaşırtarak, “Onun mükemmel olduğunu düşünüyorum,” dedi; ama bir an sonra onun alaylı bir şekilde konuştuğunu gördü. Devam etti: “Onu neden Roger Hamley’e tercih ettiğini merak etmiyorum. Bu kokular! Bu eldivenler! Ve sonra saçı ve kravatı!”</p>

    <p class="normal">“Şimdi baba, adil değilsin. O, bundan daha fazla bir şey. İnsan onun çok iyi duyguları olduğunu görebilir; çok yakışıklı ve onun cazibesine kapılmış.”</p>

    <p class="normal">“Roger da öyleydi. Ama onun evlenmiş olmasından dolayı sadece çok memnun olacağımı itiraf etmeliyim. Her zaman aşk ilişkileri yaşayacak bir kız ve eğer keskin bir şekilde bakmazsa her zaman bir erkeğin parmaklarından kaymak isteyecektir; bunu Roger’a da söyledim.”</p>

    <p class="normal">“O zaman onu, burada, gelmesinden sonra gördün?”</p>

    <p class="normal">“Sokakta karşılaştım.”</p>

    <p class="normal">“O nasıldı?”</p>

    <p class="normal">‘Dünyadaki en hoş şeyden geçtiğini zannetmiyorum; ama çok geçmeden bunu atlacaktır. Duygusallık ve kabullenmeyle konuştu; bundan çok bahsetmedi ama insan bunu çok keskin olarak hissettiğini görebiliyordu. Bunu düşünmek için üç ayı olduğunu hatırla. Toprak Sahibi’nin daha çok kızdığını tahmin ederim. Herhangi biri onun oğlunu reddettiği için köpürüyordur. Şimdi Roger’ın bundan nasıl etkilendiğini görene kadar günahın kötülüğünü anlamamış görünüyordu. Aslında kendimi hariç tutarsam, herhangi bir mantıklı babayı da bilmiyorum, öyle değil mi Molly?”</p>

    <p class="normal">Bay Henderson başka ne olursa olsun sabırsız bir aşıktı; hemen gelecek hafta Cynthia’yla evlenmek istiyordu; ne olursa olsun uzun tatilden önce olmalıydı böylece yurt dışına gidebileceklerdi. Çeyiz ve ön hazırlıkları rüzgâr gibi yaptı. Her zamanki gibi cömert olan Bay Gibson, nişanından bir ya da iki sabah sonra Cynthia’yı bir köşeye çekti ve onun eline yüz paund verdi.</p>

    <p class="normal">“İşte bu, Rusya’ya gidip dönmen için gereken masrafları ödemek için. Öğrencilerini itaatkâr bulacağını ümit ederim.”</p>

    <p class="normal">Cynthia, onu şaşırtmaktan çok rahatsız ederek, kollarını onun boynuna doladı ve onu öptü.</p>

    <p class="normal">“Tanıdığım en nazik insansınız,” dedi, “Size kelimelerle nasıl teşekkür edeceğimi bilmiyorum.”</p>

    <p class="normal">“Eğer benim gömlek yakalarımı bu şekilde buruşturmaya devam edersen bunları yıkamanı istemek zorunda kalacağım. Tam da şimdi, senin Bay Henderson’ın gibi düzenli ve zarif olmaya çalıştığım zaman.”</p>

    <p class="normal">Cynthia, “Ama ondan hoşlandınız, değil mi?” dedi. “O, sizi çok seviyor.”</p>

    <p class="normal">“Kuşkusuz. Şimdi hepimiz meleğiz ve sen de baş meleksin. Onun da Roger gibi kullanılacağını ümit ederim.”</p>

    <p class="normal">Cynthia ciddi görünüyordu. “O, aptalca bir meseleydi,” dedi. “Biz iki uygunsuz insandık.”</p>

    <p class="normal">“Sona erdi ve bu yeterli. Üstelik harcayacak başka zamanım yok; ve işte senin yakışıklı genç adamın aceleyle buraya geliyor.”</p>

    <p class="normal">Bay ve Bayan Kirkpatrick tebriklerini gönderdiler; ve Bayan Kirkpatrick özel bir mektupta Bayan Gibson’a onun zamanlaması kötü olan Roger hakkındaki sırrının tamamen özel olarak kalacağı konusunda güvence verdi. Çünkü Bay Henderson Hollinford’da görünür görünmez, ilk mektupta yazmış olduğu herhangi bir şeyden bahsetmemelerini rica eden ikinci bir mektup yazmıştı; ilk mektup kızının sevgisinin gerçek durumunu keşfederek heyecanlandığı için böyle yazılmıştı, ne dediğini pek bilmiyordu; bazı şeyleri abartmış ve bazı şeyleri yanlış anlamıştı: şimdi onun bilmediği şey, Bay Henderson’un Cynthia’ya teklifte bulunmuş olduğu, bunun kabul edildiği; olabildiğince mutlu oldukları ve (“bir annenin kendini beğenmişliğini affedin”) en sevimli çift olduklarıydı. Böylece Bay ve Bayan Kirkpatrick, eşit derecede uygun bir mektup yazarak cevap verdiler. Bay Henderson’u övüyor, Cynthia’ya hayran oluyor ve genel olarak kutluyorlardı; evliliğin Hyde Park Sokağı’ndaki kendi evlerinde olması ve Bay ve Bayan Gibson ile Molly’nin, hepsinin gelip onları ziyaret etmesi gerektiği konusunda ısrar ediyorlardı. Sonunda küçük bir dipnot vardı. “Eminim ki bütün bilim adamlarının keşifleri konusunda heyecan duyduğu ünlü gezgin Hamley’i kast etmiyorsunuzdur. Ondan, Afrika’ya giden genç Hamley olarak bahsediyorsunuz. Lütfen bu soruya cevap verin çünkü Helen en çok bunu bilmek istiyor.” Bu not Helen’ın el yazısıyla yazılmıştı. Her şeyin genel olarak başarılı gitmesi ve sempati isteği konusundaki sevinci içinde, Bayan Gibson bu mektubun bazı parçalarını Molly’ye okudu; dipnot geri kalan şeylerin arasındaydı. Bu Molly’nin üzerinde, önerilen nazik Londra davetinden daha derin bir etki yaptı.</p>

    <p class="normal">Aile arasında bazı tartışmalar oldu; ama bunların hepsi Kirkpatrick’in davetinin kabul edilmesiyle sonuçlandı. Bunun için açıkça belirtilen bir çok küçük neden vardı; ama törenin, Cynthia’nın daha önce reddetmiş olduğu iki adamın yakınında olmaması için genel ve söylenmemiş bir istek vardı; reddetme, şimdi Cynthia’nın onlara karşı gösterdiği davranış için kulanılan kelimeydi. Böylece sağlığının düğüne katılmasını engellememesi için Molly’nin mümkün olduğu kadar çabuk kuvvetlenmesi istendi, emredildi ve rica edildi. Bay Gibson’un kendisi, ev sahibi Bay Kirkpatrick’in kendisinden çok fazla hoşlanmasından bağımsız olarak, Londra’ya gitme ve yarım düzine eski arkadaşını ve bir çok bilimsel sergiyi görme olasılığına tamamen karşı olmayarak, eşi ve kızının muhteşem beklentilerini azaltmanın kendi görevi olduğunu düşünüyordu.</p>
  </div>

  <div class="calibre1" id="calibre_pb_114"></div>
</body>
</html>
