<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_40">40.Molly Gibson Özgürce Nefes Alıyor</h1>

    <p class="normal">Bayan Gibson, birkaç günlük bir ziyaret için ilk defa Londra’ya giderken, Cynthia’ya eşlik etme niyetinden bahsetmesi bu şekilde oldu. Aile çevresine yabancı birinin önünde yeni bir planın ilk taslağını oluşturarak numara yapıyordu; böylece eğer onun projelerini onaylamazlarsa diğerlerinin ilk duyguları, fikir onlara tanıdık gelene dek baskı altında kalırdı. Molly için şimdiye kadar rastladığı en büyüleyici öneriymiş gibi göründü. Hiçbir zaman kendine üvey annesinin varlığı karşısında baskı altında olduğunu kabul etme izni vermemişti; ama kalbi üç tüm gün en azından bu kadar olacaktı fikriyle dans edince hemen bunu hatırladı: Babasıyla ilişkilerinde tam olarak özgür olacaktı; eski günler geri gelecekti; törenin ayrıntıları ve hizmetin doğruluğu konusundaki sürekli huzursuzluk olmadan yemek yiyeceklerdi.</p>

    <p class="normal">“Akşam yemeğinde ekmek peynir olacak ve bunu dizlerimizin üzerinde yiyeceğiz; bütün bu süre boyunca pudingimizi kaşık yerine çatalımızla yiyeceğiz ve kendimizi kesene kadar bıçaklarımızı ağzımıza sokacağız. Eğer acelesi varsa babam çayını çay tabağına dökecek; ve eğer ben susamışsam yemeğin suyunu kaseden içeceğim. Herhangi bir yaşlı atı alacağım, satın alacağım, ödünç alacağım ya da çalacağım; gri etekliğim yeni değil ama bu işe uyar;bu çok güzel olacak! Her şeyden sonra, sanırım tekrar mutlu olacağım; aylar boyunca sanki sevinç, biraz daha mutluluk hissetmek için çok yaşlanmışım gibi görünüyordu.”</p>

    <p class="normal">Molly böyle düşündü. Yine de, Cynthia bir gün onun düşüncelerini okuyarak ona şöyle deyince suçluymuş gibi kızardı:</p>

    <p class="normal">“Molly, bizden kurtulacağın için çok mutlusun, değil mi?”</p>

    <p class="normal">“Senden değil Cynthia; en azından öyle olduğumu sanmıyorum. Eğer babamı ne kadar çok sevdiğimi bilirsen ve onu eskiden şimdi gördüğümden daha çok gördüğümü bilirsen…”</p>

    <p class="normal">“Ah! Çoğunlukla bizim fazlalıkmış gibi göründüğümüzü düşünüyorum ve gerçekte öyleyiz.”</p>

    <p class="normal">“Senin için öyle hissetmiyorum. Ne olursa olsun sen benim için yeni bir sevinç oldunbir kız kardeş ve böyle bir ilişkinin ne kadar büyüleyici olduğunu hiç bilmezdim.”</p>

    <p class="normal">Cynthia yarı şüphelenerek, yarı üzülereki “Ama annem?” dedi.</p>

    <p class="normal">Molly sakin bir şekilde, “O, babamın eşi,” dedi. “Artık onun için öncelikli olmadığımı hissettiğim için çoğunlukla çok üzgün olmadığımı söylemek istemiyorum; ama öyleydi.” Gözlerinin kızarıklığı yüzüne aksettiğinde, aniden, kendini ağlama noktasında buldu; dişbudak ağacı, üzüntü, yavaş yavaş gelen teselli ve teselli eden kişi, bunların hepsi gözlerinin önünde canlandı “Bu Roger’dı!” onun adından bahsetmekteki hafif tereddütünün üstesinden gelince, Cynthia’ya bakmaya devam etti: “İlk başta, bu habere şaşırınca ve üzülünce, babamın evliliğine nasıl bakmam gerektiğini söyleyen Roger’dı. Oh, Cynthia, onun tarafından sevilmek ne kadar büyük bir şey!”</p>

    <p class="normal">Cynthia kızardı; heyecanlı ve hoşnut göründü.</p>

    <p class="normal">“Evet, sanırım öyle. Bütün bu zaman boyunca Molly, benim şimdi olduğumu düşündüğü kadar iyi olmamı bekleyeceğinden korkuyorum ve hayatımın geri kalanında hep ayak uçlarıma basarak yürümem gerekecek.”</p>

    <p class="normal">Molly, “Ama sen iyisin, Cynthia,” dedi.</p>

    <p class="normal">“Hayır, değilim. Sen de onun kadar yanılıyorsun; ve bir gün, geçen gün yayı kırıldığında holdeki saate olduğu gibi, ben de sizin düşüncelerinizde aşağı gideceğim.”</p>

    <p class="normal">Molly, “Sanırım seni yine aynı şekilde sevecek,” dedi.</p>

    <p class="normal">“Yapabilir misin? Eğer çok yanlış şeyler yaptığım ortaya çıksa bileyine benim arkadaşım olur musun? Bazen benim için doğru davranmanın ne kadar zor olduğunu hatırlıyor musun? (konuşurken Molly’nin elini tuttu) Benim ya da onun hatrı için olduğu kadar, seninki için de annemden konuşmayalım; ama onun, bir kıza iyi öğütler veya iyilikle yardım edecek biri olmadığını görmelisinAh Molly, en fazla arkadaşa ihtiyacım olduğu zaman ne kadar ihmal edildiğimi bilemezsin. Annem bunu bilmiyor; yalnızca akıllı, iyi ellere düşseydim nasıl biri olacağımı bilmek onun elinde değil. Ama ben bunu; ve daha fazlasını biliyorum,” diye devam etti, aniden duygularını alışılmadık bir şekilde açığa vurmaktan utanmıştı. “Gerçekten en kötüsü olan şeyi umursamamaya çalıştım; ama ciddi olarak düşünürsem kendim için ölesiye kaygı duyuyorum.”</p>

    <p class="normal">Molly bir ya da iki dakikalık üzüntülü bir şaşkınlıktan sonra, “Sana yardım etmeyi hatta seni anlamayı isterdim,” dedi.</p>

    <p class="normal">Cynthia hemen tavrını değiştirerek, “Bana yardım edebilirsin,” dedi. “Başlıkları süsleyebilirim ve başlık yapabilirim; ama bir şekilde ellerim elbiseleri ve yakaları senin becerikli ellerin gibi katlayamıyor. Lütfen bavulumu hazırlamama yardım eder misin? Bu gerçek, somut bir nezaket olur ve her şeyden sonra belki de hayali olan, duygusal bir rahatsızlık için duygusal bir teselli değildir.”</p>

    <p class="normal">Genel olarak ayrılma karşısında üzülen geride kalan insanlar olur; yolculuk yapanlar ayrılmayı ne kadar acı olarak hissederlerse hissetsinler ayrılmanın ilk saatinde değişen manzarada özlemi yumuşatacak bir şey bulurlar. Ama Molly, Bayan Gibson ve Cynthia’nın Umpire arabasıyla Londra’ya gitmek için ayrıldığını gördükten sonra babasıyla eve yürürken, neredeyse sokakta dans ediyordu.</p>

    <p class="normal">“Şimdi baba,” dedi, “Bütün bir hafta boyunca bana ait olacaksın. Çok söz dinler olmalısın.”</p>

    <p class="normal">“Öyleyse çok zorbalık yapma. Beni nefessiz bırakacak kadar hızlı yürüyorsun ve acele ettiğimiz için Bayan Goodenough’ı görmeden geçiyoruz.”</p>

    <p class="normal">Böylece Bayan Goodenough ile konuşmak için karşıya geçtiler.</p>

    <p class="normal">“Tam şimdi eşimi ve kızını Londra’ya yolcu ettik. Bayan Gibson bir hafta için gidiyor.”</p>

    <p class="normal">“Canım, o Londra’ya gidiyor ve sadece bir hafta için! Bunun sadece üç günlük bir yolculuk olacağını hatırlayabiliyorum! Bayan Molly, genç arkadaşın olmadan çok yalnız kalacaksın!’</p>

    <p class="normal">Molly aniden olayın bu yüzünü de görmesi gerektiğini anlayarak, “Evet,” dedi, “Cynthia’yı çok özleyeceğim.”</p>

    <p class="normal">“Ve siz Bay Gibson; bu bir kere daha dul kalmak gibi! Bir akşamüstü gelip benimle çay içmelisiniz. Aramızda sizi neşelendirmeye çalışmalıyız. Salı günü olabilir mi?”</p>

    <p class="normal">Molly’nin koluna attığı çimdiğe rağmen Bay Gibson, yaşlı bayanı çok mutlu ederek daveti kabul etti.</p>

    <p class="normal">“Baba, nasıl gidip akşamlarımızdan birini harcayabilirsin! Sadece altı akşamımız vardı ve şimdi beş tane kaldı; beraber yapacağımız şeyleri o kadar da hesap etmiştim.”</p>

    <p class="normal">“Ne çeşit şeyler?”</p>

    <p class="normal">Şakacı bir şekilde babasının yüzüne bakarak, ‘Oh, bilmiyorum; inceliksiz ve nezaketsiz olan her şey,” diye ekledi.</p>

    <p class="normal">Gözleri parladı ama yüzünün diğer kısımları ciddiydi. “Ben kötüleşmeyeceğim. Çok çalışarak ve emek sarfederek çok yüksek bir incelik düzeyine ulaştım. Tekrar aşağı çekilmeyeceğim.”</p>

    <p class="normal">‘Evet, çekileceksin baba. Bugün öğle yemeğinde ekmek ve peynir yiyeceğiz. Ve sakin bir şekilde evde kaldığın her akşam oturma odasında terliklerini giyeceksin. Baba, Nora Crenia’ya binebileceğimi düşünmüyor musun? Eski gri etekliğimi arıyordum ve sanırım kendime çeki düzen verebilirim.”</p>

    <p class="normal">“Yan eyeri nereden bulacaksın?”</p>

    <p class="normal">“Kesinlikle, eskisi o İrlanda kısrağına uymayacak. Ama özellikle bunun olması gerekmiyor. Sanırım bir şekilde başarabilirim.”</p>

    <p class="normal">“Teşekkür ederim. Ama tamamen barbarlığa dönmeyeceğim. Ahlaksızca bir zevk olabilir ama kızımın ata düzgün bir şekilde bindiğini görmek isterim.”</p>

    <p class="normal">“Çayırlarda birlikte at sürdüğümüzü düşünün yabani güller çiçek açmış olmalı; hanımelleri ve saman Merriman’ın çiftliğini tekrar ne kadar çok görmek istiyorum! Baba seninle bir kere at sürmeme izin ver! Lütfen ver. Bir şekilde bunu yapabileceğimize eminim.”</p>

    <p class="normal">Ve “bir şekilde” bu başarıldı. “Bir şekilde” Molly’nin tüm istekleri gerçekleşti. Bu bir haftalık tatilde ve babasıyla olan mutlu birliktelikte tek bir sorun vardı. Herkes onları çaya çağırıyordu. Onlar gelin ve damat gibiydi; çünkü Bayan Gibson’un evinde uyguladığı geç yenen akşam yemekleri, Hollingford’daki küçük çay içme hesapları için büyük bir uygunsuzluktu. O saatte akşam yemeği yiyen birini nasıl saat altıda çaya çağırabilirsiniz? Saat sekiz buçukta pasta ve sandviçi reddettikleri zaman, o sakin ve küçümseyen gözlerin önünde gerçekten bir bayağılık yapacak kadar aç olan diğer insanları nasıl ikna edebilirsiniz? Bu yüzden Gibsonlar’ı Hollingford çay partilerine çağırmak için büyük bir hareketsizlik olmuştu. Hedefi “bölge” toplumuna girmek olan Bayan Gibson, bunu büyük bir soğukkanlılıkla, küçük eğlencelerin dışında kalmak olarak kabul etti; ama Molly hatırlayabildiği kadarıyla zaman zaman gittiği bu basit partilere katılmayı özledi; ve her üçe katlanmış not getirildiğinde babasıyla geçireceği bir akşamı daha kaybettiği için biraz homurdanmasına rağmen, gerçekten eskisi gibi eski arkadaşlarının arasına gittiği için memnundu. Bayan Browning ve Bayan Phoebe, onun yalnızlığında ona karşı özellikle sevecendiler. Eğer bu iradeyi gösterselerdi; o her gün orada yemek yiyecekti; ve akşam yemeklerini reddederek onları incitmemek için onlara sık sık uğramak zorunda kalacaktı. Bayan Gibson bir haftalık yokluğunda kocasına iki kere yazdı. Bu haberler, kendilerini, son günlerde varlıklarının istenmediğini varsaymayı seçtikleri o evden uzak tutmuş olan Bayan Browningler için, oldukça tatmin ediciydi. Kış akşamlarında çoğunlukla Bay Gibson’un evi hakkında konuşmuşlardı ve her gün olasılıkları çeşitlendirebilseler de, varsayımların biraz ötesine geçerek, konuyu bitmez tükenmez bulmuşlardı. Merak ettikleri konulardan biri, Bay ve Bayan Gibson’un gerçekten nasıl geçindiğiydi; bir diğeri ise, Bayan Gibson’un müsrif olup olmadığıydı. Şimdi, olmadığı hafta içinde yazdığı iki mektup, o günlerde, evlilikle ilgili sevgi için çok uygun olarak kabul edilen miktardaydı. Yine de çok fazla değildiposta ücreti on bir sentyarım peni kadardı. Üçüncü bir mektup müsriflik olurdu. Molly, Bayan Gibson’un döneceği günden önce gelen ikinci mektuptan bahsettiğinde kardeşler birbirlerine onaylayıcı bir şekilde başlarını sallayarak baktılar. Aralarında, iki mektubun Gibson ailesindeki iyi duygular ve uygun anlayışı doğru miktarda gösterdiği konusunda anlaşmışlardı; daha fazlası aşırı olurdu; sadece bir tane olsaydı bu da yalnızca görev meselesi sayılırdı. Bayan Browning ve Bayan Phoebe arasında ikinci mektubun (geldiğini varsayarak) kime yazıldığı konusu oldukça sorun olmuştu. İki kere Bay Gibson’a yazmak çok fazla sevgi gösterisi olurdu; ve yine eğer Molly’ye yazılmışsa bu çok güzel olurdu.</p>

    <p class="normal">Bayan Browning, “Başka bir mektup aldığını söyledin, değil mi, canım?” diye sordu. “Bayan Gibson’ın bu defa sana yazdığını sanıyorum.”</p>

    <p class="normal">“Büyük bir sayfaydı; yarısında Cynthia bana yazmıştı ve kalanın hepsi babama yazılmıştı.”</p>

    <p class="normal">“Eminim çok güzel bir düzenlemedir. Cynthia ne diyor? İyi vakit geçiriyor muymuş?”</p>

    <p class="normal">“Evet, sanırım öyle. Bir akşam partisi yapmışlar; ve bir gece annem Leydi Cumnor’dayken, Cynthia kuzenleriyle oyuna gitmiş.”</p>

    <p class="normal">“Aman Tanrım! Ve hepsi bir haftada! Buna gerçekten boşa harcama derim. Çünkü Perşembe yolculukla, Cuma dinlenmeyle geçecek ve Pazar dünyanın her yerinde Pazar’dır; ve Salı günü yazmaları lazım. İyi! Umarım Cynthia döndüğü zaman Hollingford’u sıkıcı bulmaz.”</p>

    <p class="normal">Bayan Phoebe, biraz sırıtarak ve nazik bir şekilde, masum olan yüzünde kötü duran bilmiş bir bakışla bakarak, “Böyle olacağını sanmıyorum,” dedi. “Bay Preston’u çok görüyorsunuz, değil mi, Molly?”</p>

    <p class="normal">Molly şaşırıp kızararak, “Bay Preston!” dedi. “Hayır! Pek değil. Biliyorsunuz bütün kış Ashcombe’daydı. Buraya yerleşmek için yeni geldi. Sizi böyle düşündüren nedir?”</p>

    <p class="normal">Bayan Browning, “Küçük bir kuş bize söyledi,” dedi. Molly, bu küçük kuşu çocukluğundan biliyordu; ondan nefret ediyor ve onun boynunu sıkmak istiyordu. Neden insanlar açıkça konuşamıyordu ve bilgi verenin adını vermek istemediklerini söyleyemiyorlardı? Ama bu, Bayan Browningler’in en sevdiği kurgu biçimiydi ve Bayan Phoebe’ye göre bu aklın zirvesiydi.</p>

    <p class="normal">“Küçük kuş, bir gün Heath Lane çevresinde uçuyormuş ve Bay Preston’la bir genç bayanı kim olduğunu söylemeyelim çok arkadaşça bir şekilde yürürken görmüş; yani o atın üzerindeymiş; ama patika, yolun yukarısında, derenin üzerinde küçük tahta bir köprünün olduğu yerde yükseliyormuş.”</p>

    <p class="normal">Bayan Phoebe, Molly’nin çok rahatsız ve sıkıntılı olduğunu görerek, “Belki Molly bu sırra dahildir ve bizim ona bunu sormamamız gerekir,” dedi.</p>

    <p class="normal">Bayan Browning küçük kuş formülünden vazgeçerek ve Bayan Phoebe’nin karışmasına karşı gururlu bir sitem havasına bürünerek, “Bu büyük bir sır olamaz,” dedi, “Çünkü Bayan Hornblower, Bay Preston’un nişanlı olduğunu kabul ettiğini söylüyor.”</p>

    <p class="normal">Molly biraz öfkeyle, “Ne olursa olsun, kesinlikle biliyorum ki bu Cynthia değil,” dedi. “Böyle haberlere bir son verin; bunun ne kadar zarara yol açacağını bilemezsiniz. Bu çeşit dedikodulardan nefret ederim!” Molly’nin bu şekilde konuşması kesinlikle saygılı değildi; ama o sadece Roger’ı ve böyle söylentilerin sebep olabileceği sıkıntıyı düşünüyordu; onları işitme olasılığı (Afrika’nın ortasında!) onun öfkeyle kızarmasına yol açtı.</p>

    <p class="normal">“Aman aman, Bayan Molly! Benim senin annen olacak kadar yaşlı olduğumu ve bizimle benimle böyle konuşmanın güzel bir hareket olmadığını hatırlamıyor musun! “Dedikodu” kesinlikle. Gerçekten Molly…”</p>

    <p class="normal">Molly yarı pişman olarak, “Özür dilerim,” dedi.</p>

    <p class="normal">Bayan Phoebe barışı sağlamaya çalışarak, “Ablamla öyle konuşmak istemediğini söyleyebilirim,” dedi.</p>

    <p class="normal">Molly hemen cevap vermedi. Böyle haberlerin ne kadar zarar verebileceğini açıklamak istiyordu.</p>

    <p class="normal">Hâlâ öfkeyle kızararak, “Ama görmüyor musunuz?” diye devam etti, “Böyle bir şeyi böyle konuşmak ne kadar kötü? Onlardan birinin başka birisini düşündüğünü varsayarsak ve biliyorsunuz, bu olabilir; örneğin Bay Preston başka birisiyle nişanlanmış olabilir.”</p>

    <p class="normal">Bayan Browning uyarıcı bir ses tonuyla, “Molly! O kadına acırım! Gerçekten acırım. Bay Preston hakkında pek iyi düşünmüyorum,” dedi; çünkü aklına yeni bir fikir gelmişti.</p>

    <p class="normal">“Evet ama kadın ya da genç bayan, Bay Preston hakkında böyle bir söylenti duymaktan hoşlanmayacaktır.”</p>

    <p class="normal">“Belki de hoşlanmaz. Ama bütün bunlara rağmen bu konuda sözüme önem ver. O, flört etmeyi seven biri ve genç bayanlar onunla pek ilgilenmeseler daha iyi olur.”</p>

    <p class="normal">Bayan Phoebe, “Onların Heath Lane’de karşılaşmasının raslantı olduğunu söyleyebilirim,” dedi.</p>

    <p class="normal">Molly, “Bu konuda bir şey bilmiyorum,” dedi, “Ve ben saygısız davrandığımı söyleyebilirim, yalnızca lütfen bu konuda daha fazla konuşmayın. Sizden bunu istemek için nedenlerim var.” Ayağa kalktı; çünkü kilisenin saatinin çaldığını duyduğu için, tahmin ettiğinden daha geç olduğunu anlamıştı ve bu saatte babasının evde olduğunu biliyordu. Eğilip, Bayan Browning’ in ciddi ve ifadesiz yüzünü öptü.</p>

    <p class="normal">Bayan Phoebe, ablasının hoşnutsuzluğunu örtmek isteyerek, “Nasıl da büyüyorsun Molly!” dedi. “Eski şarkının dediği gibi, kavak ağacı<a href="../Text/Untitled-1_split_063.html#footnote-256-105" id="footnote-256-105-backlink">[105]</a> gibi uzun ve düzgünsün!”</p>

    <p class="normal">Bayan Browning onun odadan dışarı çıkışını seyrederken, “Zarif bir şekilde büyü Molly, aynı zamanda iyi görün,” dedi. O tamamen gidince Bayan Browning ayağa kalktı ve kapıyı güvenli bir şekilde kapattıktan sonra kardeşinin yanına oturarak alçak sesle, “Phoebe, o gün Bayan Goodenough onları birlikte gördüğünde Heath Lane’de Bay Preston’la beraber olan Molly’nin kendisiydi!” dedi.</p>

    <p class="normal">Bayan Phoebe bunu hemen gerçekmiş gibi alarak, “Tanrı beni affetsin!” diye bağırdı. “Nereden biliyorsun?”</p>

    <p class="normal">“İki iki daha dört eder. Molly’nin nasıl kızardığını, sonra renginin solduğunu ve Bay Kirkpatrick ile Cynthia’nın nişanlanmadığı konusunda bir gerçeği bildiğini söylediğini görmedin mi?”</p>

    <p class="normal">“Belki de nişanlı değillerdir; ama Bayan Goodenough onların beraber, yalnız başlarına yürüdüklerini görmüş.”</p>

    <p class="normal">Bayan Browning özdeyiş söyler gibi, “Bayan Goodenough sadece faytonuyla giderken, Shire Oak’da Heath Lane’den geçiyormuş,” dedi. “Hepimiz onun bir araçtayken ne kadar korktuğunu biliriz; öyle ki paniğe kapılır ve o yerde yürürken bile gözleri o kadar iyi değildir. Molly ve Cynthia yeni ekose şallarını birbirlerine benzer almışlar ve başlıklarını aynı şekilde süslemişler; Molly, Noel’den beri Cynthia kadar uzadı. Her zaman onun kısa ve tıknaz olacağından korkmuştum ama o şimdi herhangi bir kişinin ihtiyacı olduğu kadar ince ve uzun. Bunu şöyle tanımlıyorum: Bayan Goodenough, Molly’yi gördü ama Cynthia’yı gördüğünü sandı.”</p>

    <p class="normal">Bayan Browning bunu “tanımladığı zaman”, Bayan Phoebe kuşku duymayı bıraktı. Bir süre kafasında düşüncelerini evirip çevirerek sessizce oturdu. Sonra şunu söyledi:</p>

    <p class="normal">“Her şeye rağmen çok kötü bir eşleşme olmayacak, abla.” Fikrini ablasının onaylamasını bekleyerek uysal bir şekilde konuştu.</p>

    <p class="normal">“Phoebe, Mary Pearson’ın kızı için çok kötü bir eşleşme olacak. Şimdi bildiğimi daha önce biliyor olsaydım, geçen Eylül onu çaya çağırmazdık.”</p>

    <p class="normal">Bayan Phoebe, “Ne biliyorsun?” dedi.</p>

    <p class="normal">“Bayan Hornblower bana bazı şeyler anlattı; senin işitmen gerektiğini düşünmediğim şeyler, Phoebe. Geldiği yer olan Henwick’de çok güzel bir kız olan Bayan Gregson’la nişanlanmış. Kızın babası bazı soruşturmalar yapmış ve onun hakkında o kadar kötü şeyler işitmiş ki, kızının nişanı bozmasını sağlamış ve kız o zamandan beri çok kötüymüş!”</p>

    <p class="normal">Bayan Phoebe tümüyle etkilenerek, “Ne kadar ürkütücü!” dedi.</p>

    <p class="normal">“Üstelik bilardo oynuyor, yarışlarda bahse giriyor ve bazı kişiler onun yarış atı yetiştirdiğini söylüyor.”</p>

    <p class="normal">“Ama kontun onu vekilharcı olarak tutmaya devam etmesi garip değil mi?”</p>

    <p class="normal">“Hayır! Belki de değil. O toprak konusunda çok akıllı ve bütün yasal konularda çok becerikli; ayrıca lord hazretleri, Bay Preston’ın çok fazla şarap içtiğindeki konuşma şeklini fark etmek eğer gerçekte bilse bile zorunda değil.”</p>

    <p class="normal">“Çok fazla şarap içmek! Oh, abla o bir ayyaş mı? Ve biz onu çaya çağırdık!”</p>

    <p class="normal">Bayan Browning önemsemeyerek, “Onun bir ayyaş olduğunu söylemedim, Phoebe,” dedi. “Bir erkek ayyaş olmadan ara sıra içki içebilir. Senin kaba kelimeler kullandığını duymak istemiyorum, Phoebe!”</p>

    <p class="normal">Bayan Phoebe bu azardan sonra bir süre sessiz durdu.</p>

    <p class="normal">O anda, “Onun Molly Gibson olmamasını ümit ederim,” dedi.</p>

    <p class="normal">“İstediğin gibi ümit edebilirsin ama o olduğundan çok eminim. Ama Bayan Goodenough’a bu konuda bir şey söylemezsek daha iyi olur; onun kafasında Cynthia var ve o orada kalsın. Molly hakkında dolaşan haberlerin ortaya çıkması için yeterli zaman geçince onlarda doğruluk payı olup olmadığını anlarız. Bay Preston güzel davranışları olmasına rağmen Fransa’da yetişmiş olan Cynthia’yı isteyebilir; ama bu onu özel olmayan biri yapabilir. Eğer kiliseye gidip resmi evlilik ilanını engellersem, o Molly’ye sahip olamaz ve olmamalı; ama korkarımkorkarım ki ikisinin arasında bir şey var. İzlemeye devam etmeliyiz, Phoebe. Kendisine rağmen onun koruyucu meleği olacağım.</p>
  </div>

  <div class="calibre1" id="calibre_pb_82"></div>
</body>
</html>
