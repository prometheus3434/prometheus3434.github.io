<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_33">33.Canlanan Beklentiler</h1>

    <p class="normal">Bir ya da iki gün sonra Bay Gibson, Roger hakkındaki bu projenin, konu dışı bir kaynaktan elde edebileceğinden daha fazla ayrıntısını elde etmek isteyerek ve daha çok bu projeye katılıp katılamayacağı konusunda bir cevap bulmaya çalışarak, Hamley civarına gitmek için zaman ayırdı. Bu durumun esası şuydu: Bay Gibson’un düşüncesine göre Osborne’daki belirtiler onun öldürücü bir hastalığı olduğunu gösteriyordu. Dr Nicholls, bu konuda ondan farklı düşünüyordu ve Bay Gibson, yaşlı doktorun çok tecrübeli olduğunu ve mesleğinde çok yetenekli kabul edildiğini biliyordu. Yine de kendisinin haklı olduğunu biliyordu ve eğer öyleyse rahatsızlık şimdiki gibi aynı durumda yıllarca sürebilir ya da genç adamın yaşamını bir saat bir dakika içinde sona erdirebilirdi. Bay Gibson’un haklı olduğunu varsayarak Roger’ın ani çağrıların ona ulaşamayacağı bir yere gitmesi iki yıl uzakta olması doğru olacak mıydı? Yine de eğer mesele sona ermişse, bir tıp adamının işe karışması korkulan kötü sonu hızlandırabilirdi; ama her şeye rağmen Dr Nicholls haklı olabilir ve belirtiler başka bir nedenden kaynaklanabilirdi. Olabilir miydi? Evet. Peki öyle miydi? Hayır. Bay Gibson cümlenin bu ikinci biçimine “evet” diyemiyordu. Böylece enine boyuna düşünerek atını sürüyordu: Dizginleri gevşek, başı biraz eğikti. Sakin ve güzel sonbahar günlerinden biriydi: Kırmızı ve sarı yapraklar, nemli, parlak örümcek ağlarının üzerine sarkıyordu; çitler olgun böğürtlenlerle dolu çalılarla örtülüydü; hava kuşların veda ıslıkları ve ötüşleriyle doluydu; ötüşler net ve kısaydıbahardaki uzun şakımalardan değildi; atın toynaklarının sesi kaldırımların üzerinde çınlayınca, anızlarla dolu tarlalarda keklik kanatlarının sesi duyuluyordu; hiç rüzgâr olmamasına rağmen orada burada bir yaprak uçuyor ve yere düşüyordu. Taşra doktoru, mevsimin güzelliğini bir çok kişiden daha fazla hissediyordu. Her geçen gün, gece, fırtınada ve güneş ışığında ya da sakin, yumuşak bulutlu havada daha çoğunu görüyordu. Konu hakkında ne hissettiğinden hiç bahsetmedi; aslında duygularını kendine bile açıklayamıyordu. Ama onun ruh hâli duygusallığa yaklaşırsa, bu, böyle günlerde olurdu. Atını ahırların önündeki avluya sürdü; bir adama verdi ve yandaki bir girişten eve girdi. Koridorda Toprak Sahibi’yle karşılaştı.</p>

    <p class="normal">“Bu harika Gibson! Seni hangi iyi rüzgâr buraya attı? Biraz öğle yemeği yer misin? Yemek hâlâ masada.” Onu, hiçbir şeye dokunulmamış olan, güzel şeylerle dolu masaya oturtana kadar Bay Gibson’un elini sıkmaya devam etti.</p>

    <p class="normal">Bay Gibson bir an önce konuya girerek, “Roger hakkında işittiğim bu şey nedir?” dedi.</p>

    <p class="normal">“Aha! Öyleyse işittin değil mi? O ünlü, değil mi? Roger gurur duyulacak bir çocuk. Sebatkâr Roger; onun yavaş olduğunu düşünürdük ama bana yavaş ve emin olan yarışı kazanıyormuş gibi görünüyor. Ama bana anlat; ne işittin; ne kadar biliyorlar? Bardağını doldurman lazım. Bugünlerde yapılmayan eski bira; Osborne kadar yaşlı. Onu o sonbahar yapmıştık; ve ona, “Genç Toprak Sahibi’nin Birası” demiştik. Bunu, o evlenirken içmek istiyordum ama bunun ne zaman olacağını bilmiyorum; bu yüzden şimdi Roger’ın şerefine içeceğiz.”</p>

    <p class="normal">Yaşlı Toprak Sahibi, açıkça genç Toprak Sahibi’nin birasını mantıklı düşüncenin sınırında değerlendiriyordu. Aslında dediği gibi “brendi kadar sertti” ve Bay Gibson’un soğuk rostosunu yerken onu çok dikkatli bir şekilde yudumlaması gerekiyordu.</p>

    <p class="normal">“Peki! Ne işittin? Dinleyecek çok şey var ve hepsi iyi haber ama çocuğu özleyeceğim, bunu biliyorum.”</p>

    <p class="normal">“Karar verildiğini bilmiyordum; sadece düşünüldüğünü işitmiştim.”</p>

    <p class="normal">“Geçen Salı’ya kadar öyleydi. Ama bu konuda bana hiçbir şey söylemedi; artı ve eksilerini düşünerek huzursuz olacağımı düşündüğünü söyledi. Bu yüzden Lord Hollingford’dan bir mektup alana kadar bu konuda bir şey bilmiyordumnerede bu?” İçinde her çeşit kâğıt olan siyah bir deri dosyayı çıkardı. Gözlüklerini takarak başlıklarını okudu.</p>

    <p class="normal">“Kereste ölçüleri, yeni demiryolları”, “inekler için ilaç, Çiftçi Hayes’den”, “Dobson’un hesapları”, “Hım, hım, işte burada. Şimdi bu mektubu oku,” dedi ve mektubu Bay Gibson’a uzattı.</p>

    <p class="normal">Bu yaşlı babaya kendisinin ve iki ya da üç kişinin mütevelli heyeti üyesi olduğu vasiyetnamenin gerektirdiği şartları çok basit bir dille açıklayan, erkekçe, duygulu, duyarlı bir mektuptu; oldukça tanınmış bir çok adamın kendilerini aday olarak göstermeleri için çekici olan masraflara cömert bir ödenek, başarı için daha da cömert bir ödül. Lord Hollingford, sonra Fransız osteoloğa cevap olarak yazdığı makalesinin yayınlanmasından beri son zamanlarda Roger’ı çok fazla görerek, üyelerin onda gerekli niteliklerin şu ana kadar başvurmuş olan adayların herhangi birinden daha çoğunu birleşmiş olarak bulacağını düşünmekte nedenleri olduğunu söyleyerek devam ediyordu. Roger bu meseleyle derinden ilgileniyordu; çok fazla bilgiye ve aynı zamanda karşılaştırmada ve olayları sınıflandırmada büyük doğal güçlere sahipti. Kendisinin iyi ve doğru gözlemler yaptığını göstermişti; doğru yaştaydı, sağlığı ve kuvveti yerindeydi ve aile bağlarıyla bağlı değildi. Burada Bay Gibson düşünmek için durdu. Sonuca hangi adımlarla gidildiğini araştırmayı pek umursamıyorduzaten sonucun ne olduğunu biliyordu; gözleri gerçekten çok cömert olan ödüle ilişince dikkatini bu çekti; ve sonra ilgiyle babaya yazılan bu mektupta oğula yapılan övgüleri okudu. Toprak Sahibi, Bay Gibson’u seyrediyordu onun bu bölüme gelmesini bekliyordu ve ellerini ovuşturarak şunu söyledi:</p>

    <p class="normal">“En sonunda buraya geldin. En iyi yer burası, değil mi? Tanrı, oğlumu korusun! Ve görüyorsunuz, bunun bir Liberal’den gelmesi olayı daha güzel yapıyor. Ve dahası da gelecek. Ona bir mektup daha vererek, Gibson diyorum ki, “Sonunda şansımın döndüğünü düşünüyorum.” “Bu, daha bu sabah geldi; ama hemen harekete geçtim, ustabaşını hemen drenaj çalışmaları için gönderdim, bunu yaptım; ve Tanrı’nın izniyle yarın tekrar çalışıyor olacaklar.”</p>

    <p class="normal">Bay Gibson, Roger’dan gelen ikinci mektubu okudu. Belirli bir ölçüye kadar Lord Hollingford’un söylediklerinin alçak gönüllü bir tekrarıydı; babasına danışmadan hayatında böyle bir adım atmaya nasıl karar verdiğini açıklıyordu. Bir nedenle onun kararsızlık içinde kalmasını istemiyordu. Başka hiç kimsenin onun için hissedemeyeceği kadar çok hissettiği başka bir şey, bu öneriyi kabul ederek kendisine en iyi uyduğunu düşündüğü bir çeşit hayata girmesiydi. Ve sonra tümüyle iş konularına girdi. Para gereksinmesi yüzünden drenaj işini bırakmak zorunda kalınca babasının ne kadar acı çektiğini bildiğini; kendisinin iki yıllık görevini başarınca alacağı ödüle istinaden hemen para alabileceğini; ve aynı zamanda İngiltere’ye dönememesi durumunda, kendisinin almış olduğu parayı geri ödemek için hayatını güvence altına aldığını söylüyordu. Bu güvence karşılığında ödünç aldığı para hemen babasına ödenecekti.</p>

    <p class="normal">Bay Gibson mektubu bıraktı ve bir süre tek kelime etmeden oturdu. Sonra “Denizaşırı yerlerde hayatını sigorta ettirmesi için yüklü bir miktar para vermiş olması lazım,” dedi.</p>

    <p class="normal">Toprak Sahibi, Bay Gibson’un cevabından biraz üzülerek, “Burs parasını vermiş,” dedi.</p>

    <p class="normal">“Evet; bu doğru. Ve bildiğim kadarıyla o kuvvetli, genç bir adam.”</p>

    <p class="normal">Toprak Sahibi alçak sesle, “Annesine anlatabilmeyi isterdim,” dedi.</p>

    <p class="normal">Bay Gibson, Toprak Sahibi’nden çok kendi düşüncelerine cevap olarak, “Şimdi her şey kararlaştırılmış görünüyor,” dedi.</p>

    <p class="normal">Toprak Sahibi, “Evet!” dedi; “Ayaklarının altında çimenlerin büyümesine izin vermeyecekler. Bilimsel tuzakları hazırlar hazırlamaz gitmesi gerekecek. Neredeyse gitmemesini istiyorum. Bundan çok hoşlanmış görünmüyorsunuz, doktor?”</p>

    <p class="normal">Bay Gibson öncekinden daha neşeli bir sesle, “Evet, hoşlanıyorum,” dedi. Kendi kendine, “Şimdi ziyana sebep olmadan bir şey yapmak elimden gelmez,” diye düşündü. “Sanırım böyle bir oğula sahip olmak büyük bir şeref. Sizi kıskanıyorum. Birden fazla konuda öne çıkan yirmi üç yirmi dört yaşlarında bir çocuk ve evde, herhangi bir kişinin olması gerektiği kadar basit ve şefkatlihiç kibirli değil.”</p>

    <p class="normal">“O benim için, bütün hayatı boyunca boş yere kibirli olan Osborne’dan iki kat daha değerli.”</p>

    <p class="normal">“Hadi, efendim, Osborne’a karşı bir şey duymak istemiyorum; başkasına vurmadan da birini övebiliriz. Osborne’un sağlığı, Roger’ın yaptığı işleri yapmasını sağlayacak kadar kuvvetli değil. Geçen gün, onun Trinity’deki öğretmenini tanıyan bir adamla karşılaştım ve kuşkusuz Roger hakkında muhabbet etmeye<a href="../Text/Untitled-1_split_063.html#footnote-256-89" id="footnote-256-89-backlink">[89]</a> başladıkinsanın arkadaşları arasında bir son sınıf öğrencisinin olması her gün olacak bir şey değil ve ben neredeyse sizin kadar onunla gururlanıyorum. Bu Bay Mason bana, onun öğretmeninin, Roger’ın başarısının yarısını akıl gücüne borçlu olduğunu söylediğini anlattı; diğer yarısını onun acı çekmeden bir çok insandan daha düzenli olarak fazla çalışmasını sağlayan mükemmel sağlığına borçlu. Tüm tecrübesine rağmen, buna eşit zihinsel çalışma kapasitesine sahip hiç kimseyi tanımadığını söyledi; ve kısa dinlenme aralıklarından sonra aynı iştahla çalışmalarına dönebiliyor. Şimdi ben bir doktor olarak onda, Osborne’un sahip olmadığı tümüyle iyi bir yapının maddi nedeni konusundaki üstünlüğünün bir çok izini görebiliyorum.”</p>

    <p class="normal">Toprak Sahibi ters bir şekilde, “Eğer daha çok dışarı çıkarsa Osborne da bunlara sahip olur,” dedi. “Ama Hollingford’ da vakit öldürmek dışında dışarı çıkmayı hiç umursamıyor. Ümit ediyorum ki,” diye devam etti, Bay Gibson’a süpheci bir bakış atarak, “Kızlarınızdan birinin peşinde değildir. Herhangi bir hakarette bulunmuyorum, biliyorsunuz; ama o mülke sahip olacak ve özgür olmayacak. Onun parayla evlenmesi lazım. Buna Roger’da izin verebileceğimi düşünmüyorum; ama Osborne en büyük oğlan biliyorsunuz.”</p>

    <p class="normal">Bay Gibson kızardı; bir an için kırıldı. Sonra Toprak Sahibi’nin dediği şeylerin kısmen doğru olduğu aklına geldi ve eski arkadaşlıklarını hatırladı; böylece kısa ve sakin bir şekilde konuştu.</p>

    <p class="normal">“Bu çeşit bir şey olduğuna inanmıyorum. Biliyorsunuz fazla evde olmuyorum; ama böyle bir şey olduğunu düşünmemi sağlayacak hiçbir şey duymadım ve görmedim. Görürsem size söylerim.”</p>

    <p class="normal">“Şimdi Gibson, gitme ve gücenme. Çocukların gidebileceği güzel bir ev olduğu için memnunum ve Bayan Gibson’a onu güzel yaptığı için teşekkür ederim. Sadece aşk olmasın; iyi sonuç vermez. Bu kadar. Ben yaşadığım sürece Osborne’un bir eşe bakabilecek kadar para kazanacağına inanmıyorum ve eğer ben yarın ölürsem mülkü temizlemek için eşinin para getirmesi gerekecek. Eğer ben, önceden yapmamam gerektiği şekilde konuşuyorsam biraz keskin ya da buna benzer şekilde bunun nedeni, hiç kimsenin bilmediği bir çok şeyden dolayı kaygı duymamdır.”</p>

    <p class="normal">Bay Gibson, “Gücenmeyeceğim,” dedi. “Ama birbirimizi açıkça anlayalım. Eğer oğullarının benim evime bu kadar çok gelmelerini istemiyorsanız, bunu kendiniz söyleyin. Çocukları seviyorum ve onları görmekten memnunum; ama eğer gelirlerse ne olursa olsun sonuçlarına katlanmalısınız ve iki genç adamla iki genç kadın arasındaki sık ilişkilerin sonunda olabileceklerden beni ya da onları suçlamamalısınız. Üstelik, dediğim gibi şimdi korktuğunuz çeşitten bir şey görmüyorum ve bunun ilk işaretlerini görürsem size haber vermeye söz veriyorum; yine de daha ileri gitmeyeceğim. Gelecekte bir ilişki olursa araya girmeyeceğim.”</p>

    <p class="normal">Toprak Sahibi, “Eğer Roger, Molly’ye aşık olursa çok fazla aldırış etmem gerekmez. Görüyorsunuz kendisi için mücadele edebilir ve o sıra dışı, hoş bir kız. Zavallı eşim onu çok severdi,” diye cevap verdi. “Benim düşündüğüm Osborne ve mülk.”</p>

    <p class="normal">“Peki, o zaman ona bizim yanımıza gelmemesini söyleyin. Üzüleceğim ama siz güvencede olacaksınız.”</p>

    <p class="normal">“Bunu düşüneceğim; ama onu yönetmek zor. Onunla konuşmaya kendimi hazırlamadan önce sakin olmalıyım.”</p>

    <p class="normal">Bay Gibson odadan çıkıyordu; ama bu sözleri duyunca döndü ve elini Toprak Sahibi’nin koluna koydu.</p>

    <p class="normal">“Benim öğüdümü tutun, efendim. Dediğim gibi, bildiğim kadarıyla henüz bir zarar gelmedi. Önlem almak, tedaviden iyidir. Konuşun, Osborne’la nazikçe konuşun ve bunu hemen yapın. Birkaç ay evime gelmezse, bunun nasıl gittiğini anlayacağım. Eğer onunla nazikçe konuşursanız, bunu bir arkadaşın öğüdü gibi kabul edecektir. Eğer size tehlike olmadığı konusunda güvence verirse, kuşkusuz istediği zaman her zamanki gibi gelecektir.”</p>

    <p class="normal">Toprak Sahibi’ne bu öğüdü vermek tümüyle çok iyiydi; ama Osborne, zaten babasının en çok küçümseyeceği cinsten bir evliliği yapmış olduğundan, Bay Gibson’un ümit ettiği kadar yararlı olmayacaktı. Toprak Sahibi konuşmaya alışılmadık bir şekilde kendini kontrol ederek başladı; ama Osborne babasının onun düşünebileceği herhangi bir evliliğe karışmaya hakkı olduğunu inkâr edince kızmaya başladı. Toprak Sahibi’ni öfkeye sürükleyecek olan konudan belli bir dereceye kadar kurtulmaya çalışarak ve bıkarak inkâr etti. Derin düşüncelerden sonra oğlunun, ne Cynthia’yı, ne de Molly’yi eşi olarak düşünmeyeceği konusunda söz vermiş olduğunu hatırladı; yine de baba ve oğul, erkeklerin yaşamları boyunca yabancılaşmalarını sağlayan anlaşmazlıklardan birini yaşamışlardı. İkisi de birbirlerine acı şeyler söylemişlerdi; ve eğer Osborne ile Roger arasında kardeşçe bir şefkat olmasaydı, Toprak Sahibi’nin onların karakterleri ve işleri konusundaki abartılı ve mantıksız karşılaştırması sonucunda onlar da yabancılaşabilirlerdi. Ama Roger çocukluğunda Osborne’u, en büyük oğul, güzel, parlak çocuk olarak kendi sade beceriksizliği ve yavaşlığı karşısında aldığı övgü ve sevgiyi kıskanmayacak kadar sevdiği için, şimdi Osborne bütün gücüyle herhangi bir haset ve kıskançlık duygusuna karşı çalışıyordu; ama çabaları bilinçliydi. Roger’ınkiler şefkatin sonucuydu ve zavallı Osborne’un sonu, akıl ve vücut olarak huysuz ve üzgün olmak oldu; ama hem baba hem de oğul, Roger’ın karşısında duygularını gizlediler. Yola çıkmadan önce meşgul ve mutlu olarak eve geldiğinde Toprak Sahibi, onun bulaşıcı enerjisine yakalandı. Osborne düzeldi ve neşelendi.</p>

    <p class="normal">Kaybedecek zaman yoktu. Sıcak bir iklime gidiyordu ve olası kış aylarından tümüyle yararlanmalıydı. Orada bazı bilim adamlarıyla görüşme yapmak için önce Paris’e gidecekti. Teçhizatının ve aletlerinin bazıları onun arkasından, Paris’teki işini tamamladıktan sonra gemiye bineceği liman olan Havre’a gelecekti. Toprak Sahibi, onun tüm düzenlemelerini ve planlarını öğrendi ve hatta akşam yemeğinden sonraki konuşmalarda oğlunun yapacağı araştırmalarla ilgili sorulara girmeye çalıştı. Ama Roger’ın evdeki ziyareti iki günden fazla uzayamazdı.</p>

    <p class="normal">Son gün Gibsonlar’a veda etmek için Hollingford’a, Londra arabasına yetişmek için gerekenden erken geldi. Son zamanlarda Cynthia’yı fazla düşünmeye vakit ayıramayacak kadar yoğundu; ama bu konuda düşüncelerini yenilemesine gerek yoktu. Uğruna yedi yıl ve bir yedi yıl daha<a href="../Text/Untitled-1_split_063.html#footnote-256-90" id="footnote-256-90-backlink">[90]</a> çalışılacak bir ödül olarak onun hayali kalbinde güvende ve kutsal bir yerdeydi. Uzağa gitmesi ve iki uzun yıl için ona veda etmesi çok kötüydü. Atla gelirken annesine, belki de onun tarafından aslında uygun görmeyerek, bir cevap beklemeden kendisine, duygularının ne olduğunu anlatmakta ne kadar haklı olacağını düşündü. O zaman, ne olursa olsun burada olmayan biri tarafından ne kadar çok sevildiğini bilecekti. Bütün zorluklar ya da tehlikelerde onun düşüncesi, gökyüzünde yükseklerde olan bir kutup yıldızı olacaktı; çünkü bir aşığın hızlı hayal gücüyle ve basmakalıp düşüncelerle onun şu ya da bu özelliğinin aklına getirdiği gibi, ona, yıldız, çiçek, peri, büyücü, melek ya da denizkızı, bülbül veya siren diyordu.</p>
  </div>

  <div class="calibre1" id="calibre_pb_68"></div>
</body>
</html>
