<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_30">30.Eski Yollar ve Yeni Yollar</h1>

    <p class="normal">Bay Preston, şimdi Hollingford’daki yeni evine yerleşmişti. Bay Sheepshanks da, bölge merkezinde yaşayan evli kızının evinde, ağırbaşlı işsizliğine başlamıştı. Onun halefi, bütün enerjisiyle tüm ilerleme yollarına daldı; diğerlerinin arasında, Lord Cumnor’ın, Toprak Sahibi Hamley’in mülküne yakın olan, bir parça boş duran ve düzeltilmemiş toprağını kurutmaya başladıbu toprak parçası için Hükümet ödeneği alınmıştı ama şimdi, ihmal edilmiş, yarı kurutulmuş olarak, yosunlu kiremit yığınları ve sonuçsuz çabaları gösteren saban izleriyle birlikte duruyordu. Bugünlerde, Toprak Sahibi’nin, bu tarafa at sürdüğü pek görülmezdi; ama Hamleyler’in “muhafaza etmeye” güçlerinin yettiği daha zengin günlerde, Toprak Sahibi’nin av kulübesindeki bekçi olan adam, sazla kaplanmış olan bu toprağa yakındı. Bu yaşlı hizmetçi ile kiracı hastaydı ve Toprak Sahibi’ni görmek isteyip, Malikâne’ye bir mesaj yollamıştı: Bu, herhangi bir sırrı açıklamak ya da özel bir şey söylemek için değil, sadece feodal sadakatten dolayıydı. Ölmekte olan adama, kendisinin ona ve atalarının da onun atalarına kuşaklar boyu hizmet etmiş olduğu, lordun ve efendinin elini sıkıp, bir kere daha gözlerinin içine bakmak rahatlatıcı olacak gibi geliyordu. Toprak Sahibi de, aralarında var olan bağın gereklerine, yaşlı Silas gibi tamamen bağlıydı. Bu düşünceden nefret etmesine ve daha da çok Silas’ın kulübesinin yanında duran toprak parçasının görüntüsünden nefret etmesinin gerekmesine rağmen, Toprak Sahibi, mesajı aldıktan yarım saat sonra atını hazırlatıp gitti. Oraya yaklaşınca, birkaç yıl önce kendisinin de duyduğu gibi, aletlerin sesini ve bir çok kişinin uğultusunu duyduğunu düşündü. Şaşırarak dinledi. Evet! Onun beklediği hareketsiz yalnızlık yerine, demirin çınlama sesi, fıçılar dolusu toprağın dökülmesinin yavaş yavaş gelen gümbürtüsüişçilerin çığlık ve bağrışları vardı. Ama kendi toprağında değildiinsanların çalıştırıldığı sazlı, killi alandan daha değerli olan bir harcama yapılıyor ve sıkıntıya katlanılıyordu. Bunun, Lord Cumnor’ın mülkü olduğunu biliyordu. Lord Cumnor ve ailesinin, Hamleyler aşağı giderken, dünyada (“Liberal alçaklar!”) zenginlik ve durum açısından yükseldiğini biliyordu. Ama aynı sebepten uzun süredir bilinen gerçekler ile mantık yüzünden Toprak Sahibi’nin hazır olan öfkesi, komşusunun, kendisinin yapamadığını yaptığını ve komşusunun bir Liberal, kendi ailesinin ise Kraliçe Ann zamanından beri bölgede olduğunu görünce yükseldi. Onların işçilerin demek istiyordu çok uygun bir şekilde el altında olan kiremitlerinden yararlanıp yararlanmadıklarını düşünecek kadar ileri gitti. Gitmek zorunda olduğu kulübeye yaklaşırken bütün bu düşünceler, pişmanlıklar ile endişeler aklındaydı ve atını, bu sabahki işi ve eğlenceyi, daha küçük olan kız kardeşiyle, Toprak Sahibi’nin ihmal edilmiş kiremitleriyle “evler” yapmakta bulmuş olan küçük bir çocuğa verdi. Ama o, yaşlı Silas’ın torunuydu ve kaba kırmızı kiremitleri bütün bir yığını tek tek kırabilirdi. Toprak Sahibi, hiçbir şey söylemezdi. Yeter ki, bir tanesini bile Lord Cumnor’un işçileri kullanmasın. Hayır! Birini bile.</p>

    <p class="normal">Yaşlı Silas, kulübenin oturma odasına açılan bir çeşit küçük odada yatıyordu. Oraya ışık veren küçük pencere, doğrudan, eskiden “çalılık” olan araziye bakıyordu. Günler geçtikçe ekose perde yana çekiliyordu ve böylece o, işin ilerleyişini seyredebiliyordu. Kuşkusuz, yaşlı adamın her şeyi temizdi; ve bir düzeltici araç olan “ölüm” bu kadar yakınken, ilk hareketi yapıp, kuru elini Toprak Sahibi’ne uzatan, işçi oldu.</p>

    <p class="normal">“Geleceğinizi düşünüyordum, efendim. Babanız, benim babam ölüm döşeğinde yatarken onu görmeye gelmişti.”</p>

    <p class="normal">Toprak Sahibi, her zaman olduğu gibi kolayca etkilenerek, “Hadi, hadi, adamım!” dedi. “Ölmekten bahsetme, seni yakında dışarı çıkaracağız, hiç korkma. Onlara emrettiğim gibi, Malikâne’den sana çorba getirdiler, değil mi?”</p>

    <p class="normal">“Yiyip içebileceğim her şeyim var. Genç Toprak Sahibi ve Efendi Roger dün buradaydı.”</p>

    <p class="normal">“Evet, biliyorum.”</p>

    <p class="normal">“Ama bugün, ben cennete daha yakınım. Size West Spinney’deki çalılıklara dikkat etmenizi söylemeliyim, efendim. Onları, o kadar koşturano yaşlı tilkinin deliğini kazdığı yer, biliyorsunuz. Siz çocuktunuz ama bunu hatırlarsınız. Hâlâ onun numaralarını düşününce gülebiliyorum.” Ve zayıf bir gülümseme çabasından sonra, Toprak Sahibi’ni, onun bir daha nefes alamayacağını düşündürerek korkutan korkunç bir öksürük krizine yakalandı. Sesi duyan gelini gelip, Toprak Sahibi’ne bu öksürük krizlerinin çok sık olduğunu ve çok geçmeden onlardan birinde öleceğini düşündüğünü söyledi. Onun bu düşüncesi, basit bir şekilde, şimdi yastığın üzerinde soluk soluğa ve yorgun bir şekilde yatan yaşlı adamın önünde söylendi. Zavallı insanlar, ölümün kaçınılmazlığını ve yakınlığını, eğitimli insanlar arasında olduğundan daha doğrudan bir tavırla kabulleniyordu. Toprak Sahibi, onun katı kalpliliği karşısında sarsıldı ama yaşlı adamın kendisi, gelininden çok hassas bir nezaket görüyordu; onun söylediği şey, yaşlı adam için güneşin yarın doğacağından daha fazla anlamı olan bir haber değildi. Hikâyesine devam etmeye daha fazla istekliydi.</p>

    <p class="normal">“O dümenciler onlara dümenciler diyorum, çünkü geçen sonbahar onları durdurmak için emir geldiğinde, bazıları kendi işlerini bırakmış olmalarına rağmen, efendim, onların bazıları yabancıydı<a href="../Text/Untitled-1_split_063.html#footnote-256-76" id="footnote-256-76-backlink">[76]</a> yemeklerini ısıtacak ateşi yakmak için karaçalı ve çalıları çıkartıyorlardı. Evlerinden çok uzaktaydılar ve çoğunlukla burada yiyorlardı; eğer onların peşinden bakmazsanız geride hiçbir çalılık kalmıyordu. Ölmeden size bunu anlatmam gerektiğini düşündüm. Parson buradaydı ama ona anlatmadım. O, kontun adamı ve dediklerime kulak asmıyor. Sanıyorum onu kilisesine koyan, kont; çünkü fakirlere bu kadar gelişmenin sağlanmasının ne kadar iyi bir iş olduğunu söyledi ve sizin işleriniz söz konusu olduğunda hiç bu çeşit şeyler söylemiyordu, efendim.”</p>

    <p class="normal">Bu uzun konuşma, bir çok öksürük ve nefes almak için soluklanmayla kesilmişti. Kendini, aklından geçene kaptırarak yüzünü duvara döndü ve uyuyormuş gibi göründü. O anda şunu söylemek için doğrulmaya çalıştı:</p>

    <p class="normal">“Onu iyice dövdüğümü biliyorum. Ama o sülün yumurtalarının peşindeydi ve ben onun yetim olduğunu bilmiyordum. Tanrım beni affet!”</p>

    <p class="normal">Kadın, “Geyiklere tuzak kurmaya giden sakat David Morton’ı düşünüyor,” diye fısıldadı.</p>

    <p class="normal">Toprak Sahibi, “O uzun süre önce öldüsanırım yirmi yıl oldu,” diye cevapladı.</p>

    <p class="normal">“Ama büyükbaba böyle bir konuşma döneminden sonra uyuya kalınca rüyasında eski günleri görüyor. O artık uyanmaz efendim; eğer kalmak isterseniz böyle oturun,” diye devam etti. Oturma odasına geçip, önlüğüyle bir sandalyenin tozunu aldı. “Siz ya da Bay Roger gelir diye, eğer uyursa, bana, özellikle uyandırmam için tembih etti. Bay Roger, bu sabah tekrar geleceğini söylediama eğer rahat bırakılırsa, o artık bir saatten fazla uyur.”</p>

    <p class="normal">“İyi günler demek isterim. Bunu yapmak isterdim.”</p>

    <p class="normal">Kadın, “Aniden dalıyor,” dedi. “Ama eğer bunu yapmak isterseniz, efendim, onu biraz uyandırabilirim.”</p>

    <p class="normal">Kadın, dediğini yapmak için giderken, Toprak Sahibi, “Hayır, hayır!” diye bağırdı. “Tekrar geleceğim, belki yarın. Ona üzgün olduğumu söyleyin; çünkü gerçekten öyleyim. Ve istediğiniz her şey için Malikâne’ye haber verebileceğinize emin olun! Bay Roger geliyor, değil mi? Daha sonra nasıl olduğunu bana söyler. Ona iyi günler demek isterim.”</p>

    <p class="normal">Böylece, Toprak Sahibi, atını tutan çocuğa altı peni vererek atına bindi. Bir süre, önünde olan yoğun işe ve kendi yarı tamamlanmış drenajına bakarak hareketsiz oturdu. Bu, acı bir ilaçtı. İlk anda, Hükümet’ten borç almaya karşı çıkmıştı. Sonra, eşi onu bu adımı atmaya ikna etmişti ve bir kere bu alınınca, hayatında yaptığı tek gelişmeden dolayı olabildiğince gururlanmıştı. Eşinin, onu etkilediği süre boyunca, çok yavaş da olsa konuyu tümüyle okudu ve çalıştı. Başka bir şeyde iyi değilse de, tarımda oldukça iyi yetişmişti. Bir ara ilk kiremitdrenajını<a href="../Text/Untitled-1_split_063.html#footnote-256-77" id="footnote-256-77-backlink">[77]</a> yaptığında, komşu toprak sahipleri arasında önder olmuştu. O günlerde insanlar, Toprak Sahibi Hamley’in hobisinden bahsederdi; pazar toplantılarında ya da akşam yemeklerinde konu üzerinde değişik broşürlerde okumuş olduğu argümanlar konusunda uzun konuşmalara başlamasından oldukça korkarlardı. Ve şimdi onun etrafındaki tüm mülk sahipleri drenaj yapıyorlardıdrenaj. İşleri dursa da, Hükümet’e borçları aynı şekilde devam ediyordu ve kiremitlerinin değeri azalıyordu. Bu yatıştırıcı bir düşünce değildi ve Toprak Sahibi, gölgesiyle kavga etmeye hazırdı. Öfkesini çıkaracak yer arıyordu. Aniden, bir çeyrek saat önce işitmiş olduğu, çalılıklarının bozulmuş olması konusunu hatırlayarak, atını Lord Cumnor’un toprağında çalışan adamlara doğru sürdü. Onların yanına gidemeden, atına binmiş olarak işçilerine bakmaya gelen Bay Preston’la karşılaştı. Toprak Sahibi, onu kişisel olarak tanımıyordu ama vekilharcın konuşma biçiminden ve ona karşı gösterdiği savunmadan, Bay Hamley, onun sorumlu kişi olduğunu anladı. Bu yüzden vekilharca hitap etti; “Afedersiniz, sanırım bu işlerin yöneticisi sizsiniz?”</p>

    <p class="normal">Bay Preston cevap verdi: “Kuşkusuz. Üstelik bununla ve başka şeylerle hizmetinizdeyim. Bay Sheepshanks’den sonra, lord hazretlerinin mülkünü yönetiyorum. Sanırım siz, Hamleyli Bay Hamley’siniz.”</p>

    <p class="normal">Toprak Sahibi, sert bir şekilde eğildi. İsminin bu şekilde sorulması ya da bu şekilde tahmin edilmesinden hoşlanmadı. Onun kim olduğu ya da nasıl tanındığı konusunda eşit bir varsayım yapılabilirdi, ama o kendini tanıtana kadar alt düzeyde bir kimsenin, ona saygılı bir şekilde “efendim” demekten başka bir hakkı yoktu. Görgü kurallarına göre, Toprak Sahibi’nin kuralı buydu.</p>

    <p class="normal">“Ben Hamleyli Bay Hamley’im. Sanırım siz henüz Lord Cumnor’un toprağının sınırını bilmiyorsunuz ve bu yüzden size, benim arazimin şuradaki gölden itibaren başladığı bilgisini veriyorumtam şu topraktaki yüksekliğin olduğu yerde.”</p>

    <p class="normal">Bay Preston, bilgisiz olduğunun söylenmesinden biraz rahatsız olarak, “Bundan gerçekten haberim var, Bay Hamley”, dedi. “Ama, neden şimdi buna dikkatimi çektiğinizi sorabilir miyim?”</p>

    <p class="normal">Toprak Sahibi, kızmaya başlamıştı; ama öfkesini bastırmaya çalıştı. Çabası, daha çok sayılmak içindi, çünkü o, büyük birisiydi. Yakışıklı ve iyi giyimli vekilharcın ses tonu ve davranışında, Toprak Sahibi’ni, anlatamayacağı şekilde rahatsız eden bir şey vardı. Bu, Bay Preston’un bindiği büyük atı, kendisinin gönülsüz olarak bindiği kötü tımar edilmiş ve yaşlı atıyla karşılaştırarak azalmıyordu.</p>

    <p class="normal">“Bana, orada çalışan adamların sınırlara saygı göstermediği ve ateş yakmak için benim çalılıklarımdaki çalıları alma alışkanlığında oldukları anlatıldı.”</p>

    <p class="normal">Bay Preston, kaşlarını kaldırıp, davranışları kelimelerinden daha ilgisiz olarak, “Belki de yapıyorlardır!” dedi. “Bunun, büyük bir zarar vereceğini düşündüklerini sanmıyorum. Ama soruşturacağım.”</p>

    <p class="normal">Toprak Sahibi, kısrağını yerinde hareket ettirecek şekilde dizginini çekerek, “Sözümden şüphe mi ediyorsunuz, efendim?” dedi. “Size, bunu son yarım saat içinde işittiğimi söyledim.”</p>

    <p class="normal">“Sizin sözünüzden şüphelendiğimi söylemedim, Bay Hamley. Bu, yapmayı düşündüğüm son şey. Ama şunu söylememe izin verin, cümlenizi doğrulamak için iki defa öne sürdüğünüz “bunun son yarım saatte işittiğinize” dair olan argüman, bir hata olasılığını engellemek için tam olarak ikna edici değil.”</p>

    <p class="normal">Toprak Sahibi, kamçısını kavrayıp hafifçe kaldırarak, “Basit bir şekilde sözlerimden şüphe duyduğunuzu söylemenizi isterdim,” dedi. “Ne demek istediğinizi bilemembir çok kelime kullanıyorsunuz.”</p>

    <p class="normal">“Lütfen öfkenize hakim olun, efendim. Araştırmam gerektiğini söyledim. Adamların çalıları aldığını kendiniz görmediniz; yoksa adını söylerdiniz. Biraz araştırma yapana kadar bilginizin doğruluğundan şüphe edebilirim; ne olursa olsun izleyeceğim yol bu. Eğer bu sizi gücendiriyorsa, üzgünüm; ama aynen bunu yapacağım. Sizin mülkünüze zarar verildiğine ikna olursam, gelecekte bunu engelleyecek adımlar atarım ve kuşkusuz, lord hazretleri adına size bedelini öderimbelki yarım peni eder.” Bu son sözleri kendi kendine söyler gibi, yüzünde hafif küçümseyici bir gülümsemeyle söyledi.</p>

    <p class="normal">Toprak Sahibi, onun sabırsız hareketlerinin sebebinin sürekli olarak dizginlerini çekmesi olduğundan tümüyle habersiz olarak, “Sakin ol kısrağım, sakin ol,” dedi. Belki de aynı zamanda bilinçsiz olarak emri kendine yöneltiyordu.</p>

    <p class="normal">Hiçbirisi, uzun, kararlı adımlarla onlara yaklaşan Roger Hamley’i görmedi. Babasını, yaşlı Silas’ın kulübesinin kapısından görmüştü. Yaşlı adam hâlâ uyuduğu için babasıyla konuşmaya için geliyordu ve şimdi, sonraki kelimeleri işitecek kadar yakındı.</p>

    <p class="normal">Toprak Sahibi, “Sizin kim olduğunuzu bilmiyorum ama beyefendi olan vekilharçları tanıyorum ve olmayan bazılarını da tanıyorum. Siz bu son kısma aitsiniz genç adam,” dedi. “Siz öylesiniz. Bu saygısızlığınızdan dolayı kamçımı sizin üzerinizde denemek isterdim.”</p>

    <p class="normal">Bay Preston soğuk bir şekilde, “Lütfen Bay Hamley,” diye cevapladı. “Öfkenizi biraz engelleyin ve düşünüp taşının. Sizin yaşınızda bir adamın bu kadar hırslı olduğunu görmekten dolayı üzüldüm.” Ama gerçekte daha çok, kızgın adamı, tehdidini uygulamaya geçirmekten kurtarma isteğiyle, herhangi bir kişisel korkudan daha çok, bunun sebep olacağı kara çalma ve heyecandan hoşlanmayarak; biraz daha ileri gitti. Tam bu anda, Roger Hamley yakına geldi. Biraz nefes nefeseydi ve gözleri sert, karanlıktı; ama yeterince sakin konuştu.</p>

    <p class="normal">“Bay Preston, son sözlerinizle ne demek istediğinizi anlamadım. Babamın, yaşı ve mevkii olan bir beyefendi olduğunu; sizin gibi genç adamlardan, öfkesini yönetmesi için öğüt almaya alışık olmadığını hatırlamalısınız.”</p>

    <p class="normal">Toprak Sahibi, oğluna, “Adamlarını benim arazimden uzak tutmasını istedim,” dedi. Roger’ın düşüncesinde iyi kalmak isteği, onun öfkesini biraz engelliyordu ama kelimeleri biraz daha ılımlı olsa da, hırsın hâlâ devam ettiğinin tüm işaretleri vardısolan rengi, titreyen elleri, gözlerindeki vahşi bulut. “O, reddetti ve sözlerimden şüphe etti.”</p>

    <p class="normal">Bay Preston, sanki sarhoş Philip’i bırakıp ayık Philip’ e<a href="../Text/Untitled-1_split_063.html#footnote-256-78" id="footnote-256-78-backlink">[78]</a> başvuruyormuş gibi, Roger’a döndü ve kelimelerde saygısız olmasa bile, davranış açısından son derece rahatsız edici olan soğuk ve açıklayıcı bir ses tonuyla konuştu.</p>

    <p class="normal">Oğlana akıllı bir bakış atıp; babasının mantıklı bir şekilde dinleyecek durumda olmadığını ifade ederek, “Babanız beni yanlış anladıbelki de buna şaşmamak lazım,” dedi. “Haklı ve doğru olan hiçbir şeyi yapmayı reddetmedim. Sadece, eski yanlışlara karşı daha ileri kanıtlar istedim. Babanız buna gücendi.” Sonra, omuzlarını silkti ve daha önce Fransa’da öğrendiği biçimde kaşlarını kaldırdı.</p>

    <p class="normal">“Ne olursa olsun, efendim! Davranışlarınıza, onun yaşında ve mevkinde bir adama saygı göstermeniz gerekirken, ilk geldiğimde babama söylediğinizi duyduğum kelimeleri kabul edemem. Başkasının arazisine izinsiz girmeye gelince…”</p>

    <p class="normal">Toprak Sahibi, “Bütün karaçalıları alıyorlar, Rogeryakında av için hiç saklanacak yer kalmayacak,” diye araya girdi.</p>

    <p class="normal">Roger, babasına doğru eğildi ama konuşmasına bıraktığı yerden devam etti.</p>

    <p class="normal">“Daha sakin bir zamanda kendim sorgulayacağım; eğer izinsiz girildiğini ya da zarar verildiğini görürsem, kuşkusuz, sizden buna son verdirmenizi beklerim. Hadi baba! Yaşlı Silas’ı görmeye gideceğimbelki de onun çok hasta olduğunu bilmiyorsunuz.” Böylece, Toprak Sahibi’ni daha fazla konuşmadan uzaklaştırmaya çalıştı. Tamamen başarılı olamadı.</p>

    <p class="normal">Bay Preston, Roger’ın sakin ve gururlu davranışlarına öfkelenmişti. Yüksek sesle, hızlı bir ok atışı yaparcasına konuşmaya başladı:</p>

    <p class="normal">“Gerçekten mevki! Maliyetini hesaplamadan böyle bir işe başlayan, işi durma noktasına getiren ve kış başlarken işçilerini çıkarmak zorunda kalan bir adamın mevki hakkında ne düşünmeliyiz?”‘</p>

    <p class="normal">Kalanı işitemeyecek kadar uzaklaşmışlardı. Toprak Sahibi, bunu duyunca geri dönme noktasındaydı ama Roger, yaşlı kısrağın dizginlerini aldı ve ona, çamurlu toprakta yol gösterdi. Sanki onu doğru yoldan götürmek istiyordu ama gerçekte o, tartışmanın tekrarlanmasını önlemeye kararlıydı. Atın onu tanıması iyiydi ve gerçekte sakinliği, hareketliliğe tercih ediyordu. Çünkü Bay Hamley, dizginleri sertçe çekti ve sonunda, “Kahretsin Roger! Ben çocuk değilim; bana böyle davranamazsın. Bırak beni, diyorum.”</p>

    <p class="normal">Roger onu bıraktı. Şimdi sağlam topraktaydılar ve seyredenlerin, babası üzerinde kısıtlamalar uyguladığını düşünmelerini istemiyordu. Onun sabırsız komutlarına bu sessiz uyuş, Toprak Sahibi’ni o anda başka her şeyden fazla sakinleştirdi.</p>

    <p class="normal">“Onları işten çıkardığımı biliyorumbaşka ne yapabilirdim? Onların haftalıklarını vermek için başka param yoktu; bildiğin gibi bu benim kaybım. O bilmiyor; kimse bilemez ama sanırım kış başlamadan onları çıkarmanın beni nasıl incittiğini, annen bilirdi. Bunu düşünerek bir çok gece uyumadan yattım ve onlara elimdekini verdimgerçekten, verdim. Onlara verecek param yoktu ama üç tane kısır ineğim vardı. Onların etini, son lokmasına kadar onlara verdim. Onların, ormana gidip dökülen meyveleri toplamalarına izin verdim; eski dalları kırmalarına göz yumdum ve şimdi o adi herif o uşak bunu bana karşı kullanıyor. Ama işlerime devam edeceğimsadece onu kızdırmak için bile olsa devam edeceğim. Ona kim olduğumu göstereceğim. Gerçekten benim mevkim, Hamleyli bir Hamley efendisinden daha üst bir mevkiye geçer. Göreceksin, işlerime devam edeceğim. Hükümet parası için yılda yüz ya da iki yüz paund ödüyorum. Eğer Yahudiler’e gidersem, biraz daha para alabilirim. Osborne, bana yolunu gösterdi ve bunu ödeyeceködeyecek. Aşağılanmalara katlanamam. Beni durdurmamalıydın, Roger! O adamı kırbaçlamayı çok isterdim!”</p>

    <p class="normal">Kendini yine güçsüz bir öfkeye kaptırıyordu. Oğlu, gördüğü için üzülüyordu. Tam o anda yaşlı adamı ziyaret ederken, Toprak Sahibi’nin atını tutmuş olan, yaşlı Silas’ın torunu nefes nefese koşarak geldi:</p>

    <p class="normal">“Lütfen efendim, lütfen, Toprak Sahibi, annem beni gönderdi; büyük babam aniden uyandı ve annem onun ölmekte olduğunu söylüyor. Lütfen gelir misiniz; onun, bunu nazik bir övgü olarak kabul ettiğini söylüyor, o emin.”</p>

    <p class="normal">Böylece kulübeye gittiler. Toprak Sahibi bir kelime bile etmiyordu ama aniden bir kasırgaya yakalandıktan sonra, sakin ve müthiş bir yere bırakılmış gibi hissediyordu.</p>
  </div>

  <div class="calibre1" id="calibre_pb_62"></div>
</body>
</html>
