<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_35">35.Annenin Manevrası</h1>

    <p class="normal">Bay Gibson akşam yemeğinde evde değildiherhâlde bazı hastaları onu alıkoymuştu. Bu alışılmadık bir olay değildi; ama Bayan Gibson’un yemek odasına inmesi ve bir ya da iki saat sonra geldiğinde kalmış olan yemeğini yerken onun yanında oturması, oldukça alışılmadık bir olaydı. Genellikle yukarıda, oturma odasındaki koltuğunu ya da kanapenin köşesini tercih ederdi. Çok nadir olarak Molly’ye üvey annesinin ihmal ettiği ayrıcalığından yararlanmasına izin verirdi. Molly seve seve aşağı iner ve her gece yemek yerken babasına eşlik ederdi; ama barış ve huzur için kendi isteklerinden vazgeçerdi.</p>

    <p class="normal">Bayan Gibson yemek odasında ateşin yanına oturup, sabırla, Bay Gibson’un karnını doyurarak, masadan döndüğü ve onun yanında yerini aldığı o hayırlı anı bekledi. Ayağa kalktı ve alışılmadık bir ilgiyle şarabı ve bardakları aldı. Böylece o yerinden kalkmadan bardağını doldurabilecekti.</p>

    <p class="normal">Her şey tamam olunca, “Şimdi tamam! Rahat mısın? Çünkü sana anlatacak haberlerim var,” dedi.</p>

    <p class="normal">Gülümseyerek, “Elinde hazır bir şey olduğunu düşündüm,” dedi. “Şimdi anlat!”</p>

    <p class="normal">“Roger Hamley bize veda etmek için bu akşamüstü buradaydı.”</p>

    <p class="normal">Bay Gibson, “Veda! O gitti mi? Bu kadar çabuk gideceğini bilmiyordum!” dedi.</p>

    <p class="normal">“Evet. Neyse, mesele bu değil.”</p>

    <p class="normal">“Ama bana anlat; bölgeden ayrıldı mı? Onu görmek isterdim.”</p>

    <p class="normal">“Evet, evet. Sizin için aşk, özlem ve bu türden bir şey bıraktı. Şimdi hikâyeme başlayayım: O, Cynthia’yı yalnız bulmuş, ona teklifte bulunmuş ve kabul edilmiş.”</p>

    <p class="normal">Bay Gibson yavaşça, “Cynthia mı? Roger ona teklifte bulundu ve o da onu kabul mu etti?” diye tekrarladı.</p>

    <p class="normal">“Evet, kesinlikle. Neden olmasın? Sanki bu çok şaşırtıcı bir şeymiş gibi konuştunuz.”</p>

    <p class="normal">“Öyle mi yaptım? Ama şaşırdım. O çok iyi bir genç; ve ben Cynthia’ya mutluluk dilerim; ama sen bundan hoşlandın mı? Çok uzun bir nişanlılık olacak.”</p>

    <p class="normal">Bilmiş bir tavırla, “Belki de,” dedi.</p>

    <p class="normal">Bay Gibson, “Her ne olursa olsun, iki yıl uzakta olacak,” dedi.</p>

    <p class="normal">“İki yılda çok şey olabilir,” diye cevap verdi.</p>

    <p class="normal">“Evet! Bir çok risklerle karşılaşacak, bir çok tehlikeye atılacak ve döndüğü zaman bir eşe bakacak gücün yanına yaklaşamayacak.”</p>

    <p class="normal">Hâlâ üstün bir bilgiye sahip bir insanın davranışlarıyla, “Bunu bilmiyorum,” diye cevapladı. “Küçük bir kuş bana Osborne’nun hayatının pek güvencede olmadığını söyledi; ve o zamanRoger ne olacak? Mülkün vârisi.”</p>

    <p class="normal">Doğrudan onun yüzüne bakarak, sesinin ve davranışlarının ani sertliğiyle onu korkutarak, “Osborne hakkındaki bu şeyi sana kim söyledi?” dedi. Karanlık, uzun gözlerinden sanki mutlak bir ateş çıkıyormuş gibi görünüyordu. “Sana kim söyledi, diyorum?”</p>

    <p class="normal">Önceki neşesine dönmek için hafifçe toparlanmak istedi.</p>

    <p class="normal">“Neden? Bunu reddedebilir misin? Gerçek bu değil mi?”</p>

    <p class="normal">“Tekrar soruyorum Hyacinth, Osborne Hamley’in hayatının benimkinden ya da seninkinden daha tehlikede olduğunu sana kim söyledi?”</p>

    <p class="normal">“Oh, böyle korkutucu şekilde konuşma. Hayatım tehlikede değil, eminim; ümit ederim seninki de değildir, canım.”</p>

    <p class="normal">Sabırsız bir hareket yaptı ve şarap bardağını masaya vurdu. O an dikkatin başka yöne çevrilmesine minnettar olarak ve cam parçalarını toplamakla meşgul oldu: “Cam parçaları çok tehlikelidir,” dedi. Ama şimdiye kadar kocasından hiç işitmediği bir emir sesiyle şaşırdı.</p>

    <p class="normal">“Bardağı boş ver. Sana tekrar soruyorum Hyacinth, Osborne Hamley’in sağlık durumu ile ilgili olarak sana kim herhangi bir şey söyledi?”</p>

    <p class="normal">En sonunda, “Onun için kötü bir şey istemediğime eminim ve dediğin gibi sağlığının çok iyi olduğunu söyleyebilirim,” diye fısıldadı.</p>

    <p class="normal">Eskisinden daha sert olarak, “Kim söyledi?” diye başladı.</p>

    <p class="normal">Üzüntünün en yüksek derecesine sürüklenerek, “Evet, eğer bilirsen ve bu konuda böyle patırtı yaparsan,” dedi. “Bu, ya sendinya da Dr Nicholls’du, eminim kim olduğunu unuttum.”</p>

    <p class="normal">“Sana hiç bu konudan bahsetmedim ve Dr Nicholls’un da bahsettiğini sanmıyorum. Neyi ima ettiğini bana hemen söylesen iyi olur çünkü bu odadan çıkmadan bunu öğrenmeye kararlıyım.”</p>

    <p class="normal">Ağlayarak, kendini saklayabileceği bir fare deliği ararmış gibi etrafına boşuna bakındı ve; ”Tekrar evlenmemiş olmayı isterdim,” dedi. Sonra, sanki kilerin kapısı ona cesaret vermiş gibi döndü ve onun yüzüne baktı.</p>

    <p class="normal">“O zaman, insanların bunları işitmesini istemiyorsanız, tıbbi sırlarınızı bu kadar yüksek sesle konuşmayın. Dr Nicholls’ un burada olduğu gün kilere girmem gerekti; aşçı bir konserve kavanozu istedi ve dışarı çıkarken beni durdurdu eminim benim hoşlandığım bir şey değildi çünkü eldivenlerimin yapış yapış olmasından korkuyordum herşey sizin rahat bir akşam yemeği yiyebilmeniz içindi.”</p>

    <p class="normal">Tekrar, ağlayacakmış gibi baktı ama o sadece şunu söyleyerek devam etmesi için işaret etti:</p>

    <p class="normal">“Evet! Sanırım konuşmamızı işittin.”</p>

    <p class="normal">Zoraki itirafı için böyle yardım edilince neredeyse rahatlayarak, istekle, “Pek fazla değil,” diye cevap verdi. “Sadece bir ya da iki cümle.”</p>

    <p class="normal">“Onlar neydi?” diye sordu.</p>

    <p class="normal">“Sen bir şey söylüyordun ve Dr Nicholls, “eğer aort anevrizması varsa günleri sayılı” diyordu.”</p>

    <p class="normal">“Evet. Daha başka?”</p>

    <p class="normal">“Evet. Sen, “Tanrı’dan yanılmış olmayı dilerim; ama benim düşünceme göre oldukça açık belirtiler görünüyor” diyordun.”</p>

    <p class="normal">“Osborne Hamley’den bahsettiğimizi nereden biliyordun?” diye sordu; belki de onun önsezilerini kaybetmiş olmasını ümit ediyordu. Ama onun kendi bahanelerinin düzeyine indiğini hissettiğinde cesaretini topladı ve yıldırdığı kişilere karşı kullandığı değişik bir ses tonuyla şunu dedi:</p>

    <p class="normal">“Oh! Biliyorum. Dinlemeye başlamadan önce ikinizin de onun adından bahsettiğinizi duydum.”</p>

    <p class="normal">“O zaman dinlediğini kabul ediyorsun?”</p>

    <p class="normal">Şimdi biraz duraksayarak, “Evet,” dedi.</p>

    <p class="normal">“Ve bahsedilen hastalığın tam adını nasıl hatırlayabiliyorsun?”</p>

    <p class="normal">“Çünkü gittim şimdi kızma, yaptığım şeyde gerçekten zararlı bir şey görmüyorum,”</p>

    <p class="normal">“Öfkeyi küçük görme. Gittin…”</p>

    <p class="normal">“Muayenehaneye gittim ve onun ne olduğuna baktım. Neden bakmayayım?”</p>

    <p class="normal">Bay Gibson cevap vermediona bakmadı. Yüzü çok solgundu; alnı ve dudakları gerilmişti. Sonunda ayağa kalktı, içini çekti ve şöyle dedi:</p>

    <p class="normal">“Evet! Sanırım insan bira yaptığı gibi ekmek de pişirmelidir.”</p>

    <p class="normal">Somurtarak, “Ne demek istediğinizi anlamıyorum.”</p>

    <p class="normal">“Belki de,” diye cevap verdi. Sanırım Roger Hamley’e karşı davranışlarını değiştirmene sebep olan, tesadüfen işittiğin bu şeydi. Son günlerde ona ne kadar kibar davrandığının farkındayım.”</p>

    <p class="normal">“Eğer ondan Osborne Hamley kadar hoşlandığımı söylemek istiyorsanız çok yanılıyorsunuz; hayır, hatta Cynthia’ya teklifte bulunduğu ve damadım olacağı için de değil.”</p>

    <p class="normal">“Bütün meseleyi anlat. Bizi işittin şimdi onun hakkında söyleyeceğim bir şey olmasına rağmen konuştuğumuz kişinin Osborne Hamley olduğunu itiraf edeceğim ve sonra eğer seni doğru anladıysam Roger’a olan davranışını değiştirdin ve onu, Hamley mülkünün en yakın mirasçıcı olarak kabul ederek, bu evde, daha önce yaptığından daha hoş karşıladın.”</p>

    <p class="normal">“‘Yakın’ demekle ne demek istediğini bilmiyorum.”</p>

    <p class="normal">Konuşma sırasında ilk defa öfkesine hakim olamayarak, “O zaman muayenehaneye git ve sözlüğe bak,” dedi.</p>

    <p class="normal">Hıçkırıklar ve gözyaşları arasında, “Biliyordum,” dedi. “Roger, Cynthia’dan hoşlanıyordu; insan bunu görebiliyordu; ve Roger daha küçük oğul olduğu müddetçe, bursunun dışında başka mesleği olmadıkça, sağduyuya sahip olan herkesin yapacağı gibi, ona cesaret vermemenin doğru olduğunu düşündüm; çünkü hiç böyle sakar, sıradan, hantal, aptal bir adam görmedim“taşralı” demek istiyorum.”</p>

    <p class="normal">“Sözlerine dikkat et; bir gün Hamley’e sahip olacağını düşünürsen sözlerini geri alman gerekecek.”</p>

    <p class="normal">Onun söylediği şeyi anlamayarak, “Hayır, gerekmeyecek,” dedi. “O, Molly’ye âşık olmadığı için canın sıkılıyor; bunun babasız kızım için haksızlık ve adaletsizlik olduğunu söyleyebilirim. Eminim ben her zaman Molly’nin çıkarlarını, sanki o kendi kızımmış gibi korudum.”</p>

    <p class="normal">Bay Gibson bu suçlamayı fark etmeyerek kayıtsız kaldı. Onun için daha önemli olan şeye döndü.</p>

    <p class="normal">“Açık olmak istediğim konu şu: Roger’a karşı olan davranışlarını, benim Dr Nicholls’la olan mesleki konuşmamın sonucunda değiştirdin mi, değiştirmedin mi? Bu konuşmanın sonucunda, onun Hamley’i miras olarak almak için şansının olduğunu anlayarak; onun Cynthia’yla beraber olmasını onaylamadın mı?”</p>

    <p class="normal">Somurtarak, “Sanırım onayladım,” dedi. “Ancak, bunu yapmamın sanki mahkemede şahitlik yapıyormuşum gibi sorgulanmamı gerektirdiğini de sanmıyorum. Bu konuşmadan çok önce Cynthia’ya âşık olmuştu ve o da onu seviyordu. Gerçek aşkın yolunu kesmek bana göre değil. Tesadüfi koşulları onun yararına çevirmezse nasıl bir annenin çoçuğuna karşı sevgisini göstermesinden bahsedersin anlamıyorum. Eğer aşkı engellenirse belki de Cynthia ölebilir; onun zavallı babası veremdi.”</p>

    <p class="normal">“Bütün mesleki konuşmaların sır olduğunu bilmiyor musun? Mesleğimi yaparken öğrendiğim sırlara ihanet etmek, benim için en şerefsizce şey olacaktır.”</p>

    <p class="normal">“Evet, kuşkusuz.”</p>

    <p class="normal">“Evet! Bütün bu yönlerden sen ve ben bir değil miyiz? Benim itibarımı düşürmeden sen şerefsizce bir işe giremezsin. Eğer benim için mesleki bir sırra ihanet etmek şerefsizlik olacaksa, bu bilgiyi ticaret için kullanmak benim için ne olacaktır?”</p>

    <p class="normal">Sabırlı olmaya çalışıyordu; ama bu, onu dayanılmaz bir şekilde kızdıran bir suçtu.</p>

    <p class="normal">“Ticaret demekle ne demek istediğini bilmiyorum. Bir kızın şefkatiyle ticaret yapmak, yapmam gereken son şey; eğer Cynthia iyi bir evlilik yaparsa ve buradan uzaklaşırsa senin de oldukça memnun olacağını düşündüm.”</p>

    <p class="normal">Bay Gibson ayağa kalktı ve elleri ceplerinde olarak odada yürüdü. Bir ya da iki kere konuşmaya başladı ama devam edemeden sabırsızca durdu.</p>

    <p class="normal">Sonunda, “Sana ne söyleyeceğimi bilmiyorum,” dedi. “Ne demek istediğimi anlayamıyorsun ya da anlamıyorsun. Cynthia’nın burada olmasından yeterince memnunum. Onu gerçekten hoş karşıladım ve samimi bir şekilde bu evi kendi kızım gibi yuva olarak kabul etmesini ümit ettim. Ama gelecek için kapımın dışına bakmalıyım ve bu kadar aptal olduğum yaklaşımlar için iki kere kilitlemeliyimneyse bu geçti ve gitti; ve gelecekte bunun tekrarlanmasını önlemek bana kalıyor. Şimdi işlerin şu anki durumunu dinleyelim.”</p>

    <p class="normal">“Sana bu konuda bir şey anlatmam gerektiğini düşünmüyorum. Bu da senin sırların gibi bir sır.”</p>

    <p class="normal">“Çok iyi; bana harekete geçecek kadar çok şey anlattın, ki ben bunu yapacağım. Daha geçen gün Toprak Sahibi’ne onun oğullarıyla bizim kızlarımız arasında herhangi bir aşk meselesi ya da bir ilişki, nişan gibi bir şeyden şüphelenirsem ona haber vereceğime söz verdim.”</p>

    <p class="normal">“Ama bu bir nişan değil; buna izin vermez; eğer beni dinlersen sana her şey anlatırım. Sadece gitmemeni; Toprak Sahibi’ne ve hiç kimseye anlatmamanı ümit ederim. Cynthia bunun bilinmemesi için rica etti. Beni bu zor duruma düşüren şanssız açık sözlülüğüm. Sevdiğim hiç kimseden sır saklayamazdım.”</p>

    <p class="normal">“Toprak Sahibi’ne anlatmam lazım. Başka kimseye anlatmayacağım. Kulak misafiri olmanın ve bana bundan hiç bahsetmemenin genel açık sözlülüğünle uyum sağladığını düşünüyor musun? O zaman sana, Dr Nicholls’un görüşünün benimkinin tamamen tersi olduğunu ve onun Osborne’un sağlığı konusunda ona danıştığım rahatsızlığın geçici olduğuna inandığını söyleyebilirdim. Dr Nicholls sana Osborne’un yaşayacak, evlenecek ve çocuk sahibi olacak herhangi bir adam gibi olduğunu anlatacaktır.”</p>

    <p class="normal">Bay Gibson’un bu konuşmayı yaparken kendi fikrini saklamak için kullandığı bir yeteneği varsa da, Bayan Gibson bunu anlayacak kadar zeki değildi. O korkmuştu ve Bay Gibson onun korkusuyla eğleniyordu; bu, onu eski düşünce biçimine döndürmüştü.</p>

    <p class="normal">“Bu şanssızlığı inceleyelim çünkü onu böyle kabul ettiğini anlıyorum,” dedi.</p>

    <p class="normal">“Bu tamamen bir şanssızlık değil,” dedi. “Ama kuşkusuz eğer Dr Nicholls’un düşüncesini bilseydim,”tereddüt ediyordu.</p>

    <p class="normal">Ciddi bir şekilde, “Her zaman bana danışmanın yararını görüyorsun,” diye devam etti. “İşte Cynthia nişanlandı.”</p>

    <p class="normal">“Nişanlanmadı, sana daha önce de söyledim. O, bunu bir nişanlanma olarak kabul etmiyor.”</p>

    <p class="normal">“Bursundan ve güçlük içinde bir mülke vâris olma şansından başka bir şeyi olmayan yirmi üç yaşında bir çocukla bir aşk meselesine karışmak; mesleği bile yok, iki yıl yurt dışında olacak ve yarın gidip babasına anlatmam lazım.”</p>

    <p class="normal">“Oh, canım lütfen eğer bundan hoşlanmazsa sadece fikrini ifade etmesini söyle.”</p>

    <p class="normal">“Bu meselede, Cynthia olmadan hareket edebileceğini düşünmüyorum. Ve eğer yanılmıyorsam, Cynthia bu meselede kendine ait sağlam bir iradeye sahiptir.”</p>

    <p class="normal">“Oh, onu çok umursadığını sanmıyorum; her zaman âşık olan biri değildir ve konuları kalbinin derinlerinden ele almaz. Ama kuşkusuz, insan ani bir şey yapamıyor; iki yıllık bir yokluk insana karar vermesi için oldukça fazla zaman verir.”</p>

    <p class="normal">“Ama biraz önce, eğer Cynthia’nın sevgisi engellenirse verem olacağından ve erken bir ölümden dolayı tehdit edildik.”</p>

    <p class="normal">“Oh, canım, benim aptalca sözlerimi nasıl hatırlıyorsun! Bu olabilir; zavallı Bay Kirkpatrick’in veremli olduğunu biliyorsun, Cynthia’ya bu, kalıtımla geçebilir ve büyük bir üzüntü, gizli olan tohumları ortaya çıkarabilir. Böyle zamanlarda çok korkarım. Ama bunun muhtemel olmadığını söyleyebilirim çünkü bu işleri kalbinin derinliklerinden hissettiğini düşünmüyorum.”</p>

    <p class="normal">“O zaman, eğer Toprak Sahibi bunu onaylamazsa, Cynthia’nın vekili gibi davranarak bu meseleyi sona erdirme özgürlüğüne sahibim.”</p>

    <p class="normal">Zavallı Bayan Gibson bu soruyla zor duruma düştü.</p>

    <p class="normal">Sonunda, “Hayır!” dedi. “Bundan vazgeçemeyiz. Eminim Cynthia vazgeçmeyecektir; özellikle başkaları onun adına hareket ederse. Ve Roger gerçekten âşık. Onun Osborne’un yerinde olmasını isterdim.”</p>

    <p class="normal">Bay Gibson gerçek bir azimle, “Sana ne yapmam gerektiğini anlatayım mı?” dedi.</p>

    <p class="normal">“Ama bu ortaya konmuş olabilir, burada birbirini seven iki genç var. Biri, şu ana kadar yaşamış en iyi insanlardan biri; diğeri çok güzel, canlı, makul bir genç kız. Genç adamın babasına anlatılmalı; herhâlde o bağıra çağıra konuşacak ve karşı çıkacak; para söz konusu olduğu için bunun mantıksız bir mesele olduğuna kuşku yok. Ama bırakalım düzenli ve sabırlı kalsınlar. Daha iyi bir miktar olsaydı hiçbir genç kadını beklemesine gerek olmazdı. Ben sadece Molly’nin böyle biriyle karşılaşmasını dilerim.”</p>

    <p class="normal">Ses tonunun değişmesiyle rahatlayarak, Bayan Gibson, “Gerçekten onun için bunu deneyeceğim,” dedi.</p>

    <p class="normal">“Hayır, deneme. Yasaklayacağım tek bir şey var. Molly için “deneme” istemiyorum.”</p>

    <p class="normal">“Peki, öfkelenme, canım! Bir an öfkeni kaybedeceğinden oldukça korktuğumu biliyor musun?”</p>

    <p class="normal">Çok yakın oturuyormuş gibi ayağa kalkarak, üzüntülü bir şekilde, “Bunun yararı olmayacak!” dedi. Eşi sadece kaçabildiği için memnundu. Evlilikle ilgili görüşme ikisi için de tatmin edici değildi. Bay Gibson seçmiş olduğu eşin, bütün hayatı boyunca onayladığı ve kızına aşılamayı ümit etmiş olduğundan farklı bir davranış standardına sahip olduğu gerçeğiyle yüzleşmek ve bunu kabullenmek zorunda kalmıştı. Göstermek istediğinden daha fazla kızmıştı çünkü öfkesinde, kendine sakladığı, kara kara düşündüğü ve karısı hakkında aklında büyüyen, sonucu masum Cynthia’ya kadar varan ve davranışının hem anneye hem de kızına karşı belirli bir sertlik içermesine yol açan ve Cynthia’yı çok şaşırtan, şüpheci bir tatminsizlik duygusu beslediği için, çok fazla kendini suçlama vardı. Ama şimdiki durumda, karısının arkasından oturma odasına çıktı ve şaşıran Cynthia’yı ciddi bir şekilde tebrik etti.</p>

    <p class="normal">Cynthia, annesine kızgın bir bakış atarak, “Annem size söyledi mi?” dedi. “Bu tam bir nişanlanma değil; ve hepimiz bunu bir sır olarak saklayacağımıza söz verdik, annem de onların arasındaydı!”</p>

    <p class="normal">Bayan Gibson, “Ama sevgili Cynthia, kocamdan sır saklamamı isteyemezsinbekleyemezsin,” dedi.</p>

    <p class="normal">Cynthia hoş bir nezaketle ona dönerek, “Hayır, herhâlde bekleyemem. Ne olursa olsun efendim,” dedi, “Bunu bildiğinize memnunum. Benim için her zaman çok nazik bir arkadaş oldunuz ve size kendim anlatmam gerektiğini düşündüğümü söyleyebilirim ama bundan bahsedilmesini istemedim; eğer kabul ederseniz hâlâ bir sır olarak kalmalı. Aslında tam bir nişanlanma değilo ( o an onun düşüncelerinde sadece bir “o” olduğunu gösteren yumuşak sözcükler kullanmaktan dolayı biraz kızararak ve gözleri parlayarak) dönene kadar kendimi herhangi bir sözle bağlamamı istemiyor!”</p>

    <p class="normal">Bay Gibson, o an kesinlikle annesinin davranışlarını hatırlatan çekici bakışlarına aldırmadan ciddi bir şekilde ona baktı. Sonra onun elini tuttu ve yeterince ciddi bir şekilde şöyle söyledi: “Onu hak etmeni umarım Cynthia, çünkü gerçekten bir ödül kazandın. Roger’ınkinden daha doğru ve sıcak bir kalp bilmiyorum; onu çocukluğundan beri tanırım.”</p>

    <p class="normal">Molly, gitmiş olan Roger’ın değerine tanıklık ettiği için babasına teşekkür etmiş gibi hissetti. Ama Cynthia, onun yüzüne gülümsemeden önce somurttu.</p>

    <p class="normal">“Övgüde bulunmuyorsunuz, değil mi, Bay Gibson?” dedi. “Sanırım o benim değerli olduğumu düşünüyor; ve eğer siz onun hakkında bu kadar yüksek bir düşünceye sahipseniz, onun benim hakkımdaki yargısına saygı duymalısınız.” Eğer bir övgüde bulunmasını sağlayacağını düşündüyse hayal kırıklığına uğradı; çünkü Bay Gibson dalgın bir şekilde onun elini bıraktı ve közlerde geleceği okumayı umarak, ateşin yanındaki koltuğa oturdu. Molly, Cynthia’nın gözlerinin yaşlarla dolduğunu gördü ve bazı el işlerini aramak için odanın diğer ucuna giderken onu izledi.</p>

    <p class="normal">Tüm söylediği, “Sevgili Cynthia!” oldu. Ama aramasına yardım ederken onun elini sıktı.</p>

    <p class="normal">“Oh Molly, babanı çok severim; bu gece benimle neden öyle konuştu?”</p>

    <p class="normal">Molly, “Bilmiyorum,” dedi. “Belki de yorgundur.”</p>

    <p class="normal">Bay Gibson tekrar konuşmaya başlayınca geri geldiler. Düşünceli hâlinden çıkmıştı ve şimdi Cynthia’ya hitap ediyordu.</p>

    <p class="normal">“Bunu, güvene ihanet olarak görmemeni ümit ediyorum Cynthia ama Toprak Sahibi’ne bugün seninle oğlu arasında olan şeyleri anlatmam lazım. Ona bir söz verdim. Gerçeği söylemem gerekirse, o korkuyordu. (son kelimesine bir vurgu yaptı) Onun oğulları ile benim kızlarımdan biri arasında böyle bir şey olacağından korkuyordu. Daha geçen gün böyle bir şey olmadığı konusunda ona güvence verdim; ve eğer böyle bir şeyin belirtilerini görürsem hemen ona bilgi vereceğime söz verdim.”</p>

    <p class="normal">Cynthia son derece rahatsız görünüyordu.</p>

    <p class="normal">“Şart koştuğum tek bir şey vardıgizlilik.”</p>

    <p class="normal">Bay Gibson, “Ama neden?” dedi. “Var olan koşullarda herkese açıklanmamasını istemeni anlayabilirim. Ama her iki taraftaki en yakın kişilere! Kesinlikle buna itirazın olamaz?”</p>

    <p class="normal">Cynthia, “Evet, var!” dedi; “Eğer yapabilseydim hiç kimsenin haberinin olmamasını isterdim.”</p>

    <p class="normal">“Roger’ın babasına anlatacağından eminim.”</p>

    <p class="normal">Cynthia, “Hayır, anlatmayacak,” dedi; “Ona söz verdirdim ve sanırım o sözüne sadık kalacak birisi”hem kocasının hem çocuğunun gözünde küçük düştüğünü hissederek sağgörülü bir sessizliğe bürünen annesine bir bakış attı.</p>

    <p class="normal">“Peki, her neyse, hikâye onun namına o kadar iyi bir duruma geldi ki, ona bir şans vereceğim; hafta sonuna kadar Malikâne’ye gitmeyeceğim; o zamana kadar yazıp babasına anlatabilir.”</p>

    <p class="normal">Cynthia bir süre dilini tuttu. Sonra ağlamaklı bir hırçınlıkla şöyle dedi:</p>

    <p class="normal">“Öyleyse, bir erkeğin sözü, bir kadının isteğine galip gelecek, değil mi?”</p>

    <p class="normal">“Böyle olmaması için bir neden göremiyorum.”</p>

    <p class="normal">“Eğer bu bilinirse benim için çok fazla üzüntüye sebep olacağını söylersem, benim nedenlerime güvenecek misiniz?” Bunu öyle yalvaran bir şekilde söylemişti ki, eğer Bay Gibson onun annesiyle yaptığı önceki konuşmadan dolayı tümüyle hoşnutsuz ve rahatsız olmasaydı buna boyun eğerdi. Ama soğuk bir şekilde şöyle dedi: “Roger’ın babasına söylemek bunu herkesin bildiği anlamına gelmez. Böyle bir gizlilik için bu abartılmış istekten hoşlanmadım Cynthia. Bana kalırsa burada görünenden daha fazla saklı bir şey var.”</p>

    <p class="normal">Cynthia aniden, “Hadi Molly,” dedi. “Sana öğrettiğim düeti söyleyelim; bu şekilde konuşmamızdan daha iyidir.”</p>

    <p class="normal">Küçük, canlı bir Fransız düetiydi. Molly kalbindeki ağırlıkla dikkatsizce söylüyordu; ama Cynthia bütün ruhuyla ve açık bir neşeyle söylüyordu; sonunda hıçkırıklara boğuldu ve koşarak odasına gitti. Molly hiçbir şeye ne babasının ne de Bayan Gibson’un kelimelerine önem vermeyerek onu takip etti. Onun yatak odasının kapısını kilitli buldu; içeri girmesine izin vermesi için yaptığı tüm çabalara cevap olarak, onun hıçkırdığını ve ağladığını duydu.</p>

    <p class="normal">Şu ana kadar anlatılan olaylardan bir haftadan fazla geçtikten sonra, Bay Gibson kendinde Toprak Sahibi’ne uğrama özgürlüğünü gördü; ve içinden uzun süre önce Roger’ın Paris’ten babasına her şeyi anlattığı bir mektup yazmış olmasını ümit etti. Ama ilk bakışta Toprak Sahibi’nin soğukkanlılığını bozacak bir şey işitmemiş olduğunu gördü. Geçen aylarda olduğundan daha iyi görünüyordu; gözlerinde ümit ışığı vardı. Yüzü, kısmen işlerin idaresi için dışarıdaki işlerine başlamış olmasından, kısmen de Roger sayesinde kanının düzenli bir güçle akmasını sağlayan, son günlerde sahip olduğu mutluluktan dolayı sağlıklı bir kırmızı renkteydi. Roger’ın uzağa gittiğini hissediyordu, bu doğru; ama onun ayrılığından doğan üzüntü tüm ağırlığıyla üzerine çöktüğünde, piposunu dolduruyordu ve onu uzun süre, yavaş yavaş tüttürürken, her kelimesi aklında olan Lord Hollingford’un mektubunu tekrar okuyordu; oğluna yapılan övgülere tekrar bakmak için kendine baheneler bulmak amacıyla bazı ifadeler hakkında kuşku duyuyormuş gibi yapıyordu. Selamlaşmalar bitince Bay Gibson konuya girdi.</p>

    <p class="normal">“Roger hakkında haber geldi mi?”</p>

    <p class="normal">Toprak Sahibi, içinde çok çeşitli şeylerin yanı sıra, Roger’ın mektubunun da olduğu siyah deri çantasını çıkararak, “Oh, evet; işte onun mektubu,” dedi.</p>

    <p class="normal">Bay Gibson, çabucak bakarak Cynthia’dan bahsedilmediğini anladıktan sonra, kelimeleri zorlukla görerek okudu.</p>

    <p class="normal">Bay Gibson söylediği ilk kelimeleri yakalayarak, “Hımm! Görüyorum ki sizden ayrıldıktan sonra başına gelen önemli bir olaydan bahsetmemiş,” dedi. “Bir taraftan bir güvene ihanet ettiğime inanıyorum; ama son defa buradayken verdiğim bir sözü tutuyorum. Onun ve benim üvey kızım Cynthia Kirkpatrick arasında sizin anladığınız çeşit bir şey bir şey olduğunu gördüm. Londra arabasını beklerken, bize veda etmek için evimize uğramış, onu yalnız bulmuş ve onunla konuşmuş. Buna nişanlanma demiyorlar ama kuşkusuz bu böyle bir şey.”</p>

    <p class="normal">Toprak Sahibi doğal olmayan bir sesle, “Mektubu bana geri ver,” dedi. Sonra sanki içeriğini tam olarak anlamamış gibi ve gözden kaçırdığı cümle ya da cümleler varmış gibi tekrar okudu.</p>

    <p class="normal">En sonunda içini çekerek, “Hayır!” dedi. “Bana bu konuda hiçbir şey söylemiyor. Çocuklar babalarına güvenmeyebilir ama bir çok şeyi geri gelince anlatacaktır.” Bay Gibson, Toprak Sahibi’nin bu gerçeğin kendisinden hoşnutsuz olmaktan çok, bunu doğrudan Roger’dan işitmediği için hayal kırıklığına uğramış gibi göründüğünü düşünüyordu. Ama bunu söylemedi.</p>

    <p class="normal">Toprak Sahibi sanki kendi kendine konuşuyormuş gibi, “O en büyük oğul değil,” diye devam etti. Toprak Sahibi aniden Bay Gibson’a bağırarak, “Ama bu, onun için planladığım şey değil. Bu nasıl oldu, efendim,” dedi. “Son defa burada olduğunuzda oğullarımla kızlarınız arasında hiçbir şey olmadığını söylüyordunuz. Bunun bütün bu zaman zarfında sürüyor olması gerekiyor.”</p>

    <p class="normal">“Korkarım öyle. Ama ben bu konuda doğmamış bir çocuk gibi bilgisizim. Bunu sadece Roger’ın gittiği günün akşamı işittim.”</p>

    <p class="normal">“Ve bu bir hafta önceydi, efendim. Sizi o zamandan beri sessiz tutan neydi?”</p>

    <p class="normal">“Size Roger’ın kendisinin anlatacağını düşünüyordum.”</p>

    <p class="normal">“Bu, sizin oğlunuz olmadığını gösteriyor. Yaşamlarının yarıdan çoğunu babaları bilmez. Çünkü Osborne burada, beraber yaşıyoruz yani yemeklerimizi birlikte yiyoruz ve aynı çatı altında uyuyoruz ve yine depeki! Peki! Yaşam, Tanrı’nın yaptığı gibidir. Bunun henüz bir nişan olmadığını mı söylüyorsun? Ama ne yapacağımı merak ediyorum. Tam bana yardım ettiği zamanoğlumun kalbini kaptırdığı bu aptallıkta hayal kırıklığına uğrayacağını umuyorum. Bu aptallık mı yoksa değil mi? Sana soruyorum Gibson, çünkü sen bu kızı tanıyorsun. Sanırım fazla parası yoktur?”</p>

    <p class="normal">“Annesi hayattayken isteğime göre yılda otuz paund kadar.”</p>

    <p class="normal">“Oh! İyi ki o, Osborne değil. Beklemeleri gerekecek. O hangi aileden? Bu kadar fakir olduğu için sanırım hiçbiri ticaretle uğraşmıyor?”</p>

    <p class="normal">“Onun babasının Sir Gerald Kirkpatrick’in torunu olduğunu sanıyorum. Annesi bana onun bir baronet olduğunu anlatmıştı. Böyle şeyleri pek bilmem.”</p>

    <p class="normal">“Bu bir şey. Senin dediğin gibi böyle şeyleri biraz bilirim. Onurlu kanı severim.”</p>

    <p class="normal">Bay Gibson, “Ama korkarım Cynthia’nın kanının sadece sekizde biri onurlu; babasının papaz yardımcısı olması gerçeği dışında, onun akrabaları hakkında daha fazla şey bilmiyorum.”</p>

    <p class="normal">“Profesyonelce. Ne olursa olsun bu ticaretten bir basamak yüksek. O kaç yaşında?”</p>

    <p class="normal">“On sekiz ya da on dokuz.”</p>

    <p class="normal">“Güzel mi?”</p>

    <p class="normal">“Evet, sanırım öyle; bir çok insan öyle buluyor; ama bu zevk meselesi. Hadi Toprak Sahibi, kendiniz karar verin. İstediğiniz zaman gelin ve bizimle öğle yemeği yeyin. Ben evde olmayabilirim; ama annesi orada olacaktır ve siz oğlunuzun müstakbel eşiyle tanışırsınız.”</p>

    <p class="normal">Ama bu, Toprak Sahibi’nin onu sakin bir şekilde sorgulamasından dolayı, cüret ederek fazla ileri gitmek oldu. Bay Hamley kabuğuna çekildi ve cevap verirken kendinden emin olarak konuştu:</p>

    <p class="normal">“Roger’ın “müstakbel eşi!” eve döndüğü zaman daha akıllı olacaktır. Siyah insanların arasında iki yıl onu daha mantıklı yapacaktır.”</p>

    <p class="normal">Bay Gibson, “Belki de ama olanaklı değil, diyebilirim.” dedi. “Siyah insanların mantık yürütme gücünde olağanüstü olmadıklarına inanıyorum. Böylece eğer birbirlerinin dillerini anlasalar bile tartışarak onun düşüncesini değiştirme şansına sahip değiller; ve eğer o benim zevkimi paylaşıyorsa onların ten renginin garipliği, sadece onun beyazların değerini daha çok anlamasına yol açar.”</p>

    <p class="normal">Toprak Sahibi, “Ama bunun bir nişan olmadığını söyledin,” diye homurdandı. “Eğer bunu daha iyi düşünürse onu buna zorlamayacaksın değil mi?”</p>

    <p class="normal">“Eğer ayrılmak isterse, Cynthia’ya da aynı şeyi yapmasını önereceğim, söyleyebileceğim bu. Ve şimdi bu meseleyi daha fazla tartışmanın yararını görmüyorum. İşlerin nasıl olduğunu size söyledim çünkü eğer bu tip bir şeyi görürsem söyleyeceğime dair size söz vermiştim. Ama meselenin şu anki durumunda ne yapabiliriz ne de bozabiliriz; sadece bekleyebiliriz.” Ve gitmek için şapkasını aldı. Ama Toprak Sahibi hoşnutsuzdu.</p>

    <p class="normal">“Gitme, Gibson. Söylediğim şeye gücenme, zaten neden gücenmen gerektiğini bilmediğime eminim. Kızın kendisi neye benziyor?”</p>

    <p class="normal">Bay Gibson, “Ne demek istediğinizi anlamadım,” dedi. Ama anlamıştı; sadece canı sıkılmıştı ve anlamayı seçmemişti.</p>

    <p class="normal">“Oevet o, senin Molly’n gibi mi? İyi huylu ve duyarlı eldivenleri her zaman düzenli, ayakkabıları temiz ve birisi ondan bir şey istediğinde sanki bu dünyada en çok yapmak istediği şeymiş gibi bunu yapmaya hazır mı?”</p>

    <p class="normal">Bay Gibson’un yüzü şimdi rahatladı ve o, Toprak Sahibi’nin yarım cümlelerini ve açıklanmamış anlamlarını anlayabiliyordu.</p>

    <p class="normal">“İlk önce o, Molly’den daha güzel ve bir çok başarılı yönleri var. Her zaman iyi giyiniyor ve güzel görünüyor ama elbiseleri için harcayacak fazla parası olmadığını biliyorum. Her zaman denileni yapar ve güzel, neşeli cevaplarıyla yeterince hazırdır. Onu hiç öfkeli görmediğimi sanıyorum; ama meseleleri içten bir şekilde ele alıp almadığından emin değilim. Geniş açılı belirli bir duygu, gördüğüm kadarıyla iyi huylu bir karaktere yakışıyor. Hepsini birlikte düşünürsek sanırım Cynthia, yüz kişide bir rastlanan bir kişidir.”</p>

    <p class="normal">Toprak Sahibi biraz düşündü. “Benim düşünceme göre Molly binde bir rastlanan bir kişidir. Ama sonra görüyorsun o önemli bir aileden gelmiyorve onun fazla bir paraya sahip olma şansı olduğunu sanmıyorum.” Bunu, Bay Gibson’a bakmadan sanki kendi kendine konuşur gibi söyledi ama bu, Bay Gibson’u kızdırdı ve biraz sabırsızca şöyle cevap verdi:</p>

    <p class="normal">“Evet ama Molly’nin bu konuyla ilgisi yokken onun adından ve onun ailesinden ya da servetinden bahsetmenin yararını görmüyorum.”</p>

    <p class="normal">Toprak Sahibi kalkarak, “Hayır, kesinlikle yok,” dedi. “Benim aklım evden uzakta. Onun, Osborne’a kapılmamasının ne kadar üzücü olduğunu düşündüğümü kabul ediyorum. Ama kuşkusuz bu söz konusu olamazsöz konusu olamaz.”</p>

    <p class="normal">Bay Gibson, “Evet,” dedi. “Ve eğer bana izin verirseniz şimdi gerçekten gitmem lazım. Sonra siz, düşüncelerinizi kesintiye uğramadan evden uzağa yollamakta özgür olursunuz.” Bu sefer Toprak Sahibi onu geri çağırdığında, kapıdaydı. Bitmek tükenmek bilmeyen son sözleri bekleyerek ve kamçısıyla da çizmelerine vurarak sabırsızlıkla durdu.</p>

    <p class="normal">“Gibson, biz eski arkadaşlarız ve eğer söylediğim şeylere gücenirsen sen bir aptalsın. Eşiniz Madam ve ben, onu gördüğüm tek seferde bunu yapmadık. Onun aptal olduğunu söylemiyorum ama sanırım birimiz aptalız ve bu ben değilim. Ama bunu geçelim. Onu, kızı Cynthia’yı (bu, işitmeyi istediğim en garip Hıristiyan adı) ve küçük Molly’yi bir gün buraya öğle yemeğine getirebilirsin kendi evimde daha rahat ederim ve kesinlikle daha kibar olurum. Roger’dan bahsetmemiz gerekmez ne genç bayanın, ne de benim ve eğer sen yapabilirsen eşinin dilini tutmasını sağlarsın. Bilirsin, bu evliliğinle ilgili bir övgü gibi olacakkimse bunu başka şekilde düşünmesin. Roger’dan ve bu aptallıktan bahsedilmeyecek ve ima edilmeyecek. O zaman kızı görürüm ve onun için kendim karar veririm; çünkü dediğin gibi en iyi plan bu olacak. Osborne da burada olacak ve o her zaman kadınlarla konuşacak durumda olur. Bazen onun yarı yarıya kadın olduğunu düşünüyorum; çok fazla para harcıyor ve çok mantıksız.”</p>

    <p class="normal">Toprak Sahibi, kendi konuşması ve düşüncesinden memnundu ve konuşmasını bitirince biraz gülümsedi. Bay Gibson, hem hoşnuttu hem de eğleniyordu ve o da gülümsedi; giderken heyecanlıydı. Bay Gibson’un kadınları Malikâne’ye getireceği gün olarak gelecek Perşembe saptandı. Bütün olarak, görüşmenin beklediğinden daha iyi gittiğini düşündü ve götüren kişi olacağı davetten dolayı oldukça gurur hissetti. Bu yüzden, Bayan Gibson’un bunu karşılama şekli onun için rahatsız edici oldu. Bu arada o, kendini Roger’ın ayrıldığı günün akşamından beri incinmiş bir kadın olarak görüyordu. Eğer Osborne’un hayatının uzun olma şansı çok küçükse, eğer gerçekte bu mesele belirsizse insan hangi işten bahsedebilirdi? Osborne’u, Roger’ dan çok daha fazla severdi; ve eğer kızının dul kalması düşüncesinden çekinmeseydi, onu Cynthia için korumak amacıyla memnuniyetle plan yapardı. Çünkü eğer, Bayan Gibson’un keskin bir şekilde hissettiği bir şey varsa bu, Bay Kirkpatrick’in ölümüydü. Bir çok şeyde katı olduğu hâlde, kızının da kendisinin tecrübe etmiş olduğu gibi aynı şekilde acı çekmek zorunda kalmasından çekiniyordu. Ama eğer Dr Nicholls’un düşüncesini bilmeseydi, Roger’ın durumunu hiçbir zaman onaylamazdı; hiçbir zaman. Ve sonra, Bay Gibson’un kendisi; o açıklama gecesinden beri davranışlarında neden bu kadar soğuk ve çekingendi? O, yanlış bir şey yapmamıştı; yine de ona gözden düşen biri gibi davranılmıştı. Ve şimdi evdeki her şey tekdüzeydi. Roger’ın ziyaretlerinin küçük heyecanlarını ve Cynthia’ya gösterdiği ilgiyi seyretmeyi bile özlüyordu. Cynthia da yeterince sessizdi; ve Molly’ye gelince, o tamamen donuk ve neşesizdi. O anda, Bayan Gibson için o kadar rahatsız edici bir akıl durumundaydı ki, o memnuniyetsizliğinin bir kısmını, ne şikâyet ne de hazırcevaplık geleceğinden korkmadığı zavallı kızdan çıkarıyordu.</p>
  </div>

  <div class="calibre1" id="calibre_pb_72"></div>
</body>
</html>
