<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_5">5.Çocukluk Aşkı</h1>

    <p class="normal">Bay Gibson’un biraz önce bahsettiğimiz isteklerindeki değişikliğin nedeni şuydu: kendi eğilimine karşın öğrenci aldığından bahsedilmişti, bu doğru; ama onlar oradaydı, Bay Wynne ve Bay Coxe, ev halkının dediği gibi “genç beyefendiler”; ya da şehirde dendiği gibi “Bay Gibson’un genç beyefendileri”. Bay Wynne, ara sıra hocasının yerini alabilen; ve fakirleri ve “kronik olayları” ziyaret ederek deneyim kazanan, yaşı daha büyük, daha deneyimli olan kişiydi. Bay Gibson, uygulaması konusunda Bay Wynne ile konuşurdu ve bir gün Bay Wynne’in ilginç bir düşünce geliştirebileceğini boşuna ümit ederek, onun düşüncelerini ortaya çıkarmaya çalışırdı. Genç adam dikkatli ve yavaştı; aceleciliği yüzünden hiçbir zaman herhangi bir zarar veremezdi ama aynı zamanda her zaman gününün biraz gerisinde kalacaktı. Yine de Bay Gibson, uğraşacak çok daha kötü “genç beyefendileri” olduğunu hatırlıyordu; ve müteşekkir kalmasa da Bay Wynne gibi yaşı daha büyük bir öğrencisi olduğuna memnundu. Bay Coxe, on dokuz yaşlarında, parlak kırmızı saçları ve dayanılabilir kırmızı bir yüzü olan bir çocuktu, her iki durumun da farkındaydı ve bundan utanıyordu. Bay Gibson’un eski bir arkadaşı olan Hindistan’daki bir subayın oğluydu. O zamanlar, binbaşı Coxe, Pencap’ta, adını telaffuz etmesi güç olan bir karakoldaydı; ama İngiltere’ye gelmeden bir yıl önce tek çocuğunu, eski arkadaşının yanına öğrenci olarak yerleştirmiş olmaktan duyduğu büyük memnuniyeti defalarca ifade etmişti ve bu durumda çok özel olduğunu düşündüğü bir çok emir vererek, gerçekte neredeyse Bay Gibson’u oğlunun öğretiminin yanı sıra, koruyuculuğuyla da görevlendirmişti; ama Bay Gibson bir üzüntü dokundurmasıyla binbaşıya, her zaman, her durumda, her öğrenciye bu şekilde davrandığının güvencesini vermişti. Fakat zavallı binbaşı oğlunun aileden biri gibi kabul edilmesi ve akşamüstlerini muayenehane yerine oturma odasında geçirebilmesi için ricada bulunmaya cesaret edince, Bay Gibson ona doğrudan bir ret cevabı vermişti.</p>

    <p class="normal">“Diğerleri gibi yaşaması lâzım. Havaneli biri o. Havanın oturma odasına taşınmasına ve odanın sarısabır kokmasına izin veremem.”</p>

    <p class="normal">Binbaşı üzüntüyle “O zaman oğlumun hapları kendi yapması gerekiyor mu?” diye sordu.</p>

    <p class="normal">“Kesinlikle. En genç çıraklar her zaman yapar. Çok zor bir iş değil. Onları kendisinin yutmak zorunda olmadığını düşünerek rahatlayacaktır. Balık yemeği ve kuşburnu konservesi yapacak ve Pazar günleri hap yapımında hafta boyunca harcadığı emeğin mükafatı olarak demirhindiden tadacaktır.”</p>

    <p class="normal">Binbaşı Coxe, Bay Gibson’un ona bıyık altından gülüp gülmediğinden emin değildi; ama işler böyle ayarlanmıştı ve esas yararlar o kadar büyüktü ki, en iyisinin fark etmemek ve hatta hap yapmanın onur kırıcılığına boyun eğmek olduğunu düşündü. Son kısmın en yüksek noktasına gelindiğinde, Bay Gibson’un davranışlarının oluşturduğu güçlüklerden dolayı teselli oldu. Doktor fazla bir şey söylemedi; ama davranışında babanın doğrudan kalbine hitap eden ve bu son birkaç sözde “Oğlun için bana güvendin ve ben bu güveni tümüyle kabul ediyorum” demeye çalışan eden, gerçek sempatiye benzeyen bir şey vardı.</p>

    <p class="normal">Bay Gibson, işini ve insan doğasını, genç Coxe’ı açık herhangi bir iltimas işaretiyle ayırt etmeyecek kadar iyi biliyordu; ama delikanlıya ara sıra bir arkadaşın oğlu olarak özel bir ilgi göstermekten kendini alamazdı. Bu ilgi konusundaki isteğin yanı sıra, genç adamın kendisi hakkında, Bay Gibson’un hoşuna giden bir şey vardı. Aceleci ve atılgandı, konuşmaya eğilimliydi, bazen bilinçsiz bir zekâyla taşı gediğine koyardı, bazen de büyük ve şaşırtıcı hatalar yapardı. Bay Gibson, ona düsturunun her zaman “iyileştir ya da öldür” olduğunu söylerdi ve bir keresinde Bay Coxe, bunun bir doktorun sahip olabileceği en iyi düstur olduğunu düşündüğünü söyleyerek cevap verdi; çünkü eğer hastayı iyileştiremiyorsa, en iyisi kesinlikle onu çektiği ıstıraptan sessizce ve hemen kurtarmaktı. Bay Wynne şaşırarak baktı ve bu şekilde ıstıraptan kurtarmanın, bazı insanlar tarafından cinayet olarak kabul edilebileceğinden korkması gerektiğini belirtti. Bay Gibson kuru bir ses tonuyla, kendi adına cinayet suçlamasını umursamadığını ama para kazandıran hatsaları bu kadar hızlı bir şekilde öbür tarafa göndermeyeceğini; ve doktor ziyareti için iki paund altı peni’yi ödemek isteyebileceği ve ödeyebileceği sürece onları hayatta tutmanın görevi olduğunu düşündüğünü söyledi; kuşkusuz onlar fakirleştiği zaman durum değişirdi. Bay Wynne, bu konuşma hakkında düşündü; Bay Coxe sadece güldü. En sonunda Bay Wynne şunu söyledi:</p>

    <p class="normal">“Ama efendim her sabah kahvaltıdan önce yaşlı Nancy Grant’ı görmeye gidiyorsunuz ve onun için Corbyn’nin faturasındaki en pahalı şey olan bu ilacı ısmarladınız, efendim.”</p>

    <p class="normal">Bay Gibson, konuşarak muayenehaneden çıkarken, “Erkeklerin ilkelerine bağlı olarak yaşamalarının ne kadar zor olduğunu anlamadın mı? Henüz öğrenmen gereken çok şey var Bay Wynne!” dedi.</p>

    <p class="normal">Bay Wynne, tam bir ümitsizlikle “Ben hiçbir zaman eyalet başkanını öldüremem,” dedi. “Neye gülüyorsun Coxey?”</p>

    <p class="normal">“Oh! Genç kalbinize ahlâki ilkeler yerleştirmiş olan ebeveynlere sahip olduğunuz için ne kadar mutlu olduğunuzu düşünüyorum. Eğer anneniz tarafından cinayetin bir suç olduğu söylenmeseydi gidip tüm fakirleri zehirliyor olacaktınız; size emredildiği gibi yaptığınızı düşünecektiniz ve sizi yargılamaya geldikleri zaman, yaşlı Gibson’un sözlerini aktaracaktınız. ‘Lütfen yargıç hazretleri, benim ziyaretlerimi ödeyemiyorlardı ve bu yüzden Hollingford’daki büyük cerrah Bay Gibson’un öğrettiği gibi mesleğin kurallarını izledim ve fakirleri zehirledim.’”</p>

    <p class="normal">“Onun bu alaycı tavrına katlanamıyorum.”</p>

    <p class="normal">“Ama ben seviyorum. Eğer patronun şakaları ve demirhindi ile bildiğim diğer herhangi bir şey olmasaydı Hindistan’a kaçardım. Boğucu şehirlerden ve hasta insanlardan; ilaçların kokusundan ve ellerimdeki hapların pis kokusundan nefret ediyorumberbat!”</p>

    <p class="normal">Bay Gibson bir gün, herhangi bir nedenle, beklenmedik bir zamanda eve geldi. Bahçe kapısından girerek, holden geçiyordu bahçeye, atını bırakmış olduğu ahırdan giriliyordu mutfak kapısı açıldığında, evde en alt seviyede yer alan kız, elinde bir notla çabucak hole geldi ve onu merdivenlerden yukarı çıkarıyormuş gibi yaptı; ama efendisini görünce biraz irkildi ve mutfağa saklanmak ister gibi geri döndü. Suçunun bilincinde olarak bu hareketi yapmış olmasaydı, şüpheci olan Bay Gibson onun farkına varmazdı. Bunu görünce, hızla ilerledi, mutfağın kapısını açtı ve o kadar keskin bir şekilde ‘Bethia’ diye bağırdı ki kız gelirken oyalanamadı.</p>

    <p class="normal">“O notu bana ver,” dedi. Kız biraz tereddüt etti.</p>

    <p class="normal">“O, Bayan Moly için,” diye kekeledi.</p>

    <p class="normal">Öncekinden daha hızlı olarak “Onu bana ver!” diye tekrar etti. Kız, ağlayacakmış gibi baktı; ama yine de notu sıkı sıkı arkasında tuttu.</p>

    <p class="normal">“Onu bizzat kendisine vermemi söyledi; ve bunu yapacağıma söz verdim.”</p>

    <p class="normal">“Ahçı, git ve Bayan Molly’yi bul. Ona hemen buraya gelmesini söyle.”</p>

    <p class="normal">Bethia’yı gözleriyle yerine mıhladı. Kaçmaya çalışmanın yararı yoktu: onu ateşe atabilirdi ama bunun için yeterince aklı yoktu. Hareketsiz durdu, sadece bakışlarını efendisinin sabit bakışıyla karşılaşmamak için uzağa çevirdi.</p>

    <p class="normal">“Molly, canım!”</p>

    <p class="normal">Merak eden Molly, masum bir şekilde, “Baba! Evde olduğunu bilmiyordum,” dedi.</p>

    <p class="normal">“Bethia, sözünü tut. İşte Bayan Molly; notu ona ver.”</p>

    <p class="normal">“Gerçekten, bayan, bunu engelleyemedim!”</p>

    <p class="normal">Molly notu aldı ama onu açamadan babası şöyle dedi:</p>

    <p class="normal">“Bu kadar yeter canım; onu okuman gerekmez. Onu bana ver. Bethia, notu yollayanlara, Bayan Molly için olan tüm mektupların benim elimden geçmesi gerektiğini söyle. Şimdi seninle işim bitti, kaz yavrusu, ve geldiğin yere dönebilirsin.”</p>

    <p class="normal">“Baba, bana mektup yazanın kim olduğunu anlatmanı istiyorum.”</p>

    <p class="normal">“Çok geçmeden kim olduğunu anlayacağız.”</p>

    <p class="normal">Bayan Molly, biraz isteksizce, mutsuz bir merakla, merdivenlerden yukarı, hocası olmasa bile hâlâ onun günlük arkadaşı olan Bayan Eyre’in yanına çıktı. Bay Gibson, boş yemek odasına döndü, kapıyı kapattı, notun mührünü kırarak onu okumaya başladı. Bay Coxe’dan gelen ateşli bir aşk mektubuydu; günbegün, uyandırdığı tutkuyu ona “sonsuz bir tutku” diyordu onunla konuşmadan, onu görmeye devam edemeyeceğini, kendine açıkça söylüyordu; bunu okuyunca Bay Gibson biraz güldü. Ona nezaketle bakmayacak mıydı? Tek düşüncesi o olan genci düşünmeyecek miydi? Ve bunun gibi, onun güzelliğine yapılan şiddetli övgülerin çok kusursuz bir karışımıydı. Sarışındı, soluk renkli değildi; gözleri çoban yıldızı gibiydi, gamzeleri Aşk Tanrısı’nın parmaklarının iziydi, v.b.</p>

    <p class="normal">Bay Gibson okumayı bitirdi; ve kendi aklında onu düşünmeye başladı. “Delikanlının bu kadar şiirsel olduğunu kim düşünürdü? Ama eminim muayenehanedeki kütüphanede bir Shakespeare var: onu alıp yerine Johnson’ın Sözlüğünü koyacağım. Bir teselli, onun tamamen masum cahil demem daha doğru olur olduğuna inanmasıydı, çünkü bunun, onun deyişiyle, ilk “aşk itirafı olduğunu” görmek kolaydı. Ama bu bu kadar erken sevgilileri olması korkunç bir üzüntüydü. Çünkü sadece on yedi yaşındaydıgerçekte Haziran’a kadar on yedi değildi; altı hafta daha değildi. On altı ve üç çeyrek! Çünkü o daha bir bebekti. Emin olunzavallı Jeanie’nin yaşı bu kadar değildi ve onu nasıl severdim!” (Bayan Gibson’un ismi Mary’ydi bu yüzden başkasından bahsediyor olmalıydı.) Sonra, açık notu hâlâ elinde tutuyor olmasına rağmen, düşünceleri başka günlere gitti. Çok geçmeden gözleri yine ona takıldı ve aklı, şimdiki zamanı algılamak için geri geldi. “Ona sert davranmayacağım; ona imada bulunacağım; onu anlayacak kadar zekidir. Zavallı delikanlı! En akıllıca yol olarak eğer onu uzaklaştırırsam, onun gidecek bir evi olmadığına inanıyorum.” Aynı konuda biraz daha düşündükten sonra Bay Gibson gitti ve yazı masasına oturarak aşağıdaki formülü yazdı: Üstat Coxe.</p>

    <p class="normal">(Bay Gibson kelimeyi yazarken kendi kendine “‘üstat’ kelimesi onu çok etkileyecek,” dedi.)</p>

    <ol class="word-imported-list">
      <li class="normal1">Verecundiae ξi.</li>
    </ol>

    <p class="normal">Fidelitatis Domesticae ξi.</p>

    <p class="normal">Reticentiae gr. iij.</p>

    <ol class="word-imported-list">
      <li class="normal1">Capiat hanc dosim ter die in aqua pura.</li>
    </ol>

    <p class="normal">R. Gibson, Ch.<a href="../Text/Untitled-1_split_063.html#footnote-256-16" id="footnote-256-16-backlink">[16]</a></p>

    <p class="normal">Bay Gibson, kelimelerini tekrar okuyunca, biraz üzgün bir şekilde gülümsedi. Yüksek sesle “zavallı Jeanie,” dedi. Ve sonra bir zarf seçti, ateşli aşk mektubunu ve yukarıdaki formülü içine koydu; kendi keskin hatlı, eski İngilizce harflerle R.G. yazan mührüyle mühürledi, ve sonra adres için durakladı.</p>

    <p class="normal">“Üstat, Coxe’un dışa yazılmasını sevmeyecek; onu boş yere utandırmaya gerek yok.” Böylece zarfın üzerindeki hitap şöyle oldu: Bay Edward Coxe.</p>

    <p class="normal">Sonra Bay Gibson kendini, onu yerinde ve beklenmedik bir şekilde evine getirmiş olan mesleki işine verdi, sonra bahçeden geçerek ahırlara gitti ve atına binerken seyise şöyle söyledi: “Aa! Bu arada Bay Coxe için bir mektup var. Onu kadınlarla yollama; muayenehanenin kapısına kendin götür ve bunu hemen yap.”</p>

    <p class="normal">Bahçe kapısından çıkarken yüzünde olan hafif gülümseme, kendini yolların ıssızlığında bulur bulmaz soldu. Hızını düşürdü ve düşünmeye başladı. Onlarla sadece yemek zamanlarında karşılaşsa bile; ve birbirleriyle tek ilişkilerinin “Patates almanıza yardım edebilir miyim?” ya da Bay Wynne’ın söylemekte ısrar ettiği gibi “Patates almanıza destek olabilir miyim?” gibi her geçen gün Bay Gibson’un kulağını daha fazla tırmalayan bir konuşma biçimi olan kelimelerin söylenmesi olsa bile, iki genç adamla aynı evde kadınlığa geçen annesiz bir kıza sahip olmanın uygunsuz olduğunu düşündü. Yine de, yeni olmuş bu olayın faili olan Bay Coxe, Bay Gibson’un ailesinde bir öğrenci olarak üç yıl daha kalmak zorundaydı. Yarışı sürdürmesi gerekiyordu. Hâlâ geçirilecek üç yıl vardı; ve bu aptalca ihtiraslı çocukluk aşkı sürerse ne olacaktı? Er ya da geç Molly bunun farkında olacaktı. Bu meselenin olasılıkları üzerinde düşünmek, o kadar tatsızdı ki Bay Gibson büyük bir çaba göstererek bu konuyu aklından çıkarmaya karar verdi. Atını dörtnala kaldırdı ve yüzlerce yıldır aşınıp eskiyerek yerlerinden çıkmış olan, yuvarlak taşlarla döşeli yollarda hızla sarsılmanın kemikler için olmasa bile ruh için en iyi şey olduğunu anladı. O öğleden sonra uzun bir tur yapmıştı. En kötüsünün bittiğini ve Bay Coxe’un formülde ifade edilen imayı anlamış olduğunu hayal ederek evine dönmüştü. Tüm yapılması gereken, cüretkâr bir dolap çevirme yeteneği göstermiş olan talihsiz Bethia için güvenilir bir yer bulmaktı. Ama Bay Gibson, ev sahibi olduğunu düşünmeden hesap yapıyordu. Genç adamların alışkanlığı, aileyle birlikte yemek odasında çaya gelmek, iki bardak çay içmek, ekmek ve tostlarını yemek ve sonra ortadan kaybolmaktı. Bay Gibson bu gece, alışkanlıklarına karşın serbest bir tavır takınmaya ve genel konular üzerinde canlı bir konuşma yapmaya çalışırken, uzun kirpiklerinin altından kaçamak bir şekilde onların yüz ifadelerini seyretti. Bay Wynne’in kahkahalara boğulma noktasında ve kırmızı saçlı, kırmızı yüzlü Bay Coxe’un, bütün görünüş ve yönleriyle küskünlük ve öfkeyi ortaya koyarken, her zamankinden daha kırmızı ve kızgın olduğunu gördü.</p>

    <p class="normal">Bay Gibson, kendi kendine, “Onu aldı, değil mi?” diye düşündü; mücadele için kendini hazırladı. Her zaman yaptığı gibi, oturma odasına geçen Molly ve Bayan Eyre’i takip etmedi. Yüzü ağlamaktan şişmiş olan Bethia, incinmiş ve kırılmış bir ifadeyle çay takımlarını kaldırırken, gazete okuyormuş gibi yaparak olduğu yerde kaldı. Oda boşaldıktan sonra beş dakika olmamıştı ki, beklediği gibi kapı vuruldu. Görünmeyen Bay Coxe dışarıdan, “Sizinle konuşabilir miyim, efendim?” dedi.</p>

    <p class="normal">“Tabii ki. İçeri girin Bay Coxe. Sizinle o Corbyn faturası için konuşmak istiyordum. Oturun.”</p>

    <p class="normal">“Bu öyle bir konu hakkında değil efendim, yani ben demek istiyorum ki arzu ediyorum ki Hayır teşekkür ederimoturmamayı tercih ederim.” Bundan dolayı kırgın bir ciddiyet içinde ayakta durdu. “Bu, o mektup o aşağılayıcı reçeteyi içeren mektup hakkında efendim.”</p>

    <p class="normal">“Aşağılayıcı reçete! Benim reçetelerimden biri için, kuşkusuz hastaların bazen hastalıklarının doğasının söylenmesinden dolayı kırılmasına rağmen böyle bir kelimenin kullanılmış olmasına şaşırdım; durumlarının gerektirdiği ilaçlar için gücendiklerini söyleyebilirim.”</p>

    <p class="normal">“Bana reçete yazmanızı istemedim.”</p>

    <p class="normal">“Oh, hayır! O zaman siz Bethia ile o notu gönderen Üstat Coxe’sunuz! Bunun ona, buradaki yerine mal olduğunu ve üstelik çok aptalca bir mektup olduğunu söylememe izin verin.”</p>

    <p class="normal">“Onun yolunu kesmek, açmak ve hiçbir zaman size yazılmamış olan kelimeleri okumak, bir beyefendiye yakışan bir davranış değildi, efendim.”</p>

    <p class="normal">Bay Gibson gözlerinde hafif bir parıldama ve dudaklarında, kırgın Bay Coxe tarafından fark edilmeyen bir bükülüşle, “Hayır!” dedi. “Bir zamanlar oldukça yakışıklı olarak kabul edildiğime inanıyorum; ve yirmi yaşındaki herkes kadar büyük bir züppe olduğumu söyleyebilirim; ama o zaman bile o güzel övgülerin kendime söylenmiş olduğuna inanmam gerektiğini sanmıyorum.”</p>

    <p class="normal">Bay Coxe kelimelerini kekeleyerek söyleyerek, “Bu, bir beyefendinin davranışı değil, efendim,” diye tekrar ettiBay Gibson araya girdiğinde bir şey daha söyleyecekti:</p>

    <p class="normal">Bay Gibson sesinde ani bir sertlikle “Sana şunu söyleyeyim ki genç adam,” diye cevap verdi, “Yaptığın şey, sadece gençliğin ve aile şerefi olarak kabul edilen şeyler konusundaki aşırı bilgisizliğin düşünüldüğünde affedilebilir. Seni evime, ailenin bir üyesi olarak kabul ettimhizmetçilerimden birini rüşvet vererek onu baştan çıkardığına şüphem yok kandırdın”</p>

    <p class="normal">“Aslında efendim, ona bir peni bile vermedim.”</p>

    <p class="normal">“Öyleyse vermen lazım. Kirli işlerinizi yapanlara her zaman para vermeniz gerekir.”</p>

    <p class="normal">Bay Coxe “Tam da şimdi buna rüşvet vererek baştan çıkarma diyorsunuz, efendim,” diye mırıldandı.</p>

    <p class="normal">Bay Gibson, bu konuşmayı fark etmedi ve devam etti: “Ona en ufak bir şekilde eşit bir şey önermeden, sadece bir çocuk olan kızıma gizli kapaklı bir şekilde bir mektup iletmesi için yalvararak, yerini tehlikeye atması için hizmetçilerimden birini kandırdın.”</p>

    <p class="normal">Yirmi yaşında olan Bay Coxe, “Bayan Gibson neredeyse on yedi yaşında, efendim! Geçen gün böyle dediğinizi duydum,” dedi. Bay Gibson yine cevabı duymazlıktan geldi.</p>

    <p class="normal">“Seni evine arkadaş olarak kabul ederek, açıkça senin şerefine güvenmiş olan babası tarafından görülmesini istemediğin bir mektup. Babanın oğlu olarak Binbaşı Coxe’u iyi tanırım bana gelmeli ve “Bay Gibson kızınızı seviyorum ya da sevdiğimi sanıyorum; bir peni bile kazanamasam da bunu sizden gizlemenin doğru olduğunu düşünmüyorum; ve kendim için bile birkaç yıl daha yardım edilmeden hayatımı kazanma olasılığı olmadığı için duygularım ya da hayal ettiğim duygularım hakkında çok genç olan bayanın kendisine bir kelime bile söylemeyeceğim,” demeliydi. Eğer gerçekte bir çift ketum sessizlik zerresinden daha iyi olmasaydı bile; babanın oğlu olarak söylemen gereken buydu.”</p>

    <p class="normal">Bay Coxe, kaygılı bir aceleyle “Ve bunu söylemiş olsaydım efendim, belki de söylemem gerekirdi,” dedi, “Cevabınız ne olacaktı? Benim arzumu onaylar mıydınız, efendim?”</p>

    <p class="normal">“En büyük olasılıkla varsayımsal bir durumda kelimelerimin tam ne olacağından emin değilim senin genç ama onursuz olmayan bir aptal olduğunu söylerdim ve sana düşüncelerini onu bir ihtiras hâline getirene kadar bir çocukluk aşkına yoğunlaştırmamanı söylemem gerekirdi. Ve sana vermek zorunda kaldığım utancı telafi etmek için Hollingford Kriket Kulübü’ne katılman için tavsiyede bulunabileceğimi ve Cumartesi akşamüstleri sana elimden geldiği kadar özgürlük verebileceğimi söyleyebilirdim. Şimdi ise babanın Londra’daki vekiline yazmam ve şüphesiz senin başka bir doktorun muayenehanesinde yeniden başlamanı sağlayacak olan primini geri ödeyerek, seni evimden çıkarmasını istemem gerekecek.”</p>

    <p class="normal">Bay Coxe pişmanlık değilse de ümitsizliğe düşerek, “Bu babamı çok üzecek,” dedi.</p>

    <p class="normal">“Başka çıkış yolu görmüyorum. Bu, Binbaşı Coxe’a biraz sıkıntı verecek (fazladan harcama yapmamasına dikkat edeceğim) ama onu en çok üzecek şeyin, güvene ihanet edilmesi olacağını düşünüyorum; çünkü sana kendi oğlum gibi güvendim, Edward!” Ciddiyetle konuştuğunda, özellikle bir çok insana dayanılmaz gelen kendi kalbinden geçenlere çok nadiren ihanet eden kendi duygularını söz konusu ettiği zaman, Bay Gibson’un sesinde bir şey vardı: şaka ve iğnelemeden, duyarlı ciddiyete geçiş.</p>

    <p class="normal">Bay Coxe başını biraz salladı ve ortayı bulmaya çalıştı.</p>

    <p class="normal">Sonunda “Bayan Gibson’u gerçekten seviyorum,” dedi. “Kim daha iyisini yapabilir?”</p>

    <p class="normal">Bay Gibson, “Bay Wynne, ümit ederim!” dedi.</p>

    <p class="normal">Bay Coxe “Onun kalbi önceden tutulmuş,” diye cevap verdi. “Benimki onu gördüğümden beri hava kadar özgür.”</p>

    <p class="normal">“Yemek zamanlarında mavi gözlükler takarsa, bunun seninevet! ihtirasını diyelim iyileştirmeye yararı olur mu? Daha çok gözlerinin güzelliği konusu üzerinde durduğunu gözlemledim.”</p>

    <p class="normal">“Duygularımla eğleniyorsunuz, Bay Gibson. Kendinizin de bir zamanlar genç olduğunuzu unuttunuz mu?”</p>

    <p class="normal">Bay Gibson’un gözlerinin önünde “Zavallı Jeanie” canlandı; ve kendini biraz azarlanmış hissetti.</p>

    <p class="normal">Bir dakika kadar süren bir sessizlikten sonra Bay Gibson, “Gelin Bay Coxe, bir anlaşmaya varıp varamayacağımıza bakalım,” dedi. “Gerçekten yanlış bir şey yapmıştınız ve kalbinizde buna ikna olduğunuzu ya da bu tartışmanın şiddeti geçtikten sonra olacağınızı ve bu konuda biraz düşüneceğinizi ümit ediyorum. Ama babanızın oğlu olarak size karşı tüm saygımı kaybetmeyeceğim. Ailemin bir üyesi olarak öğrenci, çırak ne olarak olursa olsun kaldığınız sürece, ihtirasınızı sadece bir hayal diyebileceğim bir şeyi sizin bakış açınızdan ele almaya dikkat ettiğimi görüyorsunuz kızıma karşı sözlü ya da yazılı, bakışlarla ya da davranışlarla, ne yolla olursa olsun, açığa vurmaya veya duygularınızı herhangi başka bir kişiye anlatmaya çalışmayacağınıza dair söz verirseniz, burada kalacaksınız. Eğer bana söz vermezseniz, bahsettiğimiz yolu izlemek ve babanızın vekiline yazmak zorunda kalacağım.”</p>

    <p class="normal">Bay Coxe tereddütlü bir şekilde durdu.</p>

    <p class="normal">“Bay Wynne, Bayan Gibson için tüm hissettiklerimi biliyor, efendim. Onun ve benim birbirimizden gizlimiz yoktur.”</p>

    <p class="normal">“Evet, sanırım onun sazlıkları simgelemesi gerekiyor. Kralının sümbül gibi buklelerinin altında eşek kulakları olduğunu bulan, Kral Midas’ın berberinin hikâyesini biliyorsun. Böylece berber, şimdiki durumda Bay Wynne, yakındaki bir gölün kıyısında yetişen sazlıklara gitti ve onlara “Kral Midas’ın eşek kulakları var,” diye fısıldadı. Ama bunu o kadar çok tekrarladı ki sazlar kelimeleri öğrendi ve sır, artık sır olmaktan çıkana kadar bütün gün onları söylemeye devam ettiler. Hikâyeni Bay Wynne’e anlatmaya devam edersen, kendi sırası gelince onu tekrarlamayacağından emin misin?”</p>

    <p class="normal">“Eğer bir beyefendi olarak sözümü güvence olarak ortaya koyarsam, bunu aynı zamanda Bay Wynne için de ortaya koyarım, efendim.”</p>

    <p class="normal">“Riske girmem gerektiğini düşünüyorum. Ama genç bir kızın adının ne kadar çabuk fısıldanabileceğini ve lekelenebileceğini hatırla. Molly’nin annesi yok ve bu yüzden sizin hepinizin arasında Una’nın kendisi kadar zarar görmemiş olarak kalması lâzım.”<a href="../Text/Untitled-1_split_063.html#footnote-256-17" id="footnote-256-17-backlink">[17]</a></p>

    <p class="normal">Kolay heyecanlanan genç adam “Bay Gibson, eğer isterseniz İncil’in üzerine yemin ederim,” diye bağırdı.</p>

    <p class="normal">“Saçmalık. Sanki, eğer bir değeri varsa, senin sözün yeterli değilmiş gibi! Eğer istersen el sıkışalım.”</p>

    <p class="normal">Bay Coxe istekli bir şekilde ilerledi ve neredeyse Bay Gibson’un yüzüğünü parmağına batıracak kadar elini sıktı.</p>

    <p class="normal">Odadan çıkarken rahatsız bir şekilde “Bethia’ya bir peni verebilir miyim?” dedi.</p>

    <p class="normal">“Gerçekten, hayır! Bethia’yı bana bırak. O buradayken, ona başka bir şey söylemeyeceğini ümit ederim. Gittiği zaman saygıdeğer bir yer bulmasına dikkat edeceğim.”</p>

    <p class="normal">Sonra Bay Gibson, atının hazırlanması için zili çaldı ve günün son ziyaretlerini yapmaya gitti. Yıl boyunca gittiği yolun, dünyanın etrafını dönecek kadar olduğunu hesaplardı. Bölgede, uygulama alanı onunki kadar geniş olan fazla cerrah yoktu. Geniş arazilerin sınırındaki yalnız kulübelere; hiçbir yere gitmeyen, karaağaçların ve kayın ağaçlarının gölgelediği, dar kır yollarının sonundaki çiftlik evlerine gitti. Hollingford’un elli millik çevresindeki tüm zenginlere bakıyordu; o zamanki modaya uygun olarak her Şubat’ta Londra’ya giden ve Temmuz’un ilk haftalarında arazilerine dönen, daha zengin ailelerin düzenli doktoruydu. Zorunluluktan dolayı evden uzaktaydı ve bu yumuşak ve hoş yaz akşamında, yokluğunu çok fazla hissediyordu. Küçük kızının hızla bir kadın hâline ve daha şimdiden bir kadının yaşamını etkileyen güçlü ilgilerin pasif nesnesi hâline dönüştüğünü keşfetmekten rahatsız oldu; ve onun babası olduğu kadar annesi de olan Bay Gibson o kadar uzaktaydı ki ona, istediği kadar göz kulak olamıyordu. Düşünüp taşınması, kızının Bayan Hamley’in zamanında reddettiği son davetini kabul etmesine izin vermeye karar verince, ertesi sabah Hamley’e gitmesiyle sonuçlandı.</p>

    <p class="normal">“Bana karşı şu atasözünü söyleyebilirsiniz: ‘Yapabileceği zaman yapmayan, hayır diyeceği zaman yapar’. Ve şikâyet etmem için hiçbir nedenim olmayacak,” demişti.</p>

    <p class="normal">Ama Bayan Hamley, eğlendirilmesi dert olmayacak, bahçede dolaşmaya gönderilebilecek ya da hastalık onu konuşamayacak kadar yorduğu zaman okuması söylenebilecek olan; ve yine de gençliği ve tazeliği, onun yalnız, kapalı yaşamına tatlı bir yaz esintisi gibi bir çekicilik getirecek olan, genç bir kızın ziyaretçi olması beklentisiyle büyülenmişti. Hiçbir şey bundan daha hoş olamazdı ve böylece Molly’nin Hamley ziyareti kolayca ayarlandı.</p>

    <p class="normal">Bayan Hamley alçak, yumuşak sesiyle “Sadece Osborne ve Roger’ın evde olmuş olmasını isterdim,” dedi. “Sabahtan akşama kadar Toprak Sahibi ve benim gibi yaşlı kişilerle olmayı sıkıcı bulabilir. Ne zaman gelebilir? Canımonu şimdiden sevmeye başladım.”</p>

    <p class="normal">Bay Gibson, evdeki genç adamlar yolundan çekildiği için kalbinin derinlerinde çok mutluydu; küçük Molly’sinin iki ateş arasında kalmasını istemiyordu; ve daha sonra, bütün genç erkeklerin onun biricik kuzusunun peşinde olan kurtlar olduğunu düşündüğü için kendine güldü.</p>

    <p class="normal">“Ondan saklanan zevkler hakkında hiçbir şey bilmiyor, ve onun gerekli olduğunu düşündüğü kadınca hazırlıkların neler olduğunu ya da ne kadar sürdüğünü bilmediğine eminim. Onun cahil bir kimse olduğunu ve görgü kuralları konusunda eğitiminin olmadığını hatırlayacaksınız; evdeki davranışlarımız, korkarım, bir kız için oldukça kaba. Ama onu bundan daha zarif bir ortama gönderemeyeceğimi biliyorum.”</p>

    <p class="normal">Toprak Sahibi, karısından, Bay Gibson’un kararını öğrenince, genç ziyaretçisinin beklentisiyle en az karısı kadar mutlu oldu; çünkü o, sevincine gururu karışmadığı zaman, içtenlikle konuksever olan bir adamdı; ve hasta karısının yalnız geçen saatlerinde böyle uygun bir arkadaşının olduğunu düşünmekten memnundu. Bir süre sonra şöyle söyledi: “Çocukların Cambridge’de olması daha iyi; eğer evde olsalardı, bir aşk meselesi ortaya çıkabilirdi.”</p>

    <p class="normal">Daha romantik olan karısı “Peki –ya olsaydı?” diye sordu.</p>

    <p class="normal">Toprak Sahibi, kararlı bir şekilde, “Olamaz,” dedi. “Osborne, ülkede bir erkeğin sahip olabileceği kadar birinci sınıf bir eğitim görecek, bu mülke sahip olacak ve o Hamley’li bir Hamley; eyaletteki hiçbir aile bizimki kadar eski değil ya da toprağına bizim kadar iyi yerleşmemiş. Osborne istediği zaman evlenebilir. Eğer Lord Hollingford’un bir kızı olsaydı, Osborne, onun gerektirdiği kadar iyi bir eş olurdu. Gibson’un kızına aşık olması hiçbir zaman onun için iyi olmazdıbuna izin vermemem gerekirdi. Bu yüzden uzakta olması daha iyi.”</p>

    <p class="normal">“Evet; belki de Osborne’nun gözünün yüksekte olması daha iyi.”</p>

    <p class="normal">“Belki de. Mutlaka öyle yapmalı diyorum.” Toprak Sahibi, elini yumruk yaparak yanındaki masaya indirdi; bu, karısının kalbinin birkaç dakika hızla atmasına yol açtı. Onu içine düşürdüğü heyecanın farkında olmadan “Roger’a gelince,” diye devam etti, “Kendi yolundan gitmek ve kendi ekmeğini kazanmak zorunda kalacak; ve korkarım Cambridge’de pek parlak olarak devam etmiyor. Bu on yıl boyunca aşık olmayı düşünmemeli.”</p>

    <p class="normal">Bayan Hamley, çarpıntısını her şeyden daha çok gizleyerek, “Zengin birisiyle evlenmezse,” dedi; çünkü o ruhani ve aşırı bir şekilde romantikti.</p>

    <p class="normal">Toprak Sahibi, yine vurgulayarak ama yumruklamadan, “Oğullarımdan hiç birisi benim isteğimle, kendinden daha zengin birisiyle evlenmeyecek,” dedi.</p>

    <p class="normal">“Eğer Roger otuz yaşına geldiğinde yılda beş yüz kazanıyorsa, yılda on bin paund kazanan bir kadını seçmeyecektir demiyorum; ama dediğim, benim senede Roger’ın bizden alacağı tüm şey olan ve uzun süre de alamayacağı iki yüz kazanan oğullarımdan biri gider ve kendi hesabına elli bin kazanan bir kadınla evlenirse, onu evlatlıktan reddederim –bu iğrenç olacaktır.”</p>

    <p class="normal">Bayan Hamley nezaketle “Eğer birbirlerini seviyorlarsa ve tüm mutlulukları birbirleriyle evlenmelerine bağlıysa,” dedi.</p>

    <p class="normal">“Pöf! Aşk uzak olsun! Hayır, canım, biz birbirimizi o kadar çok sevdik ki başka birisiyle asla mutlu olamazdık; ama bu başka bir şey. İnsanlar bizim gençliğimizde olduğu gibi değil. Görebildiğim kadarıyla, bugünlerde aşkın tümü, sadece aptalca hayaller ve duygusal düşlerden ibaret.”</p>

    <p class="normal">Bay Gibson onunla konuşmadan önce, Molly’nin Hamley’e gidişiyle ilgili her şeyi ayarladığını düşündü; konuşmayı, Bayan Hamley’in onu beklediği günün sabahına kadar yapmamıştı. Sonra şöyle söyledi: “Bu arada Molly! Bu öğleden sonra Hamley’e gideceksin; Bayan Hamley senin bir ya da iki hafta ona gitmeni istiyor ve onun davetini tam şimdi kabul etmen bana oldukça uygun geliyor.”</p>

    <p class="normal">“Hamley’e gitmek! Bu öğleden sonra! Baba, kafanın arkasında garip bir düşünce varbir sır ya da başka bir şey. Lütfen bana bunun ne olduğunu söyle. Bir ya da iki hafta Hamley’e gitmek! Neden, hayatım boyunca bundan önce sen olmadan evden uzak olmadım.”</p>

    <p class="normal">“Belki de olmalıydın. Ayakların yere basmadan yürüyebileceğini düşünmüyordum. Her şeyin bir başlangıcı olmalı.”</p>

    <p class="normal">“Bunun, bana yazılan ama kimden geldiğini bile göremeden elimden almış olduğun mektupla bir ilgisi var.” Sanki sırrı ondan çıkarmayı istiyormuş gibi, gri gözlerini babasının yüzüne dikti.</p>

    <p class="normal">O, sadece gülümsedi ve şöyle söyledi: “Sen bir cadısın, kaz yavrusu!”</p>

    <p class="normal">“O zaman ilgisi var! Ama eğer o, Bayan Hamley’den gelen bir notsa, neden ben göremiyorum? O günden beri aklında bir plan olup olmadığını merak edip duruyorumPerşembeydi, değil mi? Tıpkı bir komplocu gibi düşünceli ve kafası karışık olarak gittin. Baba, zamanında gelerek ve yalvarır gibi sorarak bana anlat, neden mektubu göremiyorum? Ve neden aniden Hamley’e gidiyorum?”</p>

    <p class="normal">“Gitmek istemiyor musun? Gitmemeyi mi tercih edersin?” Eğer gitmek istemiyorum demiş olsaydı, bu onun kafasını karıştırıyor olsa da, her şeyden çok daha fazla mutlu olacaktı; ama böyle kısa bir süre için bile olsa, ondan ayrılmaktan korkmaya başlıyordu. Ama kızı doğruca yanıtladı:</p>

    <p class="normal">“Bilmiyorumbu konuda biraz daha düşününce seveceğimi söyleyebilirim. Şimdi olayın aniden olmasından dolayı o kadar şaşırdım ki sevip sevmediğimi düşünemedim. Senden uzaklaşmayı sevmeyeceğimi biliyorum. Neden gitmem gerekiyor, baba?”</p>

    <p class="normal">“Tam bu dakikada, bir yerde oturup seni düşünen üç yaşlı bayan var; birinin elinde bir öreke var ve iplik dokuyor; onu yaparken bir düğüme rastladı ve ne yapacağını şaşırdı. Kardeşinin elinde büyük bir makas var ve onu ipliğin düzgünlüğü ile ilgili bir sorun çıktığında her zaman yaptığı gibi kesmek istiyor; ama içlerinden en akıllısı olan üçüncüsü, düğümü nasıl çözeceğini planlıyor; ve senin Hamley’e gitmen gerektiğine karar veren o. Diğerleri onun ileri sürdüğü düşüncelerle oldukça ikna oldular; bu yüzden Kader senin bu ziyareti yapmanı buyuruyorsa, sana ve bana boyun eğmekten başka yapacak bir şey kalmıyor.”</p>

    <p class="normal">“Bunların tümü saçma, baba ve sen sadece beni bu gizli nedeni bulmak için daha çok meraklandırıyorsun.”</p>

    <p class="normal">Bay Gibson ses tonunu değiştirdi ve bu defa ciddiyetle konuştu. “Bir nedeni var Molly ve bu söylemek istemediğim bir şey. Bunu sana söylediğim zaman, senin şerefli bir kız olmanı, bunu denemeni ve nedenin ne olduğu hakkında tahmin bile yürütmemeni, neyi sakladığımı bulana kadar küçük keşifleri bir araya getirmek için çaba sarf etmemeni bekliyorum.”</p>

    <p class="normal">“Baba, senin nedenin konusunda düşünmeyeceğim bile. Ama o zaman seni başka bir soruyla sıkmam gerekecek. Bu sene yeni elbiseler almamıştım ve geçen seneki elbiselerimin hepsi küçülmüş. Giyebileceğim sadece üç tane elbisem var. Betty daha dün birkaç tane daha almam gerektiğini söylüyordu.”</p>

    <p class="normal">“Üzerindeki olur, değil mi? Rengi çok güzel.”</p>

    <p class="normal">‘Evet; ama baba (onu sanki dans edecekmiş gibi kaldırarak) bu yünlü ve çok sıcak ve ağır; ve her geçen gün hava ısınıyor.”</p>

    <p class="normal">Bay Gibson biraz sabırsızlıkla “Kızların da oğlanlar gibi giyinmesini isterdim,” dedi. “Bir erkek, kızının ne zaman elbise isteyeceğini nasıl bilebilir? Ve bunu anladığı zaman, onlara en çok gereksinim duyduğu ve bunlara sahip olmadığı zaman nasıl ona elbise alır?”</p>

    <p class="normal">Molly biraz ümitsizce “Ah, Sorun bu!” dedi.</p>

    <p class="normal">“Bayan Rose’a gidemez misin? Senin yaşındaki kızlar için hazır elbiseler bulundurmuyor mu?”</p>

    <p class="normal">Molly biraz şaşırarak, “Bayan Rose! Hayatımda ondan hiçbir şey almadım,” dedi; Bayan Rose, küçük şehrin en büyük terzisi ve şapkacısı olmasına rağmen bugüne kadar kızın elbiselerini Betty yapmıştı.</p>

    <p class="normal">“Evet ama insanların seni şimdi genç bir bayan olarak kabul ettikleri görülüyor ve bu yüzden senin yaşıtların gibi şapkacı faturalarını biriktirmen gerektiğini düşünüyorum. Herhangi bir yerden nakit parayla ödeyemeyeceğin herhangi bir şeyi almak için değil. İşte on paundluk bir banknot; Bayan Rose’a ya da Bayan Herhangi birine git ve hemen istediğini al. Hamley’in arabası senin için saat ikide gelecek ve hazır olmayan herhangi bir şey onların adamlarından bazılarının her zaman pazara geldiği Cumartesi günü onların arabasıyla kolayca gönderilebilir. Hayır, bana teşekkür etme! Paranın harcanmasını istemiyorum; gitmeni ve beni bırakmanı istemiyorum: seni özleyeceğim, biliyorum; beni seni ziyarete göndermeye ve elbiselerine on paund ödemeye iten, sadece mutlak zorunluluk. İşte git; sen bir dertsin ve yapabildiğim kadar çabuk, seni sevmeyi bırakacağım.”</p>

    <p class="normal">“Baba,” parmağını bir uyarı işareti gibi sallayarak, “Yine esrarengiz oluyorsun; onurumun çok kuvvetli olmasına rağmen, söylenmeyen sırları imâ etmeye devam edersen, bunun benim merakımı arttırmayacağına söz vermeyeceğim.”</p>

    <p class="normal">“Git ve on paundunu harca. Senin susmanı sağlamak için verdiğim parayı.”</p>

    <p class="normal">Bayan Rose’un hazır kaynakları ve Molly’nin zevki birleşince, çok büyük bir başarıya yol açmadı. Leylak rengi bir emprime aldı çünkü o yıkanabilirdi, sabah için de serin ve hoş olurdu; ve Betty bunu evde Cumartesi’den önce yapabilirdi. Önemli günler ve tatiller için bundan öğleden sonralar ve Pazarlar anlaşılmalıydı Bayan Rose, ona Londra’daki en son moda olduğu konusunda güvence verdiği ve Molly’nin babasının İskoç kanının hoşlanacağını düşündüğü, canlı renkli, ince, ekoseli bir ipekli almaya Molly’i ikna etti. Ama babası, örnek olarak eve getirdiği parçayı görünce, bu desenin var olan hiçbir klana ait olmadığını ve Molly’nin içgüdüsel olarak bunu bilmesi gerektiği konusunda bağırdı. Ama onu değiştirmek için çok geçti çünkü Bayan Rose, Molly dükkandan çıkar çıkmaz elbiseyi biçeceğine dair söz vermişti.</p>

    <p class="normal">Bay Gibson, tüm sabah boyunca her zamanki uzak yolculuklarına gitmek yerine, şehrin içinde dolaştı. Bir ya da iki kere sokakta kızının yanından geçti ama diğer taraftayken karşıya geçmedi –sadece ona bir bakış attı ya da başını eğdi ve onun iki haftalık yokluğu düşüncesiyle bu kadar acı hissettiğinden dolayı zayıflığı için kendini azarlayarak kendi yoluna gitti.</p>

    <p class="normal">“Her şeye rağmen,” diye düşündü, “En azından bu aptal adam, hayali isteğine devam ederse; Molly geri geldiği zaman zaten olduğum yerde olacağım. Bir zaman gelince dönmek zorunda kalacak ve eğer Bay Coxe, kendisinin kararlı olduğunu hayal etmeyi seçerse cezasını vermek için şeytan hâlâ burada olacak.” O anda Dilenci’nin Operası’ndan şu şarkıyı mırıldanmaya başladı: “Merak ediyorum, herhangi bir erkek hayatta, hiçbir zaman, yetiştirmeli mi bir kız evlat.”</p>
  </div>

  <div class="calibre1" id="calibre_pb_12"></div>
</body>
</html>
