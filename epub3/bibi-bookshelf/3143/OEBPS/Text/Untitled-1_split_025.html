<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_24">24.Bayan Gibson’un Küçük Akşam Yemeği</h1>

    <p class="normal">Bütün bunlar Roger’ın, Bayan Browningler’de Molly ve Cynthia ile ilk defa karşılaşmasından önce olmuştu; ve Cuma günü Bay Gibson’daki küçük akşam yemeği bunun arkasından gelmişti.</p>

    <p class="normal">Bayan Gibson, Hamleyler’in bu akşam yemeğini hoş bulmalarını istiyordu; ve onlar da böyle buldular. Bay Gibson hem ebeveynlerinin hem de kendilerinin hatrına, iki genç adamı da seviyordu; çünkü onları çocukluklarından beri tanıyordu ve Bay Gibson, sevdiği kişilere karşı dikkate değer bir şekilde anlaşmaya hazır olabilirdi. Bayan Gibson gerçekten onları buyur ettive ev sahibesindeki içtenlik olabilecek diğer kusurlara karşı çok yerinde bir örtüdür. Cynthia ve Molly, Bayan Gibson konuşmaya katılmak için yeterince istekli olduğundan, kesinlikle onlardan istediği tüm görevlere uygun olarak, ellerinden geleni yapıyor görünüyorlardı. Osborne kuşkusuz onun üzerine çok düştü ve ikisi bir süre “nazik konuşma sanatı” hâline gelen davranış kolaylığı ve sıradan düşüncelerden yararlanarak gevezelik ettiler. Kendini genç bayanların biri ya da diğerine makul göstermek zorunda olan Roger, Bay Gibson’un, ona, karşılaştırmalı kemik bilimi üzerine Lord Hollingford’un taşra doktoru arkadaşına yollamayı alışkanlık edindiği yabancı bir bilim dergisinde çıkan bir yazı hakkında anlattıklarıyla son derece ilgileniyordu. Yine de dinlerken ara sıra dikkati, ağabeyi ve Bay Gibson’un arasında yer alan Cynthia’nın yüzüne bakmaya yoğunlaşıyordu. Cynthia, devam etmekte olan hiçbir şeyle özellikle ilgilenmiyordu; ekmeğini masa örtüsünün üzerine ufalarken göz kapakları örtülüydü ve güzel uzun kirpikleri oval yanaklarının üzerinde görülüyordu. O, başka bir şey düşünüyordu. Molly tüm gücüyle ne düşündüğünü anlamaya çalışıyordu. Aniden Cynthia başını kaldırdı ve ona baktığının farkında olmasına yol açarak, Roger’ ın istekli hayranlık bakışını yakaladı. Biraz kızardı; ama ona karşı olan açık hayranlık karşısında, ilk andaki şaşkınlıktan sonra bu şekilde yakalanmaktan dolayı olan şaşkınlığını, onun suçlamasından kurtarmak için savunmaya çevirerek saldırıya geçti.</p>

    <p class="normal">Ona, “Bu oldukça doğru!” dedi. “Dinlemiyordum. Görüyorsunuz bilimin A’sını bile bilmiyorum. Ben bir aptal olsam bile bana o kadar sert bakmayın!”</p>

    <p class="normal">Roger, ne diyeceğini tam bilmeden, “Bilmiyordumeminim, sert bakmak istemedim,” diye cevap verdi.</p>

    <p class="normal">Bayan Gibson, kızının kendi hakkındaki düşüncesinin ciddiye alınacağından korkarak, “Hem de Cynthia aptal değildir,” dedi. “Ama ben her zaman, bazı insanların bir konuda, bazılarının da diğer bir konuda yeteneği olduğunu gözlemledim. Şimdi Cynthia’nın yetenekleri, bilim ve ciddi çalışmalar için değil. Hatırlıyor musun canım, sana kürelerin kullanımını ne kadar zor öğretmiştim?”</p>

    <p class="normal">“Evet; ve şimdi boylamı enlemden ayıramam; ve her zaman hangisinin dikey hangisinin yatay olduğunu karıştırırım.”</p>

    <p class="normal">Annesi daha çok Osborne’a hitap ederek, “Yine de sizi temin ederim ki,” diye devam etti, “Şiir hafızası olağanüstüdür. Onun, “Chillon Mahkûmu’nu”<a href="../Text/Untitled-1_split_063.html#footnote-256-56" id="footnote-256-56-backlink">[56]</a> baştan sona okuduğunu işittim.”</p>

    <p class="normal">Bay Gibson, ona, parlak karşılıklı anlayış bakışlarından birini gönderen Cynthia’ya gülümseyerek, “Onu dinlemek oldukça sıkıcı olacaktır,” dedi.</p>

    <p class="normal">“Ah, Bay Gibson daha önce sizin şiirsel bir ruhunuzun olmadığını görmüştüm; ve Molly de sizin çocuğunuz. Derin kitaplar okuyorgerçekler ve şekiller hakkında; zaman geçtikçe entelektüel bir kadın olacak.”</p>

    <p class="normal">Molly kızararak, “Anne,” dedi, “Onun içinde arıların değişik hücrelerinin şekilleri olduğu için bunun derin bir kitap olduğunu düşünüyorsun! Ama o kadar derin değil. Çok ilginç.”</p>

    <p class="normal">Osborne, “Zararı yok, Molly,” dedi. “Kadınların entelektüel olmasından yanayım.”</p>

    <p class="normal">Roger, “Ve ben, söylediğiniz şeydeki ayrımcılığa karşıyım,” dedi. “Bu derin değil, bu yüzden çok ilginç. Şimdi, bir kitap hem derin hem ilginç olabilir.”</p>

    <p class="normal">Bayan Gibson, “Eğer siz mantık konuşmaya ve Latince kelimeler kullanmaya başlayacaksanız sanırım bizim için odadan çıkma zamanı geldi,” dedi.</p>

    <p class="normal">Cynthia, “Yenilmişiz gibi kaçmayalım, anne,” dedi. “Mantık olmasına rağmen, ben Bay Roger Hamley’in şimdi ne dediğini bir kerede anladım; ve Molly’nin bazı kitaplarını okudum; derin olsa da olmasa da onları bugünlerde “Chillon Mahkûmu’nu” düşünmekten daha fazla ilginç buldum. En sevdiğim şiir olan Johnnie Gilpin<a href="../Text/Untitled-1_split_063.html#footnote-256-57" id="footnote-256-57-backlink">[57]</a> için yer açmak amacıyla Mahkûmu yerinden çıkardım.”</p>

    <p class="normal">Kızlar onun peşinden yukarı çıkarken Bayan Gibson, “Nasıl böyle aptalca konuşursun Cynthia!” dedi. “Aptal olmadığını biliyorsun. Entelektüel bir kadın olmak iyi değil; çünkü nazik insanlar bu çeşit kadınları sevmez; ama kendini küçülttün ve benim Byron’u sevdiğin konusunda ve şairler ile şiir konusunda söylediğim her şeye karşı çıkarakOsborne Hamley gibi tüm insanlara da karşı çıktın.”</p>

    <p class="normal">Bayan Gibson onun için oldukça üzüntüyle konuştu.</p>

    <p class="normal">Cynthia, “Ama anne,” diye cevap verdi, “Ben ne aptalım ne de değilim. Eğer öyleysem buna sahip olma hakkım var; eğer değilsem, şaka yaptığımı anlamıyorsa o bir aptal.”</p>

    <p class="normal">Bayan Gibson bu konuşmayla biraz şaşırarak ve aydınlatıcı bir ekleme yapmak isteyerek, “Peki,” dedi.</p>

    <p class="normal">“Sadece, eğer o bir aptalsa, onun düşüncesinin benim için bir değeri yok. Böylece ne olursa olsun, onun bir önemi yok.”</p>

    <p class="normal">“Saçmalıklarınla beni gerçekten rahatsız ediyorsun, çocuğum. Molly senden yirmi kat daha değerli.”</p>

    <p class="normal">Cynthia, Molly’nin elini tutmak için dönerek, “Sana tamamen katılıyorum, anne,” dedi.</p>

    <p class="normal">Bayan Gibson hâlâ kızgın olarak, “Evet; ama olması gerekmiyor,” dedi. “Sahip olduğun üstünlükleri düşün.”</p>

    <p class="normal">Molly, “Korkarım entelektüel olmaktansa aptal olmayı tercih ederim,” dedi; çünkü bu terim onu biraz rahatsız etmişti ve rahatsızlığı hâlâ sürüyordu.</p>

    <p class="normal">“Sus; işte geliyorlar: Yemek odasının kapısının kapandığını işittim! Senin bir entelektüel olduğunu hiç düşünmedim, canım, bu yüzden kızgın olarak bakma.Cynthia canım, o güzel çiçekleri nereye koydun onlar anemon değil miydi? Onlar cildine çok uyuyor.”</p>

    <p class="normal">Cynthia, “Gel, Molly, bu kadar ciddi ve düşünceli durma,” diye bağırdı. “Annemin bizim gülmemizi ve yumuşak başlı olmamızı istediğini anlamıyor musun?”</p>

    <p class="normal">Bay Gibson akşam turu için dışarı çıkmak zorundaydı; ve genç adamlar sevimli oturma odasına gelmekten çok mutluydular. Parlak, küçük odun ateşi; böyle küçük bir grup olunca şöminenin önüne çekilebilecek rahat koltuklar; iyi huylu ev sahibesi; sevimli makul kızlar. Roger, Cynthia’nın bir el işiyle oynayarak durduğu köşeye yürüdü.</p>

    <p class="normal">“Yakında Hollingford’da bir yardım balosu olacak, değil mi?” diye sordu.</p>

    <p class="normal">“Evet; Paskalya zamanı, Salı günü,” diye cevap verdi.</p>

    <p class="normal">“Gidiyor musunuz? Sanırım gidiyorsunuz.”</p>

    <p class="normal">“Evet; annem, Molly ve beni götürecek.”</p>

    <p class="normal">“Çok hoşunuza gidecekberaber mi gideceksiniz?”</p>

    <p class="normal">Bu küçük konuşma sırasında ilk defa ona baktıgözlerinde gerçek dürüst hoşlanma duygusu parlıyordu.</p>

    <p class="normal">“Evet; beraber gitmek olaydan zevk almamızı sağlar. O olmadan sıkıcı olur.”</p>

    <p class="normal">“O zaman iyi arkadaş mısınız?” diye sordu.</p>

    <p class="normal">“Hiçbir zaman herhangi bir kimseyi çok sevmem gerektiğini düşünmedimbir kızı demek istiyorum.” Kalbinin tüm sadeliğiyle son koşulu söyledi; ve Roger bunu tüm sadeliğiyle anladı. O biraz daha yakına geldi ve sesini biraz alçalttı.</p>

    <p class="normal">“Bilmeyi çok istiyorum. Ben çok memnunum. Genellikle ikinizin nasıl geçindiğini merak ediyordum.”</p>

    <p class="normal">Yine ona bakarak, “Ediyor muydun?” dedi. “Cambridge’ de mi? Molly’den çok hoşlanıyor olmalısın!”</p>

    <p class="normal">“Evet, hoşlanıyorum. Uzun süre bizimleydi; hem de öyle bir zamanda! Onu kardeşim gibi görüyorum.”</p>

    <p class="normal">“Ve o da senden hoşlanıyor. Onun senin hakkında konuştuğu şeylerden dolayı, seni tanıyor gibiyim.”</p>

    <p class="normal">Bunun ölü ya da diri her şeyi içerdiğini göstermek için, “her şey” sözünü vurgulayarak, “Senin her şeyini!” dedi. Roger bir iki dakika sessiz kaldı.</p>

    <p class="normal">“Seni söylentilerden bile tanımıyorum. Bu yüzden biraz korkuyor olmam seni şaşırtmamalı. Ama seni görür görmez bunun nasıl olması gerektiğini biliyordum; ve bu çok rahatlatıcıydı!”</p>

    <p class="normal">Daha genç olan kardeşin alçak sesle yaptığı gizli konuşmadan kendi payını tamamen aldığını düşünen Bayan Gibson, “Cynthia,” dedi, “Buraya gel ve Bay Osborne Hamley’e şu küçük Fransız şarkısını söyle.”</p>

    <p class="normal">“Hangisini kastediyorsun, anne? “Tu t’en repentiras, Colin?”<a href="../Text/Untitled-1_split_063.html#footnote-256-58" id="footnote-256-58-backlink">[58]</a> mi?”</p>

    <p class="normal">Bayan Gibson Osborne’a gülümseyerek, “Evet; genç erkekler için böyle bir sevimli, neşeli küçük uyarı,” dedi. “Nakarat şöyle:</p>

    <p class="normal">Tu t’en repentiras Colin,</p>

    <p class="normal">Tu t’en repentiras,</p>

    <p class="normal">Car si tu prends une femme, Colin,</p>

    <p class="normal">Tu t’en repentiras.</p>

    <p class="normal">Durumda bir Fransız eş olsaydı tavsiye çok iyi uygulanabilirdi; ama bir İngiliz eşle evlenmeyi düşünen bir İngiliz için böyle olmayacağından eminim.”</p>

    <p class="normal">Bu şarkı seçimi çok uygunsuzdu ama Bayan Gibson bilmiyordu. Osborne ve Roger, birincinin eşinin Fransız olduğunu bilerek ve birbirlerinin bildiğinin farkında olarak iki misli mahçup hissediyorlardı. Bu arada Molly, sanki gizlice evlenen kendisiymiş gibi şaşkın durumdaydı. Ama Cynthia, kısa şarkıyı söyledi ve bunun herhangi bir uygulamasının olabileceğinden habersiz olan annesi buna gülümsedi. Osborne iç güdüsel olarak o piyanoya oturduğunda arkasında durmak için oraya gitmişti, böylece eğer gereksinme duyarsa nota sayfalarını çevirmek için hazırdı. Elleri cebindeydi ve gözlerini onun parmaklarına dikmişti; yüz ifadesi onun çok canlı bir şekilde söylediği tüm neşeli nükteli sözlerde ciddiyetle bulutlanıyordu. Roger da ciddi görünüyordu; ama ağabeyinden çok daha rahattı; gerçekte durumun utandırıcılığıyla yarı yarıya eğleniyordu. Molly’nin sıkıntılı gözleri ile kızaran rengini fark etti ve onun bu gafı gereğinden daha ciddi olarak hissettiğini gördü. Onun yanına oturdu ve yarı fısıltıyla, “Çok geç bir uyarı, değil mi?” dedi.</p>

    <p class="normal">Molly, o öne eğilince ona doğru baktı ve aynı tonda cevap verdi, “Oh, özür dilerim!”</p>

    <p class="normal">“Dilemen gerekmez. Bir erkek bunu uzun süre düşünmez ve kendini yanlış bir duruma sokarsa bunun sonuçlarına katlanmalıdır.”</p>

    <p class="normal">Molly buna verecek cevap bulamadı, başını salladı ve sessizce durdu. Yine de Roger’ın duruşunu değiştirmediğini ya da elini sandalyesinin arkasından çekmediğini görebiliyordu ve onun hareketsizliğinin nedenini merak etti. Sonunda ona baktı ve bakışının piyanonun yanındaki ikilinin üzerinde olduğunu gördü. Osborne istekli bir şekilde, ciddi gözleri yumuşak bir kararlılık ifadesiyle ona bakan Cynthia’ya bir şey söylüyordu ve onun sevimli ağzı, cevap verebilmek amacıyla onun konuşmasının bitmesi için bir çeşit sabırsızlıkla yarı açıktı.</p>

    <p class="normal">Roger, Molly’nin sözsüz sorusuna cevap olarak, “Fransa hakkında konuşuyorlar,” dedi. “Osborne bunu iyi biliyor ve biliyorsun Bayan Kirkpatrick orada okuldaydı. Çok ilginç görünüyor; yanlarına gidelim ve ne dediklerini dinleyelim mi?”</p>

    <p class="normal">Uygar bir şekilde bunu sormak çok iyiydi ama Molly, onun cevabını beklemesinin daha iyi olacağını düşünüyordu. Ama Roger beklemek yerine, piyanoya gitti ve ona dayanarak hafif neşeli konuşmaya katılmış gibi göründü; bu arada cesaret ettiği kadar Cynthia’ya bakarak gözlerine ziyafet çekiyordu. Molly aniden ağlamasını zor zaptedecekmiş gibi hissettibir dakika önce ona çok yakındı, çok hoş ve içten şekilde konuşuyordu; ve şimdi neredeyse onun varlığını unutmuş gibi görünüyordu. Bütün bunların yanlış olduğunu düşündü; ve bunun yanlışlığını kendisi için abarttı; “basit”, “Cynthia’yı kıskanıyor”, “kötü huylu” ve “bencil” kendine söylemeye devam ettiği kelimelerdi; ama bunun yararı olmadı, sonunda da baştaki kadar kötüydü.</p>

    <p class="normal">Bayan Gibson, Molly’nin sonsuza kadar süreceğini düşündüğü şekilde, konuşulanların arasına girerdi. Onun işi, şu ana kadar karıştırmak olmuştu ve bu çok fazla hesap gerektirmişti; böylece bunlardan birisi kendini dünyaya tarafsız bir üvey anne gibi göstermek olan kendi görevlerini yapacak vakti kalmamıştı. Cyntyhia çalmış, şarkı söylemişti ve şimdi gösteri sırasını Molly’ye vermesi gerekiyordu. Cynthia’nın şarkı söylemesi ve çalması hafif ve zarifti ama doğru değildi. Kendisi o kadar büyüleyiciydi ki, yanlış akortlara ve kaçırılan notalara sadece müzik fanatikleri dikkat ederdi. Tersine, Molly’nin harika bir kulağı vardı; eğer iyi bir eğitim almış olsaydı; ve hem eğilim hem de karakterinin özenli sebatkârlığıyla doğru olmayan bir bölümün üzerinden yirmi kere geçerdi. Ama kalabalıkta çalmaktan çok utanırdı; bunu yapmaya zorlandığında performansını yoğun olarak gösterirdi ve kendi el becerisinden, herhangi birinden daha çok nefret ederdi.</p>

    <p class="normal">Bayan Gibson, “Şimdi biraz senin çalman lazım, Molly,” dedi; “Bize Kalkbrenner’in<a href="../Text/Untitled-1_split_063.html#footnote-256-59" id="footnote-256-59-backlink">[59]</a> o güzel parçasını çal, canım.”</p>

    <p class="normal">Molly, üvey annesine yalvaran gözlerle baktı; ama bu sadece daha çok emre benzeyen başka bir istek biçimini getirdi.</p>

    <p class="normal">“Hemen başla, canım. Tam doğru olarak çalamayabilirsin; ve ben çok heyecanlı olduğunu biliyorum; ama tamamen arkadaşlar arasındasın.”</p>

    <p class="normal">Böylece piyanodaki küçük grubun arasında bir karışıklık oldu ve Molly şehit olmak için oturdu.</p>

    <p class="normal">Sayfaları çevirmek için hazır olarak arkasında duran Osborne’a, “Lütfen git!” dedi. “Kendim çok iyi bir şekilde yapabilirim. Ve oh! Eğer yapabilirsen konuşma.”</p>

    <p class="normal">Osborne, onun yalvarmasına rağmen yerinde kaldı ve ona alabildiği biraz onayı verdi; çünkü Bayan Gibson önceki ilmek sayma işinden yorularak ateşin yanındaki rahat kanepede uyuya kalmıştı; ve önce Molly’nin isteğine rıza göstererek konuşmaya başlayan Roger, Cynthia ile olan konuşmasını o kadar uygun bulmuştu ki, Molly işinin başında oturan ve ona söylediği şeylere alçak sesle verdiği cevapları yakalamakta azimli olarak yanında duran Roger’la beraber, Cynthia’nın ani bir bakışını yakalamaya çalışırken birkaç kere yerini kaybetti.</p>

    <p class="normal">Molly, sekiz kasvetli sayfayı bitirir bitirmez aceleyle ayağa kalkarak, “İşte şimdi bitirdim,” dedi; “Ve sanırım bir daha çalmak için oturmayacağım!”</p>

    <p class="normal">Osborne onun öfkesine güldü. Cynthia söylenen şeylere biraz katılmaya ve böylece konuşmayı genelleştirmeye başladı. Bayan Gibson her şeyde yaptığı gibi zarif bir şekilde uyandı ve konuştukları konulara o kadar kolay bir şekilde girdi ki neredeyse onları hiç uyumadığına inandırmayı başarıyordu.</p>
  </div>

  <div class="calibre1" id="calibre_pb_50"></div>
</body>
</html>
