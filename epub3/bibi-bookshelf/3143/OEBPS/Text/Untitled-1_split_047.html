<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_46">46.Hollingford Dedikoduları</h1>

    <p class="normal">“Sevgili Molly, neden gelip bizimle yemek yemedin? Ablama gelip seni bir güzel azarlayacağımı söyledim. Aa, Bay Osborne Hamley bu siz misiniz?” ve Bayan Phoebe’nin yüzüne, onların baş başa oluşunu bozduğu için o kadar anlaşılır bir şekilde bir yanlış anlama bakışı geldi ki Molly, Osborne’la göz göze geldi ve ikisi de bu düşünceye güldüler.</p>

    <p class="normal">“Eminim ben evet! İnsan bazen sanırım akşam yemeği yiyebiliriz.” Sonra kendini toplayarak bağlı bir cümleye geçti. “Bayan Gibson’un, George’dan bir araba istediğini şimdi duyduk çünkü ablam Tom Ostler’ın tuzağa düşürdüğü iki tavşanın parasını ödemek için bizim Betty’yi yollamıştı (umarım izinsiz avlanmış olmadık Bay Osbornetuzakla yakalamanın izin gerektirmediğine inanıyorum) ve onun sevgili annenle birlikte arabayla Kuleler’e gittiğini duymuş çünkü genel olarak arabayı kullanan Coxe bileğini burkmuş. Akşam yemeğini yeni bitirmiştik ama Betty, Tom Ostler’ın gece olana dek dönmeyeceğini söyleyince, “Zavallı kız tek başına kaldı ve onun annesi bizim arkadaşımızdı,” dedimyaşarken demek istiyorum. Ama yanıldığım için memnun olduğuma eminim.”</p>

    <p class="normal">Osborne şöyle dedi: “Onun Londra’ya gittiğini bilmeden Bay Gibson’la konuşmaya geldim ve Bayan Gibson nazik bir şekilde öğle yemeğini benimle paylaştı. Şimdi gitmem lazım.”</p>

    <p class="normal">Bayan Phoebe heyecanla, “Oh canım! Çok üzgünüm,” dedi, “Sizi rahatsız ettim; ama bu iyi niyetleydi. Her zaman çocuk gibi yerinde olmayan davranışlarım var.” Ama o özür dilemelerini bitirmeden Osborne gitmişti. Ayrılırken gözleri Molly’ nin gözleriyle onu her zaman etkileyen ve daha sonra hep hatırladığı garip bir veda bakışıyla karşılaştı. “Ne kadar uyumlusunuz ve ben tam ortasında gelip bunu bozdum. Bunu düşündüğün için çok nazik olduğundan eminim, canım.”</p>

    <p class="normal">“Neyi düşündüğüm için sevgili Bayan Phoebe? Eğer Bay Osborne Hamley ve benim aramda bir aşk meselesi olduğunu tahmin ediyorsanız, hayatınızda bundan daha fazla yanılıyor olamazsınız. Sanırım bunu size bir kere daha söylemiştim. Lütfen bana inanın.”</p>

    <p class="normal">“Oh evet! Hatırlıyorum. Ve bir şekilde ablam onun Bay Preston olduğunu düşünüyordu. Hatırladım.”</p>

    <p class="normal">Molly gülümseyerek ve tamamen kayıtsız görünmeye çalışarak, “Bu tahmin de diğeri kadar yanlış,” dedi ama Bay Preston’un isminden bahsedilince kıpkırmızı oluyordu. Onun için herhangi bir konuşmayı sürdürmek çok zordu çünkü kalbi Osborne’la doluydudeğişen görünüşü, hüzünlü önsezi kelimeleri ve eşi hakkında verdiği sırlarFransız, Katolik, hizmetçi. Molly kendi hayalleriyle bu garip gerçekleri bir araya getirmekten kendini alamıyordu ve Bayan Phoebe’nin durmayan konuşmasına karşı nazik davranmayı çok zor buluyordu. Ama ses sustuğunda patlama noktasına gelmişti; ve mekanik bir şekilde hem Bayan Phoebe’nin bakışından hem Molly’nin kulağında kalan sesin azalışından, son kelimelerin yankısını hatırlıyordu, bunun bir soru olduğunu algılıyordu. Bayan Phoebe onunla dışarı çıkıp çıkmayacağını soruyordu. Greenstead’e, Hollingford’ un kitapçısına gidiyordu; burası düzenli işine ek olarak, Hollingford Kitap Topluluğu’nun acentasıydı; üyelikleri alıyor, hesaplarını takip ediyor, Londra’dan kitaplarını sipariş ediyor ve küçük bir ücret karşılığında Topluluğun kitap ciltlerini raflarda saklamasına izin veriyordu. Küçük şehrin haber merkezi ve kulübüydü. Burada kibar görünen herkes buraya dahildi. Eğitim ya da edebiyat sevgisinden daha çok bir kibarlık testiydi. Bilgisi ve okuma sevgisi ne kadar büyük olsa da hiçbir dükkân sahibi buraya üye olmayı düşünmezdi; bu arada üye listesinin bölgedeki büyük ailelerden oluşmasıyla övünürlerdi, bunlardan bir kısmı mevkilerinin gereği olarak, kitapları okuma ayrıcalığını genellikle kullanmadan, bir görev duygusuyla üye olmuşlardı; ama özellikle okumanın büyük bir zaman kaybı olduğunu, dikiş, örgü ve pasta yapmakla uğraşmanın daha iyi olduğunu düşünen ama yine de mevkisi gereği buraya ait olan Bayan Goodenough gibi, küçük şehirde oturan üyeleri vardı. Aynı şekilde iyi, anne gibi olan kadınlar eğer geceleri onları çay partilerinden eve götürecek güzel, genç bir hizmetçiye sahip olmazlarsa dünyanın sonunun geldiğini düşünürlerdi. Her ne olursa olsun, Grinstead oturmak için çok uygun bir yerdi. Kitap Topluluğu’nun bu yönünü herkes onaylıyordu.</p>

    <p class="normal">Molly, Bayan Phoebe’ye eşlik etmek için giyinmeye yukarı çıktı; ve çekmecelerinin birini açınca, Cynthia’nın Bay Preston’a borçlu olduğu parayı içeren zarfını gördü; bir mektup gibi dikkatle mühürlenmişti. Molly bunu vermeye bu meseleye son noktayı koymaya çok isteksiz olarak söz vermişti. Molly nefret ederek bunu aldı. Bir süredir bunu unutmuştu; şimdi buradaydı, önüne çıkmıştı ve bunu deneyip ondan kurtulması gerekiyordu. O gün yürürken şans eseri onu görebileceğini düşünerek cebine koydu ve bir defa olsun şans ona yardım etti; çünkü şimdi her zamanki gibi kitapları inceleme ya da sipariş formuna yeni eserlerin adlarını yazma işi oyunu oynayarak toplanmış olan iki ya da üç kişinin olduğu, Grinstead’ın dükkânına girerken Bay Preston oradaydı. Onlar içeri girerken eğilerek selam verdi. Kendine engel olamadı ama Molly’yi görünce bir erkeğin yapabileceği gibi öfkeli ve morali bozuk gözüktü. Molly aklında, yenilgi ve küçük düşmeyle özdeşleşmişti; ve üstelik onu görünce şimdi her şeyden çok istediği şeyi, yani Molly’nin basit ciddiyetiyle aldığı derin inancı, Cynthia’nın ondan nefret ettiğini unutması gerektiğini hatırladı. Eğer Bayan Phoebe onun yakışıklı yüzündeki kaş çatışı görseydi, ablasının, o ve Molly hakkındaki varsayımı konusunda gözünü açardı. Ama gidip Bay Preston’ın yanında durmayı ve bir beyefendiye bu kadar yakın olarak kitap raflarını araştırmayı uygun bulmayan Bayan Phoebe kendini dükkânın öbür ucunda buldu ve kendini yazı kâğıdı almakla meşgul etti. Molly değerli mektubunun cebinde olup olmadığına baktı; onu Bay Preston’a geçirmeye cesaret edecek miydi ve ona verecek miydi yoksa vermeyecek miydi? Hâlâ kararsızken, harekete geçmek için gereken cesareti topladığını düşündüğünde, her zaman tam o anda çekinirken, Bayan Phoebe alışverişini bitirdi, döndü ve Bay Preston’un arkasından biraz üzgün bir şekilde baktı ve Molly’ye fısıldayarak şunu söyledi: “Sanırım şimdi Johnsonlar’a gideceğiz ve kitaplar için biraz sonra geleceğiz.” Böylece sokağın karşısındaki Johnsonlar’a gittiler; ama kumaşçı dükkânına girdikten biraz sonra Molly’nin vicdanı, korkaklığı yüzünden ve iyi bir fırsatı kaçırdığı için onu rahatsız etti. Bayan Phoebe alışverişiyle uğraşırken, ona “Hemen döneceğim,” dedi; ve Molly sağa sola bakmadan Grinstead’e koştu, kapıya bakıyordu ve Bay Preston’un çıkmadığını biliyordu. İçeriye koştu; şimdi kasadaydı, Grinstead’in kendisiyle konuşuyordu; Molly onu şaşırtarak, onun istemine karşın mektubu eline koydu ve Bayan Phoebe’nin yanına gitmek için arkasını döndü. Dükkânın kapısında Bayan Goodenough duruyordu, içeri girerken durmuştu, gözlüklerle daha da dairemsi ve baykuş gibi olan yuvarlak gözleriyle seyrediyordu. Molly Gibson’un, Bay Preston’a bir mektup verdiğini görmüştü. Bay Preston seyredildiğini fark ederek ve gizli eyleme kolaylık sağlama alışkanlığıyla çabucak, açmadan cebine koymuştu. Belki de eğer karşılık vermek için vakti olsaydı, onun çok istekli bir şekilde vermeye zorladığı şeyi reddederek, Molly’yi utandırmaya vicdanı el vermeyecekti.</p>

    <p class="normal">Bayan Gibson’la geçireceği uzun bir akşam daha vardı; ama bu defa akşam yemeği için yapılacak en az bir saat süren uğraş olacaktı; çünkü bu, Bayan Gibson’un en sevdiği şeylerden biriydi Molly’nin canını sıkan bir şeydi her seremoniyi iki kişi de olsa yirmi kişi varmış gibi görkemli bir şekilde yerine getirirdi. Bu yüzden ne Bayan Gibson’un ne de Molly’nin yemişlere dokunmayacağını Molly’nin, üvey annesinin ve Maria’nın çok iyi bilmesine rağmen, badem ve üzümleri çok seven Cynthia evdeymiş ya da hurmalara dayanamayan Bay Gibson oradaymış gibi masaya konulmuştu. Aslında Bay Gibson her zaman, “yaşam düzeylerinde her gün biçimsel olarak önlerine yemişleri hazırlayan insanlara” karşı çıkardı.</p>

    <p class="normal">Bayan Gibson bugün Molly’den, her zaman Bay Gibson’a karşı kullandığı sözlerle özür diledi. “Bu savurganlık değil çünkü onları yememiz gerekmiyorben hiç yemem. Ama güzel görünüyor ve mevki sahibi her ailenin günlük hayatında nelerin gerekli olduğunu Maria’nın anlamasını sağlıyor.”</p>

    <p class="normal">Bütün akşam boyunca Molly, Bayan Gibson’un dediği şeyleri dinliyormuş gibi görünmeyi başarmasına rağmen, düşünceleri uzaklarda ve geniş yerlerde dolaşıyordu. Osborne’u ve onun ani, yarı bitmiş güvenini ve hasta görünüşünü düşünüyordu. Roger’ın ne zaman eve döneceğini merak ediyordu ve onun dönmesini, Osborne’nun yararına olduğu kadar (kendine söylediği gibi) kendisi için de istiyordu. Ve sonra kendini kontrol etti. Roger’la ne yapacaktı? Neden onun dönmesini istiyordu? Bunu yapacak olan Cynthia’ydı; sadece bir şekilde Molly için o kadar gerçek bir arkadaş olmuştu ki bu akşam çok uzakta olmadığı görülen sıkıntılı zamanlarda onu bir idareci ve dayanak olarak düşünmekten kendini alamıyordu. Sonra Bay Preston ve onunla yaşadığı küçük macera üstün geldi. Ne kadar öfkeli görünüyordu! Cynthia bu iğrenç belaya düşecek kadar nasıl ondan hoşlanabilmişti? Neyse ki şimdi hepsi bitmişti! Ve böylece düşünce ve hayallerine devam etti. O gece, dikiş dikerek, oturduğu yerden yarım mil uzakta (onun çocuksu söz dağarcığında dediği gibi) “belanın” tamamen bitmediğini kanıtlayabilecek bir çok konuşmanın yapıldığını hayal etti.</p>

    <p class="normal">Bir dereceye kadar söylersek dedikodu yazın uyuyordu. Onun doğası fındık faresinin tersineydi. Çevreyi saran ılık hava, uzaklarda oyalanarak yürümek, bahçe işleri, çiçeklerle konuşmak ve reçel yapmak, yaramaz çocuğu yazın Hollingford bölgesinde uyuklaması için yatıştırırdı. Ama günler kısalınca, insanlar ateşin başında toplanınca ve ayaklarını bir dairenin içine koyunca şöminenin çerçevesine değil, buna izin verilmiyordu gizli konuşmaların zamanı gelirdi. Ya da çay tepsisinin iskambil oynanan masalarda dolaşmasına izin vermek için verilen aralarda barışcıl eğilimli olanlar “eski numara” ve oldukça yorucu olan kadınsı “koltuk değneğini desteklemek ve savaşların nasıl kazanılacağını göstermek”<a href="../Text/Untitled-1_split_063.html#footnote-256-112" id="footnote-256-112-backlink">[112]</a> konusunda tartışanları durdurmaya çalışırdı günlük haber kırıntıları ve parçaları yüzeye çıkardı, bunlar şu tip şeylerdi: “Martindale en iyi etlerinin fiyatını paundda yarım peni arttırmış” ya da “Sir Harry’nin Kitap Topluluğu’nda nalbantlık konusunda yeni bir kitap sipariş etmesi utanç verici; Phoebe ve ben onu okumaya çalıştık ama gerçekten onun içinde genel olarak ilginç bir şey yok” veya “Bay Ashton’un ne yapacağını merak ediyorum, şimdi Nancy evlenecek! On yedi yıl boyunca onunlaydı! Onun yaşında bir kadının evliliği düşünmesi çok aptalca; ve bu sabah ona çarşıda rastladığım zaman bunu ona da söyledim!”</p>

    <p class="normal">Söz konusu gecede Bayan Browning böyle söyledi; son zamanlarda Hollingford’a yerleşen Bayan Dawes’in yaptığı zengin keki yerken, iskambil kâğıtları yanındaki kahverengi çuha kaplı masada duruyordu.</p>

    <p class="normal">Bayan Goodenough iki kere girmiş olduğu kutsal kurumu destekleyerek, “Evlilik düşündüğünüz gibi kötü bir şey değildir, Bayan Browning,” dedi. “Eğer Nancy’yi ben görmüş olsaydım ona farklı bir akıl verirdim. Akşam yemeği için ne yapacağına, sana karışan bir kimse olmadan karar vermek büyük bir şeydir.”</p>

    <p class="normal">Bayan Browning doğrularak, “Eğer hepsi buysa,” dedi, “Bunu yapabilirim ve belki de hoş tutacak bir kocası olan bir kadından daha da iyi olarak.”</p>

    <p class="normal">“Hiç kimse, kocalarımı hoş tutmadığımı söyleyemez –Jeremy zevklerinde zavallı Harry Beaver’den daha titiz olduğu hâlde, ikisini de. Ama eskiden onlara dediğim gibi “yiyeceği bana bırakın; bu sizin için ne geleceğini önceden bilmekten daha iyidir. Mide sürprizden hoşlanır.” Ve hiçbiri güveninden dolayı pişman olmadı. Bu konuda sözüme güvenebilirsiniz, fasulye ve domuz pastırması, (ve Bay Ashton’ın Nancy’sinin kendi evinde olması) on yedi senedir ona yaptığı tatlı ekmekler ve bahar tavuklarından daha iyidir. Ama eğer istersem, size yaşlı Nancy’ nin dokuz çocuklu bir dulla evlenmesinden daha ilginç bir şey anlatabilirimsadece genç insanlar özel, gizli bir şekilde buluştukları için belki de onların sırlarını anlatmamalıyım.”</p>

    <p class="normal">Bayan Browning başını kaldırarak, “Genç erkekler ve kadınlar arasındaki gizli buluşmaları dinlemek istemediğime eminim,” dedi. “Ailelerinin izni olmadan böyle bir aşk ilişkisine girdilerse, bunun onların kendileri için yeterince küçük düşürücü olduğunu düşünüyorum. Bu konuda genel düşüncenin değiştiğini biliyorum; ama zavallı Gratia, Bay Byerley’le evlendiği zaman, o, babama onun hakkında fazla övgüde bulunmadan ya da onun hakkında en küçük ve sıradan şeylerden fazlasından bahsetmeden yazmıştı; ve babam ile annem, onu babamın çalışma odasına götürdüklerinde o, hayatında hiç bu kadar korkmadığını söylemiştionlar bunun iyi bir teklif olduğunu, Bay Byerley’ in çok değerli bir adam olduğunu ve o akşam yemeğe geldiğinde, ona karşı uygun şekilde davranmasını ümit ettiklerini söylediler. Ve ondan sonra evlenene kadar haftada iki kere gelmesine izin verdiler. Annem ve ben, papaz evinin oturma odasındaki pencerenin yanında işimizin başında oturuyorduk ve Gratia ile Bay Byerley odanın diğer ucundaydı; saat dokuzu çaldığında annem her zaman dikkatimi bahçedeki bir çiçek ya da bitkiye çekerdi; çünkü bu onu gitme saatiydi. Şu anki topluluğu suçlamadan, ben evliliği bir çok değerli insanın taraftar olduğu bir zayıflık olarak görmeye eğilimliyim; ama eğer evlenmeleri gerekiyorsa bunu en iyi şekilde yapsınlar ve bu meseleyi gurur ve doğrulukla yürütsünler; ya da eğer yanlış yapıyorlar ve gizlice buluşuyorlarsa ya da bu tip şeyler yapıyorlarsa, ne olursa olsun hiçbir zaman bunları duymak istemem! Sanırım oynama sırası sizdeydi Bayan Dawes. Evlilik konusundaki açık sözlülüğümü bağışlayın! Bayan Goodenough benim çok konuşan bir kişi olduğumu anlatabilirsiniz.”</p>

    <p class="normal">Bayan Goodenough duyguları incinmiş, yine de gerektiği zaman kâğıdını oynamaya hazır olarak, “Bu çok konuşma değil, söylediğin şeyler bana karşı çıkma, Bayan Browning,” dedi. Bayan Dawes’e gelince, tüm (Hollingford) toplumunun kibar çevrelerine girmek için, (merhum papazın kızı olarak, küçük şehrin en seçilmiş çevrelerini temsil eden) Bayan Browning’in savunduğu şeye, bu ister bekârlık, ister evlilik, ister iki eşlilik, ister çok eşlilik olsun, karşı çıkmaya çok istekliydi.</p>

    <p class="normal">Böylece akşamın kalanı, Bayan Browning, Bayan Goodenough’ın açıklamak için yanıp tutuştuğu sır hakkında, bir el oyun oynandığındaki sessizlik sırasında, boşu boşuna, daha önceki konuşmayla bağlantılı olduğu varsayılan bir yorumda bulunmasaydı, daha fazla bahsedilmeden geçiyordu. Aniden şunu söyledi:</p>

    <p class="normal">“Eğer bir adam beni kölesi yapsaydı ne yapardım bilmiyorum.” Eğer düşüncesinin önünde açıldığını gördüğü evlilik tehlikesinin bir yönünden bahsediyor olsaydı teselli edilebilirdi. Ama bu kimsenin dikkat etmediği bir yorumdu. Hepsi berabere kalanlardan kazananı belirleyecek olan oyunla ilgileniyordu. Sadece Bayan Browning erken ayrılınca (çünkü Bayan Phoebe soğuk almıştı ve evde hastaydı), Bayan Goodenough şunu söyleyerek patladı:</p>

    <p class="normal">Şimdi Bayan Browning gitmiş olduğu için kendini bekârlığın tek temsilcisi olarak bulan şanssız bir küçük kız kurusuna hitap ederek, “Evet! Şimdi aklımdakini anlatabilirim ve Goodenough yaşarken eğer ikimiz arasında bir köle varsa bunun ben olmadığımı söyleyebilirim; ve Bayan Browning’in odada kocaları olarak altı tane dürüst erkeğe sahip olan dört tane dul varken kendi bekâreti konusunda övünmesinin hoş olmadığını düşünüyorum. Hiç gücenme, Bayan Airy!” dedi. “Ona evlilik yolunda olan, onun çok sevdiği bir kızdan bahsedebilirdim; ve o benim Betty’m ya da sizin Jenny’niz gibi akşam karanlığında sevgilisiyle buluşmak için kurnazca yollara başvuruyor. Ve onun da adı Molly ondan ilk olarak bu şekilde bahsedildiğinde genellikle onların zayıf bir zevk gösterdiğini düşünüyordum bulaşıkhanede çalışan bir kız olabilirdi. Sıradan bir insanı seçmemiş; kendisi için yakışıklı ve yeterince akıllı bir genç adamı seçmiş.”</p>

    <p class="normal">Masanın çevresindeki herkes, gözlerinde zekâyla gülümseyen ve Bayan Goodenough hikâyesini bitirene kadar bilmiş bir şekilde ağzını büzen ev sahibi Bayan Dawes hariç, yapılan açıklamaları merak ve ilgiyle izliyordu. Sonra ağırbaşlı bir şekilde şunu söyledi:</p>

    <p class="normal">“Sanırım Bay Preston ve Bayan Gibson’u kast ediyorsunuz?”</p>

    <p class="normal">Bayan Goodenough şaşkınlıkla ona dönerek, “Size kim söyledi?” dedi. “Benim söylediğimi söyleyemezsiniz. Hollingford’da ondan başka bir çok Molly olabilirbelki de o mevkide kimse yoktur. Eminim onun adını hiç söylemedim.”</p>

    <p class="normal">“Hayır. Ama ben biliyorum. Ben de hikâyemi anlatabilirim,” diye devam etti.</p>

    <p class="normal">Bayan Goodenough çok merak ederek ve kıskanarak, “Hayır! Gerçekten yapabilir misin?” dedi.</p>

    <p class="normal">“Evet. Amcam Bay Sheepshanks, Park Caddesi’nde onlara rastlamışonları çok rahatsız ettiğini söyledi; ve o Bay Preston’a sevgilisiyle olduğunu ima ettiğinde o inkâr etmemiş.”</p>

    <p class="normal">“Evet! Şimdi çok şey açığa çıktı. Bildiğimi size anlatacağım. Sadece bayanlar, kıza kaba bir sürpriz yapmak istemiyorumbu yüzden size anlattıklarımı sır olarak saklamanız lazım.” Kuşkusuz söz verdiler; bu kolaydı.</p>

    <p class="normal">“Tom Oakes’la evli olan ve Pearson’s Lane’de yaşayan Hannah’m bir hafta önce mürdümeriği topluyormuş ve Molly Gibson yolda hızla yürüyormuş birisiyle buluşacakmış gibi acele ediyormuş ve Hannah’nın küçük kızı AnnaMaria düşmüş ve (yeterince yumuşak kalpli bir kız olan) Molly onu kaldırmış; böylece Hannah eğer daha önce şüphe ettiyse de o zaman hiç şüphelenmemiş.”</p>

    <p class="normal">Bayan Goodenough tam bu kriz anında kekini bitirmek için durunca, bayanlardan biri merakla, “Ama onun yanında kimse yokmuş, var mıymış?” diye sordu.</p>

    <p class="normal">“Hayır: birisiyle buluşmaya gidiyor gibi görünüyordu dedimve sonunda Bay Preston koşarak ormandan çıkmış ve Hannah’ın yanına gelmiş ve “İyi bayan, lütfen bir bardak su verir misiniz; çünkü bir bayan bayıldı ya da isteri krizi gibi bir şey geçirdi” demiş. Şimdi o, Hannah’yı tanımıyordu ama Hannah onu tanıyordu. Bay Preston’dan özür dileyerek “İnsanlar aptal Tom’u, aptal Tom’un onları tanıdığından daha çok tanıyorlar,” diyeceğim; çünkü o ne olursa olsun aptal değil. Ve size dahasını da kendi gözlerimle gördüğüm bir şeyianlatabilirim. Daha dün, Grinstead’ın dükkânında ona bir mektup verdiğini gördüm ve o, ona çok öfkelenmiş görünüyordu; çünkü Molly görmese de o beni gördü.”</p>

    <p class="normal">Bayan Airy, “Bu çok uygun bir şey,” dedi; “Neden bunu bu kadar esrarengiz hâle getiriyorlar?”</p>

    <p class="normal">Bayan Dawes, “Bazı insanlar bunu sever,” dedi; “Kurlarını gizlice yapmak bütün bunların zevkini arttırır.”</p>

    <p class="normal">Bayan Goodenough,” ‘Ay, bu onların yemeklerine koydukları tuz gibi,” diyerek araya girdi. “Ama Molly Gibson’un bu çeşit bir insan olduğunu düşünmüyordum, düşünmüyordum.”</p>

    <p class="normal">Bayan Dawes açıklama yapmaktan çok soru sorar gibi, “Gibsonlar kendilerini çok yüksekte görmüyorlar mı?” diye bağırdı. “Bayan Gibson bana uğradı.”</p>

    <p class="normal">Bayan Goodenough, “Ay, siz doktorun hastasısınız,” diye araya girdi.</p>

    <p class="normal">“Kontesle ve Kuleler’deki aileyle çok yakın olmasına rağmen, bana çok cana yakın göründü; ve kendisi de tümüyle bir hanımefendi gibiydi; işittiğime göre geç yemek yiyorlarmış ve her şey belli bir tarza uygun olarak yapılıyormuş.”</p>

    <p class="normal">“Tarz! Kocası Bob Gibson buraya ilk geldiği zaman çok daha farklı bir tarza sahiptimuayenehanesinde yediği bir koyun budundan mutlu olurdu çünkü başka bir yerde ateş yakıp yakmadığından kuşku duyarım; o zaman ona Bob Gibson diyorduk ama şimdi ona hiç birimiz Bob demeye cesaret edemeyiz; onun çok hızlı olarak ilerlediğini düşünüyorum!”</p>

    <p class="normal">Konuşmayı daha ilginç olan şimdiki zamana getirmeye istekli olan bir bayan, “Sanırım bu, Bayan Gibson için çok kötü görünüyor!” dedi. Ama Bayan Goodenough yapmış olduğu açıklamalar konusundaki bu doğal yorumu işitir işitmez, konuşana öfkeyle şöyle söyledi:</p>

    <p class="normal">“Kötü değil. Onun tüm hayatını bildiğim için, Molly Gibson hakkında böyle bir kelime kullanmamanızı istiyorum. Eğer kullanırsanız garip olur. Ben kendim de küçükken gariptim; hiçbir zaman bir tabak toplanmış Bektaşi üzümüne katlanamam ama gidip bir çalılığın etrafında dolaşıp onu kendim toplamak isterim. Bu, bütün kur yapma işini ailesinin burnunun dibinde yapan Bayan Browning için olmasa da, bazı insanlar için bir zevktir. Bütün söyleyebileceğim, Molly Gibson’a şaşırmış olduğum; ve bunun, daha çok ona verdikleri isimle Cynthia’ya uyduğunu düşündüğümdür. Aslında bir keresinde, Bay Preston’un onun peşinde olduğuna yemin etmeye hazırdım. Ve şimdi bayanlar, size iyi geceler dilemek istiyorum. İsrafa dayanamam; ve Hetty’ye, beni beklemesi gerektiği zaman, ona söylediğim gibi, söndürmek yerine lambadaki mumu yakmasını söylemeye cesaret ettim.”</p>

    <p class="normal">Böylece resmi reveransları yaparak bayanlar dağıldı ama Bayan Dawes’e geçirmiş oldukları güzel akşam için teşekkür etmediler; o günlerde bir parça eski moda nezaket her zaman geçerliydi.</p>
  </div>

  <div class="calibre1" id="calibre_pb_94"></div>
</body>
</html>
