<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_9">9.Dul Bayan ve Dul Bey</h1>

    <p class="normal">Bayan Kirkpatrick, Leydi Cumnor’un davetini kabul ettiği için sadece mutlu oldu. Londra’ya yerleşen ailenin bir zaman sonra geleceğine inanarak, ümit etmiş olduğu ama beklemeye cesaret etmediği şey buydu. Kuleler tatilini geçirmek için hoş ve rahat bir evdi; ayrıca derin planlar yapan ve geleceğe bakan bir kişi olmamasına rağmen “sevgili Leydi Cumnor’la” Kuleler’de kalıyorum diyebilmenin, bir çok iyi insanın gözünde ona ve okuluna verdiği prestijin oldukça farkındaydı. Böylece 17’sinde Leydi’sine katılmak için memnuniyetle hazırlandı. Dolabı fazla düzenleme gerektirmiyordu; eğer yapmış olsaydı zavallı bayanın, amaca uygun düşecek kadar parası olmayacaktı. Çok güzel ve zarifti; ve bu yıpranmış palto, giymeye pek yakışmıyordu. Biraz siyahın karışmasıyla yarı yasta olduğunu götseren bütün bu zarif renk tonlarını mor ve grileri giymekte azim göstermesini sağlayan, herhangi bir derin duygudan çok onun zevkiydi. Bu tarzda giyinince, Bay Kirkpatrick’in hatırasından dolayı giydiği düşünülüyordu; gerçekte nedeni, hem hanımefendilere benzemesi, hem de ekonomik olmasıydı. Güzel saçı o kadar zengin bir kumral rengiydi ki, beyazlaması zordu; ve kısmen güzelliğinin farkında olmasından, kısmen de başlıkların yıkanmasının pahalı olmasından dolayı başına bir şey giymezdi. Cildi bir zamanlar kırmızı olan bir saça eşlik eden canlı renklere sahipti; ve geçen yıllarda cildinin aldığı tek hasar, renginin narin olmasından çok, parlak olması ve geçen her duyguyla daha az değişmesiydi. Artık kızaramıyordu; on sekiz yaşında kızarmalarıyla çok gurur duyardı. Gözleri yumuşak, iri ve porselen mavisiydi; gözlerinde çok ifade ya da gölge yoktu. Bunu, belki de, kirpiklerinin soluk sarı rengine borçluydu. Vücudu eskiden olduğundan biraz daha topluydu ama hareketleri her zamanki gibi yumuşak ve salınımlıydı. Hepsi birlikte ele alındığında, kırka gelen yaşından daha genç görünüyordu. Çok güzel bir sesi vardı. Yüksek sesle, Leydi Cumnor’un beğendiği gibi, iyi ve tane tane okurdu. Gerçekte anlaşılması güç bazı nedenlerle, belirli bir noktaya kadar herkesin onu sevmesine, evde onların davranışlarını ve âdetlerini çok iyi bilen; küçük bir konuşma yapılması gerekli olduğu zaman konuşmaya hazır olan; dinlemeye istekli ve eğer konuşulan konular ciddi, sağlam edebiyatla, bilimle ya da siyasetle veya toplumsal ekonomiyle ilgili değilse idare eder bir zekâyla dinleyecek herhangi birinin olmasının hoş bir biçimde yararlı olduğunu düşünmelerine rağmen, ailenin geri kalanından çok Leydi Cumnor için daha büyük, daha olumlu bir gözdeydi. Romanlar ve şiir, yolculuk ve dedikodu, kişisel ayrıntılar ya da her çeşit anektod konusunda o, her zaman kesinlikle anlaşmaya hazır bir dinleyiciden beklenen görüşleri dile getirirdi; ve kendini, daha çapraşık konular konuşulduğunda, herhangi bir anlama gelmeyecek şu kısa merak, hayranlık ve şaşkınlık ifadeleriyle sınırlayacak kadar anlayış sahibiydi.</p>

    <p class="normal">Zavallı, başarısız bir bayan öğretmen için, genellikle taşra şehirlerinin küçük sokaklarında olduğu gibi, görünüşün karanlık ve çevrenin kirli olduğu, hasara uğramış ve yıpranmış mobilyalarla dolu olan (iki ya da üç yıl önce selefinin itibarını ve mobilyalarını biçilen değerini ödeyerek almıştı) kendi evini bırakmak ve kendisini almak için yollanan lüks arabayla Kuleler’ in Park’ından hızla geçerek gelmek; inmek ve iyi eğitimli uşakların, bu sabah Ashcombe’da araba durağına gelirken bavullarının yüklenmiş olduğu el arabasını izlerken yapmak zorunda kaldığı gibi, bütün bu taşınabilir eşyaları kendisi yüklenmeden, onun çantalarına, şemsiyesine, güneş şemsiyesine ve pelerinine bakacaklarından emin olmak; geniş, alçak basamakları örten sık tüylü halılardan bu boğucu havada bile serin, nefis bir şekilde taze ve renklerin her tonundan yeni toplanmış güllerle dolu çanakların güzel kokusuyla dolu olan bayanın kendi odasına gitmek için geçmek, çok hoş bir değişiklikti. Masanın üzerinde açılmadan duran iki ya da üç tane yeni roman; günlük gazeteler, dergiler vardı. İskemleler çeşitli tiplerden koltuklardı; ve hepsi aşağıdaki bahçedeki çiçekleri taklit eden Fransız basmasıyla kaplıydılar. Kısa süre sonra Leydi Cumnor’un hizmetçisinin onu götürdüğü, ona ayrılan yatak odasını tanıyordu. Burası ona, o sabah bıraktığı kirli yerden daha çok evi gibi geldi. Sevimli kumaşları, uyumlu renkleri, kaliteli keten çarşafları ve yumuşak giysileri sevmek onun için doğaldı. Yatağın yanındaki koltuğa oturdu ve şu tarz bir şekilde kaderinin ne olacağını merak etti:</p>

    <p class="normal">“İnsan böyle bir aynayı müslin ve pembe kurdelelerle süslemenin yeterince kolay bir iş olduğunu düşünür; ama yine de bunu sürdürmek ne kadar zordur! İnsanlar benim yaptığım gibi deneyene kadar, bunun ne kadar zor olduğunu bilmezler. Ashcombe’a ilk gittiğimde kendi aynamı aynı şekilde güzel yaptım; ama müslin kirlendi, pembe kurdeleler soldu ve onları yenilemek için para kazanmak çok zor. İnsanın parası olduğu zaman onu hemen harcama cesaretine sahip olmuyor. İnsan düşünüyor; ondan en çok nasıl yararlanacağını düşünüyor; ve yeni bir elbise, bir günlük zevk ya da bazı taze sera meyveleri veya insanın oturma odasında görebileceği ve fark edebileceği bir parça zarafet düşüncesi günü geçirir ve güzel bir şekilde süslenmiş aynalara elveda denir. Şimdi burada para, nefes aldıkları hava gibi. Burada hiç kimse yıkamanın kaça mal olduğunu ya da bir metre pembe kurdelenin ne kadar olduğunu sormaz veya bilmez. Ah! Her peniyi benim yaptığım gibi kazanmak zorunda olsalardı bu farklı olurdu! Benim gibi, ondan en çok zevki nasıl alacaklarını hesaplamaları gerekirdi. Hayatım boyunca para için çalışıp çabalamak zorunda olup olmadığımı merak ediyorum. Bu doğal değil. Evlilik doğal olan şey; sonra kocanın tüm o pis işleri yapması gerekir ve eşi oturma odasında bir hanımefendi gibi oturur. Zavallı Kirkpatrick hayattayken ben öyle yaptım. Aman! Dul olmak üzücü bir şey.”</p>

    <p class="normal">Sonra Ashcombe’da öğrencileriyle paylaşmak zorunda kaldığı akşam yemekleri,sığır eti dilimleri, koyun butları, büyük patates porsiyonları ve büyük sütlü puding tabakları ile eski Chelsa porseleninde getirilen, Kuleler’de her gün kont, kontese ve kendine servis yapılan mükemmel pişirilmiş nadir yiyecekler arasındaki zıtlık vardı. Öğrencilerinden evini seven bir çokları gibi, tatillerinin bitmesinden korkardı. Ama bu defa bu son, haftalar sonraydı, bu yüzden Clare geleceğe gözlerini kapattı ve son noktaya kadar anın zevkini çıkarmaya çalıştı. Hoş, düzgün yaz günlerine bir rahatsızlık, Leydi Cumnor’un hastalanmasıyla geldi. Kocası Londra’ya gitmişti. O ve Bayan Kirkpatrick, hanımefendinin şimdiki isteğine göre, hayatın tekdüze anlamına bırakılmışlardı. Hâlsizlik ve bitkinliğine rağmen, okul ziyaretçilerinin Kuleler’e geldiği günü, tüm saygınlığıyla, yapılması gerekenleri açık bir şekilde söyleyerek, hangi yürüyüşlerin yapılacağını, hangi limonlukların görüleceğini ve grubun ne zaman “hafif yemeğe” gideceğini bildirerek geçirmişti. Kendisi, yorgunluğun ya da sıcağın onlar için fazla olacağını düşünmeye cesaret eden ve böylece Bayan Kirkpatrick’in sorumluluğundaki bayanlara eşlik etmeyi reddeden bir ya da iki bayanla veya Lord Cumnor’un iltimas yaparak çiftlik arazisindeki yeni binaları açıkladığı birkaç kişiyle içerde kaldı. Daha sonra onu duyanların ifade ettiği gibi Leydi Cumnor, “büyük bir gayretle tepeden bakarak” onlara evli kızlarının durumlarını, çocuk odalarını, çocuklarının eğitim planlarını ve günü geçirme tarzlarını anlattı. Ama harcadığı çaba onu yordu; ve herkes gittiğinde herhâlde o uzanıp dinlenmeye gitti. Kocası içten nezaketiyle şanssız bir ifadede bulunmamıştı. Kocası yanına gitti ve elini omzuna koydu.</p>

    <p class="normal">“Korkarım çok yoruldunuz, Leydi’m,” dedi.</p>

    <p class="normal">Kaslarını gerdi ve soğuk bir şekilde şunu söyleyerek, doğruldu:</p>

    <p class="normal">“Lord Cumnor, yorulduğum zaman bunu size söylerim.” Ve onun yorgunluğu, akşam dinlenme sırasında, özellikle dik otururken ve tüm koltuk ya da ayak taburesi önerilerini geri çevirirken ve hepsinin, erkenden yatağa gitmesi konusundaki önerilerinin küçük düşürücülüğünü reddederken kendini gösterdi. Lord Cumnor, Kuleler’de kaldığı sürece, bu tarz davranışlara devam etti. Bayan Kirkpatrick buna tamamen kandı ve Lord Cumnor’a, Leydi Cumnor’ı hiç bu kadar iyi ve kuvvetli görmemiş olduğu konusunda güvence vermeye devam etti. Ama onun hata yapan bir aklı olsa da, sevecen bir kalbi vardı; ve inancı için hiçbir neden öne süremese bile, karısının iyi olmadığından neredeyse emindi. Yine de, onun iznini almadan Bay Gibson’u çağırma konusunda, gerçekten çok korkuyordu. Onun Clare’e son sözleri şunlar oldu:</p>

    <p class="normal">“Leydi’mi size bırakmam çok büyük bir teselli; sadece onun davranışlarına kanmayın. Dayanamaz hâle gelene kadar hasta olduğunu göstermeyecektir. Bradley’e danışın (Leydi Cumnor’ın “kendi kadını”o yeni uydurulmuş “bayanın hizmetçisi” kelimesinden hoşlanmıyordu); eğer sizin yerinizde olsaydım bir adam gönderip Bay Gibson’u çağırtırdım her tür numarayı yapabilirsiniz“ Ve sonra Londra’da ikisi arasındaki bir karşılaşmanın uygunluğu düşüncesi, o anda aklına gelerek şunu eklemeden yapamadı: “Onun gelip sizi görmesini sağlayın. O uyumlu bir erkek; Lord Hollingford bu çevrede onun gibi başka birisi olmadığını söylüyor. Sizinle konuşurken leydi’me bakıyor olabilir ve gerçekten onun hasta olduğunu düşünüp düşünmediğine bakın. Ve onun hakkında ne dediğini bana bildirin.”</p>

    <p class="normal">Ama Clare, Leydi Cumnor’ın özellikle emretmediği herhangi bir şeyi yapmak konusunda Lord Cumnor’ın kendisi kadar büyük bir korkaktı. Eğer Bay Gibson’u izinsiz çağırırsa, gözden düşebileceğini, bir daha Kuleler’de kalmak için çağrılmayabileceğini biliyordu; ve oradaki hayat, olabildiğince lüksün yumuşaklığındaki tekdüzelik, kesinlikle onun zevkine uygundu. Lord Cumnor’ın ona vermiş olduğu görevi, Bradley’in üzerine yıkmaya çalıştı.</p>

    <p class="normal">Bir gün, “Bayan Bradley,” dedi “Leydimin sağlığı konusunda tamamen rahat mısınız? Lord Cumnor, onun yorgun ve hasta göründüğünü düşünüyordu.”</p>

    <p class="normal">“Aslında Bayan Kirkpatrick, leydimin kendinde olduğunu düşünmüyorum. Bana akşama kadar soru sorsanız bile size neden olduğunu anlatamam ama onun iyi olduğuna kendimi ikna edemem.”</p>

    <p class="normal">“Hollingford’a gitmek için bir iş bulabileceğinizi, Bay Gibson’u görebileceğinizi, bir gün buraya gelmesini ve leydi Cumnor’a uğramasını söyleyebileceğinizi düşünmüyor musunuz?”</p>

    <p class="normal">“Bu, benim mevkime değer bir hareket olacaktır, Bayan Kirkpatrick. Leydimin ölüm gününe kadar, eğer İlahi Takdir onun duyularını muhafaza etmişse, her şeyi kendi istediği gibi yaptıracaktır ya da hiçbir şey yapılmayacaktır. En azından onu yönetebilen sadece Leydi Harriet ve o da her zaman değil.”</p>

    <p class="normal">“Peki o zamanonun önemli bir şeyi olmadığını ummalıyız ve ben olmadığını söylüyorum. Bayan Kirkpatrick de birşeyi, olmadığını söylüyor ve kendini en iyi bilen o olmalı.”</p>

    <p class="normal">Ama bu konuşmanın yapıldığı günden iki ya da üç gün sonra aniden şunu söyleyerek Bayan Kirkpatrick’i korkuttu: “Clare, Bay Gibson’a onu bu öğleden sonra görmek istediğimi söyleyen bir not yazmanı istiyorum. Şimdiye kadar kendisi uğrar diye düşünüyordum. Saygısını sunmak için bunu yapmalıydı.”</p>

    <p class="normal">Bay Gibson, kendinden bekleneni ihmal ettiğini çok iyi bilmesine rağmen, görgü kurallarına uygun, basit ziyaretler yapmak için mesleğiyle fazlasıyla meşguldü. Ama tıbbi sorumluluğu altında olduğu söylenebilecek olan bölge, zamanını ve düşüncelerini alan ve çoğunlukla Molly’nin, Hamley’in sakin gölgeliklerinde ayağının altından uzakta olduğuna şükretmesini sağlayan çok sıkıntılı bir telaşla doluydu.</p>

    <p class="normal">Evle ilgili “kavgaları” hiç bitmemişti ama şimdilik kafasını kurcalayan şeyleri bir tarafa koymak zorunda kalmıştı. Son damlason küçük şey, öğleden önce şehirde karşılaşmış olduğu Lord Hollingford’un önceden haber vermeden yaptığı bir ziyaret olmuştu. Bay Gibson’ın bilgisi yokken ve çok ilgilenirken, Lord Hollingford’un, ayrıntılarını çok iyi bildiği bazı yeni bilimsel keşifler konusunda birbirlerine söyleyecek çok şeyleri vardı. En sonunda Lord Hollingford, aniden şöyle söyledi:</p>

    <p class="normal">“Gibson, bana öğle yemeği yedirip yedirmeyeceğini merak ediyorum; saat yedi buçukta kahvaltı ettim, o saatten beridir de bir şey yemedim ve şimdi de kurt gibi acıktım.”</p>

    <p class="normal">Şimdi Bay Gibson, Lord Hollingford gibi sevdiği ve saygı gösterdiği birine misafirperverlik göstermekten çok mutlu olurdu ve mutlu bir şekilde onu yanında erken bir akşam yemeği yemek için eve götürdü. Ama bu, tam da ahçının, Bethia’nın işten çıkarılmasından dolayı surat astığı zamana denk geldive o, zamanında yetiştirmemeyi ve dikkatsiz olmayı seçti. Bethia’ dan sonra yemekleri beklemek için tayin edilen kimse yoktu. Böylece Bay Gibson, aç Lord’a ekmek, peynir, soğuk dana eti ya da elde bulunan en basit yemeğin iyi geleceğini bilmesine rağmen, Lord Hollingford’un rahatsız olmasından korkarak tüm zil çalmalarına ve göstermekten hoşlandığı tüm öfkeye rağmen, bunlardan ne öğle yemeği için herhangi birini hatta ne de aile akşam yemeğini tam zamanında alabildi. En sonunda akşam yemeği hazır oldu ama zavallı ev sahibi, hoş şeylerin noksanlığını ona eşlik eden her şeyle beraber neredeyse temizliğin noksanlığını kirli tabakları, donuk görünüşlü bardakları, tamamen kirli olmasa bile yıkanmış ve kırışık durumda olan masa örtüsünü gördü ve bunu, kendi aklında konuğunun evinde bir dilim esmer ekmeğin sunuluşundaki sevimli incelikle karşılaştırdı. Doğrudan özür dilemedi ama akşam yemeğinden sonra tam ayrılırlarken şöyle söyledi: “Görüyorsun, benim gibi, kızı her zaman evde olamayan bir adam bir dul orada geçirebildiğim küçük zaman dilimlerinde hakim olabileceğim, düzenli bir ev yaşamına sahip olmuyor.”</p>

    <p class="normal">Tamamen aklında olmasına rağmen, beraber paylaşmış oldukları rahatsız yemek için hiçbir imâda bulunmadı. Cevap verdiği zaman Lord Hollingford’dan da böyle bir imâ gelmedi:</p>

    <p class="normal">“Doğru, doğru. Yine de, senin gibi bir adamın ev işlerini düşünmemesi lazım. Sana biri lazım. Bayan Gibson kaç yaşında?”</p>

    <p class="normal">“On yedi. Annesiz bir kız için zor bir yaş.”</p>

    <p class="normal">”Evet; çok. Benim sadece oğullarım var ama bir kız büyütmek çok zor olmalı. Özür dilerim Gibson ama arkadaş gibi konuşuyoruz. Tekrar evlenmeyi hiç düşündün mü? Kuşkusuz ilk evlilik gibi olmaz ama otuz yaşında ya da o civarda, aklı başında, uygun bir kadın bulursan evini yönetmek için onu almaktan daha iyi bir şey yapamayacağını gerçekten düşünüyorum ve böylece rahatsızlıktan ve yanlıştan kurtulursun; üstelik o, kızını, o yaştaki bütün kızların gerek duyduğunu düşündüğüm yumuşak bir şekilde denetim altına da alabilir. Bu nazik bir konu ama samimi konuşmamı bağışla.”</p>

    <p class="normal">Bay Gibson, bu öğüdü, verildiği günden beri defalarca düşünmüştü; ama bu bir “önce tavşanını yakalama” meselesiydi. “Otuz yaşlarında ya da o civardaki aklı başında uygun kadın neredeydi?” Bayan Browning değil; Bayan Phoebe de değil; Bayan Goodenough da değil. Taşradaki hastaları arasında iki sınıf özellikle ayrılıyordu: çocukları kibar ve iyi eğitimli olmayan çiftçiler; gerçekte, kızları eğer bir taşra doktoruyla evlenirlerse hayatlarının iyi bir hâle geleceğini düşünen toprak sahipleri.</p>

    <p class="normal">Ama Bay Gibson, Leydi Cumnor’ı ziyaret ettiği ilk gün, Bayan Kirkpatrick’in, onun “tavşanı” olduğunu düşünmeye başladı. Dizginleri gevşek bırakarak, yazması gereken reçetelerden ve gittiği yönden çok onun hakkında ne bildiğini düşünerek atını sürdü. Onu çok sevimli bir Bayan Clare olarak hatırlıyordu: Kızıl olan mürebbiye, çok uzun zaman önce karısının yaşadığı günlerdeydi; ne kadar uzun süre olduğunu düşününce Bayan Kirkpatrick’in genç görünüşünü anlayamıyordu. Sonra onun bir papaz yardımcısıyla evlendiğini; ve sonraki gün de (ya da öyle görünmüştü, sürenin tam ne kadar olduğunu hatırlayamıyordu) öldüğünü duymuştu. Bir şekilde, o zamandan beri değişik ailelerde mürebbiyelik yaptığını; ama mevkileri ne olursa olsun gerçek bir saygı duyduğu, Kuleler’deki aile için her zaman sevilen bir kişi olduğunu biliyordu. Bir ya da iki yıl önce aynı eyalette, Lord Cumnor’ın başka bir mülküne yakın küçük bir şehir olan, Ashcombe’da bir okulun isim hakkını satın aldığını duymuştu. Ashcombe, Hollingford’un yakınındakinden daha büyük bir mülktü ama oradaki eski Manor Malikanesi, Kuleler kadar iyi bir oturma yeri değildi; bu yüzden Bay Sheepshanks’in Hollingford’da olduğu gibi, Ashcombe mülkündeki vekil harç olma görevi de, Bay Preston’a verilmişti. Manor Malikanesi’nde, ailenin ara sıra yaptığı ziyaretler için ayrılmış birkaç oda vardı; geri kalan odaların hepsi, yakışıklı genç bir bekâr olan Bay Preston’a aitti. Bay Gibson, Bayan Kirkpatrick’in bir çocuğu, aşağı yukarı Molly’yle aynı yaşta olması gereken bir kızı olduğunu biliyordu. Kuşkusuz, eğer varsa, çok az mülke sahipti. Ama kendisi çok dikkatli yaşamıştı ve iyi yatırım yapılmış birkaç bin paundu vardı. Üstelik mesleki geliri iyiydi ve her yıl azalacağına artıyordu. Bu arada, durumu değerlendirirken bu noktaya varmıştı. Gezisindeki bir sonraki hastanın evine geldi. O an için evlilik ve Bayan Kirkpatrick konusundaki düşüncelerini bir tarafa koydu. Bir kere daha günün akışı içinde mutlak bir zevkle Molly’nin ona, beş ya da altı yıl önce Kuleler’de şanssız bir şekilde kalışı hakkında, o zaman onun Bayan Kirkpatrick’in küçük kızına çok nazik bir şekilde davranmış olduğunu hissettiren, bazı ufak ayrıntıları anlattığını hatırladı. Böylece, kendisi söz konusu olduğunda bu meseleyi düşünmeye o an için ara verdi.</p>

    <p class="normal">Leydi Cumnor’un sağlığı bozulmuştu; ama çevresindeki insanların doktor çağırmaya cesaret edemediği bütün o günler boyunca, kendini zannettiği kadar hasta değildi. Ne yapacağına, ne yiyeceğine, ne içeceğine ve neden kaçınacağına karar vermesi konusunda Bay Gibson’un gelmesi onun için büyük bir rahatlamaydı. Ab extra<a href="../Text/Untitled-1_split_063.html#footnote-256-26" id="footnote-256-26-backlink">[26]</a> böyle kararlar, âdeti, sadece kendileri için değil ama diğer herkes adına karar vermek olan kişiler için bazen mükemmel bir rahatlıktır; ve ara sıra şaşmaz akla sahip bir kişinin beraberinde getirdiği gerginliğin yumuşaması, sağlığın yerine gelmesi için çok fazla şey yapar. Bayan Kirkpatrick, ruhunun en gizli köşelerinde Leydi Cumnor ve Bradley’le geçinmeyi hiçbir zaman kolay bulmadığını düşündü; ve o hiçbir zaman, “Leydimi her zaman güzel bir şekilde idare ederdi” diye Bay Gibson’u övmemişti.</p>

    <p class="normal">Raporlar, Lord Hazretleri’ne zamanında gönderildi ama onun ve kızlarının gelmesi kesinlikle yasaktı. Leydi Cumnor, ailenin incelemesi olmadan zayıf, hâlsiz ve hem vücut hem de akıl olarak kararsız kalmak istiyordu. Daha önce hiç olmadığı kadar farklı bir durumdu. Eğer bu durumda görülürse, bilinçsizce prestijini kaybetmekten korkuyordu. Günlük bültenleri bazen kendisi yazardı; bazen de bunu Clare’e bırakırdı ama mektupları her zaman görürdü. Kızlarından gelen her cevabı kendisi okurdu, ara sıra içindekilerden bazılarını, “O iyi Clare’e” söylerdi. Ama Lord Hazretleri’nin mektuplarını herhangi bir kişi okuyabilirdi. Yayılan sevgi cümlelerinin içinde aile sırlarının sızması konusunda korkulacak büyük bir şey yoktu. Ama bir defasında Bayan Kirkpatrick, eşine yüksek sesle mektup okurken Lord Cumnor’ın bir mektubunda bir cümleye gelince, onu okumadan önce gözüne ilişince, eğer onu atlayıp özel olarak inceleyebilirse memnuniyetle bunu yapardı. Ama leydi hazretleri ona göre daha keskindi. Onun düşüncesine göre “Clare iyi bir kimseydi, ama akıllı değildi”; doğrusu beceriklilikte hızlı olmasa da onları kullanırken yeterince vicdansızdı.</p>

    <p class="normal">“Okumaya devam et. Neden duruyorsun? Agnes hakkında kötü bir haber yok değil mi?Mektubu bana ver.”</p>

    <p class="normal">Leydi Cumnor yarı yüksek sesle okudu:</p>

    <p class="normal">“Clare ve Bay Gibson nasıl gidiyor? Bu meseleye yardım etme konusundaki öğüdümü küçümsedin ama şimdi gerçekten evde kapalı kaldığın için biraz çöpçatanlığın çok eğlenceli olacağını düşünüyorum; ve başka bir evliliğin daha uygun olduğunu düşünemiyorum.”</p>

    <p class="normal">Leydi Cumnor gülerek, “Ah!” dedi, “Buna rastlaman senin için utandırıcı Clare; senin duraklamana şaşırmadım. Ama beni çok korkuttun.”</p>

    <p class="normal">Bayan Kirkpatrick, biraz heyecanlanarak ama son sözlerinin doğruluğunu tamamen anlayarak, “Lord Cumnor şaka yapmayı çok seviyor,” dedi“Başka bir evliliğin daha uygun olduğunu düşünemiyorum.” Leydi Cumnor’un bu konuda ne düşündüğünü merak etti. Lord Cumnor sanki gerçekten bir şans varmış gibi yazıyordu. Kötü bir fikir değildi; öğlen uykusunu uyurken Leydi Cumnor’un yanına oturduğunda, bu olay onun yüzünde zayıf bir gülümseme oluşmasına yol açtı.</p>
  </div>

  <div class="calibre1" id="calibre_pb_20"></div>
</body>
</html>
