<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_53">53.Beklenmedik Gelişler</h1>

    <p class="normal">Robinson, Molly için kapıyı, neredeyse araba Malikâne’ ye tamamen yaklaşmadan açtı ve ona Toprak Sahibi’nin onun dönüşü için çok istekli olduğunu ve onu birkaç kez arabanın görünüp görünmediğini anlamak için Hollingford ve Hamley arasındaki tepe yolunun göründüğü yukarıdaki pencereye yolladığını söyledi. Molly oturma odasına gitti. Toprak Sahibi onu bekleyerek odanın ortasında duruyordu –aslında dışarı çıkıp onu karşılamak istiyordu ama bu yas evinde her zamanki gibi hareket etmesini önleyen ciddi bir kural duygusuyla kendini engelliyordu. Elinde heyecan ve duyguyla titreyen bir kâğıt tutuyordu; ve dört ya da beş açık mektup yanındaki masaya dağılmıştı.</p>

    <p class="normal">“Hepsi doğru,” diye başladı; “O, onun eşi ve o da onun kocası kocasıydı buna denecek kelime bu buydu! Çünkü buöyleydi! Zavallı çocuk! Zavallı çocuk! Ona çok şeye mal oldu. Tanrım bu benim hatam değildi. Oku bunu, canım. Bu bir sertifika. Tamamen düzenli Osborne Hamley ve MarieAimée Scherer bölge kilisesi, her şey ve şahitler. Oh, canım!” En yakın sandalyeye oturdu ve inledi. Molly onun yanına oturdu ve onu evlilik gerçeğine ikna etmek için incelemesine gerek olmayan, yasal belgeyi okudu. Okumayı bitirdikten sonra, Toprak Sahibi’ nin bir sonraki tutarlı sözlerini bekleyerek onu elinde tuttu; çünkü yarım yarım cümlelerle kendi kendine konuşmaya devam ediyordu. “Ay, ay! Bu öfke ve şikâyetin sonucu. O, bunu yapabilen tek kişiydive o gittiğinden beri daha kötü oldum. Daha kötü! Daha kötü! Ve ne olduğuna bakın! O benden korkuyordu ay korkuyordu. Doğrusu bukorkuyordu. Bu korku, her şeyi kendine saklamasına yol açtı ve üzüntü onu öldürdü. Buna kalp hastalığı diyebilirler çocuğum, çocuğum, şimdi daha iyi anlıyorum; ama çok geç, bunun acı tarafı bu çok geç, çok geç!” Elleriyle yüzünü kapadı ve Molly artık buna dayanamayana kadar ileri geri sallandı.</p>

    <p class="normal">“Bazı mektuplar var,” dedi. “Onları okuyabilir miyim?” Başka bir zaman olsa bunu sormazdı; yaşlı adamın sessiz acısından dolayı sabırsızlığa kapılarak bunu yapmaya yönelmişti.</p>

    <p class="normal">“Ay, onları oku, oku,” dedi. “Belki yapabilirsin. Sadece oradan buradan bazı kelimeleri okuyabildim. Onlara bakman için oraya koydum; bak ve bana içlerinde ne olduğunu söyle.”</p>

    <p class="normal">O günlerde Molly’nin yazılı Fransızca bilgisi Mémoires de Sully’nin<a href="../Text/Untitled-1_split_063.html#footnote-256-118" id="footnote-256-118-backlink">[118]</a> Fransızcası’nı bildiği kadar iyi değildi ve mektupların ne imlası ne de yazılışı iyi değildi; ama bazı masum aşk ve sanki onun yargıları yanılmazmış gibi Osborne’nun isteğine boyun eğiş ile onun amaçlarına güven cümlelerini yeterince iyi bir şekilde konuşma İngilizcesi’ne çevirmeyi başardı“küçük bir dille” anlatılan küçük cümleler Toprak Sahibi’nin kalbinde bir yuva buldu. Belki de Molly Fransızca’yı daha kolay okumuş olsaydı onları böyle etkileyici, sade, kırık kelimeler hâlinde çevirememiş olacaktı. Orada burada bazı İngilizce cümleler vardı; meraklı Toprak Sahibi, Molly’yi beklerken bunları okumuştu. Molly durdukça, “Devam et,” diyordu. Yüzünü elleriyle kapatıyordu ve her duraklamada bu iki kelimeyi tekrarlıyordu. Aimée’ nin başka mektuplarını bulmak için ayağa kalktı. Kâğıtları incelerken özel bir şeye rastladı. “Bunu gördünüz mü, efendim? Bu vaftiz sertifikasını,” (yüksek sesle okudu) “Roger Stephen Osborne Hamley, doğumu Haziran 21, 183, Osborne Hamley ve eşi Marie–Aimée’nin çocuğu.”</p>

    <p class="normal">Toprak Sahibi, “Onu bana ver,” dedi, şimdi sesi kırgındı ve elini uzattı, “‘Roger’, bu benim, ‘Stephen’, bu zavallı yaşlı babam: O benim kadar yaşlanmadan öldü; ama her zaman onu çok yaşlı olarak düşündüm. O, Osborne çok küçük bir çocukken onu en çok seven kişiydi. Babam Stephen’ı düşünmüş olması ne kadar iyi. Ay! Bu onun adıydı. Ve OsborneOsborne Hamley! Bir Osborne Hamley yatağında ölü olarak yatıyor ve diğerini diğerini hiç görmedim ve bugüne kadar hiç işitmedim. Ona Osborne denmesi lazım, Molly. Bir Roger varbunun için iki neden var; ama biri işe yaramayan yaşlı bir adam; ve eğer bu küçük şeye Osborne denmezse bir daha hiç Osborne olmayacak; onu buraya getireceğiz, ona bir bakıcı tutacağız ve annesini yaşamının sonuna kadar kendi ülkesinde rahat ettireceğiz. Bunu sağlayacağım, Molly. Bunu bulduğun için iyi ettin. Osborne Hamley! Ve eğer Tanrı bana bir lütufta bulunursa, o benden hiçbir zaman ters bir laf işitmeyecekhiçbir zaman! Benden korkmayacak. Oh, Osborne’num, Osborne’num” (dolup taşmıştı) “sana söylediğim her sert söz için kalbimin ne kadar acı ve üzüntü dolu olduğunu biliyor musun? Şimdi seni ne kadar çok sevdiğimi biliyor musun oğlum oğlum?”</p>

    <p class="normal">Mektupların genel havasından Molly, annenin Toprak Sahibi’nin düşündüğü kadar kolayca çocuğundan ayrılmaktan memnun olacağından kuşkuluydu. Belki onlar çok akıllı değildi (gerçi Molly bunu hiç düşünmemişti) ama aşk dolu bir kalp her satırda nazik sözler söylüyordu. Yine de o zaman Molly bu kuşkusundan bahsetmeyecekti; ama daha çok, küçük Roger Stephen Osborne Hamley’in muhtemel zarafet ve büyüleyiciliğinden söz edecekti. Toprak Sahibi’nin her olayın özelliklerini merak ederek kendini yormasına izin verdi, varsayımlarda bulunmasına yardım etti; ve onların ikisi de olasılıklar konusundaki eksik bilgileriyle gerçekle ilgili en garip, fantastik ve inanılmaz tahminleri yaptılar. Ve böylece o gün geçti ve gece oldu.</p>

    <p class="normal">Cenazeye davet edilmek isteyen fazla insan yoktu ve bu işleri, Bay Gibson ile Toprak Sahibi’nin kuşaklar boyu işlerini yapan insanlar üstlendi. Ama Bay Gibson ertesi sabah erkenden geldiğinde Molly, aklına gelen ama Toprak Sahibi’nin aklına gelmemiş görünen, Winchester yakınında yalnız yaşayan, uzaktaki evinde ölü olarak yatan eşinin gelmesini değilse bile mektuplarını bekleyen dul kadına kaybı hakkındaki bilginin nasıl gönderileceği konusundaki bu soruyu ona yöneltti. Onun yabancı el yazısıyla yazılmış olan mektuplarından bir tanesi zaten genellikle tüm mektuplarının yollandığı postahaneye gelmişti ama kuşkusuz Malikâne’dekilerin hiç birisi bunu bilmiyordu.</p>

    <p class="normal">Bay Gibson derin düşüncelere dalarak, “Ona anlatılması lazım,” dedi.</p>

    <p class="normal">Kızı, “Evet, anlatılmalı,” diye cevap verdi. “Ama nasıl?”</p>

    <p class="normal">Sanki sorunun çözümünü ertelemek istermiş gibi, “Bir ya da iki gün beklemenin zararı yok,” dedi. “Bu onu kaygılandıracak, zavallı şey, ve her türlü üzücü olasılık onun aklına gelecekbunların arasında gerçekten olan şey de olacak; bu bir çeşit hazırlık olacak.”</p>

    <p class="normal">Molly, “Ne için? En sonunda bir şey yapılmalı,” dedi.</p>

    <p class="normal">“Evet; doğru. Yazdığını ve onun çok hasta olduğunu söylediğini düşün; yarın yaz. Hergün mektuplaştıklarını düşünüyorum ve sonra üç gün sessiz kalacak. Bütün bunları nasıl öğrenmiş olduğunu söylersin; sanırım onun çok hasta olduğunu bilmelieğer istersen büyük tehlikede olduğunu söyle; ve ertesi gün tüm gerçeği söylersin. Bu konuda Toprak Sahibi için endişelenmiyorum. Cenazeden sonra çocuk konusunda konuşacağız.”</p>

    <p class="normal">Molly, “Hiçbir zaman ondan ayrılmaz,” dedi.</p>

    <p class="normal">Babası, “Of! Kadını görene kadar söyleyemem,” dedi; “Bazı kadınlar ayrılır. Dediğine göre ihtiyaçları iyi bir şekilde karşılanacak. O bir yabancı, kendi halkına ve akrabalarına dönmek isteyebilir. İki şekilde de söylenecek çok şey var.”</p>

    <p class="normal">“Her zaman böyle söylersin baba. Ama bu durumda sanırım benim haklı olduğumu anlayacaksın. Onun mektuplarından bu karara vardım; ama sanırım ben haklıyım.”</p>

    <p class="normal">“Her zaman böyle söylersin, kızım. Zaman gösterecek. Çocuk erkek, değil mi? Bayan Gibson bana özellikle sormamı söyledi. Bu onun, Cynthia’nın Roger’ı bırakmasını onaylamasını sağlayacak. Ama aslında onun böyle düşünmesi için uzun zaman geçecek olmasına rağmen, bu ikisi için de iyi olacak. Birbirlerine uygun değillerdi. Zavallı Roger! Dün ona yazmak zor oldu; ve ona ne olacağını kim bilebilir! Evet, evet! İnsanın bir şekilde dünyayı dolaşması gerekir. Ama bu küçük çocuğun vâris olmasından memnunum. Toprakların, Osborne’nun bir keresinde bana anlattığı gibi bir sonraki vârisler olan İrlandalı Hamleyler’e gitmesinden hoşlanmayacaktım. Şimdi Molly oradaki zavallı küçük Fransız kadınına şu mektubu yaz. Bu mektup onu buna hazırlayacaktır; ve Osborne’nun hatrı için onu şoktan nasıl koruyacağımızı biraz düşünmeliyiz.”</p>

    <p class="normal">Bu mektubu yazmak, Molly için de oldukça zor bir işti ve yazdığından tatmin olana kadar iki ya da üç tanesini yırttı; ve en sonunda daha iyisini yapmaktan ümidini keserek onu tekrar okumadan gönderdi. Ertesi gün daha kolaydı; Osborne’nun öldüğü gerçeği, kısaca ve nazik bir şekilde anlatıldı. Ama bu ikinci mektup gönderildiği zaman Molly’nin kalbi, yabancı bir ülkede kocasından yoksun kalan, kocası ondan uzaktayken ölen ve o olmadan, iyi özelliklerini, takılıp kalan uzun bir son bakışla, onun hafızasına kazınma şansına sahip olmadan gömülen bu zavallı yaratık için kanamaya başladı. Düşünceleri bilinmeyen Aimée ile dolu olan Molly, o gün Toprak Sahibi’ne ondan çok bahsetti. Torunu hakkında ne kadar vahşi olursa olsun herhangi bir varsayımı dinlerdi ama sürekli olarak ona dediği gibi “Fransız kadın” hakkındaki her türlü konuşmadan kaçınıyordu; kaba değildi ama onun düşüncesine göre o sadece Fransız kadındıgevezelik eden, siyah gözlü olan, duygularını gizlemeyen ve hatta belki de çapkın bir kadındı. Ona oğlunun dul eşi olduğu için saygıyla davranacaktı ve inandığı kadınsı aldatma konusunda düşünmemeye çalışacaktı. Ona görevinin sınırına kadar izin verecekti: ama hiçbir zaman onu görmek için çağrılmayacağını ümit ediyor ve buna güveniyordu. Avukatı, Gibson, herhangi biri ve herkes bu tehlikeye karşı bir savunma grubu kurmak için çağrılabilirdi.</p>

    <p class="normal">Ama tüm bu süre boyunca gri gözlü, küçük, genç bir kadın yol alıyorduona doğru gelmiyordu ama henüz onun yaşayan kocası olduğuna inandığı ölmüş oğluna doğru geliyordu. Onun ifade ettiği isteğine rağmen hareket ettiğini biliyordu; ama hiçbir zaman onu kendi sağlığı hakkındaki korkularını ifade ederek korkutmamıştı; ve o hayata canlı bir şekilde bakarak, hiçbir zaman ölümün çok sevdiği birini almak için geldiğini düşünmemişti. O hastaydıçok hastaydı, o yabancı kızdan gelen mektup böyle diyordu; ama Aimée, anne ve babasına bakmıştı ve hastalığın ne olduğunu biliyordu. Fransız doktor onun becerisini ve bir hemşire olarak yetenekli ellere sahip oluşunu takdir etmişti ve o kadınların en beceriksizi bile olsa o onun kocası –onun her şeyi değil miydi? Ve o, yeri onun yastığının yanı olan eşi değil miydi? Bu yüzden burada yürütülen mantık olmasa bile Aimée gözlerine dolan ve düzenli bir şekilde, topladığı küçük bavula düşen gözyaşlarını yutarak hazırlıklarını yaptı. Ve yanında yerde, şimdi neredeyse iki yaşında olan çocuk oturuyordu; ve onun için Aimée her zaman gülümsüyor ve neşeli sözler söylüyordu. Onun hizmetçisi onu seviyordu ve ona güveniyordu; ayrıca kadın, insanlığın tecrübesine sahip olacak bir yaştaydı. Aimée ona kocasının hasta olduğunu söyledi ve hizmetçi evle ilgili hikâyeyi Aimée’nin tanınan bir eş olmadığından haberdar olacak kadar yeterince biliyordu. Ama hanımının kocası her neredeyse doğruca oraya gitme konusundaki ani kararına katıldı. Sakınma şu ya da bu çeşit eğitimden gelir ve Aimée uyarılardan korkmadı; kadın sadece çocuğun kalması için yalvardı. “O çok iyi bir arkadaş,” dedi; “Ve o annesini yolculuğunda çok yoracak; belki de babası onu göremeyecek kadar hasta olacak.” Aimée buna karşı şöyle cevap verdi, “Senin için iyi arkadaş ama benim için daha da iyi. Bir kadın hiçbir zaman kendi çocuğunu taşımaktan yorulmaz” (bu doğru değildi; ama bunun içinde hem hanımı hem de hizmetçiyi inandırmaya yetecek gerçek payı vardı) “Ve eğer Monsieur herhangi bir şeyi umursayabiliyorsa küçük oğlunun çocukça konuşmalarını işitmekten mutlu olacaktır.” Böylece Aimée en yakın kavşakta Londra’ya giden akşam arabasını yakaladı. Martha onun yanında, onun gidişini gören bir refakatçi ve arkadaş olarak duruyordu ve ona atları görünce şimdiden neşeyle cıvıldayan büyük sağlıklı çocuğu uzatıyordu. Aimée’nin Londra’da dadı olarak çalışırken tanışmış olduğu Fransız bir kadın tarafından işletilen bir “iç çamaşırı” dükkânı vardı ve sabah erken kalkan Birmingham arabasına yetişmeden önce gecenin birkaç saatini geçirmek için bir otele gitmektense oraya gitmeyi tercih etti. O, salondaki bir kanepede uyudu ve bekledi çünkü orada fazladan yatak yoktu; ama çok geçmeden Madame Pauline anne için güzel bir fincan kahve ve çocuk için de bir çorbayla geldi; onlar tekrar sadece düşünerek, ikisi için de insani olan her şey olan “onu” arayarak geniş dünyaya açıldılar. Aimée, Osborne’nun her zaman eve yürümek için arabadan indiğini söylediği şehrin adını hatırladı; ve hiçbir zaman garip kaba kelimeyi söylememiş olmasına rağmen, yine de onu güzel yavaş bir şekilde tane tane arabacıya söyledi, bozuk İngilizcesi’yle oraya ne zaman varacaklarını sordu. Saat dörde kadar varamayacaklardı. Yazık! Ve ondan önce ne olabilirdi? Bir kere onun yanında olsaydı hiç korkusu kalmayacaktı; onu iyileştirebileceğinden emindi; ama onun nazik bakımı altına girmeden önce ne olmamalıydı? Bir çok yönde çok yetenekli bir kişiydi ama başka yönlerden çocuksu ve masumdu. Araba onu Feversham’da bıraktığında gitmesi gereken yola karar verdi. Bir adama bavulunu taşımasını ve ona Hamley Malikânesi’ne giden yolu göstermesini söyledi.</p>

    <p class="normal">Hancı, “Hamley Malikanesi!” dedi. “Eh! Şimdi orada çok üzüntü var.”</p>

    <p class="normal">Bavulunu taşıyan el arabasının arkasından aceleyle giderken ve ağır çocuk kollarında uyurken, nefes nefese ona yetişmeye çalışırken, “Biliyorum, biliyorum,” dedi. Nabzı bütün vücudunda atıyordu; gözleriyle dışarıyı zorlukla görüyordu. Bir yabancı olduğu için, onu gördüğünde evin kapalı olan perdelerinin onun için bir önemi<a href="../Text/Untitled-1_split_063.html#footnote-256-119" id="footnote-256-119-backlink">[119]</a> yoktu; acele etti, tökezledi.</p>

    <p class="normal">Handan gelen adam, “Arka kapı mı yoksa ön kapımı bayan?” diye sordu.</p>

    <p class="normal">“En yakın olanı,” dedi. Ve “en yakın” olan ön kapıydı. Molly Toprak Sahibi’yle, Aimée’nin kocasına yazdığı mektupların tercümesini okuyarak, karanlık oturma odasında oturuyordu. Toprak Sahibi onları dinlemekten hiç yorulmuyordu; Molly’ nin sesi onu yatıştırıyor ve teselli ediyordu, çok tatlı ve yumuşaktı. Eğer aynı mektubu ikinci kere okurken bir kelimenin yerine başka bir şey söylerse bir çocuğun yaptığı gibi onu dürtüyordu. Ev bu öğleden sonra şimdi son birkaç gündür olduğu gibi çok sakindi; ama gerek olmadığı hâlde bütün hizmetçiler ayak uçlarına basarak yürüyorlar, alçak sesle konuşuyorlar ve kapıları mümkün olduğu kadar yavaşça kapatıyorlardı. En yakın ses ya da canlı yaşam belirtisi bahar gevezeliği işine başlamış olan ağaçlardaki kargalardı. Aniden bu sessizliğin içinde ön kapının çıngırağı çalındı ve evin içinde çalınmaya devam etti; cahil, güçlü bir el tarafından çekilmişti. Molly okumayı bıraktı; o ve Toprak Sahibi şaşkınlık içinde, korkuyla birbirlerine baktılar. Belki de ikisinin de aklında Roger’ın ani (ve mümkün olmayan) dönüşü düşüncesi vardı; ama ikisi de konuşmadı. Alışılmadık çağrıya cevap vermek için Robinson’un acele ettiğini duydular. Dinlediler; ama gerisini duymadılar. İşitecek biraz daha şey vardı. Yaşlı hizmetçi kapıyı açtığında orada kollarında bir çocuk olan bir bayan duruyordu. O, hazırlamış olduğu İngilizce cümleyi söyledi.</p>

    <p class="normal">“Bay Osborne Hamley’i görebilir miyim? Onun hasta olduğunu biliyorum; ama ben onun eşiyim.”</p>

    <p class="normal">Robinson, hizmetçiler tarafından uzun süredir şüphelenilen ve en sonunda efendisinin öğrendiği bazı sırlar olduğunun farkındaydıbu meselenin içinde genç bir kadın olduğunu tahmin etmişti; ama şimdi önünde durup sanki yaşıyormuş gibi ölü kocasını sorunca, Robinson’un sahip olmuş olabileceği herhangi bir düşünce onu terk etmişti; ona gerçeği anlatamazdı; sadece kapıyı açık tutabilir ve ona “Biraz bekleyin, geri geleceğim,” diyebilirdi ve kendini Molly’nin orada olduğunu bildiği oturma odasına atabilirdi. Çırpınarak ve acele ederek yaklaştı ve ona, onun korkuyla bembeyaz olmasına yol açan bir şey fısıldadı.</p>

    <p class="normal">Toprak Sahibi heyecanla titreyerek, “Nedir? Nedir?” dedi. “Bunu benden saklamayın. Buna dayanamam. Roger…”</p>

    <p class="normal">İkisi de onun bayılacağını düşündü; kalkmış ve Molly’ ye doğru gelmişti; şüphe her şeyden daha kötüydü.</p>

    <p class="normal">Molly, “Bayan Osborne Hamley burada,” dedi. “Ona kocasının çok hasta olduğunu anlatmak için mektup yazmıştım ve o gelmiş.”</p>

    <p class="normal">Robinson, “Onun ne olduğunu bilmediği görülüyor,” dedi.</p>

    <p class="normal">Toprak Sahibi bir köşeye çekilerek, “Onu görememonu göremem,” dedi. “Sen git Molly, olmaz mı? Sen git.”</p>

    <p class="normal">Molly kararsız bir şekilde bir ya da iki dakika durdu. O da görüşmeden kaçınıyordu. Robinson araya girdi: “Çok zayıf görünüyor ve büyük bir bebek taşıyor, nereden beri taşımakta olduğunu sormak için durmadım.”</p>

    <p class="normal">Bu anda kapı yavaşça açıldı ve tam onların ortasına griler giyinmiş küçük figür, çocuğun ağırlığıyla düşmeye hazır gibi görünerek geldi.</p>

    <p class="normal">Toprak Sahibi’ni hemen görmeyerek, “Sen Molly’sin,” dedi. “Mektubu yazan bayan; bazen sizden bahsediyordu. Bırakın ona gideyim.”</p>

    <p class="normal">Molly cevap vermedi, sadece böyle anlarda gözler ciddi ve ayrıntılı bir şekilde konuşur. Aimée onların anlamını okudu. Bütün söylediği şu oldu: “O ölmedi oh, kocam kocam!” Kolları gevşedi, vücudu sallandı, çocuk bağırdı ve yardım istemek için kollarını uzattı. Bu yardımı ona, Aimée döşemenin üzerine hareketsiz bir şekilde düşmeden hemen önce, büyükbabası verdi.</p>

    <p class="normal">Şimdi yattığı yerde ona geri dönmek için çalışan ve mücadele eden küçük çocuk, “Anne, anne!” diye bağırdı; o kadar güçlü bir şekilde mücadele etti ki, Toprak Sahibi onu bırakmak zorunda kaldı ve o arkasında Molly’nin başını tutarak oturduğu zavallı hareketsiz vücuda doğru emekledi; bu arada Robinson su, şarap ve yardım için daha fazla kadın getirmeye gitti.</p>

    <p class="normal">Toprak Sahibi onun üzerine eğilerek ve onun acısından dolayı bir kez daha ağlayarak, “Zavallı şey, zavallı şey!” dedi. “O çok genç Molly ve onu çok sevmiş olmalı.”</p>

    <p class="normal">Molly hemen, “Kesinlikle!” dedi. Başlığı gevşetiyordu ve yıpranmış ama temiz bir şekilde onarılmış olan eldivenleri çıkarıyordu. Yumuşak, gür siyah saçları, solgun, masum yüzü çevreliyorduküçük dikkate değer kahverengi ellerinde<a href="../Text/Untitled-1_split_063.html#footnote-256-120" id="footnote-256-120-backlink">[120]</a> evlilik yüzüğü tek ziynet eşyasıydı. Çocuk parmaklarını onun bir parmağına dolamıştı, dokunaklı bir ağlamayla onun üzerine abanmıştı, ağlaması giderek, “Anne, anne!” diye bir inlemeye dönüşüyordu. Onun yalvarışlarının artmasıyla eli hareket etti, dudakları titredi, yavaş yavaş bilinci geri geldi. Gözlerini açmadı ama kirpiklerinin arasından büyük, ağır gözyaşları süzüldü. Molly onun başını kendi göğsüne yasladı; ve ona şarap vermeye çalıştılar –bundan kaçındı suyu reddetmedi; hepsi buydu. En sonunda konuşmaya çalıştı. “Beni götürün,” dedi, “Karanlığa götürün. Beni yalnız bırakın.”</p>

    <p class="normal">Böylece Molly ile kadınlar onu kaldırdılar, taşıdılar ve evin en iyi yatak odasındaki yatağa yatırdılar. Zaten solgun olan ışığı daha da kararttılar. Kendisi bilinçsiz bir ceset gibiydi, bütün yaptıklarına karşı ne yardım ediyor ne de direnç gösteriyordu. Ama Molly kapının önünde beklemek için odadan çıkmadan önce Aimée’nin kendisiyle konuştuğunu duydu.</p>

    <p class="normal">“Yiyecekbebek için ekmek ve süt.” Ama kendisine yiyecek getirdikleri zaman sadece geri çekildi ve bir kelime etmeden yüzünü duvara döndü. O acele içerisinde çocuk, Robinson ve Toprak Sahibi’yle kaldı. Bazı bilinmeyen ama şanslı nedenlerden dolayı Robinson’un kırmızı yüzü ile kalın sesinden hoşlanmadı ve kararlı bir şekilde büyükbabasını tercih etti. Molly aşağı indiği zaman Toprak Sahibi’ni yüzünde günlerdir olduğundan çok daha huzurlu bir ifadeyle çocuğa yemek yedirirken buldu. Çocuk arada sırada sözle ve hareketle Robinson’dan hoşlanmadığını göstermek için ekmek ve sütünü yemeği bırakıyordu. Bu hareket, daha çok iltimas gösteren Toprak Sahibi’ni neşelendirirken, yaşlı hizmetçiyi de sadece eğlendiriyordu.</p>

    <p class="normal">Molly sorulmadan bilgi vererek, “Çok sakin olarak yatıyor ama ne konuşuyor ne de yemek yiyor. Hatta ağladığını bile düşünmüyorum,” dedi çünkü Toprak Sahibi o an torununa bir çok soru sormakla meşguldü.</p>

    <p class="normal">Robinson araya girdi: “Dick Hayward, Hamley Hanı’ndaki bagajları taşıyan adam, onun geldiği arabanın Londra’dan sabah saat beşte hareket ettiğini söyledi ve yolcular onun yolda diğerlerinin fark etmediğini düşündüğü zamanlarda çok ağladığını, onlarla yemeğe gelmediğini ve çocuğunu beslediğini söylemişler.”</p>

    <p class="normal">Toprak Sahibi, “Yorulmuş; bırakalım dinlensin,” dedi. “Ve bu küçük çocuğun kollarımda uyuyacağına inanıyorum. Tanrı onu korusun.” Ama Molly dışarı süzüldü ve bir çocuğu babasına yazdığı bir notla Hollingford’a yolladı. Kalbi zavallı yabancıya ısınmıştı ve onun durumunda izlenecek yolun ne olması gerektiğinden emin değildi.</p>

    <p class="normal">Zaman zaman kendisinden fazla büyük olmayan, orada gözleri açık olarak ama bir ölü kadar hareketsiz olarak yatan kıza bakmak için yukarı çıkıyordu. Yumuşak bir şekilde üstünü örttü ve ara sıra da onun şefkatli varlığını hissetmesine izin verdi; ve yapmasına izin verilen tek şey bu oldu. Toprak Sahibi meraklı bir şekilde çocukla ilgileniyordu ama Molly’nin üstün sevecenliği anne içindi. Güçlü, cesur, sağlıklı küçük çocukta hayran olduğu şey, kollarında, bacaklarında ve elbiselerinin her tarafında ona şefkat ve tutumlu bir dikkat gösterilmiş olmasıydı. Bu arada Toprak Sahibi fısıltıyla şunu söyledi:</p>

    <p class="normal">“O bir Fransız kadını gibi değil, öyle değil mi, Molly?”</p>

    <p class="normal">“Bilmiyorum. Fransız kadınlarının nasıl olduğunu bilmiyorum. İnsanlar, Cynthia’nın Fransız olduğunu söylüyor.”</p>

    <p class="normal">“Ve bir hizmetçiye benzemiyor. Benim Roger’ımla ilgilendiği için Cynthia’dan böyle bahsetmeyelim. Bundan sonra yapabildiğim kadar çabuk Roger ile onu nasıl mutlu edeceğimi ve onları hemen evlendireceğimi düşünmeye başladım; ve sonra o mektup geldi! Ben onu gelin olarak hiç istemedim, hiç. Ama öyle görünüyor ki o istedi; ve o kendisi için çok şey isteyen bir adam değildir. Ama şimdi hepsi bitti; sadece ondan bahsetmeyelim; ve belki dediğin gibi İngiliz’den çok Fransız’dır. Sanırım, bu zavallı şey nazik bir kadına benziyor. Ümit ederim ona bakacak arkadaşları vardıryirmiden fazla olamaz. Benim zavallı çocuğumdan daha büyük olduğunu düşünüyordum.”</p>

    <p class="normal">Molly, “Sevimli, nazik bir yaratık,” dedi. “Amaama bazen bunun onu öldürdüğünü düşünüyorum; ölü birisi gibi yatıyor.” Ve Molly bu düşünceyle yumuşak bir şekilde ağlamaktan kendini alamadı.</p>

    <p class="normal">Toprak Sahibi, “Hayır, hayır!” dedi. “Birinin kalbini kırmak o kadar kolay değildir. Bazen öyle olmasını isterdim. Ama insan, İncil’de dendiği gibi “bütün kararlaştırılan günleri” yaşamaya devam etmeli. Ama onun için elimizden geleni yapacağız. Yolculuk yapacak hâle gelene kadar onun gitmesine izin vermeyeceğiz.”</p>

    <p class="normal">Molly, Toprak Sahibi’nin kararlı göründüğü bu gidiş konusunu merak etti. Çocuğun kalmasını istediğinden emindi; belki de böyle yapmak için yasal bir hakkı vardı; ama anne ondan ayrılacak mıydı? Ama babası sorunu çözecektibabasını her zaman net görüşlü ve tecrübeli olarak düşünürdü. Onun gelmesini bekledi. Şubat akşamüstü sürüyordu; çocuk büyükbabası yorulana kadar Toprak Sahibi’nin kollarında uyudu ve onu kanepeye yatırdı: bu kanepe Bayan Hamley’in eskiden yastıklarla desteklenerek yarı yatar şekilde uzandığı büyük kare şeklinde köşeleri olan sarı kanepeydi. Onun zamanından beri duvara dayanmıştı ve sadece odayı dolduran bir mobilya olarak hizmet ediyordu. Ama bir kere daha onun üstünde bir insan yatıyordu; bu, bazı eski İtalyan resimlerindeki melekler gibi küçük bir insandı. Toprak Sahibi çocuğu yatırınca eşini hatırladı. Molly’ye şunları söylerken onu düşündü:</p>

    <p class="normal">“Eğer bunu görseydi ne kadar mutlu olurdu!” Ama Molly yukardaki zavallı genç dulu düşündü. Aimée ilk andan beri “onundu”. O anda ama önce çok uzun bir süre geçmiş gibi görünmüştü babasının geldiğini gösteren hızlı sesleri duydu. İçeriye sadece ateşin aleviyle aydınlanmış olan odaya girdi.</p>
  </div>

  <div class="calibre1" id="calibre_pb_108"></div>
</body>
</html>
