<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_57">57.Düğün Ziyaretleri ve Elveda</h1>

    <p class="normal">Bütün Hollingford şehri, tebrik etmek ve ayrıntıları öğrenmek için geldi. Bazıları Bayan Goodenough bu memnuniyetsiz sınıfın başında olmak üzere Cynthia’nın Londra’da evlenmesinden dolayı güzel bir gösteri hakkından mahrum kaldıklarını düşünüyorlardı. Leydi Cumnor bile harekete geçti. “Kendi küresinin dışına” pek fazla ziyaret yapmayan, Clare’i kendi evinde bir kere gören Leydi Cumnor –kendi tarzının dışında tebrik etmek için geldi. Maria bir sabah sadece oturma odasına koşacak kadar zaman buldu ve şunu söyledi:</p>

    <p class="normal">“Lütfen efendim, Kuleler’in büyük arabası bahçe kapısına geldi ve Kontes hazretleri içinde oturuyor.” Saat on birdi ve Bayan Gibson böyle zamansız bir şekilde gelmeye cesaret eden halk tabakasından kişilere öfkelenirdi ama asilzadeler söz konusu olduğunda ev ahlakıyla ilgili kurallar gevşerdi.</p>

    <p class="normal">Aile Leydi Cumnor oturma odasında görünene kadar “hazır olda” bekledi; sonra en iyi koltuğa oturtuldu ve konuşma başlamadan önce ışık ayarlandı. İlk konuşan o oldu; ve Molly’yle birkaç kelime konuşmaya başlayan Leydi Harriet sessizliğe büründü.</p>

    <p class="normal">Mary’yi Leydi Cuxhaven’ı Birmingham ve Londra arasındaki yeni hatta bulunan tren istasyonuna götürüyordum ve buraya gelip tebriklerimi sunmayı düşündüm. Clare, genç bayan hangisi?” Gözlüklerini koyarak, oldukça benzer bir şekilde giyinmiş olan Cynthia ve Molly’ye baktı. Gelin adayı olarak Cynthia gösterildikten sonra, “Sana küçük bir tavsiyede bulunmanın yanlış olduğunu düşünmüyorum, canım,” dedi. “Senin hakkında çok şey işittim; ve annenin hatrı için çok memnun oldum annen çok değerli bir kadın ve bizim ailemizdeyken görevini çok iyi bir şekilde yaptı böyle güvenilir bir evlilik yapacağını duyduğum için gerçekten çok sevindiğimi söyleyebilirim. Bunun, senin eski hatalı davranışlarını sileceğini ümit ederim –ümidimiz bu ama gerçekten önemsiz ve anneni rahatlatacak şekilde yaşayacaksın. Hem Lord Cumnor, hem de ben çok içten bir ilgi duyuyoruz. Ama Tanrı seni, evli ya da bekâr hangi yaşam durumuna koyarsa koysun, sağduyuyla davranmalısın. Kocana saygı duymalısın ve her şeyde onun düşüncelerine uymalısın. Ona senin sorumlunmuş gibi bak ve ona danışmadan hiçbir şey yapma.” Lord Cumnor’ın dinleyiciler arasında olmaması çok iyiydi; eğer olsaydı ana ilkeleri uygulamayla karşılaştırırdı: “Düzenli hesap tut; ve yaşamdaki mevkini hatırla. Anlıyorum ki Bay…” unutmuş olduğu isim için yardım arayarak etrafına bakındı “HendersonHenderson hukukla uğraşıyor. Avukatlar hakkında genel bir önyargı olmasına rağmen, çok saygıdeğer olan bir ya da iki tanesini tanıyorum; ve Bay Henderson’un onlardan biri olduğuna eminim yoksa annen ve eski dostumuz Bay Gibson nişanı onaylamazdı.”</p>

    <p class="normal">Cynthia kendini daha fazla tutamadan, “O bir dava vekili,” diye araya girdi. “Hukuk alanında dava vekili.”</p>

    <p class="normal">“Ah, evet. Avukat. Dava vekili. Bu kadar yüksek sesle konuşmasan da anlıyorum, canım. Benim sözümü kesmeden önce ne söylüyordum? Biraz toplumun içinde bulunduğunda, söz kesmenin kötü bir davranış olarak kabul edildiğini göreceksin. Sana söyleyecek daha çok şeyim var ve sen hepsini unutturdun. Babanın sormamı istediği bir şey daha vardıbu neydi Harriet?”</p>

    <p class="normal">“Sanırım Bay Hamley’i kastediyorsun?”</p>

    <p class="normal">“Oh, evet! Gelecek ay evi Lord Hollinford’un arkadaşlarıyla doldurmayı düşünüyoruz ve Lord Cumnor özellikle Bay Hamley’in gelmesini istiyor.”</p>

    <p class="normal">Bayan Gibson biraz şaşırarak, “Toprak Sahibi mi?” diye sordu. Leydi Cumnor hafifçe eğildi, “Eğer sözümü kesmezsen açıklayacağım,” dedi.</p>

    <p class="normal">“Ünlü gezginbilim adamı Bay Hamley demek istiyorum. Onun Toprak Sahibi’nin oğlu olduğunu düşünüyorum. Lord Hollingford onu iyi tanıyor ama biz daha önce onu çağırdığımızda gelmeyi reddetti ve hiçbir sebep göstermedi.”</p>

    <p class="normal">Roger gerçekten Kuleler’e çağrılmış ve gelmeyi reddetmiş miydi? Bayan Gibson bunu anlayamıyordu. Leydi Cumnor devam etti:</p>

    <p class="normal">“Şimdi bu defa onu çağırma konusunda özellikle istekliyiz ve oğlum Lord Hollingford Atherston dükü, bizimle birlikte olmadan önceki haftaya kadar İngiltere’ye dönmeyecek. Bay Gibson’un Bay Hamley’le çok yakın olduğuna inanıyorum; varlığıyla bizi şereflendirmesi için onu ikna edebileceğini düşünüyor musunuz?”</p>

    <p class="normal">Gururlu Leydi Cumnor bunu söylüyordu ve bunun konusu iki yıl önce uygunsuz bir saatte geldiği için oturma odasından çıkarttığı ve Cynthia’nın da kalbinden çıkarttığı Roger Hamley’di. Bayan Gibson şaşırmıştı ve sadece Bay Gibson’un leydi hazretlerinin istediği her şeyi yapacağından emin olduğunu mırıldanabildi.</p>

    <p class="normal">“Teşekkür ederim. Misafir çağırmak için benim uygun kişi olmadığımı ve Kuleler’in de uygun ev olmadığını bilecek kadar beni tanıyorsunuz. Ama bu durumda başımı eğdim; yüksek mevkideki insanlar, sanatta ya da bilimde öne çıkanları onurlandırmakta her zaman birinci olmalıdırlar.”</p>

    <p class="normal">Leydi Harriet, “Üstelik, anne,” dedi, “Babam Hamleyler’in Fetih öncesinden beri topraklarında olduğunu söylüyor; bu arada biz ülkeye sadece yüz yıl önce geldik; ve ilk Cumnor’ın servetini yapmaya Kral James’in hükümdarlığı sırasında tütün satarak başladığına dair bir hikâye var.”</p>

    <p class="normal">Eğer Leydi Cumnor sesini değiştirmeseydi ve o noktada ısrar etseydi aynı şekilde davranırdı. Clare’le düğünün ayrıntıları konusunda, Leydi Harriet’ı aniden ayağa kaldırarak ve onu Cynthia’ya vermekte olduğu, balayında yeni evli çiftin gideceği yerlerden biri olan kaplıcanın yararları konusundaki bir tanımın tam ortasına götürdüğü zaman, gitmenin uygun olduğunu düşünene kadar süren alçak sesle ama yine de otoriter bir konuşma yapmaya başladı.</p>

    <p class="normal">Yine de gelin için güzel bir hediye hazırladı; kadife ve gümüş tokalarla ciltlenmiş bir İncil, bir dua kitabı ve aynı zamanda evle ilgili hesapların tutulduğu bir hesap defteri kolleksiyonu vardı. Baş tarafına Leydi Cumnor, kendi el yazısıyla her hafta kişi başına ne kadar ekmek, yağ, yumurta, et ve sebze gerektiğini ve malzemelerin Londra fiyatlarını yazmıştı. Böylece güzel, sıkıcı hediyeyle birlikte yolladığı notta kendisinin ifade ettiği gibi, en tecrübesiz kâhya bile masrafların onun olanaklarını aşıp aşmadığından emin olabilirdi.</p>

    <p class="normal">Leydi Cumnor mükemmel bir karaktere sahip bir kontes olmaya uygun davranarak notunu tüm düzenliliği ve doğruluğuyla mühürleyerek, “Harriet eğer Hollingford’a gidiyorsan, belki de bu kitapları Bayan Kirkpatrick’e götürebilirsin,” dedi. “Clare’e insanın kendi bölge kilisesinde evlenmesinin görevi olduğu konusunda söylediklerime rağmen düğün için yarın hepsinin Londra’ya gideceklerini anlıyorum. O zaman bana tümüyle katıldığını söylemişti ama kocasının Londra’ya gitmek için, eş olarak görevlerinden dolayı nasıl karşı çıkacağını bilmediği kuvvetli bir isteği var. Düğünü şehirde yapmak konusunda kötü bir öğüt aldıklarını düşünerek ona benim nedenlerimi tekrarlamasını öğütledim; ama korkarım o yetersiz kaldı. Bizimle yaşarken de bu onun büyük bir eksikliğiydi; her zaman boyun eğiyor ve “Hayır” demeyi bilmiyor.”</p>

    <p class="normal">Leydi Harriet biraz muzip, ikna edici bir ses tonuyla “Anne!” dedi, “Eğer sana karşı çıksaydı ve sen onun “Evet” demesini isterken “Hayır” deseydi onu bu kadar çok seveceğini düşünüyor musun?”</p>

    <p class="normal">Biraz endişeyle, “Emin ol severdim, canım. Herkesin kendine göre bir düşüncesi olmasından hoşlanırım; sadece benim fikirlerim, düşünceye ve çok az insanın elde etme şansı bulduğu deneyimlere dayanırken, kendilerini bunlara ikna olmaya bırakmanın diğerleri için tam bir saygı göstermeden başka bir şey olmadığını, gerçekten onların bunu kabul etmelerini engelleyen tek şeyin inatçılık olduğunu düşünüyorum. Bir despot olmadığımı ümit ediyorum,” dedi.</p>

    <p class="normal">Leydi Harriet, sert, yukarı kalkmış yüzü öperek, “Eğer öyleysen sevgili anne,” dedi, “Despotizmi cumhuriyetten daha çok seviyorum ve midillilerim üzerinde çok despotik olmam lazım çünkü şimdiden Ashholt’a yapacağım geziye geç kaldım.”</p>

    <p class="normal">Ama Gibsonlar’a geldiğinde ailenin durumuyla o kadar uzun zaman ilgilendi ki Ashholt’a gitmekten vazgeçmek zorunda kaldı.</p>

    <p class="normal">Molly solgun ve titreyerek oturma odasında oturuyordu ve çok kuvvetli bir çaba harcayarak kendini sakin tutuyordu. Leydi Harriet içeri girdiğinde oradaki tek kişiydi: oda tamamen karışıktı, hediyeler, kâğıtlar, karton kutular ve yarısı görünen güzel elbiseler her yana yayılmıştı.</p>

    <p class="normal">“Kartaca’nın<a href="../Text/Untitled-1_split_063.html#footnote-256-125" id="footnote-256-125-backlink">[125]</a> kalıntıları arasında oturan Marius’a benziyorsun, canım! Mesele nedir? Neden yüzün bu kadar kederli? Bu evlilikten vazgeçilmedi, değil mi? Aslında güzel Cynthia’nın olduğu yerde hiçbir şey beni şaşırtmaz.”</p>

    <p class="normal">“Oh, hayır! O iyi. Ama yeniden soğukalgınlığına yakalandım ve babam düğüne gitmememin daha iyi olacağını düşündüğünü söylüyor.”</p>

    <p class="normal">“Zavallı küçüğüm! Ve bu Londra’ya ilk yolculuğun olacaktı!”</p>

    <p class="normal">“Evet. Ama en çok üzüldüğüm şey sonuna kadar Cynthia’nın yanında olamamak; ve sonra babam,” durdu çünkü ağlamadan daha fazla konuşamayacaktı ve bunu yapmak istemiyordu. Sonra sesini netleştirdi. “Babam!” diye devam etti, “Bu tatili çok istiyordu ve görerek ve giderek oh! Nereye olduğunu söyleyemem; ama onun görülecek bir insan ve yer listesi vardıve şimdi beni üç günden iki gün yolculuk bir gün de düğün için fazla yalnız bırakacağı için kendini rahat hissetmeyeceğini söylüyor.” Tam o anda Bayan Gibson içeri girdi, kendi tarzına uygun olarak sinirliydi ama Leydi Harriet’in varlığı mükemmel bir şekilde yatıştırıcıydı.</p>

    <p class="normal">“Sevgili Leydi Harrietne kadar naziksiniz! Ah, evet, bu zavallı talihsiz çocuğun size kötü şansını anlattığını görüyorum; her şey çok güzel gidiyordu; eminim arkandaki açık pencere yüzünden oldu Mollybiliyorsun sana zarar vermeyeceği konusunda ısrar ettin ve şimdi zararını görüyorsun! Eminim sen olmadan iyi vakit geçirmeyeceğimve tek çocuğumun düğünü; çünkü seni Maria olmadan bırakmayı düşünemiyorum. Seni evde ilgilenilmeden ve üzgün bir şekilde bırakmamak için her şeyi feda ederdim.”</p>

    <p class="normal">Leydi Harriet, “Molly’nin de çok üzgün olduğuna eminim,” dedi.</p>

    <p class="normal">Bayan Gibson olayların sırasını mutlu bir şekilde önemsemeyerek, “Hayır. Onun üzgün olduğunu düşünmüyorum,” dedi, “Yoksa ona yapmamasını söylediğim hâlde önceki gün arkasını açık bir pencereye vererek oturmazdı. Ama şimdi yapacak bir şey yok. Babanın daama her şeyin en iyisini yapmak ve hayatın neşeli tarafına bakmak benim görevim. Onu da aynı şeyi yapmaya ikna etmek isterdim” (döndü ve Leydi Harriet’e hitap etti). “Ama görüyorsunuz onun yaşında bir kız için Londra’ya ilk gitme şansını kaybetmek büyük bir üzüntü.”</p>

    <p class="normal">Molly, “Öyle değil,” diye söze başladı ama Leydi Harriet kendisi konuşurken onun sessiz olması için küçük bir işaret yaptı.</p>

    <p class="normal">“Şimdi Clare! Eğer aklımdaki bir plan için bana yardım edersen sanırım sen ve ben bunu halledebiliriz. Bay Gibson Londra’da istediği kadar kalabilir; Molly’ye iyi bakılacak ve benim fikrime göre onun her şeyden çok ihtiyacı olan biraz hava ve mekân değişikliğine kavuşacak. Ona düğünün heyecanını yaşatamam ve Londra’yı gösteremem; ama onu Kuleler’e götürebilirim ve kendim davet edebilirim; ayrıca Londra’ya günlük haberler gönderebilirim, böylece Bay Gibson kendisini rahat hisseder ve istediğin kadar seninle kalır. Buna ne dersin, Clare?”</p>

    <p class="normal">Molly, “Oh, gidemem,” dedi; “Herkese sadece dert olurum.”</p>

    <p class="normal">“Kimse sana düşünceni sormadı küçüğüm. Eğer biz akıllı büyükler senin gitmene karar verirsek, sen sessiz bir şekilde boyun eğmelisin.”</p>

    <p class="normal">Bu arada Bayan Gibson yarar ve zararları hesaplıyordu. İkincisinde kıskançlık ağır basıyordu. Birincisinde kulağa iyi geliyordu Maria o zaman “hizmetçileri” olarak Cynthia ve ona eşlik edebilecekti; Bay Gibson onunla daha uzun süre kalacaktı; ve Londra gibi bir yerde yanında bir erkeğin olması her zaman istenen bir şeydi; üstelik bu erkek kibar ve yakışıklıydı ve zengin damadının sevdiği bir kişiydi; “lehte” olan noktalar daha çoktu.</p>

    <p class="normal">“Ne kadar muhteşem bir plan! Bu zavallı çocuk için daha nazikçe ve hoş bir şey düşünemiyorum. Sadece Leydi Cumnor ne diyecek? Kendim için olduğu kadar ailem için de alçakgönüllüyüm,” diye devam etti.</p>

    <p class="normal">“Biliyorsun ki annemin misafirperverlik duygusu ev tamamen dolu olana kadar tatmin olmaz ve babam da onun gibidir. Üstelik, o seni sever; ayrıca Bay Gibson’a da minnettardır ve benim kadar tanıyınca seni de sevecek küçüğüm.”</p>

    <p class="normal">Bu olasılık karşısında kalbi çekildi. Clare’in yatağında uyuya kalmış olduğu çocukluğundaki o şanssız günden beri, babasının düğün akşamı hariç, Kuleler’in dışını hiç görmemişti. Kontes’ten korkuyordu, evden hoşlanmıyordu; sadece bütün sabah boyunca herkesi şaşırtan ve açıkçası onun da çok canını sıkan, onunla ilgili sorunlara bir çözüm gibi görünüyordu. Zaman zaman dudakları titrese de sessiz kaldı. Oh, eğer Bayan Browningler, Bayan Hornblower’a yaptıkları aylık ziyaret için bu zamanı seçmiş olmasalardı! Eğer oraya gidebilseydi ve sanki o cansız bir eşyaymış gibi onun hakkında yapılan planları yakınma olmaksızın dinlemek yerine, onlarla değişik, sessiz, basit hayatlarını yaşayabilseydi!</p>

    <p class="normal">“Hatırlıyor musun, benimkinden bir kapıyla geçilen güneydeki pembe odayı alabilir; eğer yalnız kalmak isterse giyinme odası, onun için küçük rahat bir oturma odası hâline getirilebilir. Parkes onunla ilgilenir ve eminim Bay Gibson, Parkes’in bir hemşire gibi olduğunu bilir. Onun vaktini aşağıda geçirmesi için bütün makul insanların davranışlarından yararlanacağız ve soğukalgınlığından kurtulduğu zaman onu hergün dışarı çıkaracağım ve dediğim gibi günlük olarak mektup yazacağım. Lütfen bunları Bay Gibson’a anlat ve karar verilmiş gibi kabul etmesini sağla. Yarın sabah saat on birde onun için kapalı arabayla geleceğim. Şimdi sevimli gelin adayını görüp ona annemin hediyesini ve benim iyi dileklerimi verebilir miyim?”</p>

    <p class="normal">Bu arada Cynthia içeri girdi ve her ikisi içinde büyük bir sevinç ya da minnettarlık göstermeden, çok uygun olan hediyeyi ve aynı şekilde olan tebrikleri ağırbaşlılıkla kabul etti. Çünkü her ikisine de eşlik eden bir sevecenlik olmadığını anlayacak kadar hızlıydı. Ama annesinin Molly için yapılan planı çabucak özetlediğini işitince Cynthia’nın gözleri gerçekten memnuniyetle parladı; ve neredeyse Leydi Harriet’i şaşırtarak, sanki ona kişisel bir iyilik yapmış gibi teşekkür etti. Leydi Harriet onun sakin bir şekilde Molly’nin elini aldığını ve sanki yaklaşan ayrılıklarını düşünmek istemiyormuş gibi sürekli tuttuğunu da gördübir şekilde o ve Leydi Harriet birbirlerine bu küçük hareketle hiç olmadığı kadar yaklaşmışlardı.</p>

    <p class="normal">Molly, babasının bu projeye bazı engeller çıkaracağını ümit ediyordu; bu konuda hayalkırıklığına uğradı. Ama onu Leydi Harriet ve Parkes’in bakımı altına koyduğunda nasıl endişeden kurtulmuş gibi hissettiğini anlayınca tatmin oldu. Ve şimdi o, hava ve yer değişikliğinden onu güvence altına almak için en çok istediği şeymiş gibi bahsediyordu; kır havası alacak ve bunun gibi heyecanlardan uzak olacaktı; çünkü onu bu tür şeylerden yararlanması için ve aynı zamanda bir hasta olarak güvenle gönderebileceği tek yer Hamley Malikânesi’ydi; ve oradaki ilişkilerden şimdiki hastalığının başladığı yer olduğu için korkuyordu.</p>

    <p class="normal">Böylece Molly ertesi gün kendi evini, holde toplanmış kutu ve bagajların karmaşası içinde ve ailenin Londra ve düğün için yaklaşan ayrılığının tüm belirtileriyle birlikte bırakarak oradan uzaklaştı. Bütün sabah boyunca Cynthia onun odasında onunla birlikteydi, Molly’nin elbiselerini yerleştirmesine yardım ediyor, ona neyle neyi giyeceğini gösteriyordu ve nedime olması için hazırlanmış olan ama şimdi onun Kuleler’e yapacağı ziyaret için yararlı olacak olan sevimli şıklığa seviniyordu. Hem Molly hem de Cynthia, sanki hayatlarının tek amacıymış gibi elbiseden bahsettiler; çünkü ikisi de daha ciddi konulara girmekten korkuyordu; Cynthia kendisinden çok Molly için korkuyordu. Sadece arabanın geldiği bildirilince ve Molly aşağı inmek için hazırlanınca Cynthia şunu söyledi: “Sana teşekkür etmeyeceğim ya da seni nasıl sevdiğimi söylemeyeceğim, Molly.”</p>

    <p class="normal">Molly, “Yapma,” dedi, “Buna dayanamıyorum.”</p>

    <p class="normal">“Sadece benim ilk ziyaretçim olacağını bil ve eğer yeşil bir elbiseye kahverengi kurdele takarsan seni dışarı atacağım!” Böylece ayrıldılar. Bay Gibson, Molly’yi arabaya bindirmek için holdeydi. Ancak yetişmişti ve şimdi ona sağlığı ile ilgili son iki ya da üç talimatını söylüyordu.</p>

    <p class="normal">“Bizi Perşembe günü düşün,” dedi. “Damat olarak son dakikada üç sevgilisinden hangisini davet edemeyeceğini bilmediğimi söyleyebilirim. Hiçbir şeye şaşırmamaya kararlıyım; ve her kim gelirse şükrederek onu vereceğim.”</p>

    <p class="normal">Uzaklaşmaya başladılar ve evi göremeyecek kadar uzaklaşana kadar Molly’nin, üvey annesinin oturma odasının penceresinden eliyle gönderdiği öpücüklere cevap vermek için yeterince zamanı oldu. Bu arada, aynı zamanda gözleri neredeyse iki yıl önce kendisinin de Roger’ın gidişini seyrettiği tavan arası penceresinden sallanan bir beyaz mendile takıldı. Zaman ne değişiklikler getirmişti!</p>

    <p class="normal">Molly Kuleler’e vardığında, Leydi Harriet tarafından Leydi Cumnor’un huzuruna çıkarıldı. Bu evin hanımına gösterilen bir saygının ifadesiydi. Leydi Harriet, annesinin bunu beklediğini biliyordu; ama bunu atlatmayı ve Molly’yi onun için düzenlemekle çok uğraştığı odaya götürmeyi çok istiyordu. Ama Leydi Cumnor olumlu bir şekilde bağışlayıcı değilse de çok nazikti.</p>

    <p class="normal">“Sen, Leydi Harriet’in misafirisin canım,” dedi, “Ve sana iyi bakacağını ümit ediyorum. Eğer bakmazsa gel onu bana şikâyet et.” Leydi Cumnor’un hiç yapmadığı kadar şakaya yakındı ve Leydi Harriet bundan, annesinin Molly’nin davranış ve görünüşünden hoşlandığını anladı.</p>

    <p class="normal">“Şimdi burada kendi krallığındasın; ve bu odaya ben de izin istemeden girmeye cesaret edemem. İşte en son çıkan Quarterly, son çıkan roman ve son çıkan deneme. Şimdi canım, bugün eğer istemezsen aşağı gelmek zorunda değilsin. Parkes istediğin her şeyi getirecek. Yapabildiğin kadar çabuk kuvvetlenmelisin çünkü her çeşit büyük ve ünlü insan yarın ve ertesi gün burada olacak ve sanırım onları görmekten hoşlanacaksın. Bugün için sadece öğlen yemeğine gel ve eğer hoşuna giderse akşamüstü de gelirsin. Eğer insan kuvvetli değilse akşam yemeği uzun ve yorucu bir yemektir; fazla şey kaçırmış olmazsın çünkü şimdi evde sadece yeğenim Charles var ve o duyarlı sessizliğin canlı bir örneğidir.”</p>

    <p class="normal">Molly onun için her şeye Leydi Harriet’in karar vermesinden dolayı çok memnundu. Yağmur yağmaya başladı; Ağustos için kasvetli bir gündü ve ona ayrılan oturma odasında güzel kokulu küçük bir odun ateşi neşeyle yanıyordu. Oda yüksekti, parkı geniş ve güzel bir şekilde görüyordu ve buradan Hollingford Kilisesi’nin kulesi görünüyordu; bu, Molly’ye evine yakın olduğu duygusu veriyordu. Yalnız kalmıştı, kanepesinde uzanıyordukitapları yanındaydı, odunlar çıtırdayarak yanıyordu, rüzgârın esintisi cama vuran yağmurun sesini getiriyordu ve böylece dışarının zıddı olarak içerinin rahatlığını vurguluyordu. Parkes onun için eşyalarını yerleştiriyordu. Leydi Harriet, Parkes’i, Molly’ye şunu diyerek tanıştırmıştı, “Şimdi Molly, bu Bayan Parkes, hayatta korktuğum tek insan. Boyalarımla üstümü kirlettiğimde sanki küçük bir çocukmuşum gibi beni azarlar; ve ben oturmak isterken o beni yatmaya gönderir.’ Parkes bütün bu süre boyunca sessizce gülümsüyordu. “Böylece, onun zalimliğinden kurtulmak için seni ona kurban olarak verdim. Parkes, Bayan Gibson üzerinde demir bir çubukla hüküm sür; yesin, içsin, dinlensin, uyusun ve en iyi ve akıllıca olduğunu düşündüğün şekilde giyinsin.”</p>

    <p class="normal">Parkes, Molly’yi kanepeye yatırarak ve şunu söyleyerek hükmetmeye başladı, “Eğer bana anahtarlarınızı verirseniz bayan, eşyalarınızı yerleştireceğim ve öğle yemeğine hazırlanmak için saçınızı yapma zamanı gelince size haber vereceğim.” Leydi Harriet zaman zaman tanıdık sözcükler kullansa da, bunu kesinlikle doğru sözlülüğü için ona gücenen Parkes’den öğrenmemişti.</p>

    <p class="normal">Molly öğle yemeği için aşağı indiğinde “yeğen” Charles’i teyzesi Leydi Cumnor’la beraber buldu. Kesinlikle o, Leydi Cumnor’un tek kız kardeşinin oğlu olan Sir Charles Morton’du; sade, kum rengi saçları olan otuz beş yaşlarında bir adamdı; korkunç derecede zengin, çok duyarlı, utangaç ve çekingendi. Annesi tarafından onun için bu evlilik ciddiyetle istense de ona hiç ilgi duymayan yeğeni Leydi Harriet’e yıllardır süren kronik bir bağımlılığı vardı. Ama Leydi Harriet, onu arkadaşça seviyordu. Onu çağırdı ve onun itaatinin gönüllü olacağından kuşku bile duymadan, ona ne yapacağını ve ne yapmayacağını söyledi. Molly’ye nasıl davranması gerektiğini anlattı.</p>

    <p class="normal">“Şimdi Charles, kız kendine dert yaratmadan ilgi görmek ve iyi vakit geçirmek istiyor; hem zihinsel hem vücut olarak çok hareketli olamayacak kadar hassas. Ev dolduğunda sadece ona dikkat et ve onu patırtı çıkarmadan ve sorumluluk almadan, her şeyi ve herkesi görüp dinleyebileceği bir yere yerleştir.”</p>

    <p class="normal">Böylece Sir Charles, öğle yemeğinde Molly’yi sessiz korumasına alarak güne başladı. Ona fazla bir şey söylemedi; ama söylediği şeyler tamamen arkadaşça ve sempatikti; ve Molly hem onun hem de Leydi Harriet’in öyle yapması gerektiğini söylediği gibi ona karşı bir çeşit hoş güven duymaya başladı. Sonra akşamüstü, ailenin geri kalanı akşam yemeğindeyken Molly çayını içtikten ve bir saat sessizce dinlendikten sonra Parkes geldi ve Kirkpatrickler’i ziyaret etmek için hazırlanmış olan yeni elbiselerden birini giydirdi; saçını yeni ve güzel bir şekilde yaptı. Böylece Molly, aynada kendine bakınca aynadaki zarif yansımanın kendisi olduğuna zorlukla inandı. Yürümekle bitecek gibi görünmeyen ve çocukluğundan beri rüyalarına giren büyük, uzun, ürkütücü oturma odasına Leydi Harriet tarafından götürüldü. Uzaktaki köşede duvar halısı işinin başında Leydi Cumnor oturuyordu; ateşin ve mumun ışığı şimdi Leydi Harriet’ in çay hazırladığı yere yoğunlaşmış gibi görünüyordu. Lord Cumnor yatmaya gitti ve Sir Charles işlerini yapan üç bayana yüksek sesle Edinburg Review’dan pasajlar okudu.</p>

    <p class="normal">Molly yatmaya gittiğinde, misafir olarak Kuleler’de kalmanın başka şeylerden daha hoş olduğunu kabul etmek zorunda kaldı; ve uykuya dalana kadar eski izlenimlerinin yerine yenilerini koymaya çalıştı. Beklenen misafirlerin akşamüstü gelmeye başlamalarından önce, görece olarak sakin bir gün daha vardı. Leydi Harriet, küçük arabasıyla Molly’yi gezmeye götürdü; ve Molly haftalardır ilk defa sağlığına kavuşmanın hoş pınarını hissetmeye başladı. Taze havada gençlik ruhunun dansı dünkü yağmurla temizlenmişti.</p>
  </div>

  <div class="calibre1" id="calibre_pb_116"></div>
</body>
</html>
