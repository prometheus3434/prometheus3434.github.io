<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_41">41.Bulutlar Toplanıyor</h1>

    <p class="normal">Bayan Gibson Londra’dan pembe haberlerle dolu olarak döndü. Leydi Cumnor nazik ve sevecendi; “İngiltere’ye dönüşünden bu kadar kısa süre sonra gelip onu görmemden çok etkilendi”; Leydi Harriet, eski mürebbiyesine büyüleyici ve sevgi dolu davrandı; Lord Cumnor “her zamanki gibi samimiydi”; ve Kirkpatrickler’e gelince, hiçbir Lord Bakan’ın evi onların ki kadar görkemli olamaz ve KA’nın ipekli cüppesi, hizmetçilerin ve uşakların üzerinde uçuşuyordu. Cynthia’ya da çok hayran oldular; ve onun elbiselerine gelince, Bayan Kirkpatrick balo elbiselerini, çiçekten yapılmış taçları, güzel başlıkları ve mantoları periye benzeyen bir vaftiz annesi gibi ortaya döktü. Bay Gibson’un zavallı on paundluk hediyesi bu cömertlikle karşılaştırıldığında çok küçük boyutlarda kaldı.</p>

    <p class="normal">Bayan Gibson lafı döndürüp dolaştırıp, “Ondan o kadar çok hoşlandılar ki, onu ne zaman geri alacağımızı bilmiyorum,” dedi. “Molly, sen ve baban ne yapıyorsunuz? Mektubunda çok neşeli şekilde yazmıştın. Londra’da onu okuyacak vaktim yoktu; bu yüzden cebime koymuştum ve arabada gelirken okudum. Ama çocuğum, çok sıkı yapılmış elbisenle eski moda görünüyorsun ve saçların karışık bukleler hâlinde dökülüyor. Buklelerin modası oldukça geçti. Saçını daha farklı yapmalıyız,” diye devam etti, Molly’nin siyah, dalgalı saçlarını düzleştirmeye çalışarak.</p>

    <p class="normal">Molly utangaç bir şekilde, “Cynthia’ya, Afrika’dan gelen bir mektubu yolladım,” dedi. “Onun içindekiler konusunda bir şey duydunuz mu?”</p>

    <p class="normal">“Oh, evet, zavallı çocuk! Sanırım bu onu çok rahatsız etti; öyle ki, Bay Rawson’un o gece yapılacak olan balosunda giyebileceği elbiseyi Bayan Kirkpatrick’in vermesine rağmen, baloya gitmek istemediğini söyledi. Ama gerçekten onun huzursuz olmasına yol açacak bir şey yoktu. Roger sadece başka bir sıtma nöbeti geçirdiğini söylüyordu ama yazdığında iyiydi. O, her Avrupalı’nın Habeşistan’ın bu bölümünde sıtma geçirerek iklime alışmak zorunda kaldığını söylüyor.”</p>

    <p class="normal">Molly, “ O gitti mi?” diye sordu.</p>

    <p class="normal">“Evet, kesinlikle. Bu bir nişanlılık değil; ve öyle olsa bile bu açıklanmadı. Onun gidip şöyle söylediğini düşün, “Tanıdığım bir genç adam iki ay önce, Afrika’da birkaç gün için hastalanmış bu yüzden baloya gitmek istemiyorum.” Bu, duyguların abartılması gibi görünecekti; ve nefret ettiğim bir şey varsa o da budur.”</p>

    <p class="normal">Molly, “Kendisi pek eğlenmemiştir,” dedi.</p>

    <p class="normal">“Oh, evet ama eğlendi. Elbisesi leylak rengiyle süslü beyaz tüldendi ve gerçekten çok güzel görünüyordubir annenin biraz taraf tutmasına izin verilmelidir. Yabancı olmasına rağmen her dansa kalktı. Ertesi sabah bundan bahsetme şekline bakılırsa eğlendiğinden eminim.”</p>

    <p class="normal">“Eğer Toprak Sahibi duyarsa ne olacağını merak ediyorum.”</p>

    <p class="normal">“Neyi duyarsa? Oh, evet, kesinlikleRoger’ı kastediyorsun. Onun bilmediğini söyleyebilirim ve ona anlatmaya gerek yok çünkü onun şimdi iyi olduğundan kuşkum yok.” Ve bavullarını açmayı bitirmek için odadan çıktı.</p>

    <p class="normal">Molly el işini bıraktı ve içini çekti. “Yarından sonra, onun buraya gelip Hurst Wood’a gitmemizi önerdiği günden bu yana bir yıl geçmiş olacak ve annem, o öğleden önce geldiği için kızmıştı. Cynthia’nın bunu benim gibi hatırlayıp hatırlamadığını merak ediyorum. Ve şimdi Roger’ın oh, Roger’ın! güvenli bir şekilde yine eve dönmesini istiyorum! Eğer bir şey olursa buna nasıl dayanırız?”</p>

    <p class="normal">Eleriyle yüzünü kapattı ve düşünmemeye çalıştı. Sonra sanki zehirli bir şey sokmuş gibi aniden ayağa kalktı.</p>

    <p class="normal">“Onu gerektiği gibi sevdiğine inanmıyorum yoksa gidemezdigidip dans edemezdi. Eğer sevmiyorsa ne yapacağım? Ne yapacağım? Her şeye dayanırım ama buna değil.”</p>

    <p class="normal">Ama onun sağlığı konusundaki şüpheyi, katlanmak için yeterince zor buldu. En azından bir ay daha ondan haber alamayacaklardı ve o zamana kadar Cynthia tekrar eve dönmüş olacaktı.</p>

    <p class="normal">Molly, o gittikten iki hafta sonra onun dönmesini istemeye başladı. Sürekli olarak Bayan Gibson’la baş başa olmanın bu kadar yorucu olacağını daha önce hiç düşünmemişti. Belki son aylardaki hızlı büyümesinin sonucu olan Molly’nin sağlığının nazik durumu onu alıngan yapmıştı; ama gerçekten, hüzünden neşeye geçen ve sonunda konuşanın düşünce ve duyguları konusunda kesin bir izlenim vermeyen, uzun bir kelime dizisini dinledikten sonra kendini sakinleştirmek için kalkıp odadan çıkmak zorunda kalıyordu. Herhangi bir şey yanlış olsa, Bay Gibson onun karşı çıktığı bir şeyde azimle sebat etmiş olsa, aşçı akşam yemeğinde bir şeyi yanlış yapsa ya da hizmetçi herhangi bir eşyayı kırsa; Molly’nin saçı onun istediği gibi olmasa, elbisesi hoşuna gitmese, eve yemek kokusu yayılsa, istemediği ziyaretçiler gelse ya da istediği ziyaretçiler gelmeseaslında herhangi bir şey yanlış gitse, sanki yaşama sıkıntısına katlansaydı buna yardım edebilirmiş gibi, zavallı Bay Kirkpatrick aranıyordu, yası tutuluyordu ve neredeyse suçlanıyordu.</p>

    <p class="normal">“O mutlu günlere baktığım zaman bana onlara vermem gereken değeri vermemişim gibi görünüyor. Emin ol gençlik, aşk yoksulluğu neden umursayacaktık? Cynthia doğduktan sonra canım çok çörek istiyordu ve sevgili Bay Kirkpatrick’in, bana çörek almak için Stratford’a beş mil yürüdüğünü hatırlıyorum. Sevgili babandan şikâyet etmek istemiyorum ama sanmıyorum ama belki de bunu sana söylememem lazım. Eğer Bay Kirkpatrick öksürüğünü dikkate alsaydı; ama o çok inatçıydı. Sanırım erkekler her zaman öyledir. Ve gerçekten bencildi. Sadece içinde bırakılacağım terk edilmiş ve mutsuz durumu düşünmediğini söyleyebilirim. Bana bir çok insana geleceğinden daha zor geldi çünkü ben her zaman daha duyarlı bir yapıya sahibim. Bay Kirkpatrick’in, benim kalbimi, en ufak bir rüzgârla titreyen bir arp teline benzettiği küçük bir şiirini hatırlıyorum.”</p>

    <p class="normal">Molly, “Arp tellerinin ses vermesi için oldukça güçlü bir parmak gerektiğini düşünüyordum,” dedi.</p>

    <p class="normal">“Sevgili çocuğum, sende babandan daha çok şiirsellik yok. Ve saçına gelince! En kötüsü o. Düzensiz bukle ve kıvrımları düzleştirmek için ıslatamaz mısın?”</p>

    <p class="normal">Molly, “Kuruduğu zaman daha kıvırcık olmasına yol açıyor,” dedi, uzun süre önce görülmüş ve yıllar boyunca unutulmuş bir resim gibi bir anı gözünün önüne gelince gözlerine yaşlar doldugenç bir anne küçük kızını yıkıyor ve giydiriyor; yarı çıplak kızını dizine oturtup siyah, ıslak saç buklelerini parmağına doluyor ve sonra bir sevgi coşkusuyla küçük kıvırcık kafayı öpüyor.</p>

    <p class="normal">Cynthia’nın mektupları bir çok olayı anlatıyordu. Çok sık yazmıyordu ama mektupları geldiğinde yeterince uzun oluyordu ve anlatımı çok neşeliydi. Sürekli olarak, Molly’nin hiç tanımadığı yeni isimlerden bahsediliyordu ama Bayan Gibson aşağıdaki gibi yorumlar yaparak onu aydınlatmaya çalışıyordu:</p>

    <p class="normal">“Bayan Green! Ah, o şişman kocasıyla Russel Square’de oturan Bay Jones’un sevimli kuzeni. Onların arabaları vardı; ama Bayan Jones’un kuzeni olan Bay Green’miydi emin değilim. Geldiği zaman Cynthia’ya sorarız. Bay Henderson! Kesinlikle –siyah bıyıkları olan genç bir adam, eskiden Bay Kirkpatrick’in öğrencisiydi yoksa Bay Murray’ın miydi? Birisiyle hukuk öğrendiğini söylediklerini biliyorum. Ah, evet! Onlar Bay Rawson’un balosundan sonraki gün gelen ve benim onun annesi olduğumu bilmeden Cynthia’ya çok hayran olan insanlardı. O, siyah saten elbisesinin içinde çok şıktı; oğlu gözlük takıyordu ama iyi bir mülke sahip olan bir genç adamdı. Coleman! Evet, adı buydu.”</p>

    <p class="normal">Cynthia Londra ziyaretinden döndükten bir süre geçene kadar Roger’dan bir haber gelmedi. Her zamankinden daha taze ve güzel olarak dönmüştü. Kendi zevki ve kuzeninin cömertliği sayesinde hoşuna giden neşeli hayat biçiminin eğlendirici ayrıntılarıyla dolu ama geride bıraktığı ruh hâlinden tam olarak çıkmamış olarak güzel bir şekilde giyinmişti. Molly için bir çok güzel ve şık şey getirmişti; son modaya uygun olarak yapılmış boyna bağlanan bir kurdele, bir boyun atkısı, Molly’nin daha önce hiç görmediği bir şekilde işlenmiş bir çift eldiven ve yokluğunda onu hatırladığını gösteren bir çok küçük başka işaret. Yine de Molly, bir şekilde Cynthia’nın ona karşı olan davranışlarında değişiklik hissetti. Molly, hiçbir zaman Cynthia’nın tam güvenini kazanmadığının farkındaydı; çünkü bütün içtenliğine ve naif davranışlarına rağmen Cynthia son derece çekingen ve ketumdu. Bunu kendisi de biliyordu ve bu konuda Molly’ye gülüyordu. Molly, o zaman bu konuda arkadaşının iddiasındaki gerçeği görüyordu. Ama Molly bunu kendine fazla dert etmedi. O da aklından geçen, belki de babası hariç eğer biraz daha fazla bir araya gelselerdi hiç kimseye anlatmayı düşünmemesi gereken bir çok düşünce ve duygu olduğunu biliyordu. Cynthia’nın ondan duygu ve düşüncelerden daha fazlasını gerçekleri sakladığını biliyordu. Ama o zaman, Molly’nin ifade ettiği gibi bu gerçekler annesinin ihmaliyle ilgili olan mücadele ve acı çekmeyle ilgili ayrıntılar içerebilirdi ve hepsi birlikte o kadar acılı bir özelliğe sahip olabilirdi ki, eğer Cynthia üzüntüleri ve dertleriyle ilgili olarak aklında sabitlemek yerine, çocukluğunu unutabilseydi daha iyi olurdu. Bu yüzden, Molly’nin kendini uzak hissetmesinin nedeni güven isteği değildi. Bunun nedeni, Cynthia’nın onun arkadaşlığından oldukça kaçınmasıydı; gözlerini Molly’nin doğrudan, ciddi, seven bakışlarından kaçırıyordu; çünkü onun açıkça konuşmaktan hoşlanmadığı belirli konular vardı. Molly’nin anlayabildiği kadarıyla özel şeyler değildi ama neredeyse kaçınılacak şeylere giden yolun üzerinde duruyorlarmış gibi görünüyorlardı. Molly, Cynthia’nın Roger’dan bahsetme şeklinin değiştiğini görünce bir çeşit iç çektirici zevk hissetti. O şimdi ondan müşfik bir şekilde bahsediyordu; ona “zavallı Roger” diyordu; ve Molly onun mektupta bahsettiği hastalığı kastettiğini düşündü. Cynthia eve döndükten sonraki ilk hafta bir sabah, Bay Gibson tam dışarı çıkarken oturma odasına koştu, çizmesi ile mahmuzları ayağındaydı ve aceleyle onun önüne açık bir broşür koydu; parmağıyla özel bir bölümü gösterdi ve bir kelime bile konuşmadan hızla odadan çıktı. Gözleri parlıyordu ve hoşuna gitmenin yanı sıra eğlenmiş bir ifadesi vardı. Kendisine gösterilen yeri okuyunca, Cynthia’nın kızarmasının yanı sıra Molly bunları da fark etti. Sonra onu biraz yana itti, ama kitapçığı kapatmadan işine devam etti.</p>

    <p class="normal">Molly, onun uzanabileceği bir yerde duran broşürü almak için elini uzatarak, “O nedir? Görebilir miyim?” dedi. Ama Cynthia şunu diyene kadar onu almadı:</p>

    <p class="normal">“Kesinlikle; toplantı raporlarıyla dolu bilimsel bir dergide büyük bir sır olacağını sanmıyorum.” Sonra Molly’ye doğru biraz iterek kitapçığı verdi.</p>

    <p class="normal">Molly onu okuyunca nefesini tutarak, “Oh, Cynthia,” dedi, “Gurur duymuyor musun?” Çünkü bu, Coğrafya Topluluğu’ nun<a href="../Text/Untitled-1_split_063.html#footnote-256-106" id="footnote-256-106-backlink">[106]</a> yıllık toplantısıyla ilgili bir rapordu ve Lord Hollingford, Roger Hamley’den almış olduğu, Afrika’nın o zamana kadar herhangi bir bilgili Avrupalı gezgin tarafından gidilmemiş; ve Bay Hamley’in bir çok dikkate değer şey göndermiş olduğu bir bölgesi olan Arracuoba’dan yazılmış bir mektubu okumuştu. Bu mektubun okunması büyük ilgiyle karşılanmıştı ve daha sonraki birkaç konuşmacı, yazar hakkında büyük övgülerde bulunmuşlardı.</p>

    <p class="normal">Ama Molly, Cynthia’yı, onu soru sormaya iten duygulara karşılık veren bir cevap beklemeyecek kadar iyi tanıyor olmalıydı. Cynthia ister gururlu olsun, ister mutlu, ister minnettar ya da ister öfkeli, pişman, acılı veya üzgün, ne olursa olsun, gerçek şuydu ki bu duyguları yaşaması beklenirdi ama onları ifade etmekten kendini alıkoyardı.</p>

    <p class="normal">“Korkarım, ben bu harika meseleden senin kadar etkilenmedim, Molly. Üstelik bu benim için yeni haber değil; en azından tümüyle değil. Londra’dan ayrılmadan önce toplantıyı işittim; amcamın grubunda bu konuda çok konuşuldu; kesinlikle orada onun için söylenen bütün o iyi şeyleri duymadımama sonra, biliyorsun, bu hiçbir anlamı olmayan bir konuşma tarzı; bir lord, onun mektuplarından birini yüksek sesle okuma sıkıntısına katlanırsa, insan övgüde bulunma zorunluluğunu hisseder.”</p>

    <p class="normal">Molly, “Saçmalık,” dedi. “Biliyorsun, söylediğine sen de inanmıyorsun, Cynthia.”</p>

    <p class="normal">Cynthia, Fransızlar’ın omuz silkmesine eşit olan sevimli omuz silkmelerinden birini yaptı ama başını dikişinden kaldırmadı. Molly tekrar raporu okumaya başladı.</p>

    <p class="normal">“Cynthia!” dedi, “Orada olabilirdin; bayanlar oradaydı. “Bir çok bayan vardı” diyor. Oh, gitmeyi başaramaz mıydın? Eğer amcanın grubu bu gibi şeyleri umursuyorsa onlardan bazıları seni götüremez miydi?”</p>

    <p class="normal">“Eğer isteseydim, belki. Ama sanırım benim aniden bilime dönmeme oldukça şaşıracaklardı.”</p>

    <p class="normal">“Amcana meselenin gerçeğini anlatabilirdin, eğer sen istersen, eminim, o bu konudan bahsetmezdi ve sana yardım edebilirdi.”</p>

    <p class="normal">Cynthia şimdi, işini yere bırakarak, çabuk bir otoriteyle konuşarak, “Herşeyden önce, Molly,” dedi, “Şunu anlamalısın ki, Roger ve benim birbirimize karşı duyduğumuz ilgiden bahsedilmemesi ya da bu konuda konuşulmaması her zaman benim istediğim şey oldu. Doğru zaman gelince bunu amcama ya da ilgilenen herkese bildireceğim; ama bunu zamanından önce açıklayarak ona yapılan övgüleri duymak için bile olsa kendime zarar verip başımı derde sokmak istemiyorum. Eğer buna zorlanırsam, hemen buna bir son veririm ve bu işi bitiririm. O zaman şimdi olduğumdan daha kötü olamam.” Cümlesini bitirmeden önce sesindeki kızgın ton bir çeşit umutsuz yakınmaya döndü. Molly ona ümitsizlikle baktı.</p>

    <p class="normal">Sonunda, “Seni anlayamıyorum, Cynthia,” dedi.</p>

    <p class="normal">Cynthia yaşlı gözlerle ona bakarak ve çok hassas bir şekilde, sanki son kızgınlığından dolayı gönlünü almak istermiş gibi, “Hayır; anlayamadığını söyleyebilirim,” dedi. “Korkarım –ümit ederim ki hiç anlamazsın.”</p>

    <p class="normal">Bir anda Molly ona sarıldı. “Ah, Cynthia,” diye mırıldandı, “Seni sıkıyor muyum? Seni kızdırıyor muyum? Seni tanımamdan korktuğunu söyleme. Kuşkusuz senin hataların var, herkesin var ama sanırım seni onlar yüzünden daha çok seviyorum.”</p>

    <p class="normal">Cynthia, Molly’nin kelimeleri ve sarılışının, gözlerinden akmasına yol açtığı gözyaşları arasında biraz gülümseyerek, “O kadar kötü olduğumu bilmiyordum,” dedi. “Ama çıkmaz bir yola girdim. Şimdi çıkmazdayım. Bazen her zaman çıkmazda olacağıma inanıyorum ve onlar ortaya çıkarsa gerçekte olduğumdan daha kötü görüneceğim; babanın beni atacağını biliyorum ve benhayır, senin öyle yapacağından korkmuyorum, Molly.”</p>

    <p class="normal">Molly ürkekçe, “Eminim yapmayacağım. Roger bunları nasıl karşılayacaksen ne düşünüyorsun?” dedi.</p>

    <p class="normal">“Bilmiyorum. Onun hiç işitmeyeceğini umarım. Niye duyması gerektiğini bilmiyorum çünkü kısa bir süre sonra yine tümüyle temiz olacağım. Hiçbir zaman yanlış yaptığımı düşünmediğimden oldu. Sana hepsini anlatmayı düşündüm, Molly.”</p>

    <p class="normal">Molly, bilmek ve yardım edip edemeyeceğini görmek istese de zorlamak istemedi; ama Cynthia tereddüt ederken ve belki de onun güvenini kazanmak için bu hafif ilerlemeyi yaptığına bile pişman olarak gerçeği söylemek üzereyken, Bayan Gibson içeri girdi. Londra ziyaretinde gördüğü gibi günün modasına uydurmak için bir elbisesini değiştirmek istiyordu. Cynthia gözyaşları ve sıkıntılarını unutmuş, kendini işine vermiş görünüyordu.</p>

    <p class="normal">Cynthia’nın Londra’daki kuzenleriyle mektuplaşması, o günlerdeki mektuplaşma hızına göre oldukça hareketli gidiyordu. Aslında Bayan Gibson, ara sıra Helen Kirkpatrick’in mektuplarının sıklığından şikâyet etme düşüncesindeydi; çünkü bir penilik pulla giden posta başlamadan önce alıcı mektup parasını ödemek zorundaydı ve haftada üç kereden on bir sent yarım peni, Bayan Gibson’un canı sıkılınca hesapladığına göre “üç yada dört şiline” geliyordu. Ama bu şikâyetler, sadece aile içindi; onlar halının tersini görüyordu. Genelde Hollingford, özel olarak Bayan Browningler, “sevgili Helen, Cynthia’yla arkadaş olmak istiyor,” ve “Londra’dan sürekli haber almak gerçek bir zevk. Neredeyse orada yaşamak kadar iyi!” diye duyuyorlardı.</p>

    <p class="normal">Bayan Browning biraz sert bir şekilde, “Biraz daha iyi düşünmeliyim,” dedi. Çünkü İngiliz Denemecileri’nin<a href="../Text/Untitled-1_split_063.html#footnote-256-107" id="footnote-256-107-backlink">[107]</a> başkentinin çoğunlukla şehri dağılmanın merkezi, taşradaki eşleri ve toprak sahiplerinin kızlarını çürüten, onları görevlerinden her zaman masum olmayan zevklerinin sürekli girdabıyla vazgeçiren bir yer olarak gösteren fikirlerinden bir çoğuna sahipti. Londra çok az insanın dokunabileceği ve kirletemeyeceği bir çeşit ahlaki alandı. Bayan Browning, Cynthia eve döndüğünden beri onun karakterinde kötüye gidişin izlerini arıyordu. Ama çok sayıda güzel ve uygun giysi dışında, kötü olarak algılanacak büyük bir değişiklik yoktu. Cynthia dünyaya açılmıştı, “Londra’ nın göz kamaştırıcı, parıltılı ve şaşırtıcı görüntülerini görmüştü,” yine de Bayan Browning’e bir sandalye tutmak ya da Bayan Phoebe için bir demet çiçek toplamak veya kendi elbiselerini tamir etmeye hazır olarak Hollingford’a geri dönmüştü. Ama bunlar, Londra şehrinin itibarından dolayı değil, Cynthia’nın faziletinden dolayıydı.</p>

    <p class="normal">Bayan Browning, bu yere karşı olan tiradına özdeyişlerle dolu olarak devam ederken, “Londra’yı değerlendirebildiğim kadarıyla,” dedi, “O, dürüst insanlardan çaldıkları mallarla giyinen yankesici ve hırsızlardan daha iyi değil. Lord Hollingford ve Roger Hamley’in nerede yetiştiğini bilmek isterim. Bayan Gibson, iyi kocanız onların ikisi hakkında da çok bahsedilen o toplantının raporunu bana ödünç verdi ve onların övülmesinden kendi övülmüş kadar gururluydu. Phoebe onları bana yüksek sesle okudu çünkü harfler benim gözüme göre çok küçüktü; yeni yerlerin isimlerinde oldukça şaşırdı ama onları atlamasının daha iyi olacağını söyledim; çünkü onları daha önce hiç işitmedik ve herhâlde bir daha işitmemiz gerekmez ama lord hazretleri ve Bay Roger hakkında söyledikleri güzel şeyleri okudu. Size soruyorum, onlar nerede doğdu ve yetişti? Hollingford’ un sekiz millik çevresinde Molly ve ben olabiliriz; bu tamamen bir şans; ve sonra onlar gidip Londra’nın aydın çevresinin ve tanımanın yararlı olduğu ayrıcalıklı insanların zevkleri hakkında konuşurlar ve bildiğim kadarıyla asıl dikkat çeken sadece mağazalar ve oyunlardır. Ama ne orası ne de burası. Hepimiz elimizden geleni yaparız ve eğer o bakışlar için mantıklı bir nedenimiz varsa, bunu erkekler gibi söyleriz ve kalbimizde sakladığımız aptallık için herhangi bir şey söylemeyiz. Ama tekrar soruyorum, bu iyi toplum, bu akıllı adamlar ve ayrıcalıklı gezginler nereden geliyor? Bunun gibi taşra bögelerinden mi? Londra hepsini topluyor, kendini onlarla donatıyor ve sonra soyduğu halkı çağırıp, “gelin ve ne kadar iyi olduğumu görün” diyor. Gerçekten iyi! Londra’ya sabrım yok. Cynthia onun dışında daha iyi; eğer sizin yerinizde olsam Bayan Gibson, Londra’dan gelen o mektupları durdurmayacağıma emin değilim; onlar onun aklını karıştırıyor.” Bayan Gibson, “Ama belki günün birinde Londra’da yaşayabilir,” dedi.</p>

    <p class="normal">“Öyleyse zaman Londra’yı düşünmek için yeterli. Ona, yaşamak için ve yanında biraz bulundurmak için yeterli para ve iyi bir karaktere sahip olan dürüst bir taşralı koca dilerim. Buna dikkat et Molly,” dedi, şaşıran Molly heyecanlanmıştı; “Cynthia’ya iyi bir karaktere sahip bir koca dilerim; ama onun, ona göz kulak olacak bir annesi var; senin yok ve annen hayattayken benim en sevdiğim arkadaşımdı; bu yüzden senin kendini, hayatı temiz ve hilesiz olmayan birine kaptırmana izin vermeyeceğim, buna güvenebilirsin!”</p>

    <p class="normal">Öfkeyle yapılan bu son konuşma, küçük, sakin oturma odasına bomba gibi düştü. Bayan Browning sır saklayan kalbinden, Molly’nin, Bay Preston’la kurduğuna inandığı yakınlığa karşı bir uyarı olarak yapmıştı bunu; ama Molly böyle bir yakınlığı düşünmemiş olduğu için kız bu kadar sert bir konuşmanın neden kendisine yöneltildiğini anlayamıyordu. Kendisine dokunan her kelime ya da harekete dikkat eden (ve buna duyarlılık diyen) Bayan Gibson, Bayan Browning’in konuşmasını izleyen sessizliği dokunaklı bir şekilde şunu söyleyerek bozdu:</p>

    <p class="normal">“Bayan Browning, eğer herhangi bir annenin Molly’ye benden daha fazla dikkat edebileceğini düşünüyorsanız, çok yanıldığınızdan eminim. Onu korumak için hiç kimsenin karışmasına gerek olduğunu düşünmem düşünemem ve neden bu şekilde, sanki hepimiz hatalıyız da sadece siz doğruymuşsunuz gibi konuştuğunuz konusunda herhangi bir fikrim yok. Bu, gerçekten duygularımı incitiyor; çünkü Molly, Cynthia’nın sahip olduğu ama kendisinin olmadığı bir şey ya da iltimas olmadığını anlatabilir. Ve ona göz kulak olmamaya gelince, eğer yarın Londra’ya gidecek olsa onunla gidip ona göz kulak olurum; ve bunu Fransa’da Cynthia için yapmadım. Onun yatak odası tıpkı Cynthia gibi döşeli ve ona istediği zaman kırmızı şalımı takmasına izin verdimeğer isterse onu daha sık alabilir. Ne demek istediğinizi anlayamıyorum, Bayan Browning.”</p>

    <p class="normal">“Sizi gücendirmek istemedim ama Molly’ye bir imada bulunmak istedim. O, ne demek istediğimi anlar.”</p>

    <p class="normal">Molly cesurca, “Anlamadığıma eminim,” dedi. “İyi karakteri olmayan biriyle evlenmemi istemediğiniz ve annemin arkadaşı olarak benim kötü karakterli biriyle evlenmemi gücünüzün yettiği tüm yollarla engelleyeceğiniz konusunda söylediğiniz şeylerden daha çoğunu ima etmeye çalışıyorsanız, ne demek istediğiniz konusunda hiçbir fikrim yok. Evlenmeyi düşünmüyorum; kimseyle evlenmek istemiyorum ama eğer istersem ve o iyi bir insan olmazsa, gelip beni uyardığınız için teşekkür ederim.”</p>

    <p class="normal">Bayan Browning, Molly’nin kızararak, bu doğru, ama konuşurken gözlerini Bayan Browning’in yüzüne dikerek anlatmış olduğu net, şeffaf gerçeğe yarı inanarak, “Seni uyarmakla kalmam Molly. Eğer gerekirse kilisedeki evlilik ilanını engellerim,” dedi.</p>

    <p class="normal">Molly, “Yapın,” dedi.</p>

    <p class="normal">“Peki, peki, artık konuşmayacağım. Belki de ben yanılıyorumdur. Bu konuda artık konuşmayalım. Ama benim dediğimi hatırla, Molly; ne olursa olsun bunda kötü bir şey yok. Duygularınızı incittiğim için özür dilerim, Bayan Gibson. Üvey annelerin yaptığı gibi sizin görevinizi yapmaya çalıştığınızı düşünüyorum. İyi sabahlar. İkinize de iyi günler ve Tanrı sizi korusun.”</p>

    <p class="normal">Eğer Bayan Browning, son olarak “Tanrı korusun” demesinin çıktığı odada huzuru sağlamaya yeteceğini düşünüyorsa çok yanılıyordu; Bayan Gibson patladı:</p>

    <p class="normal">“Gerçekten görevimi yapmaya çalışıyorum! Tam şu anda Bayan Browning’den görmüş olduğum saygısız davranışı bana getirecek şekilde davranmamaya dikkat etseydin, bana iyilikte bulunmuş olurdun.”</p>

    <p class="normal">Molly, “Ama anne, onun böyle konuşmasının nedenini bilmiyorum,” dedi.</p>

    <p class="normal">“Bilmediğine eminim ve zaten umurumda da değil. Ama daha önce bana görevimi yapmaya çalıştığımın söylenmediğini biliyorumgerçekten “çalışmak”! Herkes, her zaman yüzüme karşı bu kaba biçimde konuşmadan önce bunu biliyordu. Sadece kilisede ve onun gibi kutsal yerlerde bahsedilmesi gerektiğini düşündüğüm o derin görev duygusuna sahibim; sıradan bir ziyaretçi annenin daha önceden arkadaşı bile olsa, insanı bu şekilde rahatsız etmemeli. Ve sana, Cynthia’ya dikkat ettiğim gibi dikkat etmiyormuşum gibi! Daha dün Cynthia’nın odasına çıkmıştım ve onu ben içeri girince aceleyle kaldırdığı bir mektubu okurken bulmuştum. Ona kimden olduğunu bile sormadım ve senin bana anlatmanı sağlamak zorundayım.”</p>

    <p class="normal">Çok mantıklıydı. Bayan Gibson, Cynthia’yla çatışmaya girmek istemiyordu, sonunda kötü olacağından emindi; bu arada Molly, genel olarak, kendi adına mücadeleye girmekten kısa zamanda vazgeçerdi.</p>

    <p class="normal">Tam bu sırada Cynthia içeri girdi.</p>

    <p class="normal">Bir şeyin kötü gittiğini görerek hemen, “Ne oldu?” dedi.</p>

    <p class="normal">“Molly, saygısız Bayan Browning’in bana görevimi yapmaya çalışmam konusunda konferans vermesine yol açan bir şey yapıyor! Eğer zavallı baban yaşıyor olsaydı Cynthia, benimle kimse böyle konuşmazdı. “Bir üvey anne gerçekten görevini yapmaya çalışır.” Bu, Bayan Browning’in ifadesiydi.”</p>

    <p class="normal">Babasından bahsedilmesi, Cynthia’nın tüm alay etme isteğini yok etmişti. İleri doğru yürüdü ve tekrar Molly’ye meselenin ne olduğunu sordu.</p>

    <p class="normal">Molly sinirlenerek cevapladı:</p>

    <p class="normal">“Bayan Browning, benim itiraz edilebilir bir karaktere sahip birisiyle evleneceğimi zannediyormuş gibi görünüyor.”</p>

    <p class="normal">Cynthia, “Sen mi Molly?” dedi.</p>

    <p class="normal">“Evet bir kere benimle konuşmuştu kafasında Bay Preston’la ilgili bir düşünce olduğundan kuşkulanıyorum.”</p>

    <p class="normal">Cynthia oldukça hızla oturdu. Molly devam etti: “Ve sanki annem benimle yeterince ilgilenmiyormuş gibi konuştu sanırım oldukça kışkırtıcıydı.”</p>

    <p class="normal">Bayan Gibson, Molly’nin onun yakınmasına hak vermesiyle biraz yatışarak, “Oldukça değil ama çokçok saygısızca,” dedi.</p>

    <p class="normal">Cynthia çok sakin bir şekilde, konuşurken dikişini eline alarak, “Bunu kafasına ne koymuş olabilir?” dedi.</p>

    <p class="normal">Annesi soruyu kendi tarzına uygun olarak cevaplayarak, “Bilmiyorum,” dedi. “Her zaman Bay Preston’u onaylamadığıma eminim; ama onun düşündüğü o olsa bile, o ondan çok daha mantıklıdır; ve ben yaşlı bir bayanın gelmesindense onun herhangi bir gün uğramasını tercih ederim.”</p>

    <p class="normal">Molly,” “Onun düşündüğü kişinin Bay Preston olduğunu bilmiyorum,” dedi. “Bu sadece bir tahmin. İkinizde Londra’ dayken onun hakkında konuştuonun, sen ve o hakkında bir şey işittiğini düşünüyordum, Cynthia.” Cynthia annesi görmeden Molly’ye baktı, gözleri yasaklamayla, yanakları öfkeli bir renkle doluydu. Molly hemen sustu. Bu bakıştan sonra, Cynthia’ nın neredeyse hemen sakin bir şekilde şunu söylemesine şaşırdı:</p>

    <p class="normal">“Evet, her şeye rağmen, onun Bay Preston’u ima etmesi sadece senin düşüncen; bu yüzden belki de onun hakkında daha fazla konuşmasak iyi olur ve onun anneme verdiği sana daha iyi bakması konusundaki öğüde göre, Bayan Molly, senin iyi davranışın konusunda kefil olacağım; çünkü hem annem hem de ben senin böyle aptalca şeyler yapacak son kişi olduğunu biliyoruz. Ve şimdi bundan bahsetmeyelim. Hannah Brand’in küçük çocuğunun kötü bir şekilde yandığını söylemeye geliyordum ve kız kardeşi eski çarşaf istemek için aşağıda.”</p>

    <p class="normal">Bayan Gibson fakir insanlara karşı her zaman nazikti ve hemen ayağa kalkarak, istenen şeyleri aramak için dolabına gitti.</p>

    <p class="normal">Cynthia sakin bir şekilde Molly’ye döndü.</p>

    <p class="normal">“Molly, lütfen benimle Bay Preston arasındaki herhangi bir şeyi ima etmene anneme ne de hiç kimseye. Hiçbir zaman yapma! Bunun için nedenim varbundan bir daha hiç bahsetme, hiç.”</p>

    <p class="normal">Bayan Gibson o anda geri geldi ve Molly, Cynthia’nın güvenini kötüye kullanmamak için susmak zorunda kaldı. Bu defa kendisine başka bir şey anlatılıp anlatılmayacağı konusunda emin değildi ve sadece Cynthia’yı çok rahatsız ettiğinden emindi.</p>

    <p class="normal">Ama her şeyi öğreneceği zaman yaklaşıyordu.</p>
  </div>

  <div class="calibre1" id="calibre_pb_84"></div>
</body>
</html>
