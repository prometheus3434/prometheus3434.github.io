<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_22">22.Yaşlı Toprak Sahibi’nin Sıkıntıları</h1>

    <p class="normal">Malikâne’de işler, Roger’ın anlattığından daha kötüye gidiyordu. Üstelik oradaki rahatsızlığın büyük kısmı insanların tanımlanamaz ve anlatılamaz olarak tarif ettikleri “ufak davranışlardan” ortaya çıkıyordu. Bayan Hamley, görünüşte, her zaman sessiz ve pasif olmasına rağmen yaşadığı sürece evin hakim ruhuydu. Hizmetçilere verilen talimatlar, en ufak noktasına kadar, onun oturma odasından ya da uzandığı kanepeden gelirdi. Çocukları her zaman onu nerede bulacaklarını bilirlerdi; onu bulmak, sevgi ve sempati bulmak demekti. Şu ya da bu nedenle rahatsız ve öfkeli olan kocası, yatıştırılmak ve düzelmek için her zaman ona gelirdi. Üzerindeki hoş etkisinin ve onun varlığıyla, kendisiyle barışık hâle geldiğinin bilincindeydi; tıpkı bir çocuğun hem güvenilir hem de nazik olan birisiyle rahatladığı gibi. Ama aile kemerinin kilit taşı gitmişti ve onu oluşturan taşlar dağılmaya başlıyordu. Bu çeşit bir üzüntünün, geride kalıp yas tutan kişilerin karakterine zarar verdiğini görmek her zaman üzüntü vericidir. Belki bu zarar, geçici ya da yüzeyseldir. İnsanların, derin bir şekilde sevdikleri kişinin kaybına katlanmak için sürekli olarak taşıdıkları yargıların, genel olarak insanlığın yargılarından çok daha zalim ve yanlış bir şekilde verildiği görülmektedir. Örneğin dikkatsiz izleyiciler için Toprak Sahibi, eşinin ölümüyle daha kaprisli ve titiz, daha hırslı ve otoriter olmuş gibi görünebilirdi. İşin doğrusu, bu, bir çok şey onu usandırdığı ve bazı şeyler de onu acı bir şekilde hayal kırıklığına uğrattığı zaman oldu. Eskiden, eğer yaralı kalbi ağrırsa ve yoğun bir şekilde sızlarsa, yaralı kalbini, onun tatlı kelimelerinin sevimli tesellisi için getirdiği eşi artık orada değildi; ve çoğunlukla bu vahşi davranışın diğerlerini nasıl etkilediğini gördüğü zaman, onların öfke ve pişmanlığı yerine acımaları için ağlayabilirdi: “Bana acıyın çünkü ben perişanım.” Bu suskun düşünceler, üzüntüyü yanlış tarafından tutmuş olanların kalbinden, günaha karşı yapılmış dualar gibi, ne kadar çok geçmişti! Ve Toprak Sahibi, hizmetçilerinin onu korkutmayı öğrenmeye başladıklarını ve ilk oğlunun onu koruduğunu görünce, onları suçlamadı. Bir ev zorbası hâline geldiğini biliyordu. Bütün olaylar ona karşı birleşmiş gibi ve o, onlarla mücadele etmek için çok zayıfmış gibi görünüyordu. Eğer öyle değilse, işleri başarılı hâle getirmek için yapabileceği her şeyi yaparken, her sabır eksikliği eşinin ölümüne bağlandığı zaman, içeride ya da dışarıdaki işler neden şimdi bu kadar kötü gidiyordu? Ama Osborne’un alacaklılarını yatıştırmak için hazır paraya ihtiyacı olduğu zaman, hasat olağanüstü acı verici oldu ve mısırın fiyatı yıllardır düşmediği bir düzeye düştü. Toprak Sahibi evlendiği zaman, hayatını büyük bir miktara sigortalamıştı. Eğer ondan sonra yaşarsa bu, eşi ve genç çocukları için bir birikim olacaktı. Roger, şimdi bu çıkarların tek temsilcisiydi; ama Toprak Sahibi yıllık miktarı ödemeye son vererek bu sigortayı kaybetmek istemiyordu. Babasından miras kalan toprağın bir bölümünü satabilseydi kaybetmeyecekti; ve üstelik bu kesinlikle gerekliydi. Bazen, eğer bunun bir bölümünü satabilseydi ve satın alma parasıyla kalanı için drenaj ve iyileştirme yapsaydı, bunun ne kadar akıllıca bir adım olacağını düşünürdü. Sonunda bir komşudan, Hükümetin, drenaj v.b için, belirli bir zamanda işin bitirilmesi ve paranın geri ödenmesi koşuluyla, çok düşük bir faiz oranıyla belli avantajlar sağlayacağını öğrendiğinde, eşi onu önerilen borcu alması için teşvik etmişti. Ama artık onu cesaretlendirmek ve işin ilerlemesiyle ilgilenmek için burada olmayınca, kendisi ilgisiz hâle geldi ve sağlam, kır binek atına binerek ve eğerin üzerinde dimdik oturarak sazlarla kaplı bataklık arazideki işçilere bakmaya gitmeyi; zaman zaman onlarla kendi kuvvetli, heyecanlı taşra diyalektiyle konuşmayı umursamadı; ama adamlar iyi de çalışsa kötü de çalışsa Hükümet’e faiz aynı şekilde ödenecekti. Sonra Malikâne’nin damı bu kış eriyen kar sularını içeri geçirdi; ve incelendiğinde yeni bir damın gerekli olduğu görüldü. Londralı faizci tarafından Osborne’a yapılan ödemelerle ilgili olarak gelen adamlar, arazideki kereste için küçümseyerek konuşmuşlardı: “çok iyi ağaçlar belki elli yıl önce öyleydi ama şimdi bozulmuşlardı; budama ve temizleme gerekliydi. Ormanda, orman polisi ya da bekçisi var mıydı? Onlar, Bay Hamley’in sahip olduklarını söylediği değerde görünmüyorlar.” Yorumlar Toprak Sahibi’nin kulağına gelmişti. Çocukken altında oynadığı ağaçları sanki canlı yaratıklarmış gibi seviyordu; bu, onun doğasının romantik yönüydü. Onlara sadece bir çok paundu temsil ediyorlarmış gibi bakınca, onlara yüksek bir değer vermişti ve şimdiye kadar kendi yargısını düzeltecek başka bir görüşe sahip değildi. Bu yüzden onlara inanmadığını söylese ve böyle yaptığına kendini ikna etmeye çalışsa da, değer biçenlerin sözleri onu yaraladı. Ama her şeye rağmen, tüm bu kaygılar ve hayal kırıklıkları, onun Osborne’a karşı duyduğu derin küskünlüğün temelini değiştirmedi. Öfkeyi keskinleştirmek için yaralı sevgi gibisi yoktur. Toprak Sahibi, Osborne ve ona öğüt verenlerin onun ölümü üzerine hesaplar yaptıklarına inanıyordu. Bu düşünceden o kadar nefret ediyordu ki bu onu o kadar perişan etmişti ki bununla yüzleşmiyordu; onu tanımlamıyor; tümüyle sorgulayarak ve araştırarak onunla karşılaşmıyordu. Bu dünyada yararsız olduğu şanssız bir yıldız altında doğduğu onun yönetimindeki her şeyin kötü gittiği konusundaki iğrenç düşünceyi hatırlamayı tercih ediyordu. Ama sonuç olarak gururunu kırmıyordu. Şanssızlıklarını Kadere yüklüyordukendine değil; Osborne’un hatalarını gördüğünü ve ilk oğlunun, yaşamın doğal süresini ondan esirgediğini hayal ediyordu. Bütün bu hayaller, eğer onları eşiyle konuşabilseydi ya da kendi eşiti olarak kabul ettiği insanların arasına daha fazla karışma alışkanlığında olsaydı düzelecekti; ama daha önce belirtildiği gibi, kendi arkadaşı olan kişilere göre eğitimde daha aşağı düzeydeydi; ve belki de bu aşağı düzeyde oluşun uzun süre önce ortaya çıkardığı kıskançlık ve mutsuz iyilik, bir dereceye kadar oğullarına karşı beslediği duygulara kadar uzandıRoger şimdiye kadar en seçkin kişi olarak görülmesine rağmen ona karşı olan duyguları, Osborne’a olduğundan daha azdı. Ama Roger becerikliydi; bütün dışarı işleriyle ilgileniyordu ve bazen babasının ona ormanda ve tarlalarda Roger’in zaten fark ettiği evde olan günlük olaylarla ilgili verdiği ayrıntılarla yeterince ilgilenmek hoşuna gidiyordu. Osborne, tersine, genel olarak dendiği gibi “kaliteliydi”; giyim ve davranışında neredeyse kadınsı olacak kadar nazikti; küçük görevlerde dikkatliydi. Oğlu için Cambridge’de parlak bir kariyer beklediği günlerde babası bundan oldukça gurur duyuyordu; o zaman Osborne’un titizliğini ve zarifliğini Hamley ailesinin eski talihini geri getirecek olan zengin ve yüksek evliliğe giden başka bir adım olarak görüyordu. Ama şimdi Osborne, sadece öğrenim derecesini almıştı ve babasının tüm övünmeleri boşa çıkmıştı. Titizlik (Osborne’un borçlarına en masum nedeni atfetmek için) beklemedik masraflara yol açmıştı ve zavallı genç adamın tarz ve davranışları, babası için bir rahatsızlık nesnesi olmuştu. Osborne evde olduğu zaman hâlâ kitapları ve yazılarıyla meşgul oluyordu; ve günün büyük kısmını bu şekilde geçirmesi, yemek zamanlarında ya da akşamları karşılaştıklarında babasıyla ona, ortak çok az konu veriyordu. Belki de Osborne dışarıda biraz daha vakit geçirebilseydi daha iyi olacaktı; ama o kısa görüşlüydü ve kardeşinin dikkatli, itaatli uğraşlarıyla çok az ilgileniyordu. Bölgede kendi saygınlığına uygun birkaç genç adamı tanıyordu. İstekli bir şekilde düşkün olduğu avlanması bile, babası, daha önce izin vermiş olduğu iki avcıyı başından attığı için bu mevsim kısa kesilmişti. Bütün ahır bölümü azaltılmıştı; belki de bu en çok, hem Toprak Sahibi’nin hem de Osborne’un hoşuna giden şeyler üzerinde yapılan ve böylece Toprak Sahibi’nin uygulamaktan vahşi bir zevk aldığı tasarrufun sonucuydu. Eski araba göreceli olarak zengin oldukları günlerde getirilmiş olan ağır bir aile arabası madamın ölümünden sonra artık gerekli değildi ve arabacının evinin örümcek ağlarıyla kaplı bir bölümünde parçalara ayrılmış olarak duruyordu. İki araba atının en iyileri şimdi Toprak Sahibi’nin sürdüğü iki tekerlekli hafif bir araba için alınmıştı. Toprak Sahibi bir çok defa onu dinlemek isteyen herkese kuşaklar boyunca ilk defa Hamleyli Hamleyler’in kendi arabacılarını tutamadıklarını söylüyordu. Diğer araba atı düzenli iş için çok yaşlandığından çayıra bırakılmıştı. Eski en sevdiği at için her zaman bir parça ekmek, şeker ya da bir elması olan Toprak Sahibi’ni gördüğü zaman Fatih, kişneyerek parkın çitlerine gelirdi; ve suskun hayvana, onların önemli oldukları zamanlardan beri zamanın değiştiğini anlatarak şikâyet eden bir konuşma yapardı. Oğullarını, arkadaşlarını Malikâne’ye davet etmek için cesaretlendirmek, hiçbir zaman Toprak Sahibi’ nin alışkanlığı değildi. Belki bunu da keyifsiz iyiliğine ve aynı zamanda onun kuruluşunun eksiklikleri konusunda bu gençlerin evde neye alışık olduğunu hayal ettiğiyle karşılaştırıldığında abartılmış bir bilinçliliğe borçluydu. Onlar Rugby’delerken bunu, bir ya da iki defa Osborne ve Roger’a açıkladı.</p>

    <p class="normal">“Görüyorsun, bütün halk okullarındaki öğrencilerin kendilerine ait bir çeşit masonluğu var ve dışarıdakilere benim tavşanlara baktığım gibi bakıyorsunuz. Bu oyun değil. Gülebilirsiniz ama bu böyle; arkadaşlarınız gözlerini bana kuşkuyla dikebilirler ve benim bağlı olduğum, onlarınkini titretecek olan soy ağacımı hiç düşünmezler. Hayır; adını yazmak yerine bir çarpı çizmeyi bilse de, bir Hamleyli Hamley’i aşağı gören hiç kimseyi buraya, Malikâne’ye çağırmayacağım.”</p>

    <p class="normal">Sonra kuşkusuz, Toprak Sahibi’nin benzeri bir misafirperverlik gösteremeyeceği ya da göstermeyeceği çocukların evlerini ziyaret etmemeliydiler. Bütün bu noktalarda Bayan Hamley, yarar sağlamadan elinden gelen etkiyi kullanmıştı; onun önyargıları değişmezdi. Onun durumu üç bölgedeki en eski ailelerin başı olarak değerlendirildiğinde gururu yenilmezdi; kişisel olarak değerlendirildiğinde eşitlerinin arasındaki rahatlığı kötüydü; davranışları ve eğitimi eksikti iğrenç duygusallığı, alçakgönüllülük demek için çok küskün ve çok bencildi.</p>

    <p class="normal">O ve büyük oğlu arasındaki aktif düşünce uyumsuzluğu denemese de en azından pasif yabancılaşma gösteren duygu durumunun benzer sahnelerinin bir çoğunun arasından bir anı ele alın.</p>

    <p class="normal">Bu, Bayan Hamley’in ölümünü izleyen Mart ayında bir akşam oldu. Roger, Cambridge’deydi. Osborne da evden uzaktaydı ve yokluğuyla ilgili herhangi bir bilgi vermemişti. Toprak Sahibi, Osborne’nun, ya kardeşiyle Cambridge’de ya da Londra’ da olduğuna inanıyordu. Tam olarak haber parçaları şeklinde, evle ilgili meraklar ve onu sıkıştıran kaygılardan uzaklaştırıcı şeyler olarak oğlunun nerede olduğunu, ne yapıyor olduğunu ve kiminle olduğunu duymaktan hoşlanacaktı; ama herhangi bir soru sormak için çok gururluydu ve Osborne, ona yolculuğu hakkında hiçbir bilgi vermemişti. Bu sessizlik, Toprak Sahibi’nin iç tatminsizliğini arttırmıştı ve Osborne’un dönüşünden bir ya da iki gün sonra yorgun ve yaralı bir kalple akşam yemeği için eve geldi. Saat tam altıydı ve aceleyle zemin kattaki küçük çalışma odasına gitti ve ellerini yıkadıktan sonra geç kaldığını düşünerek oturma odasına girdi ama oda boştu. Ateşte ellerini ısıtmaya çalışırken şömine tablasındaki saate baktı. Ateş ihmal edilmişti ve gün boyunca sönmüştü. Şimdi, yarı kuru odunlar üst üste konmuştu ve alevlenip keskin rüzgârın her yöne yayıldığı odayı ısıtarak görevlerini yapacakları yerde, çıtırdayıp duman çıkarıyorlardı. Saat durmuştu, hiç kimse onu kurmayı hatırlamamıştı ama Toprak Sahibi’nin saatine göre akşam yemeği saati geçmişti. Yaşlı kâhya kafasını odaya uzattı ama Toprak Sahibi’ni yalnız görerek akşam yemeğini haber vermeden önce kafasını geri çekmek ve Bay Osborne’u beklemek üzereydi. Bunu görülmeden yapmayı ümit ediyordu ama Toprak Sahibi onu yakaladı.</p>

    <p class="normal">Keskin bir sesle, “Akşam yemeği neden hazır değil?” diye bağırdı. “Altıyı on geçiyor. Ve neden bu odunları kullanıyorsunuz? Böyle bir ateşle insanın kendini ısıtması olanaksız.”</p>

    <p class="normal">“Efendim, inanıyorum ki Thomas…”</p>

    <p class="normal">“Bana Thomas’dan bahsetme. Hemen akşam yemeğini yolla.”</p>

    <p class="normal">Aşağı yukarı beş dakika geçti. Aç olan Toprak Sahibi, çeşitli sabırsız davranışlar gösteriyorduateşe bakmaya gelen Thomas’a saldırdı; kıvılcımları saçarak ama ısınma şansını oldukça azaltarak kütüklere vurdu; ona büyük soğuk oda için genellikle yetersiz bir ışık veriyor gibi görünen mumlara dokundu. O bunları yaparken, akşam kıyafetini giymiş olan Osborne geldi. O, her zaman yavaş hareket ederdi; ve bu, Toprak Sahibi’ni başlamak için rahatsız etti. Sonra Osborne’un puanlı kostümünü gördüğü zaman, siyah ceketi, koyu gri pantolonu, ekose pamuklu kıravatı ve gösterişli çizmeleri, rahatsız edici bir bilinci ona zorla kabul ettirdi. Bunu, Osborne da, gösteriş ve süslü elbise olarak değerlendirmeyi seçti ve yemek duyurusunu yapmadan önce Osborne’un merdivenlerden indiğini görmüş olan kâhya akşam yemeğinin hazır olduğunu söylemek için içeri girdiğinde, bazı yorumları yapma noktasındaydı.</p>

    <p class="normal">Osborne zarif, küçük saatini çıkararak, “Saat tam altı, değil mi?” dedi. Esmekte olan fırtınanın kesinlikle farkında değildi.</p>

    <p class="normal">Babası, “Saat altı! Bir çeyrekten fazla geçiyor,” diye gürledi.</p>

    <p class="normal">“Sanıyorum sizin saatiniz yanlış olmalı, efendim. Sadece iki gün önce kendiminkini Atlı Muhafızlar’a<a href="../Text/Untitled-1_split_063.html#footnote-256-46" id="footnote-256-46-backlink">[46]</a> göre ayarladım.”</p>

    <p class="normal">Şimdi Toprak Sahibi’nin eski, şaşmaz, şalgam biçimli saatinin yanlış olduğunu söylemek, mantıklı olarak gücenilemeyecek ama unutulmayacak aşağılamalardan biriydi. O saat, saatlerin saat olduğu çok uzun zaman önce, ona babası tarafından verilmişti. Ev saatleri, ahır saatleri ve mutfak saatleri hatta o günlerde Hamley Kilisesi’nin saati ona göre ayarlanırdı. O şimdi, saygıdeğer yaşına göre, büyüklüğü ve durumuyla saygıdeğer olan bir saati çaba göstererek bel kuşağından çıkarmak yerine, bir insanın yelek cebine girebilecek, kendini bir şey zanneden, küçük bir Fransız saati tarafından küçük görülüyordu. Hayır! Eğer o kendini beğenmiş saat, tüm Atlı Muhafızlar tarafından desteklense bile Cankurtaranlar’ın onu kurtarması gerekecekti. Zavallı Osborne, babasının etine ve kanına kara çalmasının daha iyi olduğunu bilmeliydi; çünkü o, eski saatini onlardan daha çok severdi!</p>

    <p class="normal">Toprak Sahibi, İskoçlar’ın dediği gibi “huysuz”<a href="../Text/Untitled-1_split_063.html#footnote-256-47" id="footnote-256-47-backlink">[47]</a> bir şekilde, “Saatim benim gibi,” dedi “Sade ama şaşmaz bir şekilde çalışıyor. Ne olursa olsun o, benim evimin kuralıdır. Kral, eğer isterse Atlı Muhafızlar’a uyabilir.”</p>

    <p class="normal">Osborne, barışı sağlamak için gerçekten istekli olarak, “Özür dilerim, efendim,” dedi, “Londra saatine kesinlikle uygun olan saatime göre davrandım. Ayrıca, beni beklediğinize dair herhangi bir fikrim yoktu; yoksa çok daha çabuk giyinebilirdim.”</p>

    <p class="normal">Toprak Sahibi, oğlunun kıyafetine küçümseyici bir şekilde bakarak, “Öyle olacağını zannederim,” dedi. “Ben genç bir erkekken, bir kızmışım gibi aynama bakarak bu kadar zaman harcasaydım utanmam gerekirdi. Sevimli kızlarla karşılaşacağım bir dansa ya da partiye gideceğim zaman kendimi herhangi bir kişi kadar şık yapabilirdim; ama eğer bir aynanın önünde saçma sapan bir şekilde kendi benzerime sırıtarak sadece kendi zevkim için dursaydım, kendimi küçümseyerek gülmem lazımdı.”</p>

    <p class="normal">Osborne kızardı ve o anda babasının kıyafeti konusunda bazı kötü yorumlar yapma noktasındaydı; ama kendini alçak sesle şunu söyleyerek tatmin etti:</p>

    <p class="normal">“Annem her zaman, bizim akşam yemeği için giyinmemizi isterdi. Ben bu alışkanlığı, onu memnun etmek için edindim ve şimdi bunu sürdürüyorum.” Gerçekten annesinin kurduğu ya da önerdiği küçük ev alışkanlıklarını ve âdetlerini sürdürerek, bir çeşit onun anısına sadık olma duygusuna sahipti. Ama Toprak Sahibi’nin, Osborne’un cevabıyla ima ettiğini düşündüğü zıtlık, onu başka yöne götürdü.</p>

    <p class="normal">“Ve ben de onun isteklerine uymaya çalışıyorum. Bunu yapıyorum; ve çok daha önemli şeyleri de. O hayattayken yapıyordum; ve şimdi de öyle yapıyorum.”</p>

    <p class="normal">Osborne, babasının hırslı kelimeleri ve davranışlarına şaşırarak, “Hiçbir zaman sizin yapmadığınızı söylemedim,” dedi.</p>

    <p class="normal">“Evet, dediniz, efendim. Bunu kastettiniz. Bakışlarınızdan anlıyorum. Sabah ceketime baktığınızı gördüm. Ne olursa olsun, o yaşadığı müddetçe herhangi bir isteğini ihmal etmedim. Eğer benim tekrar okula gidip alfabeyi öğrenmemi isteseydi yapardım. Her şey bir yanayapardım; onu kızdırmak ve canını sıkmaktan korkarak oynamaya ve zamanımı harcamaya gitmezdim. Yine de öğrencilerden büyük olan bazı adamlar…”</p>

    <p class="normal">Bu noktada Toprak Sahibi’nin boğazına bir şey tıkandı; ama kelimeleri söyleyemese de hırsı azalmadı. “Bana annenizin isteklerini saymanıza izin veremem, efendim. En sonunda onun kalbini kırmak üzere olan sizin!”</p>

    <p class="normal">Osborne, kuvvetli bir şekilde, ayağa kalkıp odadan çıkmaya teşvik ediliyordu. Belki de eğer böyle yapsaydı daha iyi olacaktı. Daha sonra buna bir açıklama getirilebilirdi ve baba ile oğul arasında bir uzlaşma sağlanabilirdi. Ama o, sakin bir şekilde oturmanın ve farketmemiş gibi görünmenin daha iyi olduğunu düşünüyordu. Söylediği şeylere karşı gösterilen bu ilgisizlik, Toprak Sahibi’ni daha çok kızdırmış gibi görünüyordu ve Osborne artık buna katlanamayarak, çok çabuk ama çok keskin bir şekilde şunu söyleyene kadar homurdanmaya ve kendi kendine konuşmaya devam etti:</p>

    <p class="normal">“Ben sizin için bir rahatsızlık kaynağıyım ve ev artık benim için ev değil; ıvır zıvır şeylerin denetlendiği ve ıvır zıvır şeyler için çocuk gibi azarlandığım bir yer. Beni, kendi hayatımı kazanacak hâle getirin en büyük oğlunuzun sizden istemeye hakkı olduğu kadarıyla o zaman bu evi terk ederim ve artık siz, benim kıyafetim ya da dakik olmamam konusunda canınızı sıkmazsınız.”</p>

    <p class="normal">“Talebini başka bir oğlun daha önce yaptığı gibi yaptın: “Bana düşen payı ver.”<a href="../Text/Untitled-1_split_063.html#footnote-256-48" id="footnote-256-48-backlink">[48]</a> Ama parasıyla yaptığı şeyin benim için cesaretlendirici olduğunu düşünmüyorum.” Sonra Toprak Sahibi, oğluna “payı” ya da onun bir parçası olarak ne kadar az vereceğini düşününce durdu.</p>

    <p class="normal">Osborne sözü aldı.</p>

    <p class="normal">“Hayatımı kazanmaya herhangi bir kişi kadar hazırım; sadece herhangi bir iş için hazırlık, para gerekiyor ve benim param yok.”</p>

    <p class="normal">Toprak Sahibi kısaca, “Artık benim de yok,” dedi.</p>

    <p class="normal">Babasının sözlerine yarı yarıya inanarak, “O zaman ne yapacağız?” dedi.</p>

    <p class="normal">“Evde durmayı öğreneceksin ve pahalı yolculuklar yapmayacaksın; ayrıca terzi faturanı azaltman lazım. Toprağı yönetmede bana yardım etmeni istemiyorumbunun için çok fazla nazik bir beyefendisin; ama para kazanamazsan da, en azından onu harcama ihtiyacı duymazsın.”</p>

    <p class="normal">Osborne en sonunda hırslı bir şekilde, “Size, para kazanmak için yeterince istekli olduğumu söyledim,” diye bağırdı. “Ama bunu nasıl yapacağım? Siz gerçekten mantıksızsınız, efendim.”</p>

    <p class="normal">Toprak Sahibi, “Ben mi?” dedi.Osborne yumuşasa da, öfkesi olmasa bile davranışları soğuklaştı. “Ama ben mantıklı olmak için hazırlanmadım; müsrif oğulları için ellerinde olmayan parayı ödemek zorunda olan erkekler mantıklı değildir. Onları düşündüğümde beni aştığını gördüğüm, senin gidip yaptığın iki şey var; zavallı annen seni çok fazla düşünürken eğer isteseydin onu hoşnut ve memnun edebilecekken kolejde kendini aptal durumuna düşürdün ve evet! Diğer şeyin ne olduğunu söylemeyeceğim.”</p>

    <p class="normal">Osborne, babasının, gizli evliliğini keşfetmiş olduğu düşüncesiyle neredeyse nefes nefese kalarak, “Bana söyleyin, efendim,” dedi, ama babası, Osborne’un ne kadar çabuk mirasa konacağını hesaplayan faizcileri düşünüyordu.</p>

    <p class="normal">Toprak Sahibi, “Hayır!” dedi. “Ne bildiğimi biliyorum; ve bunu nasıl bildiğimi söylemeyeceğim. Sadece şunu söyleyeceğimarkadaşların artık onu gördükleri zaman iyi bir parça keresteyi senin ya da benim, eğer seni açlıktan kurtaracaksa, senin nasıl beş paundu kazanabileceğini bildiğimizden daha iyi bilmeyecekler. Şimdi Roger var hiç birimiz onun hakkında gürültü patırtı yapmadık; ama şimdi bursunu alacak ve biz onun akıllı olduğunu anlamadan önce, onun bir piskopos, rekör ya da öyle bir şey olacağına garanti vereceğim seni düşünmekle çok fazla uğraşmışız. “Biz” derken aklıma ne geldiğini bilmiyorum aniden sesini alçaltarak bu şekilde “biz” dedi bir ses değişikliği bu kadar üzüntülü olabilirdi. “Ben” demem gerekirdi; bu dünyada artık sadece “ben” olacağım.”</p>

    <p class="normal">Sandalyesini devirerek ve onu kaldırmak için durmayarak, ayağa kalktı ve aceleyle odadan çıktı. Oturan ve gözlerini elleriyle kapatan Osborne, bir süredir böyle durduğu için gürültüye baktı, aceleyle ayağa kalktı ve babasının arkasından hızla çıktı. Sadece, oraya ulaştığı zaman çalışma odasının kapısının içerden kilitlendiğini duyacak kadar hızlıydı.</p>

    <p class="normal">Osborne, kederli ve üzgün olarak yemek odasına döndü. Ama o, bir düşünceyi ortaya çıkarabilen alışılmış geleneklerin atlanmasına karşı her zaman duyarlıydı; ve hatta ağırlaşan kalbiyle bile düşen sandalyeyi kaldıracak ve onu masanın arkasındaki yerine koyacak kadar dikkatliydi. Sonra, Robinson’u çağırmak için zili çalmadan önce, dokunulmuş oldukları görünsün diye tabakları karıştırdı. Robinson, peşinde Thomas’la içeri girince Osborne, babasının iyi olmadığını ve çalışmaya gittiğini söylemesi gerektiğini düşündü. Kendisi tatlı istemiyordu ama oturma odasına bir fincan kahve istiyordu. Yaşlı kâhya, Thomas’ı dışarı gönderdi ve sırdaş gibi Osborne’a yaklaştı.</p>

    <p class="normal">“Bay Osborne, efendimin yemekten önce kendinde olduğunu zannetmiyorum. Ve bu yüzden onun için bahaneler ileri sürdümbunu yaptım. Ateş hakkında Thomas’la konuştu, efendim. Bu, eğer hastalık nedeniyle her zaman göz yummaya hazır olduğum bir şey değilse, hiç katlanabileceğim bir şey değildi.”</p>

    <p class="normal">Osborne, “Babam neden Thomas’la konuşmasın?” dedi. “Ama belki de öfkeyle konuştu; çünkü eminim o iyi değildi.”</p>

    <p class="normal">“Hayır, Bay Osborne, öyle değildi. Ben kendim öfkeliydim; bana, benim yaşımdaki birisi için iyi bir sağlık bahşedildi. Üstelik öfke, Thomas için iyi bir şey. Bir miktar öfkeye ihtiyacı var. Ama bu doğru taraftan gelmelive bu, benim, Bay Osborne. Yerimi biliyorum ve yaşayan herhangi bir kâhya gibi haklarımı ve görevlerimi biliyorum. Ve Thomas’ı azarlamak benim görevim, efendimin değil. Efendim, “Robinson! Thomas’la ateşi bırakması konusunda konuşmalısın,” demeli ve şimdi bu mesele için yaptığım gibi ben de bunu ona bildirmeliyim. Ama daha önce söylediğim gibi, zihinsel olarak üzüntülü olduğunu ve vücutça sağlığının bozuk olduğunu söyleyerek efendim için bahaneler buldum. Kuşkusuz, daha mutlu ortamlarda yapmam gerektiği gibi, uyarıda bulunmak için ortaya çıkmadım.”</p>

    <p class="normal">Osborne, kâhyanın anlattığı ve yarısını bile dinlemediği uzun hikâyeden bunalarak, “Robinson, gerçekten bunların büyük bir saçmalık olduğunu düşünüyorum,” dedi. “Babamın seninle ya da Thomas’la konuşmasının bu dünyada ne önemi olabilir? Bana, oturma odasına kahve getir ve Thomas’ı azarlamak konusunda canını sıkma.”</p>

    <p class="normal">Robinson, şikâyetlerine saçmalık denmesine gücenerek uzaklaştı. Thomas’ı azarlarken arada kendi kendine mırıldanıyor ve şunu söylüyordu: “Zavallı bayan gittiğinden beri işler çok değişti. Efendimin bunu hissedip hissetmediğini merak etmiyorum; çünkü ettiğinden eminim. O, bir kâhyanın durumu için her zaman saygı duyan bir hanımefendiydi ve onun nasıl incineceğini anlayabilirdi. Hiçbir zaman incelikli düşüncelerini saçmalık diye nitelemezdibunu yapmazdı; Bay Roger da yapmazdı. O, neşeli bir genç beyefendi değil. Ayrıca, eve kirli, kaygan yaratıklar getirmekten çok hoşlanıyor; ama düşüncelerinde incinen bir adam için her zaman nazik bir sözü vardır. O, Toprak Sahibi’ni destekleyerek, onun inatçı ve ters olmasını engellerdi. Gerçekten Bay Roger’ın burada olmasını istiyorum.”</p>

    <p class="normal">Zavallı Toprak Sahibi, üzüntü ve öfkeyle, evin içindeki günlük yaşamını, bir sincabın kafesin içinde dönüp durarak şaşkına döneceği gibi sıkıntı ve kaygılarını kafasında evirip çevirerek; giderek daha fazla zaman geçirdiği kirli, kasvetli çalışma odasına kapandı. Yevmiye defterleri ile defteri kebirleri çıkarmıştı ve kira bedellerini hesaplıyordu ama her defasında toplamlar farklı çıkıyordu. Toplamlar konusunda çocuk gibi ağlayabilirdi; yorulmuş, yıpranmış, kızgın ve hayal kırıklığına uğramıştı. En sonunda kitapları çarparak kapattı.</p>

    <p class="normal">“Yaşlanıyorum,” dedi, “Ve kafam eskiden olduğu kadar açık değil. Sanırım, çektiğim üzüntü beni bu yüzden sersemletti. Hiçbir zaman övünç kaynağı olmadım ama beni çok fazla düşünürdüTanrı onu kutsasın! Kendime aptal dememe hiçbir zaman izin vermedi; ama tüm bunlara rağmen aptalım. Osborne’ un bana yardım etmesi lazım. Onun eğitimine yeteri kadar para harcandı; ama bunun yerine bir züppe gibi giyinerek aşağı iniyor ve hiçbir zaman borçlarını nasıl ödeyeceğimi düşünmek için kafasını yormuyor.” Toprak Sahibi, kendi nüktesine üzgün bir şekilde gülümseyerek, “Ona hayatını bir dans ustası olarak kazanmasını söylemeliyim,” dedi. “Onlardan biri gibi giyinmişti. Ve parayı nasıl harcadığını kimse bilmiyor! Belki de Roger bir gün, peşinde bir yığın alacaklıyla gelir hayır, o yapmaz, Roger yapmaz o, yavaş olabilir ama sebatkârdır. İyi Roger. Burada olmasını isterim. En büyük oğlum değil ama mirastan pay alabilir ve bu yorucu hesapları benim için yapabilir. Roger’ın burada olmasını isterim!”</p>
  </div>

  <div class="calibre1" id="calibre_pb_46"></div>
</body>
</html>
