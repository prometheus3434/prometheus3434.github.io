<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_34">34.Bir Âşığın Hatası</h1>

    <p class="normal">Öğleden sonraydı. Molly yürüyüşe gitmişti. Bayan Gibson bazı ziyaretler yapıyordu. Tembel Cynthia, ikisine de katılmayı reddetmişti. Günlük yürüyüş ona, Molly kadar gerekli değildi. Güzel bir günde ya da uygun bir nesneyle veya düşünce hoşuna giderse herkes gibi gidebilirdi; ama bunlar istisnai durumlardı; genel olarak içerdeki uğraşlarını bırakmak istemiyordu. Aslında, eğer Roger’ın yakınlarda olduğunu bilselerdi bayanların hiçbiri evden ayrılmazdı; çünkü ayrılmadan önce bir kere geleceğini ve sonra evde kalış zamanının kısa olacağını biliyorlardı ve onun uzun ayrılığından önce ona veda etmeyi istiyorlardı. Ama gelecek haftaya kadar Malikâne’ye geleceğini anlamamışlardı ve bu yüzden bu öğleden sonra kendilerini, istediklerini yapmak konusunda özgür hissetmişlerdi.</p>

    <p class="normal">Molly, çocukluğundan beri sevdiği bir yere yürümüştü. Evden çıkmadan hemen önce, evdeki huzurun bozulmaması için, beraber yaşadıkları insanları ikna etmek amacıyla, doğruluktan küçük sapmaların üzerinden yorum yapmadan geçmenin ne kadar doğru olduğu konusunda onun endişelenmesine neden olan bir şey olmuştu. Yoksa bunlar, ailelerin içinde sadece şans eseri değil belirli amaçlarla yer aldığından, hayattaki talihlerinin önemi yoktur sürekli olarak başarısızlık yaşasalar bile kendi standartları düşürülemez bu düşüncelerin pratikteki uygulaması Molly için, babasının, üvey annesinin sürekli olarak doğruları saptırdığını bilip bilmediği; ve babasının körlüğünün bilinçli olup olmadığı konusunda küçük bir şaşkınlık yaşamak oldu. Sonra kendisi ve babası arasında bir yabancılaşma olmadığından olabildiğince emin olmasına rağmen, acı bir şekilde ilişkilerinin önüne sürekli olarak engeller çıkarıldığını hissetti; ve içini çekerek şunu düşündü: Eğer otoriter bir şekle gelecek olursa, kızıyla eski yakınlığını kurabilirdi ve eski yürüyüşlere, konuşmalara, nükteli sözlere, huysuzluklara ve gerçek güven bakışlarına bir kere daha sahip olabilirlerdi. Bu tip şeylere üvey annesi değer vermiyordu ama kendine yaramayan şeyleri başkasının da almasına engel olan bencil bir kişi gibi, Molly’nin iyi vakit geçirmesini engelliyordu. Ama her şeye rağmen Molly, çocukluğundan beri babasıyla fazla zaman geçirmemiş olan bir kızdı; ciddi pişmanlıklarının ve şaşkınlıklarının arasında gözü, kırmızı kuşburnularına ve yeşil ile kırmızımsı kahverengi yaprakların arasında çitlerin üzerini sarmış olan bazı olgun böğürtlenlere ilişti. Böğürtlenleri fazla umursamadı; ama Cynthia’nın onları sevdiğini söylediğini işitmişti; ve üstelik tırmanıp onları toplamanın büyüsü de vardı; böylece sorunlarının hepsini unuttu ve tümseğe tırmandı. Erişemediği ödüllerini zaferle kavrayarak onları, bir sepet görevi yapan büyük bir yaprağa taşıdı. Bir ya da iki tanesini tattı ama onun damak tadına göre tatsızdı. Güzel desenli elbisesinin eteği, topladığı şeylerden dolayı yırtılmıştı ve yediği meyvelerden dolayı güzel dudakları böğürtlenlerle bulaşmış ve boyanmıştı. Toplayabildiği kadar topladığı zaman odasına kaçmayı ve Bayan Gibson’un titiz gözüne ilişmeden eteğini tamir etmeyi umarak eve döndü. Ön kapı dışarıdan kolayca açıldı ve Molly, kim olduğunu tamamen anlayamadan yemek odasından bakan bir yüz gördüğünde açık havanın net ışığından çıktı ve holün gölgesine girdi; sonra, Bayan Gibson, onu odaya çağıran bir el işareti yapmaya yetecek kadar yumuşak bir şekilde dışarı çıktı. Molly içeri girince Bayan Gibson kapıyı kapattı. Zavallı Molly, yırtılmış elbisesi ve düzensiz görünüşü için bir kınama bekledi ama kısa zamanda Bayan Gibson’un yüzünün esrarengiz ve sevinçli ifadesini görünce rahatladı.</p>

    <p class="normal">“Seni bekliyordum, canım. Yukarı oturma odasına gitme. Yoksa araya girmiş olursun. Roger Hamley, Cynthia’yla orada; ve düşünmek için nedenim vargerçekte farkında olmadan kapıyı açtım ama tekrar yavaşça kapattım ve beni işittiklerini sanmıyorum. Büyüleyici değil mi? Genç âşıklar, biliyorsun, ah ne kadar tatlı!”</p>

    <p class="normal">Molly, “Roger’ın Cynthia’ya teklifte bulunduğunu mu düşünüyorsunuz?” diye sordu.</p>

    <p class="normal">“Tam değil. Ama bilmiyorum; kuşkusuz bir şey bilmiyorum. Sadece onun, aşkından bahsetmeden İngiltere’den ayrılmayı düşündüğünü ama onu yalnız görmenin çekiciliğinin onun için çok büyük olduğunu söylediğini duydum. Bu anlamlı değil mi, canım? Ve bütün istediğim onun, araya girme olmadan bir dönüm noktasına gelmesi. Böylece içeri girip onları rahatsız etmemen için seni bekliyordum.”</p>

    <p class="normal">Molly, “Ama kendi odama gidebilirim, değil mi?” dedi.</p>

    <p class="normal">Bayan Gibson biraz sabırsızlıkla, “Kuşkusuz,” dedi. “Sadece böyle ilginç bir anda senden anlayış bekliyorum.”</p>

    <p class="normal">Ama Molly bu son kelimeleri duymadı. Yukarı kaçtı ve kapıyı kapattı. İçgüdüsel olarak böğürtlen dolu yaprağı yukarı taşımıştışimdi böğürtlenler Cynthia için önemli miydi? Kendini her şeyi anlayamıyormuş gibi hissetti; ama bu konuyla ilgili ne anlayabilirdi? Hiçbir şey. Birkaç dakika için beyni herhangi bir şeyi anlama konusunda karışıklık içindeymiş gibi göründü ama o, sanki ölmüş gibi ufak bir iradeyle, dünyanın kayalarla, taşlarla ve ağaçlarla dolu olan günlük yolunda<a href="../Text/Untitled-1_split_063.html#footnote-256-91" id="footnote-256-91-backlink">[91]</a> sürükleniyormuş gibiydi. Sonra oda boğucu hâle geldi ve içgüdüsel olarak, açık olan pencereye gidip soluk almaya çalışarak dışarı eğildi. Yavaş yavaş yumuşak, huzurlu manzaranın bilinci onun aklına girdi ve uğuldayan karmaşayı sakinleştirdi. Orada, neredeyse sonbahar güneşinin düz ışınlarıyla yıkanan, çocukluğundan beri bildiği ve sevdiği manzara uzanıyordu; kuşaklar boyu olduğu gibi bu saatte de sakin, alçak sesle uğuldayan bir hayattı. Aşağıdaki bahçede sonbahar çiçekleri parlıyordu; bitişikteki çimenlikte tembel inekler, yeşilliklerin üstünde geviş getiriyorlardı; ilerideki kulübelerde akşam ateşleri yakılmıştı; kocalarının eve dönüşüne hazırlanıyorlardı ve durgun havaya yumuşak mavi duman halkaları gönderiyorlardı; okuldan çıkan çocuklar uzakta neşeyle bağırıyorlardı ve otam o sırada daha yakından gelen sesleri duydu; açılan bir kapı, merdiven basamaklarında ayak sesleri. Roger onu görmeden gidemezdi. Hiçbir zaman, hiçbir zaman bu kadar zalimce bir şey yapamazdıne kadar mutlu olursa olsun zavallı küçük Molly’yi unutmazdı! Hayır! Ayak sesleri ve sesler vardı. Oturma odasının kapısı açıldı ve tekrar kapandı. Başını pencere pervazındaki kollarına gömdü ve ağladı ona veda etmeden gidebileceği düşüncesinin aklına girmesine izin vermek için çok güvensizdi Roger’ın annesi onu çok sevmişti ve ölmüş olan küçük kız kardeşinin adıyla çağırmıştı. Ve Bayan Hamley’in ona karşı duyduğu hassas sevgiyi düşündükçe, bu sevginin dünya yüzünden yok olmasından dolayı daha çok ağladı. Aniden oturma odasının kapısı açıldı ve birisinin yukarı çıktığı duyuldu; bu Cynthia’nın ayak sesiydi. Molly aceleyle gözlerini silerek ayağa kalktı ve ilgisiz görünmeye çalıştı; Cynthia’nın tüm yapabildiği, kapıyı vurmadan önce, kapalı kapının önünde biraz duraklamaktı; ve cevap verilince kapıyı açmadan, “Molly! Bay Roger Hamley burada ve gitmeden önce sana veda etmek istiyor,” dedi. O anda, Molly’yle kısa da olsa baş başa kalmak istemiyormuş gibi tekrar aşağıya indi. Molly, bir çocuğun acı bir ilacı içmeye karar vermesi gibi, yutkunarak ve kararlılıkla hemen oturma odasına indi.</p>

    <p class="normal">Molly içeri girdiğinde Roger, pencerenin yanında ciddiyetle Bayan Gibson’la konuşuyordu; Cynthia yanlarında durup dinliyordu ama konuşmaya katılmıyordu. Gözleri yere bakıyordu ve Molly utangaçca yanlarına gelince ona bakmadı.</p>

    <p class="normal">Roger şunları söylüyordu: “Ondan bir söz almış olsaydım kendimi hiç affedemezdim. Benim dönüşüme kadar serbest olacak; ama ümit, kelimeler, onun sevimli iyiliği beni tanımlanamaz ölçüde mutlu yapar. Oh Molly!” Aniden onu gördü ve ona dönerek elini elleri arasına aldı. “Sanırım benim sırrımı uzun süreden beri tahmin ettin, değil mi? Gitmeden önce seninle konuşmayı ve bu sırrı sana açıklamayı düşündüm. Ama konuşmanın çekiciliği çok büyüktü. Cynthia’ya, kelimelerin yettiği kadar onu ne kadar sevdiğimi anlattım; ve o diyor ki,” sonra ateşli bir sevinçle Cynthia’ya baktı ve o bakışla, Molly’ye söylediği cümleyi yarım bıraktığını unuttu.</p>

    <p class="normal">Cynthia söylediği neyse onu tekrarlamaya niyetli görünmüyordu ama annesi onun için konuştu.</p>

    <p class="normal">“Eminim, benim sevgili tatlı kızım sizin sevginize verilmesi gereken değeri veriyordur. İnanıyorum ki,” Cynthia ve Roger’a akıllıca bir neşeyle bakarak, “Onun bahardaki isteksizliği ile ilgili hikâyeler anlatabilirim.”</p>

    <p class="normal">Cynthia aniden, “Anne,” dedi. “Böyle bir şey olmadığını biliyorsun. Lütfen benim hakkımda hikâyeler uydurma. Ben kendimi, Bay Roger Hamley’e bağladım ve bu kadarı yeterli.”</p>

    <p class="normal">Roger, “Yeterli! Yeterliden de fazla!” dedi. “Sözünü kabul etmeyeceğim. Ben bağlıyım ama sen özgürsün. Ben bağlı hissetmekten hoşlanıyorum, bu beni mutlu ve huzurlu yapıyor ama gelecek iki yılda oluşacak fırsatlar için kendini sözlerle kısıtlamamalısın.”</p>

    <p class="normal">Cynthia hemen konuşmadı; açıkça aklından bir şeyler geçiriyordu. Bayan Gibson sözü aldı.</p>

    <p class="normal">“Eminim, siz çok cömertsiniz. Belki de bundan bahsetmemek daha iyidir.”</p>

    <p class="normal">Cynthia araya girerek, “Bunu bir sır olarak saklamayı tercih ederim,” dedi.</p>

    <p class="normal">“Kuşkusuz canım. Bu, tam da benim söyleyeceğim şeydi. Bir defasında Amerika’daki çok iyi tanıdığı genç bir adamın öldüğünü duyan genç bir kızı biliyorum; ve o hemen onunla nişanlı olduğunu açıkladı ve matem şeridi takacak kadar da ileri gitti. Bu yanlış bir bilgiydi çünkü o, iyi ve neşeli bir şekilde geri döndü ve herkese onun hakkında hiçbir zaman böyle bir şey düşünmediğini bildirdi. Bu, onun için çok utandırıcı oldu. Bunları açığa vuracak uygun zaman gelene kadar böyle şeyleri sır olarak saklamak daha iyidir.”</p>

    <p class="normal">O zaman ve orada bile Cynthia, kendini şunu söylemekten alamadı: “Anne, Bay Roger Hamley hakkında nasıl bir bilgi gelirse gelsin matem şeridi takmayacağıma söz veririm.”</p>

    <p class="normal">“Roger lütfen!” Hafif bir fısıltıyla araya girdi.</p>

    <p class="normal">“Eğer bu gerçeği daha sonra inkâr ederse, beni düşündüğünü açıkça söylediğine hepiniz şahitlik edeceksiniz. Ama aynı zamanda o dönene kadar bunun bir sır olarak kalmasını istiyorumve eminim hepiniz benim isteğime uyacak kadar naziksiniz. Lütfen Roger! Lütfen Molly! Anne, özellikle senden rica ediyorum.”</p>

    <p class="normal">Roger, o, bu şekilde ve bu ses tonuyla onun ismini söylerse her şeyi yapabilirdi. Onun ricasını sessizce kabullenerek elini tuttu. Molly, sanki bu meseleyi hiçbir zaman sıradan bir habermiş gibi kabul edemeyeceğini hissetti. Bu yüzden, yüksek sesle cevap veren sadece Bayan Gibson oldu:</p>

    <p class="normal">“Sevgili çocuğum! Neden “özellikle” ben? Benim en güvenilir insanlardan biri olduğumu biliyorsun!”</p>

    <p class="normal">Şömine tablasının üzerindeki saat dört buçuğu çaldı.</p>

    <p class="normal">Roger üzüntüyle, “Gitmeliyim,” dedi. “Bu kadar geç olduğunu bilmiyordum. Paris’ten yazacağım. Araba şu anda George’da olacak ve sadece beş dakika kalacak. Sevgili Cynthia!” Onun elini tuttu ve sonra sanki bunun çekiciliğine dayanamıyormuş gibi onu kendine çekip, öptü. Onu bırakınca, “Sadece özgür olduğunu hatırla!” dedi ve Bayan Gibson’a geçti.</p>

    <p class="normal">Cynthia biraz kızararak ama hazır cevaplıkla, “Eğer özgür olduğumu kabul edersem,” dedi. “Eğer özgür olduğumu düşünürsem buna izin vereceğimi zannediyor musunuz?”</p>

    <p class="normal">Sonra sıra Molly’ye geldi ve onun bakışlarına, sesine, davranışlarına eski ağabeyce hassaslık geri döndü.</p>

    <p class="normal">“Molly! Biliyorum beni unutmayacaksın; ben de ne seni, ne de senin ona karşı olan iyiliğini unutmayacağım.” Sesi titremeye başladı ve en iyisi gitmesi olacaktı. Bayan Gibson işitilmeyen ve önemsenmeyen veda sözleri söylüyordu; Cynthia aklıyla algılamadan, kusurları sanatkâr gözüne takılan, masanın üzerindeki vazonun içindeki çiçekleri düzenliyordu. Molly ayakta duruyordu, kalbi sağırlaşmıştı; ne mutlu ne de üzgündü; sadece şaşkındı. Ilık bir şekilde kavrayan elin yavaş dokunuşunu hissetti; baktı o ana kadar göz kapaklarının üzerlerinde ağırıklar varmış gibi gözleri yere bakıyordu ve onun durduğu yer boştu; hızlı adımları merdivenlerde işitildi; ön kapı açıldı ve kapandı; ve sonra Molly, şimşek gibi öndeki çatı odasına penceresi onun geçeceği sokağa hakim olan sandık odasına koştu. Pencerenin kulbu kullanılmadığından sıkışmıştı. Molly ona kuvvetle asıldıaçılana ve başını dışarı çıkarıncaya kadar son şansı kaybolmuş olacaktı.</p>

    <p class="normal">Çekerken, “Onu tekrar görmeliyim; görmeliyim! Görmeliyim!” diye bağırdı. İşte oradaydı, Londra arabasına yetişmek için hızla koşuyordu. Gibsonlar’a veda etmeye gelmeden önce bagajları George’a bırakılmıştı. Molly, bütün acelesine rağmen onun döndüğünü ve batan güneşin ışıklarına karşı eliyle gölge yaptığını ve biliyordu ki Cynthia’yı bir kere daha görmek için bakışlarıyla evi taradığını gördü. Ama açıkçası, hiç kimseyi, hatta çatı penceresindeki Molly’yi bile görmedi; çünkü o döndüğünde geri çekildi ve siperde durdu; çünkü veda işaretlerini seyretmek ve istemek için kendini öne sürmeye hakkı yoktu. Hiç kimse gelmedi; bir dakika sonra yıllar boyunca gözden uzak olacaktı!</p>

    <p class="normal">Yumuşak bir şekilde pencereyi kapattı ve tepeden tırnağa ürperdi. Çatı odasından çıkıp kendi odasına gitti. Merdivenlerde Cynthia’nın ayak seslerini işitene kadar üzerindeki giysileri çıkarmamıştı. Sonra aceleyle tuvalet masasına gitti ve başlığının bağcıklarını çözmeye başladı; ama onlar düğüm olmuştu ve çözmesi zaman aldı. Cynthia’nın adımları Molly’nin kapısında durdu; kapıyı biraz araladı ve şöyle dedi: “Gelebilir miyim, Molly?”</p>

    <p class="normal">Molly, “Hayır,” demek isteyerek, “Kuşkusuz,” dedi. Molly ona bakmak için dönmedi ve böylece Cynthia, Molly’nin yanına geldi ve ellerini onun beline koyarak omzunun üstünden bakıp öpmesi için dudaklarını uzattı. Molly, bu hareketi engelleyemedibir öpücük için sessizce yalvarıyordu. Ama daha önce aynada iki yüzün yansımasına gözü ilişti; kendi gözleri kızarmış, solgun, dudakları böğürtlen suyuyla boyanmış, saçları karışmış, başlığı düşmüş, elbisesi yırtılmış, ve aksi görünümüyle, Cynthia’nın düzenli elbisesi, parlaklığı, güzelliği ve zarif görünümünü karşılaştırdı. Dönerken, kollarını Cynthia’ya doladı ve o en yüksek anda sevecen bir destek arayan yorgun ve ağrıyan başını bir an onun omzuna yaslarken, “Zavallı Molly! Oh! Şaşmaya gerek yok!” diye düşündü. Sonra doğruldu, Cynthia’nın iki elini aldı ve yüzündeki ifadeyi daha iyi görebilmek için biraz tuttu.</p>

    <p class="normal">“Cynthia! Onu gerçekten seviyorsun, canım, değil mi?”</p>

    <p class="normal">Cynthia, bu gözlerin sürekli deliciliğinden dolayı biraz irkildi.</p>

    <p class="normal">Sinirliliğini örtmek için önce biraz gülerek ve sonra Molly’ye bakarak, “Sanki yemin ediyormuş gibi ciddiyetle konuşuyorsun, Molly,” dedi. “Bunu kanıtladığımı düşünmüyor musun? Ama biliyorsun sana sık sık aşkın hediyesine sahip olmadığımı anlattım; ona da aynı şeyi söyledim. Saygı gösterebilirim, sanırım hayran olabilirim ve hoşlanabilirim ama hiçbir zaman birini sevdiğim için ayaklarım yerden kesilmez. Senin için bile, küçük Molly ve eminim seni ondan daha fazla seviyorum.”</p>

    <p class="normal">Molly, neredeyse sabırsız bir öfkeyle elini Cynthia’nın ağzına koyarak, “Hayır, söyleme,” dedi. “Yapma, yapma seni işitmiyorum sana sormamam gerekiyordubu senin yalan söylemene yol açıyor.”</p>

    <p class="normal">Cynthia, Molly’nin yüzünü okumaya çalışarak, “Neden Molly?” dedi. “Senin neyin var? İnsan senin ona ilgi duyduğunu düşünüyor.”</p>

    <p class="normal">Molly, bütün kanı aniden kalbine hücum ederek, “Ben mi?” dedi; sonra kendine geldi, konuşacak cesareti buldu ve gerçek doğru olmasa da, inandığı gibi gerçeği anlattı.</p>

    <p class="normal">“Ona gerçekten ilgi duyuyorum. Sanırım sen, erkekler arasındaki bir prensin aşkını kazandın. Çünkü benim için bir ağabey gibi olduğunu hatırlamaktan gurur duyuyorum ve ben, onu bir kız kardeş gibi seviyorum ama seni iki kat fazla seviyorum; çünkü o seni aşkıyla onurlandırdı.”</p>

    <p class="normal">Cynthia gülerek ama âşığının övülmesinden memnun olmayarak ve hatta daha fazla işitmek için onu biraz küçümsemek isteyerek, “Hadi, bu pek övgü değil!” dedi.</p>

    <p class="normal">“Sanırım o yeterince iyi, çok bilgili ve benim gibi aptal bir kız için çok akıllı; ama sen bile, onun çok sade ve utangaç olduğunu kabul etmelisin. Ben, güzel şeyleri ve güzel insanları severim.”</p>

    <p class="normal">“Cynthia seninle onun hakkında konuşamam. Biliyorsun söylediğin şeyi demek istemiyorsun ve bunu sadece zıtlık olsun diye söylüyorsun çünkü ben onu övdüm. Senin tarafından aşağılanamaz, bu şaka bile olsa.”</p>

    <p class="normal">“Peki, o zaman artık ondan bahsetmeyelim. Konuşmaya başladığı zaman o kadar şaşırdım ki bu yüzden,” Cynthia çok güzel görünüyordu; kızarıyordu, onun kelimelerini ve bakışlarını hatırlayınca gamzeleri görünüyordu. Aniden, şimdiki zamana döndü ve gözü yaprağın içindeki böğürtlenlere iliştiMolly bir saat önce onları topladığında taze ve körpe olan geniş, yeşil yaprak şimdi yumuşamıştı, pörsümüştü ve soluyordu. Molly de bunu gördü ve zavallı cansız yaprak için garip, bir çeşit sempati hissetti.</p>

    <p class="normal">Cynthia oturup parmaklarının ucuyla onlara dokunarak ve her olgun böğürtleni açık olan ağzına atarak, zarif bir şekilde kendini doyurmaya başlayıp, “Oh! Ne güzel böğürtlenler! Onları benim için topladığını biliyorum!” dedi. Yarısını yediği zaman aniden doyarak durdu.</p>

    <p class="normal">“Onunla Paris’e gitmekten ne kadar hoşlanırdım!” dedi. “Bunun uygun olmadığını sanıyorum; ama ne kadar hoş olurdu! Boulogne’yi hatırladım.” (başka bir böğürtlen daha aldı) “Paris’e giden İngilizleri ne kadar kıskanıyorum; o zaman bana sıkıcı, aptal öğrencilerin dışında hiç kimse Boulogne’de durmuyormuş gibi geliyordu.”</p>

    <p class="normal">Molly, “Ne zaman orada olacak?” diye sordu.</p>

    <p class="normal">“Çarşamba orada olacağını söyledi. Ona yazacağım, ne olursa olsun, o da bana yazacak.”</p>

    <p class="normal">Molly fazla konuşmadan sakin, iş yapar gibi elbisesini düzeltmeye başladı; Cynthia hareketsiz otursa da rahatsız görünüyordu. Oh! Molly onun gitmesini ne kadar istiyordu.</p>

    <p class="normal">Cynthia biraz düşündükten sonra, “Belki her şeyden sonra,” dedi. “Hiç evlenmeyiz.”</p>

    <p class="normal">Molly neredeyse acıyla, “Bunu neden söylüyorsun?” dedi. “Böyle düşünmene neden olacak bir şey yok. Bir an bile evlenmeyeceğini düşünmeye nasıl katlanıyorsun merak ediyorum.”</p>

    <p class="normal">Cynthia, “Oh!” dedi; “Gitmemelisin ve beni çok ciddiye almamalısın. Sanırım söylediğimi kastetmiyorum ama görüyorsun şimdi her şey bir rüyaya benziyor. Yine de şansların eşit olduğunu düşünüyorumevlenmemiz ve evlenmememiz için, demek istiyorum. İki yıl! Uzun zaman! Fikrini değiştirebilir ya da ben değiştirebilirim; veya başka biri çıkabilir ve ben onunla nişanlanırım. Bu konuda ne düşünmen gerekir Molly? Ölüm gibi kasvetli bir şeyi tamamen bir tarafa bırakıyorum, görüyorsun; yine de iki yılda ne çok şey olabilir.”</p>

    <p class="normal">Molly acıklı bir şekilde, “Öyle konuşma Cynthia, lütfen yapma,” dedi. “İnsan ona aldırmadığını düşünecek ama o seni çok düşünüyor!”</p>

    <p class="normal">“Neden, ona aldırmadığımı söyledim mi? Sadece şansları hesaplıyordum. Eminim evliliği engelleyecek hiçbir şey olmayacak. Sadece, biliyorsun ki olabilir ve akıllılığa bir adım attığımı, olabilecek bütün kötülükleri beklediğimi düşünüyorum. Tanıdığım bir çok akıllı insanın geleceğin karamsar bir tahminini yapmanın erdemlilik olacağını düşündüğünden eminim. Ama görüyorum ki sen, akıllılık ya da erdem için uygun ruh hâlinde değilsin; bu yüzden gideyim ve akşam yemeğini hazırlayayım. Sen de elbisenle uğraşmaya devam et.”</p>

    <p class="normal">Niyetinin ne olduğu anlaşılmadan önce, Molly’nin yüzünü ellerinin arasına aldı ve neşeyle öptü. Sonra da onu kendisiyle baş başa bıraktı.</p>
  </div>

  <div class="calibre1" id="calibre_pb_70"></div>
</body>
</html>
