<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_18">18.Bay Osborne’nun Sırrı</h1>

    <p class="normal">Osborne ve Roger Malikâne’ye geldiler. Molly, bu ayrılıktan sonra döndüğünde Roger’ı oraya yerleşmiş buldu. Osborne’un geliyor olduğu sonucunu çıkardı; ama ondan çok az bahsediliyordu. Toprak Sahibi, eşinin odasından çok az ayrılıyordu; onun yanında oturuyor, onu seyrediyor ve ara sıra kendi kendine inliyordu. Uyku ilacının o kadar çok etkisindeydi ki, çoğunlukla doğrulamıyordu; ama bunu yaptığı zaman neredeyse değişmez bir şekilde Molly’yi soruyordu. Bu nadir durumlarda Osborne’u soruyorduneredeydi, ona haber verilmiş miydi ve geliyor muydu? Zayıflamış ve karışmış zihin durumuna göre, iki kuvvetli izlenime sahipmiş gibi görünüyordubirincisi, Molly’ nin Osborne konusunda onun güvenini kazandığı sempati; ikincisi, kocasının ona karşı gösterdiği öfke. Toprak Sahibi’nin önünde o, hiçbir zaman ne Osborne’un adını andı; ne de Roger’la onun hakkında konuşmuş gibi göründü. Bu arada Molly’yle yalnız kaldığında başka birisinden hiç bahsetmezdi. Roger’ın, ağabeyini suçladığı konusunda bir çeşit fikri olmalıydı. Bu arada, o zaman ümitsiz bir şekilde inanılmaz olduğunu düşündüğü, Molly’nin istekli savunmasını hatırlıyordu. Ne olursa olsun, Molly’yi ilk çocuğu hakkında sırdaşı yapmıştı. Onu, Roger’a, onun ne zaman geleceğini sorması için gönderdi; çünkü onun geleceğini çok iyi bir şekilde biliyormuş gibi görünüyordu.</p>

    <p class="normal">“Roger’ın söylediği her şeyi anlat. Sana anlatacaktır.”</p>

    <p class="normal">Ama Molly, Roger’a herhangi bir soru soramadan önce birkaç gün geçti; ve bu arada Bayan Hamley’in durumu maddi olarak değişmişti. Sonunda Molly, kütüphanede başını ellerinin arasına almış olarak oturan Roger’in yanına gitti. Roger, iyice yanına yaklaşana kadar ayak seslerini işitmedi. Başını kaldırdığında, yüzü kırmızıydı ve gözyaşlarıyla ıslanmıştı. Saçları da karışmış ve bozulmuştu.</p>

    <p class="normal">Molly, “Seni yalnız görmek istiyordum,” diye söze başladı. “Annen gerçekten ağabeyin Osborne’dan bazı haberler almak istiyor. Geçen hafta benden sana sormamı istedi ama babanın önünde ondan bahsetmek istemedim.”</p>

    <p class="normal">“Bana ondan hiç bahsetmedi.”</p>

    <p class="normal">“Neden bilmiyorum; eskiden benimle sürekli ondan konuşurdu. Bu hafta onu çok az gördüm ve sanırım şimdi bir çok şeyi unutuyor. Yine de, eğer izin verirsen, bana tekrar sorarsa ona bazı şeyler anlatabilmeliyim.”</p>

    <p class="normal">Roger tekrar başını elleri arasına aldı ve bir süre ona cevap vermedi.</p>

    <p class="normal">En sonunda, “Neyi bilmek istiyor?” dedi. “Osborne’un yakında bir gün geleceğini biliyor mu?”</p>

    <p class="normal">“Evet. Ama onun nerede olduğunu bilmek istiyor.”</p>

    <p class="normal">“Sana anlatamam. Tam olarak bilmiyorum. Yurt dışında olduğunu sanıyorum ama emin değilim.”</p>

    <p class="normal">“Ama babamın mektubunu ona yolladın değil mi?”</p>

    <p class="normal">“Onun nerede bulunacağını benden daha iyi bilen bir arkadaşına yolladım. Alacaklılardan kurtulmadığını bilmen lazım, Molly. Bunları bilmeden, neredeyse evin bir çocuğu olarak, aileden biri olamazsın. Bundan ve başka nedenlerden dolayı, onun nerede olduğunu tam olarak bilmiyorum.”</p>

    <p class="normal">“Ona bunu anlatacağım. Ama geleceğinden emin misin?”</p>

    <p class="normal">“Tamamen eminim. Ama Molly, sanırım annem bir süre daha yaşayabilir, değil mi? Dr. Nicholls, dün babanla birlikte buradayken böyle söylüyordu. Beklemediği kadar iyileştiğini söylüyordu. Osborne’un gelişi konusunda seni kaygılandıran herhangi bir değişiklikten korkmuyorsun değil mi?”</p>

    <p class="normal">“Hayır. Sadece o istediği için soruyorum. Ondan haber almayı çok istiyormuş gibi görünüyor. Sanırım onu rüyasında görüyor; ve uyandığı zaman bana ondan bahsetmesi, onun için rahatlatıcı oluyor. Her zaman beni, onunla ilişkilendiriyormuş gibi görünüyor. Birlikte olduğumuzda ondan çok bahsediyoruz.”</p>

    <p class="normal">“Sen olmasan biz ne yapardık bilmiyorum. Annem için kızı gibi oldun.”</p>

    <p class="normal">Molly yumuşak bir şekilde, “Onu gerçekten seviyorum,” dedi.</p>

    <p class="normal">“Evet. Görüyorum. Sana bazen “Fanny” dediğini fark ediyor musun? Bu, bizim, ölmüş olan küçük kız kardeşimizin adıydı. Sanırım çoğunlukla seni onun yerine koyuyor. Bu kısmen böyle, ve kısmen de böyle bir zamanda insan formalitelere dayanamaz, bu yüzden sana Molly diyorum. Ümit ederim buna aldırmazsın.”</p>

    <p class="normal">“Hayır; bu hoşuma gider. Ama bana ağabeyin hakkında başka bir şey anlatacak mısın? Gerçekten annen onun hakkındaki yeni haberlere aç.”</p>

    <p class="normal">“Bana kendisinin sorması daha iyi. Yine de hayır! Sır saklayacağıma söz verdim Molly, bu yüzden eğer bana sorular sormaya başlarsa onu tatmin edemem. Onun Belçika’da olduğuna ve oraya iki hafta kadar önce, kısmen, alacaklılarından kurtulmak için gittiğine inanıyorum. Biliyorsun babam onun borcunu ödemeyi reddetti.”</p>

    <p class="normal">“Evet: en azından böyle bir şey biliyorum.”</p>

    <p class="normal">“Babamın parayı, sonra fazlasıyla geri alacak adımlara başvurmadan toplayabileceğine inanmıyorum. Yine de bu, şu an için, Osborne’u çok uygunsuz bir duruma sokuyor.”</p>

    <p class="normal">“Babanın canını en çok sıkanın, paranın nasıl harcandığı konusundaki sır olduğunu düşünüyorum.”</p>

    <p class="normal">Roger aceleyle, “Eğer annem meselenin bu kısmıyla ilgili bir şey söylerse,” dedi, “Ona benim tarafımdan bu konuda hiç ahlaksız ya da kötü bir şey olmadığı konusunda teminat ver. Daha fazla anlatamam; sözüme bağlıyım. Ama bu konuda onu rahatlat.”</p>

    <p class="normal">Molly, “Bu konudaki acı veren kaygılarını hatırlayıp hatırlamadığından emin değilim,” dedi. “Sen gelmeden önce baban çok kızgın görünürken, benimle onun hakkında çok fazla konuşurdu. Ve şimdi ne zaman beni görürse eski meselelerden bahsetmek istiyor; ama net bir şekilde hatırlamıyor. Eğer onu görürse, o yokken neden onun hakkında endişelendiğini hatırlayacağına inanmıyorum.”</p>

    <p class="normal">Roger sıkıntılı bir şekilde, “Yakında burada olmalı. Hergün onu bekliyorum,” dedi.</p>

    <p class="normal">Molly, Toprak Sahibi’nin hoşnutsuzluğu ona yönelebilecekmiş gibi ürkekçe, “Babanın ona çok kızacağını düşünüyor musun?” diye sordu.</p>

    <p class="normal">Roger, “Bilmiyorum,” dedi. “Annemin hastalığı onu değiştirebilir; ama eskiden bizi kolayca affetmezdi. Bir keresini hatırlıyorumama bu, şu anda önemli değil. Annemin iyiliği için kendini kuvvetli bir baskı altına koymuş olduğunu ve bunu fazla ifade etmediğini düşünmekten kendimi alamıyorum. Ama bu, onun unutacağı anlamına gelmez. Babam fazla şefkatli bir adam değildir; ama onun sahip olduğu şey kuvvetli olmaktır; bu konularda onu derinden ve sürekli etkileyen herhangi bir şey hissetmez. Mülkiyetin şanssız bir şekilde değerlendirilmesi! Bu, babama, ölümünde okunacak yazının önceden yazılması fikrini verdi.”</p>

    <p class="normal">Molly, “Onlar neler?” diye sordu.</p>

    <p class="normal">“Toplanan para babamın ölümünde ödenecek, kuşkusuz bunun miktarı babamın hayatının süresine göre hesaplanacak.”</p>

    <p class="normal">“Ne kadar sarsıcı,” dedi.</p>

    <p class="normal">İçini çekerek, “Osborne’un, bu çeşit bir şey yapmayacağından kendim kadar eminim. Ama babam şüphelerini, Osborne’u rahatsız edici bir dille ifade etti. O, konuşmadı ve yapabileceği kadar kendini haklı çıkarmadı; ve beni çok sevse de, onun üzerinde az etkim var; yoksa babama her şeyi anlatırdı. Evet, bunu zamana bırakmalıyız,” diye ekledi. “Eğer eskisi gibi olsaydı, annem bizi iyi duruma getirirdi.”</p>

    <p class="normal">Roger, Molly’yi üzgün hâlde bırakarak gitti. Ailenin, onun çok değer verdiği üyelerinden her birinin başının dertte olduğunu biliyordu. Bir çıkış yolu görmüyordu; ve onun ufak yardım gücü, Bayan Hamley her geçen gün uyku ilacının etkisi altına daha fazla girdikçe ve hastalıktan bunaldıkça azalıyordu. Babası ona, eve dönmesinin istendiğini bu gün söylemişti. Bayan Gibson onu istiyorduözel bir nedeni yoktu ama küçük neden parçaları vardı. Bayan Hamley onu çok istemekten vazgeçmişti. Onun varlığını tesadüfen hatırlıyormuş gibi görünüyordu. Tek kadının, yatağa bağlı bir hasta olduğu bir ailedeki durumu (babası öyle düşünüyordubu fikir onun aklına gelmemişti) uygunsuz hâle geliyordu. Ama Molly iki ya da üç gün daha sadece Cuma gününe kadar kalmak için çok yalvardı. Eğer Bayan Hamley onu isterse (bunu gözlerinde yaşlarla ileri sürüyordu) ve evden ayrıldığını duyarsa onun çok kaba, çok nankör olduğunu düşünecekti!</p>

    <p class="normal">“Sevgili çocuğum, onun herhangi bir kimseyi isteme zamanı geçti! Dünyevi duyguların keskinliği azalıyor.”</p>

    <p class="normal">“Baba, en kötüsü de bu. Buna dayanamıyorum. Buna inanmıyorum. Beni bir daha sormayabilir ve beni tamamen unutabilir; ama eminim son dakikaya kadar, eğer ilaçlar onu aptallaştırmazsa, Toprak Sahibi’ni ve çocuklarını görmek için etrafına bakacak. Her şeyden çok da zavallı Osborne için; çünkü o üzüntü içinde.”</p>

    <p class="normal">Bay Gibson başını salladı ama cevap olarak hiçbir şey söylemedi. Bir ya da iki dakika içinde şunu sordu:</p>

    <p class="normal">“Sen hâlâ faydalı olabileceğini ya da sana çok nazik davranmış olan birini rahatlatacağını düşünürken seni götürmekten hoşlanmıyorum; ama eğer seni Cuma gününden önce sormazsa ikna olacak mısın, isteyerek eve gelecek misin?”</p>

    <p class="normal">Molly, “Eğer o zaman gidersem, beni sormasa bile onu bir kere daha görebilirim,” diye düşüncesini belirtti.</p>

    <p class="normal">“Evet, tabii. Gürültü, ayak sesi yapmamalısın; ama girip onu görebilirsin. Seni istemeyeceğinden neredeyse emin olduğumu söylemeliyim.”</p>

    <p class="normal">“Ama isteyebilir baba. Eğer istemezse Cuma günü eve geleceğim. İsteyeceğini zannediyorum.”</p>

    <p class="normal">Böylece Molly, içerdekileri rahat ettirmek için hasta odası konusunda yapabileceği her şeyi yapmaya çalışarak evde kaldı. Onlar sadece yemek ya da gerekli şeyler için dışarı çıkıyorlardı ve onunla konuşmak için çok az zaman buluyorlardı; böylece onun hayatı, hiç gelmeyen çağrıyı bekleyerek yeterince yalnız geçiyordu. Roger’la yukarıdaki konuşmayı yaptığı günün akşamı Osborne geldi. Sadece kendi kullanımı için mumları yaktırmaktan hoşlanmadığından dolayı, Molly’nin halının üzerine oturarak ateşin yanında kitap okuduğu oturma odasına girdi. Neredeyse onun kendine çelme takıp düşürecekmiş gibi görünmesine neden olacak kadar aceleyle içeri girdi. Molly doğruldu. Osborne, onu daha önce fark etmemişti; şimdi onu tümüyle titreşen ışığa doğru çekerek ve gözlerini onun yüzüne dikerek yanına gelip, iki elini tuttu.</p>

    <p class="normal">“O nasıl? Bana anlatgerçeği biliyor olmalısın! Babanın mektubunu alır almaz gece gündüz yolculuk yaptım.”</p>

    <p class="normal">Cevabını dile getiremeden önce o, gözlerini elleriyle kapatarak en yakın sandalyeye oturmuştu.</p>

    <p class="normal">Molly, “O çok hasta,” dedi. “Bunu biliyorsun; ama acı çektiğini sanmıyorum. Seni çok istiyor.”</p>

    <p class="normal">Yüksek sesle inledi. “Babam gelmemi yasakladı.”</p>

    <p class="normal">Molly kendini suçlamasını önlemek isteyerek, “Biliyorum!” dedi. “Kardeşin de uzaktaydı. Sanırım kimse onun ne kadar hasta olduğunu bilmiyorduçok uzun süredir hastaymış.”</p>

    <p class="normal">“BiliyorsunEvet! Sana çok şey anlatıyorduseni çok seviyordu. Ve onu ne kadar sevdiğimi Tanrı biliyor. Eğer eve gelmem yasaklanmasaydı, ona her şeyi anlatacaktım. Babam şimdi geldiğimi biliyor mu?”</p>

    <p class="normal">Molly, “Evet,” dedi. “Ona, babamın seni çağırdığını söyledim.”</p>

    <p class="normal">Tam o anda Toprak Sahibi içeri girdi. Osborne’un geldiğini duymamıştı ve ona bir mektup yazmasını söylemek için Molly’yi arıyordu.</p>

    <p class="normal">Babası girdiğinde Osborne kalkmadı. Çok yorgundu; duygularının altında çok ezilmişti ve aynı zamanda babasının öfkeli, şüpheci mektupları yüzünden çok yabancılaşmıştı. Eğer bu anda duygularını belli ederek öne çıkarsa her şey farklı olabilirdi. Ama o bir şey söylemeden önce babasının onu görmesini bekledi. Sonunda gözleri ona ilişince Toprak Sahibi’nin söylediği tek şey şuydu:</p>

    <p class="normal">“Buradasınız, efendim!”</p>

    <p class="normal">Ve Molly’ye vereceği talimatlardan vazgeçerek hemen odadan çıktı. Bu süre içinde kalbi ilk çocuğu için yanıp tutuşuyordu; ama ortak gururları onları birbirlerinden ayrı tuttu. Yine de doğruca kâhyaya gitti ve ona, Bay Osborne’nun ne zaman geldiğini, nasıl geldiğini ve geldiğinden beri bir şey yeyip yemediğini akşam yemeği ya da öyle bir şey sordu.</p>

    <p class="normal">Zavallı Toprak Sahibi ellerini başına götürerek, “Çünkü sanırım şimdi her şeyi unutuyorum,” dedi. “Kendi adıma akşam yemeği yeyip yemediğimizi hatırlayamıyorum; bu uzun geceler, bütün bu üzüntü ve hastayla ilgilenme beni sersemletiyor.”</p>

    <p class="normal">“Belki de, efendim, siz Bay Osborne’la yemek yersiniz. Bayan Morgan onunkini doğruca yolluyor. Akşam yemeği zamanında pek oturmuyorsunuz, efendim, hanımımın bir şey istediğini düşünüyordunuz.”</p>

    <p class="normal">“Ay! Şimdi hatırlıyorum! Başka yemek istemiyorum. Bay Osborne’a seçtiği şarabı verin. Belki o yeyip içebilir.” Böylece Toprak Sahibi kalbinde üzüntünün yanı sıra acıyla yukarı çıktı.</p>

    <p class="normal">Işıklar getirildiğinde Molly, Osborne’daki değişiklikle sarsıldı. Yorgun ve yıpranmış görünüyordu; belki de yolculuk ve endişe yüzündendi. İki ay önce üvey annesi onu çağırdığında gördüğü zaman, Molly’nin düşündüğü gibi tümüyle zarif bir beyefendi de değildi. Ama şimdi ondan daha çok hoşlanıyordu. Cevap verirkenki ses tonu onun hoşuna gitti. Daha sadeydi ve duygularını göstermekten daha az utanıyordu. Sıcak, özlemiş bir davranışla Roger’ı sordu. Roger dışarıdaydı; Toprak Sahibi için bir iş yapmak üzere Ashcombe’a gitmişti. Osborne açıkça onun geri dönmesini istiyordu; ve yemeğini yedikten sonra rahatsız bir şekilde oturma odasında oyalanıyordu.</p>

    <p class="normal">Üçüncü ya da dördüncü kere Molly’ye, “Bu gece onu göremeyeceğimden emin misin?” diye sordu.</p>

    <p class="normal">“Gerçekten hayır. Eğer istersen tekrar yukarı çıkarım. Ama Bayan Jones, Dr. Nicholls’un yolladığı hemşire, çok kararlı bir kişi. Sen akşam yemeğindeyken ben yukarı çıktım. Bayan Hamley damlalarını henüz almıştı ve hiçbir şekilde kimseyi görüp, heyecanlanarak rahatsız edilemezdi.”</p>

    <p class="normal">Osborne yarı kendisiyle, yarı Molly’yle konuşarak uzun oturma odasında bir aşağı bir yukarı dolaşıyordu.</p>

    <p class="normal">“Roger’ın gelmesini isterdim. Bana, “hoş geldin” diyecek tek kişi oymuş gibi görünüyor. Babam her zaman annemin odasında mı oturuyor, Bayan Gibson?”</p>

    <p class="normal">“Son krizden beri öyle yapıyor. Daha önce tehlikeden haberdar olmadığı için kendini suçladığına inanıyorum.”</p>

    <p class="normal">“Bana söylediği tüm sözleri duydun; hoş geldin sözleri değildi değil mi? Ve sevgili annem, o her zaman suçlu olsam da olmasam da beni sevdi. Roger’ın bu gece eve döneceğinden emin misin?”</p>

    <p class="normal">“Tümüyle eminim.”</p>

    <p class="normal">“Burada kalıyorsun, değil mi? Annemi sık sık görüyor musunuz, yoksa her şeyi yapabilecek güçte olan hemşire sizi de uzak mı tutuyor?”</p>

    <p class="normal">“Bayan Hamley üç gündür beni istemiyor ve o istemezse odasına girmiyorum. Sanırım Cuma günü ayrılacağım.”</p>

    <p class="normal">“Annemin sizi çok sevdiğini biliyorum.”</p>

    <p class="normal">Biraz sonra, duygusal bir acı hissedilen sesiyle şunu söyledi:</p>

    <p class="normal">“Kendinde olup olmadığını tamamen bilinçli olup olmadığını biliyor musunuz?”</p>

    <p class="normal">Molly, müşfik bir şekilde, “Her zaman bilinçli değil,” dedi. “Çok fazla uyku ilacı almak zorunda. Ama hiç sayıklamıyor; sadece unutuyor ve uyuyor.”</p>

    <p class="normal">Aniden durarak ve ellerini şömine tablasına koyup ateşin yanında kalarak, “Oh, anne, anne!” dedi.</p>

    <p class="normal">Roger eve gelince, Molly, çekilme zamanının geldiğini düşündü. Zavallı kız! Yararlı olamadığı bu üzücü sahneden çıkmak için zaman geliyordu. Bu Salı gecesi uyurken kendi kendine ağladı. İki gün daha ve Cuma gelecekti; ve bu toprağa saldığı köklerini çekmesi gerekecekti. Ertesi sabah hava parlaktı; sabah ve güneşli hava genç kalpleri neşelendirdi. Molly aşağı indikleri zaman beyefendilere çay yaparak yemek odasında oturuyordu. O gitmeden önce Toprak Sahibi ve Osborne’un birbirlerini daha iyi anlayacaklarını ümit etmekten kendini alamadı; çünkü her şeye rağmen, baba ile oğul arasındaki uyuşmazlık, Tanrı tarafından yollanan hastalıkta olandan daha acı bir sızı yatıyordu. Ama kahvaltı masasında karşılaşmalarına rağmen kasıtlı olarak birbirlerine hitap etmekten kaçındılar. Böyle bir zamanda, belki de ikisi arasındaki konuşmanın doğal konusu Osborne’un dün gece yaptığı uzun yolculuk olurdu; ama hiçbir zaman geldiği yerden, kuzeyden mi, güneyden mi, doğudan mı, batıdan mı geldiğinden bahsetmedi ve Toprak Sahibi, oğlunun saklamak istediği şeyi ortaya çıkaracak herhangi bir şeyi ima etmeyi seçmedi. Yine de, ikisinin de aklında, Bayan Hamley’in şu anki hastalığının, Osborne’nun borçlarının keşfedilmesiyle, tümüyle ortaya çıkmış olmasa bile ağırlaşmış olduğu konusunda ifade edilmeyen bir düşünce vardı; bu yüzden bir çok soru ve cevap tabu hâline gelmişti. Gerçekte basit konuşmalar yapmak için gösterdikleri çaba, yerel konularla sınırlıydı ve temel olarak Molly ve Roger’a yöneltilmişti. Böyle bir görüşme, ince bir nezaket ve huzur dış görünüşlü olmasına rağmen, zevk ya da hatta arkadaşça duygular üretmiyordu. Gün sona ermeden çok önce Molly, babasının önerisini kabul etmiş ve onunla birlikte eve dönmüş olmayı istedi. Hiç kimse onu istemiyormuş gibi görünüyordu. Bayan Jones, hemşire, ona zaman zaman Bayan Hamley’in onun adını hiç söylemediği konusunda güvence veriyordu; ve onun hasta odasındaki küçük hizmetlerine, düzenli bir hemşire geldiğinden beri gerek duyulmuyordu. Osborne ve Roger hep birbirleriyle beraber görünüyorlardı; ve Molly şimdi, Roger’la yaptığı kısa konuşmaların, ona yalnız günlerini geçirirken düşünecek nasıl bir şey vermiş olduğunu hissediyordu. Osborne çok nazikti ve hatta annesiyle çok hoş bir şekilde ilgilenmiş olduğu için minnettarlığını ifade ediyordu; ama kalbinin daha derin duygularını ona göstermekte isteksizdi ve bir önceki gece duygularını ona açıkladığı için neredeyse utanıyordu. Onunla, herhangi bir makul genç adamın, herhangi bir hoş genç bayanla konuştuğu gibi konuşuyordu; ama Molly buna her zaman kırılıyordu. Onu hesaba katıyormuş gibi görünen sadece Toprak Sahibi’ydi. Ona, yazılacak mektuplar, hesaplanacak ufak faturalar veriyordu; ve Molly, onun ellerini minnettarlıkla öpebilirdi.</p>

    <p class="normal">Malikâne’de kalışının son öğleden sonrası geldi. Roger, Toprak Sahibi’nin işlerini takip etmek için gitmişti. Molly, Bayan Hamley’in kanepesinin yaşlı sedir ağacının altına, çimenin üzerine konduğu ve ılık havanın gül ile yabani gül koktuğu geçen yazı düşünerek bahçeye çıktı. Şimdi ağaçlar yapraksızdı. Keskin, dondurucu havada hiçbir güzel koku yoktu; ve eve baktığında solgun kış göğünü hastanın odasından ayıran beyaz perdeler olduğunu görüyordu. Sonra babasının ona ikinci evliliği konusundaki haberi getirdiği günü düşündü: Ağaçlık ölü otlarla, kırağıyla ve buzla karmakarışıktı; dalların, daha kalın dalların ve nazik sürgünlerin güzel boğumları gökyüzüne karşı yapraksız bir açıklıkta birbirinin içine giriyordu. Tekrar, bu kadar istekli bir şekilde mutsuz olabilecek miydi? Ona, hayatın herhangi bir şeyi çok fazla dert etmeye değmeyecek kadar kısa olduğunu hissettiren iyilik miydi, yoksa duygusuzluk muydu? Ölüm, tek gerçek gibi görünüyordu. Uzağa yürümek ya da canlı olmak için ne enerjisi ne de yüreği vardı; ve eve geri döndü. Öğleden sonra güneşi, pencerelerde parlıyordu; ve bilinmeyen bir nedenle alışılmadık bir hareketlenmeye neden oluyordu. Hizmetçiler genellikle kullanılmayan kütüphanenin kepenklerini ve pencelerini açıyorlardı. Orta pencere aynı zamanda kapıydı; beyaz boyalı ahşap yarı yarıya açıktı. Molly evin önündeki beyaz parmaklıklardaki kapıdan geçerek kütüphanenin pencerelerinin önünden geçen, yassı taş döşeli küçük patikaya döndü ve açık kapıdan girdi. Okumak istediği kitapları seçmesi ve onları eve götürmesi için izin verilmişti; ve bu öğleden sonra, bu işle ilgilenmek için ona uygun geliyordu. Odanın karanlık köşesindeki özel bir rafa ulaşmak için merdiveni oraya çekti; ve orada ilginç görünen bazı ciltleri buldu, onların bir parçasını okumak için basamağa oturdu. Osborne aniden içeri girdiğinde başlığı ve peleriniyle orada oturuyordu. Önce onu görmedi; gerçekte o kadar acelesi varmış gibi görünüyordu ki eğer konuşmasaydı belki de onu hiç fark etmeyecekti.</p>

    <p class="normal">“Sizi engelliyor muyum? Buraya sadece bir dakika için kitaplara bakmaya geldim.” Konuşurken merdivenden aşağı indi. Kitabı hâlâ elinde tutuyordu.</p>

    <p class="normal">“Hayır engellemiyorsunuz. Sizi rahatsız eden benim. Bir mektup yazmam gerekiyor ve sonra gideceğim. Bu açık kapı sizi üşütmüyor mu?”</p>

    <p class="normal">“Oh, hayır. Hava çok taze ve hoş.”</p>

    <p class="normal">Merdivenin en alt basamağına oturarak tekrar okumaya başladı. O, pencerenin yakınında olan büyük eski moda yazı masasında yazacaktı. Tek sesin, Osborne’nun kaleminin kağıt üzerinde hızla sürtünmesi olan, bir ya da iki dakikalık bir sessizlik oldu. Sonra bahçe kapısının açıldığı duyuldu ve Roger açık kapıda durdu. Yüzü, ışıkta oturan Osborne’a; sırtı da köşede çömelmiş olan Molly’ye dönüktü. Bir mektup tutuyordu ve nefes nefese boğuk bir sesle şunu söyledi:</p>

    <p class="normal">“Osborne, eşinden bir mektup var. Postahaneden geçiyordum ve düşündüm ki…”</p>

    <p class="normal">Osborne ayağa kalktı, yüzünde öfkeli bir ümitsizlik vardı.</p>

    <p class="normal">“Roger! Ne yaptın! Onu görmüyor musun?”</p>

    <p class="normal">Roger etrafına baktı ve Molly sanki suçlu bir kişiymiş gibi kırpkırmızı olarak, titreyerek, üzüntüyle köşesinde ayağa kalktı. Roger odaya girdi. Üçü de eşit şekilde korkmuş görünüyordu. İlk konuşan Molly oldu; öne doğru çıktı ve şunu söyledi:</p>

    <p class="normal">“Çok üzgünüm! Onu işitmeyi istemedim ama kendime engel olamadım. Bana güveniyorsunuz değil mi?” Roger’a dönerek gözlerinde yaşlarla; “Lütfen anlatmayacağımı bildiğinizi söyleyin,” dedi.</p>

    <p class="normal">Osborne mahzun bir şekilde, “Bu elimizde değildi,” dedi. “Sadece bunun ne kadar önemli olduğunu bilen Roger’ın konuşmadan önce etrafına bakması gerekirdi.”</p>

    <p class="normal">Roger; “Öyle yapmalıydım,” dedi. Molly’ye dönerek, “Kendime senin düşündüğünden daha fazla kızdım. Ama senden kendim kadar eminim,” diye devam etti.</p>

    <p class="normal">Osborne, “Evet; ama,” dedi, “Görüyorsun en iyi insanların bile sır saklamanın sonuçlarını ortaya koymaları için ne kadar fazla şans var.”</p>

    <p class="normal">Roger, “Böyle düşündüğünü biliyorum,” dedi.</p>

    <p class="normal">“Peki ne olursa olsun üçüncü bir kişinin önünde bu eski tartışmalara yeniden başlamayalım.”</p>

    <p class="normal">Molly’nin bu defa ağlamamak için çok çaba sarf etmesi gerekmişti. Şimdi kendisi, konuşmanın sınırlandırılması gereken üçüncü bir kişi olarak sayıldığı için şunu söyledi:</p>

    <p class="normal">“Ben gidiyorum. Belki de burada olmamalıydım. Çok üzgünümçok. Ama deneyeceğim ve işittiğim şeyi unutacağım.”</p>

    <p class="normal">Osborne hâlâ kaba bir şekilde, “Bunu yapamazsın,” dedi. “Ama bana bundan kimseye bahsetmeyeceğine söz verir misinhatta bana ya da Roger’a bile? Bunu hiç işitmemiş gibi davranmaya ve konuşmaya çalışır mısın? Roger’ın, bana senin hakkında anlattıklarından dolayı, eminim ki eğer bana söz verirsen buna güvenebilirim.”</p>

    <p class="normal">Molly bir çeşit işaretmiş gibi elini uzatarak, “Evet, söz veririm,” dedi. Osborne daha çok bu hareketi gereksiz bulmuş gibi elini tuttu. “Sanırım söz vermesem de bunu yapmam gerekiyor. Ama belki de kendimi söz vererek bağlamam daha iyi. Şimdi gideceğim. Bu odaya hiç gelmemeyi isterdim.”</p>

    <p class="normal">Çok yumuşak bir şekilde kitabı masanın üzerine koydu ve kendi odasının yalnızlığına varana kadar gözyaşlarını boğmaya çalışarak odadan ayrılmak için döndü. Ama Roger, kapıyı onun için açarak ve yüzünü okuyarak onu okuduğunu hissediyordu ondan önce kapıya gitti. Molly’nin elini tutmak için elini uzattı ve onun sıkı tutuşu, olan olaydan dolayı duyduğu sempati ve pişmanlığı ifade ediyordu.</p>

    <p class="normal">Molly yatak odasına gidene kadar hıçkırıklarına zorlukla hakim olabiliyordu. Biraz zaman geçince duyguları doğal bir çıkış yolu bulamadan büyümüştü. Hamley Malikânesi’nden ayrılmak önceleri üzüntü veriyordu; şimdi ise, hiç bilmemesi gereken bir sırrı ve rahatsızlık veren bir sorumluluğu ortaya çıkarmış olan bir bilgiyi saklamak zorunda olmanın sıkıntısını çekiyordu. Sonra çok doğal olarak, Osborne’un eşinin kim olduğunu merak etmeye başladı. Molly, Hamley ailesinde müstakbel Leydi Hamley’in nasıl planlandığını bilecek kadar çok uzun süre ve çok yakın ilişkili olarak kalmamıştı. Örneğin, Toprak Sahibi, Molly’yi iyi tanımadığı ilk günlerde kısmen Osborne’un vârisi olarak Molly’nin, doktorun kızının erişiminden uzak olduğunu göstermek için sık sık onun akıllı, parlak, yakışıklı oğlu tarafından temsil edilen Hamleyli Hamley’in yapması beklenen büyük, yüksek ve zengin evlilikten bahsetmişti. Bayan Hamley de kendi adına bilinçsiz olarak, kim olduğu bilinmeyen müstakbel gelini için sürekli olarak planlar yaptığını gösteriyordu.</p>

    <p class="normal">“Osborne evlendiği zaman oturma odasının yeniden döşenmesi gerekir”ya da “Osborne’un eşi batı tarafındaki odaları kendine ayırmak isteyecektir; belki de bu yaşlı çiftle yaşamak onun için bir deneyim olacaktır; ama bunu mümkün olduğu kadar az hissetmesi için düzenlemeler yapmamız gerekecek.” “Kuşkusuz Bayan Osborne geldiği zaman ona yeni bir araba vermemiz gerekecek; eskisi bizim için yeterli olur.” Bu ve benzeri konuşmalar Molly’ye, gelecekteki Bayan Osborne’nun eski Malikâne’yi şimdiki hoş, samimi ev yerine görkemli, resmi bir konak yapacak olan güzel, muhteşem bir genç leydi olacağı izlenimini vermişti. Bayan Gibson’a, bölgedeki bazı güzel bayanlardan aynı eleştirilerle bahseden Osborne da ve hatta kendi evinde kendine bazı havalar verirken sadece onun havaları Bayan Gibson’un yanında toplumsal bir titizlik taşırken evde şiirsel bir titizlik taşıyordu eşi için hangi konuşulmayan zarif güzelliği seçmişti? Onu kim tatmin etmişti, hâlâ da ediyordu ve evliliğini anne ile babasından saklamasına yol açıyordu? Sonunda Molly kendini meraklarından kurtardı. Bunun yararı yoktu; bulamazdı; denememeliydi bile. Sözünden oluşan boş duvar onun yolunu kesiyordu. Belki de merak etmesi ve onlardan anlamlı bir sonuç çıkarması için küçük konuşmaları, bir isimden rastgele bahsedilmesini hatırlamaya çalışması bile doğru değildi. Molly, iki kardeşi de tekrar görmekten korkuyordu; ama hiçbir şey olmamış gibi akşam yemeği saatinde buluştular. Toprak Sahibi ya üzüntüden ya da hoşnutsuzluktan dolayı az konuşuyordu. O geldiğinden beri, ilişki kurmak kaçınılmaz olduğu zaman çok küçük olaylardan bahsetmek hariç Osborne’la hiç konuşmamıştı; ve karısının durumu onu, gününün ışığının üzerini kaplayan koyu bir bulut gibi etkiliyordu. Osborne, babasına karşı Molly’nin tamamen yapmacık olduğunu hissettiği kayıtsız bir tavır takınıyordu; ama bu yatıştırıcı bir şey değildi. Roger soğukkanlı, sakin ve doğal olarak diğerlerinden daha fazla konuşuyordu; ama o da çok rahatsızdı ve bir çok konuda gergindi. Bugün temel olarak Molly’ye hitap ediyordu: Doğa tarihi konusundaki son keşifleri uzun uzun anlatıyor ve bu konuşmayı kimsenin cevap vermesine gerek olmadan devam ettiriyordu. Molly, Osborne’nun her zamankinden farklıbilinçli, utangaç, pişman ya da hatta “evli” görünmesini bekliyordu ama o, sabahki Osborne’un aynısıydıyakışıklıydı, zarifti, davranışları ve görünüşü ağırdı; babasıyla kendisi arasındaki işlerin durumundan dolayı gizliden gizliye rahatsız olarak kardeşine karşı içten, ona karşı nazik davranıyordu. Hergünkü davranışların altında yatan gizli öyküyü hiçbir zaman tahmin edemezdi. Her zaman bir aşk hikâyesiyle doğrudan ilgilenmek istemişti: işte şimdi bu olmuştu ve o sadece bunu çok rahatsız edici bulmuştu. Bu konuda bir gizlilik ve belirsizlik duygusu vardı; ve karşılaştırıldığında onun dürüst, doğru sözlü babası, bütün dezavantajlarına rağmen Hollingford’daki sakin hayatı apaçıktı ve herkesin diğerlerinin ne yaptığını bildiği bir yer olarak güvenli ve hoş görünüyordu. Kuşkusuz Malikâne’den ayrılırken, uyuyan ve bilinçsiz olan arkadaşına sessizce veda ederken büyük bir acı hissetti. Ama şimdi Bayan Hamley’i bırakmak iki hafta öncekinden farklıydı. Sonra herhangi bir zaman çağrılabilirdi ve kendini rahat hissedebilirdi. Şimdi onun varlığı, vücudu ruhundan daha uzun süre yaşıyormuş gibi görünen zavallı bayan tarafından unutulmuş gibiydi.</p>

    <p class="normal">Ailedeki herkesin içten teşekkürleriyle dolu olarak arabayla eve yollandı. Osborne onun için seralardan çiçekler getirdi; Roger onun için her çeşitten kitaplar seçmişti. Toprak Sahibi minnettarlığını dile getiremeden onun elini sıkmaya devam ediyordu. En sonunda onu kucakladı ve kızını öpüyormuş gibi öptü.</p>
  </div>

  <div class="calibre1" id="calibre_pb_38"></div>
</body>
</html>
