<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_48">48.Masum Bir Sanık</h1>

    <p class="normal">Sert esen bir rüzgâra karşı yürüyormuş gibi başı öne eğik olarakve yine de ufak bir esinti bile yokken Bay Gibson aceleyle evine gitti. Kapının zilini çaldı; bu onun için olağandışı bir şeydi. Maria kapıyı açtı. “Git ve Bayan Molly’ye yemek odasında beklendiğini söyle. Onu kimin çağırdığını söyleme.” Molly’ nin şaşırarak“Beni mi istiyor? Kim o Maria?” diye sormasına rağmen, Bay Gibson’un davranışında öyle bir şey vardı ki Maria onun isteğine uydu.</p>

    <p class="normal">Bay Gibson yemek odasına gitti ve bir an yalnız kalmak için kapıyı kapattı. Şömine tablasının yanına gitti, onu tuttu, başını ellerinin üzerine koydu ve kalbinin çarpıntısını dindirmeye çalıştı.</p>

    <p class="normal">Kapı açıldı. Şaşkınlık dolu sesini işitmeden önce, orada duranın Molly olduğunu biliyordu.</p>

    <p class="normal">“Baba!”</p>

    <p class="normal">Keskin bir şekilde dönerek, “Şşş!” dedi. “Kapıyı kapat. Buraya gel.”</p>

    <p class="normal">Neyin kötü gittiğini merak ederek onun yanına geldi. Düşünceleri hemen Hamleyler’e gitti. Nefes nefese, “Osborne mu?” diye sordu. Eğer Bay Gibson sakin bir şekilde değerlendirecek kadar sinirlenmemiş olsaydı, bu iki kelimeden ferahlamış olmalıydı.</p>

    <p class="normal">Ama ikincil kanıtlarla ferahlık aramak için kendine izin vermek yerine, “Molly, bu duyduğum şeyler nedir? Bay Preston’la gizli bir ilişki sürdürüyormuşsunonunla tenha yerlerde buluşuyormuşsun; onunla gizli bir şekilde mektuplaşıyormuşsun?” dedi.</p>

    <p class="normal">Bütün bunlara inanmadığını açıkça söylese de ve ruhunun derinliklerinden inanmasa da, sesi sert ve haşindi. Yüzü beyaz ve ciddiydi; gözleri, korkunç keskin bir araştırıcılıkla Molly’nin üzerine dikilmişti. Molly tepeden tırnağa titredi ama onun incelemesinden kaçınmaya çalışmadı. Eğer bir dakika sessiz durduysa bunun nedeni, hızlı bir şekilde ilişkisini Cynthia’ nın bu meseledeki rolüyle ilgili olarak aklından geçirmesiydi. Bu sessizlik bir dakika sürdü ama öfkeli bir inkâr patlaması bekleyen birisi için çok uzun göründü. Molly ona doğru ilerleyince iki kolunu bileklerinin üstünden tuttu; bu hareketinin farkında değildi; ama onun kelimeleri için sabırsızlığı büyüdükçe onu mengene gibi elleriyle, o istemeden küçük bir acı sesi çıkarana kadar, giderek daha çok sıktı. Ve sonra onu bıraktı; Molly yumuşak, berelenmiş cildine baktı, gözyaşları onun, babasının onu çok incittiğini düşündürecek kadar hızlı toplanıyordu. O anda ona, babasının çocuğuna vücutça bir acı uygulaması gerektiği –abartılmış bir biçimde olsa da gerçeği duyması gerektiğinden daha garip göründü. Çocukça bir hareketle ona kolunu uzattı; ama eğer acıma bekliyorsa hiç alamadı.</p>

    <p class="normal">İze sadece bakarak, “Of!” dedi, “Bu hiç bir şey değil. Soruma cevap ver. O adamla özel olarak görüştün mü?”</p>

    <p class="normal">“Evet, baba, görüştüm; ama bunun yanlış olduğunu düşünmüyorum.”</p>

    <p class="normal">Şimdi oturdu. Acı bir şekilde, “Yanlış!” diye tekrarladı. “Yanlış değil mi? Peki! Buna bir şekilde katlanmalıyım. Annen öldü. Bu bir teselli. Öyleyse bu doğru mu? Çünkü ben buna inanmadımben inanmadım. Onların saflığına güldüm; ve bütün bu süre boyunca kandırılan ben oldum!”</p>

    <p class="normal">“Baba, sana her şeyi anlatamam. Bu benim sırrım değil yoksa sen bunu doğrudan öğrenirdin. Aslında bazen üzüleceksinseni bugüne kadar hiç aldatmadım, öyle değil mi?” Elini tutmaya çalıştı; ama babası ellerini sıkıca ceplerinde tutuyordu; gözleri önündeki halının desenine dikiliydi. Yine yalvararak, “Baba!” dedi, “Seni hiç aldattım mı?”</p>

    <p class="normal">“Nasıl anlatabilirim? Bunu şehirdeki konuşmalardan işittim. Daha sonra ne çıkacağını bilmiyorum!”</p>

    <p class="normal">Molly ümitsizce, “Şehirdeki konuşmalar!” dedi. “Onların ne işi varmış?”</p>

    <p class="normal">“Alçakgönüllülük ve dürüstlüğün en genel kurallarına aldırmayan bir kızın adını lekelemeyi herkes iş edinir.”</p>

    <p class="normal">“Baba çok sertsin. Alçakgönüllülüğe aldırılmıyor! Sana ne yaptığımı tam olarak anlatayım. Bay Preston’la bir kere –beni Croston Heath’e yürümek için bıraktığın akşam buluştum ve onun yanında biri daha vardı. Onunla ikinci defa Kuleler’in Parkı’nda karşılaştım bu defa randevulaşmıştık kimse yoktu sadece ikimiz vardık. Hepsi bu baba. Bana güvenmelisin. Daha fazla açıklayamam. Gerçekten bana güvenmelisin.”</p>

    <p class="normal">Onun sözleri karşısında yumuşamaktan kendini alamadı; bunları söylerken kullandığı ses tonunda doğruluk vardı. Ama bir iki dakika ne konuştu ne de hareket etti. Sonra onun suçlaması karşısında gerçeği söylediğinden beri ilk defa gözlerini ona doğru kaldırdı. Molly’nin yüzü çok beyazdı ama gerçek ifade, zamanın zayıf maskeleri olmaksızın egemen olduğunda, ölümün son içten etkisini taşıyordu.</p>

    <p class="normal">“Mektuplar?” dediama neredeyse bu desteği daha fazla sorgulamaktan utanıyordu.</p>

    <p class="normal">“Ona bir mektup verdim bu mektupta ben bir kelime bile yazmadım gerçekte üzerinde içinde ne olduğu yazılmayan bir zarf olduğuna inanıyordum. O mektubu vermek anlattığım iki görüşme Bay Preston’la yaptığım özel ilişkiyi oluşturuyor. Oh! baba, seni bu kadar üzen bu kadar şaşırtan ne diyorlar?”</p>

    <p class="normal">“Her neyse. Dünya devam ettikçe, yaptığını söylediğin şeyler yeterli, Molly. Bana her şeyi anlatmalısın. Bu dedikoduları tek tek çürütmek için emin olmalıyım.”</p>

    <p class="normal">“Ortaya koyduğum gerçeğin, insanların anlattıkları için yeterli olduğunu söylediğine göre bunlar nasıl çürütülecek?”</p>

    <p class="normal">“Kendin için değil ama başkası için hareket ettiğini söylüyorsun. Eğer bana diğerinin kim olduğunu söylersen eğer bana her şeyi tümüyle anlatırsan onu korumak için elimden geleni yaparımçünkü seni suçsuz çıkarırken, kuşkusuz bunun Cynthia olduğunu tahmin ediyorum.”</p>

    <p class="normal">Molly biraz düşündükten sonra, “Hayır, baba!” dedi; “Sana anlatabileceğim her şeyi anlattım; beni ilgilendiren her şeyi; ve bir kelime bile söylemeyeceğime söz verdim.”</p>

    <p class="normal">“O zaman senin kişiliğin yalancı çıkarılacak. Eğer bu gizli buluşmaların tüm açıklaması yapılmazsa da öyle olmalı. Bütün gerçeği Preston’un kendisinden öğrenmekte kararlıyım.”</p>

    <p class="normal">“Baba! Bir kere daha bana güvenmen için yalvarıyorum. Eğer Bay Preston’a sorarsan gerçeğin tümünü işitebilirsin; ama benim o kadar çok saklamaya çalıştığım şey de zaten bu çünkü eğer bu öğrenilirse sadece bir çok insan mutsuz olacak ve şimdilik bütün mesele oldu ve bitti.”</p>

    <p class="normal">“Senin için değil. Bayan Browning bu akşam beni insanların senin hakkında söylediklerini anlatmak için çağırdı. Senin iyi adının tamamen kaybolduğunu ima etti. Molly, ufak bir şeyin bir kızın şöhretini hayatının sonuna kadar nasıl lekelediğini bilemezsin. O zaman bunun bir kelimesine bile inanmamama rağmen, onun söylediği her şeyin karşısında durmak için çok çalıştım. Ve şimdi sen bana bunun çoğunun doğru olduğunu söylüyorsun.”</p>

    <p class="normal">“Ama sanırım sen cesur bir adamsın, baba. Ve bana inanıyorsun, değil mi? Biz bu dedikodulardan daha uzun yaşayacağız, hiç korkma.”</p>

    <p class="normal">“Kötü yaradılışlı dillerin gücünü bilmiyorsun, çocuğum,” dedi.</p>

    <p class="normal">“Oh, şimdi beni “çocuğum” diye çağırıyorsun ya hiçbir şey umurumda değil. Sevgili, sevgili babacığım, eminim ki en iyisi ve en akıllıcası bu konuşmaları dikkate almamak. Her şeye rağmen, bu onların kötü niyetli olduğu anlamına gelmeyebilir. Bayan Browning’in öyle olmadığına eminim. Bu arada ne kadar ufak bir şeyi büyüttüklerini unutacaklardırve böyle yapmasalar bile benim sözümden dönmemi istemezsin, değil mi?”</p>

    <p class="normal">“Herhâlde istemem. Ama senin cömertliğini kullanarak seni bu tuzağa düşüren kişiyi kolayca affedemem. Sen çok gençsin ve bu şeylere geçici kötülükler olarak bakıyorsun. Benim daha çok tecrübem var.”</p>

    <p class="normal">“Yine de şimdi ne yapabileceğimi bilmiyorum, baba. Belki de ben aptalım; ama ne yaptıysam kendi kendime yaptım. Bu bana önerilmedi. Ve bunun yargı açısından ne olursa olsun, ahlaki olarak yanlış olmadığından eminim. Dediğim gibi bu şimdi bitti; söylediğime şükrettiğim gibi yaptığım şey meseleyi bitirdi; ve bunu bu amaçla yaptım. Eğer insanlar benim hakkımda konuşmayı seçiyorlarsa boyun eğmem gerekiyor; ve sevgili babacığım senin de böyle yapman gerekiyor.”</p>

    <p class="normal">Bay Gibson ani bir endişeyle, “Annen Bayan Gibson bu konuda herhangi bir şey biliyor mu?” diye sordu.</p>

    <p class="normal">“Hayır; hiç bilmiyor; bir kelime bile. Lütfen bunu ona anlatma. Bu her şeyden daha fazla üzüntüye neden olabilir. Sana gerçekten anlatma özgürlüğüm olan her şeyi anlattım.”</p>

    <p class="normal">Bay Gibson için eşinin bütün bunların sırdaşı olduğunu keşfetme konusundaki bu ani korkusunun temeli olmadığını bulmak büyük bir ferahlıktı. Kızı için koruyucu ve rehber olması amacıyla evlenmeyi seçtiği kişinin, Bay Preston’la olan bu kötü şekilde tavsiye edilmiş macerayı bildiği hatta kendi çocuğunu korumak için buna önayak olabileceği konusunda ani bir korkuya kapılmıştı; çünkü bunun altında öyle ya da böyle Cynthia’nın olduğundan kuşkusu yoktu. Ama şimdi ne olursa olsun, Bayan Gibson tehlikeli bir rol oynamamıştı; onun Molly’ nin, Bay Preston’la bu buluşmaları konusunda Bayan Gibson’un herhangi bir şey bilmesinin daha fazla üzüntüye neden olacağı konusundaki esrarengiz itirafından çıkaracağı tek teselli buydu.</p>

    <p class="normal">“O zaman ne olacak?” dedi. “Bu bilgiler her tarafta –onlara karşı çıkmak için hiçbir şey yapmayacak mıyım? Senin hakkındaki boş bir dedikodudan diğerine geçen bütün bu konuşmalar konusunda gülümseyecek ve memnun mu olacağım?”</p>

    <p class="normal">“Korkarım öyle. Çok üzgünüm çünkü hiçbir zaman senin bunu bilmeni istemedim ve şimdi bunun seni ne kadar rahatsız ettiğini görüyorum. Ama kesinlikle başka hiçbir şey olmayınca ve olan olaylardan hiçbir şey çıkmayınca, bu merak ve dedikodu yok olacaktır. Söylediğim her kelimeye inandığını ve bana güvendiğini biliyorum, baba. Lütfen, hatrım için, bu dedikodu ve saçma konuşmalar konusunda sabırlı ol.”</p>

    <p class="normal">“Bu benim için zor olacak, Molly,” dedi.</p>

    <p class="normal">“Hatrım için baba!”</p>

    <p class="normal">Ters bir şekilde, “Preston’u yakalamanın dışında başka ne yapabileceğimi bilmiyorum,” diye cevap verdi.</p>

    <p class="normal">Aniden, Kuleler’in Park’ında Bay Sheepshanks’le karşılaştıklarında, “Heyecanlanma, sen utanacak bir şey yapmadın” diye konuştuğunu hatırlayarak, “En kötüsü bu olur. Bu konuşmalara neden olur. Ve her şeye rağmen, belki de onun çok fazla suçlanmaması gerekiyor. Evet! Suçluydu. Ama bu konuda bana iyi davrandı,” dedi.</p>

    <p class="normal">“Bu doğru. Ne pahasına olursa olsun, erkekler arasında bir kadının adını göz önüne getirecek olan bir mücadeleden kaçınmak gerekir. Ama er ya da geç Preston’la bunu yapmalıyım. Kızımı şüpheli bir durumda bırakmanın hoş olmadığını anlayacak.”</p>

    <p class="normal">“O beni bırakmadı. Benim geldiğimi bilmiyordu, her iki seferde de benimle karşılaşmayı beklemiyordu; ve elinden gelseydi benim verdiğim mektubu almamayı tercih ederdi.”</p>

    <p class="normal">“Bu tümüyle esrarlı. Senin esrarengiz olaylara karışmandan nefret ediyorum.”</p>

    <p class="normal">“Ben de karışmaktan nefret ediyorum. Ama ne yapabilirim? Hakkında konuşmamak için söz vermiş olduğum başka bir sır biliyorum. Elimden başka bir şey gelmiyor.”</p>

    <p class="normal">“Evet, söyleyebileceğim tek şey, eğer suç ortağı olmaktan kurtulamıyorsan hiçbir zaman kaçınabileceğin bir sırrın kahramanı olma. Sonra sanırım senin isteklerine boyun eğmem ve bu skandalın benim tarafımdan fark edilmeden sönmesine izin vermem gerekecek.”</p>

    <p class="normal">“Bu koşullarda başka ne yapabilirsin?”</p>

    <p class="normal">“Aslında başka ne olabilir? Buna nasıl dayanacaksın?”</p>

    <p class="normal">Bir an için gözleri yaşlarla doldu; herkesinbütün dünyanın onun hakkında kötü düşünmesi, hiçbir zaman onlar hakkında kaba bir şey düşünmemiş ya da söylememiş olan kız için zor göründü. Ama cevap verirken gülümsedi:</p>

    <p class="normal">“Bu diş çektirmek gibi, bir süre sonra bitecek. Eğer gerçekten yanlış yapıyor olsaydım daha kötü olacaktı.”</p>

    <p class="normal">“Cynthia korunacak,” diye başladı; ama Molly elini onun ağzına koydu.</p>

    <p class="normal">“Baba, Cynthia suçlanmamalı ya da şüphelenilmemeli; eğer bunu yaparsan o, evden gider, o çok gururludur ve sen olmazsan çok korumasızdır. Ve Roger –Roger’ın hatrı için, o bize yokluğunda ona bakıp onu seveceğimize güvenirken Cynthia’yı uzaklaştırmak için hiçbir şey yapmayacak ya da söylemeyeceksin. Oh! Eğer o gerçekten kötü olsa da ve onu hiç sevmesem de, Roger onu çok sevdiği için kendimi onu korumakla görevli hissettiğimi düşünüyorum. Ve o, gerçekten çok iyi ve onu çok seviyorum. Cynthia’nın canını sıkmamalı ya da onu incitmemelisin, babaonun sana bağımlı olduğunu hatırla!”</p>

    <p class="normal">“Sanırım kadınlar olmasa da dünya yine de kendini idare edebilirdi. Kadınlar, insanı hayatından bezdirebiliyorlar. Bak, seninle uğraşırken unuttumbir saat önce gidip zavallı yaşlı Job Houghton’u görmem gerekiyordu.”</p>

    <p class="normal">Molly öpülmesi için dudaklarını uzattı. “Şimdi bana kızgın değilsin, değil mi, baba?”</p>

    <p class="normal">“Önümden çekil” (aynı zamanda onu öpüyordu). “Sana kızmıyorsam da kızgın olmalıyım; çünkü henüz bitmemiş olan bir çok sıkıntıya neden oldun, bunu sana söyleyebilirim.”</p>

    <p class="normal">Molly’nin bu konuşma sırasındaki tüm cesaretine rağmen, babasından daha çok acı çeken oydu. O, dedikoduları işitmekten uzaktı; ama Molly sürekli olarak bu yerdeki küçük toplumun içindeydi. Bayan Gibson soğuk algınlığına yakalanmıştı ve üstelik bu sırada devam etmekte olan, Bayan Dawes’in gülen, gevezelik yapan, yemek yiyen ve bu meseledeki payını anlamak için getirilmiş olması olasılığı olan bölge papazı Bay Ashton’la flört eden iki sevimli, inceliksiz yeğeninin ziyaretiyle başlayan, oldukça eski moda ziyaretler ona çekici gelmiyordu. Bay Preston bir yıl önce yaptığı aynı istekli minnettarlıkla Hollinford çay partilerine yapılan davetleri kabul etmiyordu; yoksa Molly’nin üzerinde asılı duran bulut, onun gizli buluşmalardaki, şehrin kadınsı erdemini gücendiren ortaklığı ona erişemezdi. Molly’nin kendisi de davet ediliyordu çünkü ne Bay Gibson’u ne de Bayan Gibson’u açıkça küçümsemek olmazdı; ama onu eskisi gibi kabul etme konusunda söylenmeden anlaşılan ve gizli bir protesto vardı. Ona karşı herkes kibardı ama kimse içten davranmıyordu; ona karşı eski davranışlarından farklı olan çok fark edilebilir bir tabaka vardı; anahatları olan ve tanımlanabilir bir şey değildi. Ama Molly tüm temiz vicdanına ve cesur yüreğine rağmen kuvvetli bir şekilde katlanıldığını ama hoş karşılanmadığını hissediyordu. İki Bayan Oakes’ın fısıltılarını duymuştu, onlar hüküm süren skandalın karhamanıyla ilk karşılaştıkları zaman ona şüpheyle baktılar ve iyi görünmeye çalışarak, alçak sesle konuşmaya uğraşmadan onu eleştirdiler. Molly, babasının ziyaret yapacak ruh hâlinde olmadığı için minnettar olmaya çalıştı. Hatta küçümsendiğini ve böylece yerinin alçaldığını hissedince, üvey annesinin çoğunlukla dışarı çıkmayacak kadar hasta olmasından memnun oldu. Gerçek bir eski arkadaş olan Bayan Browning, onunla soğuk bir ciddiyetle ve daha çok çekingenlikle konuşuyordu; çünkü kızını etkileyen nahoş dedikoduları ona anlatmak için kendini çok sıkıntıya sokmuş olduğu o akşamdan beri, Bay Gibson’dan bir kelime bile duymamıştı.</p>

    <p class="normal">Sadece Bayan Phoebe, Molly’yi eskisinden daha büyük bir sevecenlikle arıyordu ve bu, Molly’nin huzurunu, bütün küçümsemelerin bir araya gelmesinden daha çok bozuyordu. Masanın altından elini sıkan yumuşak bir elonun konuşmaya geri dönmesi için sürekli olarak ona yapılan hitaplar, Molly’yi neredeyse gözyaşlarına boğacak kadar etkiliyordu. Zavallı kız bazen tanıdıklarının davranışlarındaki bu değişikliğin sadece kendi hayalinde olup olmadığını; o zaman babasıyla kendini cesurca savunduğu konuşmayı yapmamış olsaydı kendisine karşı olan davranışlarındaki farklılığı keşfetmesi gerekip gerekmediğini merak ediyordu. Bu sürekli olan küçük aşağılamaları nasıl hissettiğini hiçbir zaman babasına anlatmadı. Yükü kendi özgür iradesiyle çekmeyi seçmişti; üstelik bunu yapması için izin verilmesinde ısrar ediyordu; şimdi kendi hareketinin sonuçlarına katlandığını göstererek, onu üzmek ona göre değildi. Bu yüzden hiçbir zaman küçük eğlencelere gitmemek ya da Hollingford toplumuna karışmamak için bahane bile bulmuyordu. Sadece aniden babası bir akşam ona Bayan Gibson’un öksürüğü konusunda gerçekten endişeli olduğunu ve Molly’nin Bayan Goodenough’ ın verdiği, üçünün davetli olduğu ama sadece Molly’nin gideceği bir partiden vazgeçmesi gerektiğini söylediğinde içinde yaşadığı baskının yayılmasına izin verdi. Bir sonraki an, başkasının acı çekmesi karşılığında kendi üzüntüsünü ertelemesine sevindiği için kendini suçlasa da Molly’nin kalbi evde kalma düşüncesiyle çarptı. Ama kocasının hazırladığı ilaçlar Bayan Gibson’u iyileştirdi; ve o özellikle Molly’ye minnettar kalıp, onu öptü.</p>

    <p class="normal">Molly’nin başını okşayarak, “Gerçekten, canım,” dedi, “Sanırım saçın yumuşuyor ve o nahoş gevrek kıvrımlı hissi kaybediyor.”</p>

    <p class="normal">O zaman Molly, üvey annesinin iyi bir huya sahip olduğunu biliyordu; saçının düzlüğü ve kıvırcıklığı Bayan Gibson’ un ona karşı gösterdiği onayın kesin bir testiydi.</p>

    <p class="normal">“Seni bu küçük partiye gitmekten alıkoyduğum için özür dilerim ama sevgili baban benim için çok endişelendi. Beyefendiler için her zaman bir çeşit gözde oldum ve zavallı Bay Kirkpatrick benim için nasıl yeterli olabileceğini hiç bilmiyordu. Ama sanırım Bay Gibson daha aptalca seviyor: Son sözleri “kendine iyi bak Hyacinth” demek oldu; ve sonra tekrar “eğer benim talimatlarıma uymazsan sonuçları konusunda sana cevap veremem” demek için geri döndü. Ona işaret parmağımı salladım ve “bu kadar endişelenme, aptal adam” dedim.”</p>

    <p class="normal">Molly, “Umarım bize söylediği her şeyi yapmışızdır,” dedi.</p>

    <p class="normal">“Oh evet! Çok daha iyi hissediyorum. Biliyor musun, geç olsa da sanırım hâlâ Bayan Goodenough’un partisine gidebilirsin! Maria seni götürebilir ve seni giyinmiş görmek isterim; insan bir ya da iki hafta sıkıcı sıcak elbiseler giydikten sonra parlak renkleri ve akşam elbiselerini oldukça özlüyor. Bu yüzden git ve hazırlan canım. Belki de bana bazı yeni haberleri getirirsin; çünkü gerçekten iki haftadır sadece babanla ve seninle eve kapandığım için oldukça dağınık ve ümitsiz hâle geldim. Genç insanları yaşlarına uygun eğlencelerden uzak tutmaya dayanamam.”</p>

    <p class="normal">“Oh, lütfen anne! Gitmemeyi tercih ederim!”</p>

    <p class="normal">“Çok iyi! Çok iyi! Senin hatrın için fedakârlık yapmaya istekli olduğumu gördüğün zaman böyle yapmanın oldukça bencilce olduğunu düşünüyorum.”</p>

    <p class="normal">“Ama bunun senin için bir fedakârlık olduğunu söylüyorsun ve ben gitmek istemiyorum.”</p>

    <p class="normal">“Çok iyi; evde oturabileceğini söylemedim mi? Sadece lütfen mantık yürütme; hiçbir şey hasta bir insan için bu kadar yorucu değildir.”</p>

    <p class="normal">Sonra bir süre sessiz kaldılar. Bayan Gibson hâlsiz bir sesle şunu diyerek sessizliği bozdu:</p>

    <p class="normal">“Söyleyecek eğlendirici bir şey düşünemiyor musun, Molly?”</p>

    <p class="normal">Molly aklının derinliklerinden neredeyse unutmuş olduğu birkaç önemsiz şeyi çıkardı ama bunların eğlenceli şeyler olmadığını düşündü ve Bayan Gibson da böyle hissetti; çünkü o anda şöyle söyledi:</p>

    <p class="normal">“Cynthia’nın evde olmasını istiyorum.” Molly bunun kendi sıkıcılığına yapılmış bir sitem olduğunu hissetti.</p>

    <p class="normal">“Ona yazıp geri gelmesini isteyeyim mi?”</p>

    <p class="normal">“Evet, emin değilim; bir çok şeyi bilmeyi istiyorum. Son günlerde zavallı, sevgili Osborne Hamley hakkında bir şey duymadın, değil mi?”</p>

    <p class="normal">Molly, Osborne’nun sağlığı için bir şey söylememesi konusunda babasının tembihini hatırlayarak cevap vermedi. Aslında cevap vermesi gerekmedi çünkü Bayan Gibson yüksek sesle düşünmeye devam etti:</p>

    <p class="normal">“Görüyorsun, eğer Bay Henderson bahardaki kadar nazikse ve Roger konusundaki olasılıklar eğer kaba saba olsa da o genç adama bir şey olursa gerçekten üzülürüm ama Afrika’ nın sadece sağlıksız bir yer değil vahşi ve bazı yerlerinde yamyam bir ülke olduğunu düşünmemiz gerekir. Çoğunlukla gece uyumadan yatarken coğrafya kitaplarında okuduğum bütün o şeyleri düşünüyorum ve eğer Bay Henderson gerçekten bağlı hâle gelirse! Gelecek sonsuz bir bilgelikle bizden gizlenir Molly, yoksa bunu bilmeyi isterdim; eğer insan birinin davranışından nasıl olayların olacağını bilirse, o an çok daha iyi hesap yapacaktır. Ama sanırım bütün olarak, Cynthia’yı korkutmamamız daha iyi olur. Eğer zamanında haber alırsak, onun Lord Cumnor ve leydi hazretleriyle beraber gelmesi için plan yapabiliriz.”</p>

    <p class="normal">“Geliyorlar mı? Leydi Cumnor yolculuk yapacak kadar iyi mi?”</p>

    <p class="normal">“Evet, kesinlikle; yoksa Cynthia’nın onlarla birlikte gelebileceğini düşünmezdim. Bu kulağa iyi geliyorsaygı değer olmaktan daha iyi ve Londra’da oturan o avukata karşı ona bir mevki sağlayacaktır.”</p>

    <p class="normal">“O zaman Leydi Cumnor daha iyi?”</p>

    <p class="normal">“Kuşkusuz. Babanın sana bahsettiğini düşünüyordum; ama eminim ki o her zaman hastalarından bahsetmemek konusunda titiz bir dikkate sahip. Tamamen haklıtamamen haklı ve hassas. Onların nasıl olduğunu bana hiç anlatmıyor. Evet! Kont ve Kontes, Leydi Harriet, Lord ve Leydi Cuxhaven ile Leydi Agnes; ayrıca ben, yeni bir kış başlığı ve siyah saten bir pelerin ısmarladım.”</p>
  </div>

  <div class="calibre1" id="calibre_pb_98"></div>
</body>
</html>
