<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_14">14.Molly Kendini Himaye Altında Buldu</h1>

    <p class="normal">Düğün, bu tip olayların bir çoğu gibi yapıldı. Lord Cumnor ve Leydi Harriet, Kuleler’den geldi; bu yüzden törenin saati mümkün olduğu kadar geçe alındı. Lord Cumnor, gelinin babası olarak görev yapmak için geldi ve hem gelinden, hem damattan, hem de başka herkesten çok daha açık bir neşe içindeydi. Leydi Harriet, bir çeşit amatör nedime olarak, kendi dediği gibi, “Molly’nin görevlerini paylaşmak için” geldi. Malikâne’den parktaki kiliseye iki araba içinde gittiler. Bay Preston ve Bay Gibson arabalardan birindeydi ve Molly ümitsiz bir şekilde diğer arabada Lord Cumnor ve Leydi Harriet’le birlikteydi. Leydi Harriet’in beyaz müslin elbisesi bir ya da iki bahçe partisinde görülmüştü ve çok yeni değildi; daha çok, genç bir bayanın son anda giydiği garip bir şey gibiydi. Çok neşeliydi ve müstakbel kızı için Clare’in ne kadar önemli bir kişi olduğunu bulmaya çalışarak Molly’yle konuşmaya çok yatkındı. Şöyle başladı:</p>

    <p class="normal">“Bu güzel müslin elbiseyi kırıştırmamalıyız. Onu, babamın dizinin üzerine koy; buna hiç aldırmaz.”</p>

    <p class="normal">“Ne canım, beyaz bir elbise!hayır, emin ol aldırmam. Daha çok hoşuma gider. Üstelik bir düğüne giderken kim herhangi bir şeye aldırır? Eğer bir cenazeye gitseydik farklı olurdu.”</p>

    <p class="normal">Molly, dikkatli bir şekilde bu konuşmanın ne anlama geldiğini anlamaya çalıştı; ama bunu yapamadan önce Leydi Harriet, her zaman bunu yapmakla övünerek asıl noktaya gelerek tekrar konuştu:</p>

    <p class="normal">“Sanırım babanın bu ikinci evliliği senin için sıkıcı bir durum; ama Clare’in, kadınların en sevimlisi olduğunu göreceksin. Her zaman kendi yolumu bulmama izin verirdi ve senin de kendi yolunu bulmana izin vereceğinden kuşkum yok.”</p>

    <p class="normal">Molly, bu sabah gözlerine dolmaya devam eden gözyaşlarını kontrol etmeye uğraşarak alçak bir sesle, “Denemek ve onu sevmek istiyorum,” dedi. “Onu henüz çok az gördüm.”</p>

    <p class="normal">Lord Cumnor, “Bu senin için olabilecek en iyi şey, canım,” dedi. “Genç bir bayan oluyorsun ve eğer yaşlı bir adamın söylemesine izin verirsen, çok da güzel bir genç bayan ve kim seni babanın eşinden daha uygun bir şekilde dışarı çıkarabilir, seni gösterebilir ve seni balolara ya da bu tip yerlere götürebilir? Her zaman, bu gün gerçekleşecek olan bu birleşmenin bildiğim en uygun şey olduğunu söyledim; ve hatta bu, insanların kendilerinden daha çok, senin için daha iyi olan bir şey.”</p>

    <p class="normal">Molly’nin dertli yüz ifadesini yakalayan Leydi Harriet, “Zavallı çocuk,” dedi, “Balo düşüncesi şu anda onun için çok fazla; ama arkadaş olarak Cynthia Kirkpatrick’le birlikte olmaktan hoşlanacaksın, öyle değil mi, canım?”</p>

    <p class="normal">Molly biraz neşelenerek, “Çok fazla,” dedi. “Onu tanıyor musunuz?”</p>

    <p class="normal">“Oh, onu küçük bir kızken bir çok kez ve o zamandan beri de bir ya da iki kere gördüm. Şimdiye kadar gördüğünüz en sevimli yaratıktır; ve yanlış hatırlamıyorsam yaramazlık ifade eden gözleri vardı. Ama bizimle kalırken, Clare onu çok iyi bir şekilde kontrol ediyordusanırım onun sıkıntı yaratmasından korkuyordu.”</p>

    <p class="normal">Molly bir sonraki sorusunu şekillendiremeden önce kiliseye geldiler; o ve Leydi Harriet, eteğini tutarak mihraba ilerleyecekleri gelini beklemek için kapının yanındaki bir sıraya gittiler. Lord, onu çeyrek mil kadar uzakta olan evinden almak için yalnız gitti. Onun için düğün mihrabına bir lord tarafından götürülmek ve onun kızının gönüllü bir nedime olması çok hoştu. Bayan Kirkpatrick, bu küçük sevinç bolluğunda, sevdiği ve kendi çabaları olmaksızın onu destekleyecek olan bir adamla evliliğin eşiğinde olarak, içten bir şekilde mutlu ve güzeldi. Bay Preston’u görünce yüzünden küçük bir bulut geçtiBay Gibson’ un peşinden girince onun sevimli gülümsemesi biraz bozuldu. Ama Bay Preston’un yüzü hiç değişmedi; ciddiyetle ona selam verdi ve sonra işlerle meşgul göründü. On dakikada her şey bitti. Gelin ve damat birlikte Malikâne’ye gidiyorlardı. Bay Preston kestirme bir yoldan oraya yürüyordu ve Molly, yeniden ellerini ovuşturarak kıkırdayan lord hazretleriyle ve sessizliği en büyük rahatlık olan nazik ve teselli edici olmaya çalışan Leydi Harriet’ le arabadaydı.</p>

    <p class="normal">Molly ümitsiz bir şekilde, kendisi için yapılan planın, akşamüstü Kuleler’e dönerken Lord Cumnor ve Leydi Harriet ile dönmesi olduğunu keşfetti. Bu arada Lord Cumnor’un, Bay Preston’la yapılacak işi vardı ve mutlu çift bir haftalık tatilleri için gittikten sonra Molly, ürkütücü Leydi Harriet’le yalnız bırakılacaktı. Diğerleri bu şekilde gidip yalnız başlarına kaldıkları zaman Leydi Harriet, oturma odasındaki ateşin başına oturdu. Ateşle arasında bir paravana vardı ama bir ya da iki dakika dikkatle Molly’ye baktı. Molly bu uzun bakışın tamamen farkındaydı ve Leydi Harriet aniden şunu söylediğinde, bu bakışı iade etmek için cesaretini toplamaya çalışıyordu:</p>

    <p class="normal">“Seni seviyorum; sen küçük vahşi bir yaratıksın ve seni uysallaştırmak istiyorum. Buraya gel ve yanıma, şu tabureye otur. Senin adın ne? Ya da sana kuzeydeki taşra halkının dediği gibi ne diyorlar?”</p>

    <p class="normal">“Molly Gibson. Benim gerçek adım Mary.”</p>

    <p class="normal">“Molly hoş, yumuşak bir isim. Geçen yüzyıldaki insanlar sade isimler koymaktan korkmazlardı; şimdi biz çok akıllı ve iyiyiz: Şimdi artık hiç “Leydi Betty” yok. Onun adını taşıyan tüm yünlü kumaşları ve örgü ipliklerini yeniden adlandırıp adlandırmadıklarını merak ediyorum. Leydi Constantia’nın pamuğu ya da Leydi AnnaMaria’nın yünlü kumaşı.”</p>

    <p class="normal">Molly, “Leydi Betty’nin pamuğu olduğunu bilmiyorum,” dedi.</p>

    <p class="normal">“Bu, senin el işi yapmadığını kanıtlar! Ama Clare’in sana bunu yaptıracağını göreceksin. Bana parça parça yaptırırdı; bayanların önünde diz çöken şövalyeler; olanaksız çiçekler. Ama onlardan yorulduğum zaman kendisinin bitirdiğini söyleyerek adil olmam lazım. Birlikte nasıl yaşayacağınızı merak ediyorum.”</p>

    <p class="normal">Molly içini çekerek “Ben de,” dedi.</p>

    <p class="normal">“Bir gün, içimde, bu zamana kadar onun beni yönetmiş olduğuna dair bir şüphe duyana kadar, onu yönettiğimi düşünürdüm. Yine de insanın kendisinin yönetilmesine izin vermesi daha kolaydır; insan herhangi bir oranda sürecin farkında olduğunda bunu hafife alırsa o zaman eğlenceli hâle gelebilir.”</p>

    <p class="normal">Molly kızgın şekilde, “Yönetilmekten nefret etmem lazım,” dedi. “Babamın hatrı için, eğer bana açık sözlülükle anlatırsa onun isteklerini yapmaya çalışacağım; ama herhangi bir şekilde tuzağa düşürülmekten nefret ederim.”</p>

    <p class="normal">Leydi Harriet, “Şimdi ben,” dedi, “Tuzaktan kaçınmak için çok tembelim; ve tuzakların akıllıca kurulduklarını belirtmeyi tercih ederim. Ama sonra kuşkusuz kendim için çaba sarfetmeyi seçersem, beni bağlamaya çalıştıkları yeşil keten sazlarının arasından kaçabileceğimi biliyorum. Şimdi belki de sen kaçamazsın.”</p>

    <p class="normal">Molly, “Ne demek istediğinizi pek anlamıyorum,” dedi.</p>

    <p class="normal">“Oh, pekiher neyse; sanırım senin için yapmaman daha iyi olur. Söylemeye çalıştığım şeylerden alınacak ders “iyi bir kız olman, sana söylenenlere uyarsan yeni üvey annenin hayal edebileceğin en tatlı yaratık olduğunu görmendir.” Kuşkum yok ki, esas olarak onunla yaşayacaksın. Onun kızıyla nasıl yaşayacağın başka bir sorun; ama sanırım iyi olacak. Şimdi çay için zili çalalım; çünkü sanırım yediğimiz ağır kahvaltı bizim için öğle yemeği yerine geçti.”</p>

    <p class="normal">Bay Preston, tam bu anda odaya girdi ve Molly, önceki akşam yemekten önce Bay Preston’un onunla olan arkadaşlığını ima etmesini hatırlayarak, Leydi Harriet’in onu soğuk bir davranışla uzaklaştırmasına biraz şaşırdı.</p>

    <p class="normal">Leydi Harriet, o duyamayacak kadar uzaklaşır uzaklaşmaz, “Bu çeşit insanlara dayanamıyorum,” dedi, “Görevinin onlara saygı göstermek olduğu insanlara karşı kendine kibar havaları veriyor. Babamın işçilerinden biriyle zevkle konuşabilirim ama bunun gibi iyi terbiye görmemiş züppe bir adamla olunca tüylerim diken diken olur. Bu tarz bir yaratığa İrlandalılar ne der? Bunun için güzel bir sözleri var, biliyorum. O nedir?”</p>

    <p class="normal">Molly bilgisizliğinden biraz utanarak, “Bilmiyorumhiç işitmedim,” dedi.</p>

    <p class="normal">“Oh! Bu senin hiç Bayan Edgeworth’ün hikâyelerini okumadığını gösteriyor;<a href="../Text/Untitled-1_split_063.html#footnote-256-33" id="footnote-256-33-backlink">[33]</a>okumuş muydun? Eğer okumuşsan onun ne olduğunu hatırlamasan bile böyle bir kelimenin olduğunu hatırlarsın. Bu hikâyeleri hiç okumamışsan bunlar tam da senin yalnızlığını giderecek şeyler olacaktırçok geliştirici, ahlakî ve yine de yeterli ölçüde ilgi çekicidir. Sen tamamen yalnız kaldığında onları sana ödünç vereceğim.”</p>

    <p class="normal">“Ben yalnız değilim. Evde değilim ama Bayan Browningler’de misafirim.”</p>

    <p class="normal">“O zaman onları sana getireceğim. Bayan Browningler’i tanıyorum; düzenli olarak okul gününde Kuleler’e gelirlerdi. Onlara Pecksy ve Flapsy derdim.<a href="../Text/Untitled-1_split_063.html#footnote-256-34" id="footnote-256-34-backlink">[34]</a> Bayan Browningler’i severim; insan onlardan her şekilde gerekli saygıyı görür; ve her zaman böyle insanların evlerinin nasıl olduğunu görmek isterim. Sana Bayan Edgeworth’ün tüm hikâyelerini getireceğim, canım.”</p>

    <p class="normal">Molly bir ya da iki dakika tamamen sessiz oturdu; sonra aklından geçeni söylemek için cesaretini topladı.</p>

    <p class="normal">“Leydi hazretleri,” (bu unvan, Molly’nin saygı gösterme konusunda aldığı dersin ilk meyvesiydi) “leydi hazretleri benim ait olduğum çeşitten ya da sınıftan insanlardan, sanki onlar hakkında konuştuğunuz tuhaf bir hayvanmış gibi bahsetmeye devam ediyorsunuz; yine de benimle çok açık konuşuyorsunuz.”</p>

    <p class="normal">“Evet, devam etseni dinlemekten hoşlanıyorum.”</p>

    <p class="normal">Yine sessizlik oldu.</p>

    <p class="normal">Leydi Harriet neredeyse nazik bir şekilde, “İçinden benim biraz saygısız olduğumu düşünüyorsundeğil mi?” dedi.</p>

    <p class="normal">Molly bir iki dakika bir şey söylemedi; sonra güzel, masum gözlerini Leydi Harriet’in yüzüne doğru kaldırdı ve şöyle söyledi:</p>

    <p class="normal">“Evetbiraz. Ama sizin başka bir çok şey olduğunuzu düşünüyorum.”</p>

    <p class="normal">“Şimdilik “diğer şeyleri” bırakalım. Görmüyor musun küçüğüm, sen kendi tiplerinden bahsederken, ben de kendi tiplerimden bahsediyorum. Bu, ikimiz için de yüzeysel. Çünkü sanırım sizin Hollingfordlu iyi bayanlardan bazıları fakir insanlardan, eğer onu işitebilselerdi kendi hesaplarına kabalık olarak kabul edecekleri bir şekilde bahsediyorlardı. Ama benim teyzelerimden birinin, annemin kardeşi olan hayır! İsim vermeyeceğim leydinin konuşma ve davranış biçimlerinden dolayı kanımın nasıl kaynadığını hatırladığım zaman, daha ılımlı olmam lazım. Profesyonel insanlar ve zengin tüccarlardan işçilere kadar hayatını kafasıyla ya da elleriyle kazanan herhangi birini “insanlar” olarak adlandırırdı. En sulu konuşmalarında hiçbir zaman onlara geleneksel “beyefendi” ünvanını bile uygun görmezdi; ve insanları sahiplenme biçimi “benim kadınım”, “benim insanım” şeklindeydiama her şeye rağmen bu sadece bir konuşma biçimiydi. Bunu sana karşı kullanmamalıyım; ama bir şekilde seni bütün Hollingford halkından ayırıyorum.”</p>

    <p class="normal">Molly, “Ama neden?” diye ısrar etti. “Ben onlardan biriyim.”</p>

    <p class="normal">“Evet öylesin. Ama şimdi beni yine kabalıkla suçlama onların pek çoğu Kuleler’e geldikleri zaman gösterdikleri abartılı saygı ve hayranlıkta o kadar yapmacıklar ve iyi davranışlarda bulunmak için o kadar rol yapıyorlar ki, sadece kendileri alay konusu oluyorlar. Sen en azından basit ve doğrucusun, bu yüzden aklımda seni onlardan ayırıyorum ve bilinçsiz olarak evet! Şimdi bir parça daha kabalık yapıyorum seninle eşitim gibi seviye olarak demek istiyorum konuşuyorum; çünkü kendimi komşularından daha iyi olan somut şeylerle ifade etmiyorum. Ama işte, beni çok alçakgönüllü olmaktan kurtarmak için tam zamanında çay geldi”</p>

    <p class="normal">Solan Eylül alaca karanlığında çok hoş bir çay saatiydi.</p>

    <p class="normal">Sona erdiği zaman Bay Preston tekrar içeri girdi:</p>

    <p class="normal">“Leydi Harriet, hava kararmadan önce size, çiçek bahçesinde yaptığım bazı zevkinize başvurmak istediğim değişiklikleri gösterme zevkini bana verir misiniz?”</p>

    <p class="normal">“Teşekkür ederim, Bay Preston. Bir gün babamla gelirim ve onaylayıp onaylamadığımıza bakarız.”</p>

    <p class="normal">Bay Preston’un alnı kızardı. Ama Leydi Harriet’in kendini beğenmişliğinden etkilenmedi ve Molly’ye dönerek şunu söyledi:</p>

    <p class="normal">“Bayan Gibson dışarı gelip bahçelere bakmaz mısınız? Sanırım kilise hariç hiç dışarı çıkmadınız?”</p>

    <p class="normal">Molly sadece, Bay Preston’la dışarı yürüyüşe çıkma düşüncesini sevmedi; yine de biraz temiz havanın özlemini çekiyordu. Bahçeleri görmekten ve Malikâne’ye değişik açılardan bakmaktan memnun olacaktı; üstelik Bay Preston’dan çekinse bile biraz önce karşılaşmış olduğu tepkiden dolayı, onun için üzülmüştü.</p>

    <p class="normal">O, tereddüt ederken ve yavaşça izin vermeye yaklaşırken, Leydi Harriet konuştu:</p>

    <p class="normal">“Bayan Gibson’ı bırakamam. Eğer burayı görmek isterse, bir gün onu kendim getiririm.”</p>

    <p class="normal">O, odadan çıkınca Leydi Harriet şunu söyledi:</p>

    <p class="normal">“Sanırım benim bencilce tembelliğim yüzünden istememene rağmen bütün gün dışarı çıkamadın. Ama ne olursa olsun o adamla yürümeye gitmeyeceksin. O adama karşı içgüdüsel bir nefretim var; hem de tamamen içgüdüsel değil; gerçekte bir temeli var; ve seninle arkadaşlık kurmasına hiç izin vermemeni istiyorum. Çok akıllı bir vekilharçtır. İşini babamla yürütür ve iftira etmeyi seçmek istemem ama benim ne dediğimi hatırla!”</p>

    <p class="normal">Sonra araba geldi ve mümkün olan tüm talimatları o ana saklamış gibi görünen, arabanın basamağında kendini dengeleyerek beceriksiz bir Merkür gibi duran lordun sayısız son sözlerinden sonra Kuleler’e geri döndüler.</p>

    <p class="normal">Leydi Harriet, Molly’ye, içeri girip bizimle yemek mi kuşkusuz seni eve yollamamız lazım yoksa doğrudan eve gitmek mi istersin diye sordu. O ve babası, merdiven basamaklarının dibine gelene kadar uyumuşlardı.</p>

    <p class="normal">“Şimdi ve sonsuza kadar gerçeği söyle. Gerçek, başka hiçbir şey olmasa da eğlendiricidir.”</p>

    <p class="normal">Molly, Kuleler’de geçirdiği son, tek akşamın kâbus gibi anısını hatırlayarak, “Lütfen, bir an önce Bayan Browningler’e gitmeyi tercih ederim,” dedi.</p>

    <p class="normal">Lord Cumnor, kızını arabadan indirmek için elini uzatıp bekleyerek merdivenlerde duruyordu. Leydi Harriet, Molly’yi alnından öpmek için durdu ve şunu söyledi:</p>

    <p class="normal">“Çok yakında bir gün geleceğim ve sana Bayan Edgeworth’ün hikâyelerinden bir çoğunu getireceğim. Ayrıca, Pecksy ile Flapsy’yle daha yakından tanışacağım.”</p>

    <p class="normal">Molly, onu alıkoymak için tutarak, “Hayır, lütfen yapmayın,” dedi. “Gelmemelisinizgerçekten yapmamalısınız.”</p>

    <p class="normal">“Neden olmasın?”</p>

    <p class="normal">“Çünkü olmamasını tercih ederimçünkü beraber kaldığım insanlara gülen ve onlara isimler takan kişilerin beni görmeye gelmesinin doğru olmadığını düşünüyorum.” Molly’nin kalbi çok hızlı atıyordu ama söylediği her kelimeyi gerçekten söylemek istemişti.</p>

    <p class="normal">Leydi Harriet, ona doğru eğilerek ve oldukça ciddi bir şekilde konuşarak, “Sevgili küçük kadınım!” dedi. “Onlara isim taktığım için çok üzgünümseni incittiğim için çok çok üzgünüm. Sözlerimde ve davranışlarımda ve eğer yapabilirsem düşüncelerimde onlara saygılı olacağıma söz verirsem bana izin verirsin, değil mi?”</p>

    <p class="normal">Molly tereddüt etti. “Bir an önce eve gitsem daha iyi olacak; sadece yanlış şeyler söyleyebilirimve Lord Cumnor bütün bu zaman boyunca bekliyor.”</p>

    <p class="normal">“Onu bırak; Brown’dan günün bütün haberlerini dinlerken çok iyi zaman geçiriyor. O zaman sözümü tutarak geleceğim?”</p>

    <p class="normal">Böylece Molly görkemli bir yalnızlık içinde gitti; ve Bayan Browningler’in kapı tokmağı, Lord Cumnor’un uşağının sürekli çalması sonucunda, saygıdeğer menteşelerinin üzerinde açıldı.</p>

    <p class="normal">Onlar Molly’yi içtenlikle karşıladılar ve merak doluydular. Tüm uzun gün boyunca parlak genç misafirlerini özlemişlerdi ve her saat başı üç ya da dört kere, o anda herkesin ne yaptığını merak ediyor ve tartışıyorlardı. Öğleden sonra Molly’ ye olanlar, onlar için büyük bir şaşkınlık olmuştu; ve bir çok saati Leydi Harriet’le yalnız geçirmesine izin verilerek bahşedilmiş olan büyük şeref duygusuyla çok etkilenmişlerdi. Onlar aslında düğünün daha önceden bildikleri ayrıntılarından çok, bu gerçekle heyecanlanmışlardı ve gün boyunca ısrarla bu konudan konuştular. Molly, Leydi Harriet’in Hollingford’un iyi insanlarının lordlarına karşı gösterdiği tapınmayla alay etme düşüncesi için bir temeli olduğunu hissetmeye ve eğer söz verdiği ziyareti yaparsa, onların Leydi Harriet’i hangi saygı gösterileriyle kabul edeceklerini merak etmeye başladı. Bu akşama kadar onun gelmesi olasılığını saklamayı düşünmemişti; ama şimdi sözün yerine getirileceğinden pek emin olmadığı için, bu şanstan bahsetmemenin daha iyi olduğunu hissetti.</p>

    <p class="normal">Leydi Harriet uğramadan önce, Molly’ye başka bir ziyaret yapıldı.</p>

    <p class="normal">Roger Hamley, bir gün, annesinden bir notla ve kendisinden bir hediye olarak bir eşek arısı yuvasıyla geldi. Kapıdaki hizmetçiye Bayan Gibson’un evde olup olmadığını sorarken, Molly onun güçlü sesinin küçük merdiven sahanlığından yukarı geldiğini duydu; ve bu ziyaretin Bayan Browning’in düşüncelerini nasıl renklendireceğini düşünerek yarı eğlendi yarı rahatsız oldu. “Hiç evlenmemeyi tercih ederim,” diye düşündü, “Çirkin bir adamla evlenmek –ve sevgili iyi Bay Roger gerçekten çirkin; insanın ona sade bile diyeceğini düşünmem.” Yine de doğal elbiseleri miğfer ve zırhmış gibi, genç adama bakmayan Bayan Browningler, Bay Roger Hamley’in harcadığı çabadan yüzü kızarmış olarak odaya girdiğinde, nazik bir şekilde selam verirken ve tüm odaya gülümserken hoş bir şekilde gösterdiği beyaz dişleriyle çok yakışıklı bir genç adam olduğunu düşündüler. O, Bayan Browningler’i çok az tanıyordu ve Molly, Bayan Hamley’in küçük, şefkat dolu mektubunu ve düğünle ilgili iyi dileklerini okurken onlarla hoş bir şekilde konuştu; ve sonra Bayan Browningler’in ona dönüp pür dikkat dinlemelerine rağmen ne onun söylediği sözlerde, ne de söylerkenki ses tonunda kayda değer herhangi bir şey bulamadılar.</p>

    <p class="normal">“Size söz verdiğim eşek arısı yuvasını getirdim, Bayan Gibson. Bu sene bunların yokluğu çekilmiyor; sadece babamın arazisinde yetmiş dört tane var. Babamın arıcılık yaparak ücretine katkı yapan zavallı işçilerinden birinin şansı çok kötüymüşeşek arıları onun yedi kovanından arıları kaçırmışlar, onları ele geçirmişler ve balı yemişler.”</p>

    <p class="normal">Bayan Browning, “Ne obur küçük hayvanlar!” dedi.</p>

    <p class="normal">Molly kelime yanlış kullanıldığından dolayı Roger’in gözlerinin parladığını gördü; ama iyi bir mizah duygusu olmasına rağmen onu eğlendiren insanlara karşı saygısı hiç azalmışa benzemiyordu.</p>

    <p class="normal">Bayan Phoebe, “Onların, ateş ve kükürtü, zavallı masum arılardan daha fazla hak ettiğinden eminim,” dedi. “Ve o zaman balla ziyafet çeken insanlar nankörlük etmiş olur!” Bu, onun için çok fazlaymış gibi bu düşünce karşısında içini çekti.</p>

    <p class="normal">Molly, notu okumayı bitirince, Roger onun içeriğini Bayan Browning’e açıkladı.</p>

    <p class="normal">“Perşembe günü abim ve ben, babamla beraber Canonbury’deki zirai bir toplantıya gideceğiz ve annem size, eğer o gün Bayan Gibson’u ona gönderirseniz nasıl minnettar olacağını söylememi istedi. Sizin de eşlik edip etmeyeceğinizi sormamı çok istedi ama o gerçekten o kadar zayıf ki, onu sadece Bayan Gibson’la yetinmeye ikna ettik. Eğer siz ve kardeşiniz orada olursanız bunu isteksizce yapacağı gibi, genç bir bayanı kendisini eğlendirmek için yalnız bırakmaya vicdanı el vermeyecekti.”</p>

    <p class="normal">Bayan Browning, sevindirici bir gururla doğrularak, “Onun çok nazik olduğuna eminim, çok. Başka hiçbir şey bize bu kadar zevk veremezdi,” dedi. “Oh, evet, iyice anladık, Bay Roger; ve Bayan Hamley’in nazik düşüncesini tamamen anlıyoruz. Sıradan insanların ifade edeceği gibi gereğini yerine getireceğiz. Bir ya da iki kuşak önce, Browningler ve Hamleyler arasında bir evlilik bağı olduğuna inanıyorum.”</p>

    <p class="normal">Roger, “Sanırım var,” dedi. “Annem çok hassas ve onu toplumdan uzak tutan sağlığının gerektirdiğini yapmak zorunda.”</p>

    <p class="normal">Molly, sevgili Bayan Hamley’i tekrar görme fikriyle canlanarak, yine de nazik eski arkadaşlarını bırakmak için çok hevesli görünmekten korkarak, “O zaman gidebilirim?” dedi.</p>

    <p class="normal">“Tabii ki canım. Güzel bir notla Bayan Hamley’e bizi düşündüğü için ne kadar minnettar olduğumuzu yaz.”</p>

    <p class="normal">Roger, “Korkarım not için bekleyemem,” dedi. “Bunun yerine bir mesaj götürmem gerek çünkü babamla saat birde buluşmam lazım ve şimdi saat yaklaştı.”</p>

    <p class="normal">O gittiği zaman Molly, Perşembe gününün düşüncesiyle kalbinin o kadar hafiflediğini hissetti ki, Bayan Browning’in dediklerini zorlukla dinleyebildi. Birisi Molly’nin daha o sabah yıkanmaya gönderdiği güzel beyaz müslin elbiseden bahsediyordu ve giymesi için nasıl zamanında geri getirilebileceği konusunda planlar yapıyordu; ve diğeri, Bayan Phoebe kardeşinin konuşmasına dikkat etmeden kendi tarzında bir hava tutturarak Roger Hamley’e övgüler düzüyordu.</p>

    <p class="normal">“Çok iyi görünüşlü, genç bir adam. Çok nazik ve cana yakın. Gençliğimizin genç erkekleri gibi, değil mi, kardeşim? Ve yine de onlar Bay Osborne’nun en yakışıklısı olduğunu söylüyorlar. Ne düşünüyorsun, çocuğum?”</p>

    <p class="normal">Molly kızararak ve bunu yaptığı için kendinden nefret ederek, “Bay Osborne’u hiç görmedim,” dedi. Neden böyleydi? Söylediği gibi onu hiç görmemişti. Sadece onu hayalinde çok fazla canlandırmıştı.</p>

    <p class="normal">O gittiPerşembe günü Molly’yi getirmek için gelen araba Hamley’e ulaşmadan önce bütün beyefendiler gitti. Ama Molly hayal kırıklığına uğramaktan çok korktuğu için neredeyse memnun oldu. Üstelik sevgili Bayan Hamley, daha çok ona kalacaktı; sakin bir şekilde sabah odasında oturdular, şiir ve romandan konuştular; gün ortasında bahçede gezindiler. Sonbahar çiçekleri harikaydı, kırmızıdan maviye ve oradan da mor ve sarı taç yapraklarına uzanan renkleriyle örümcek ağlarının üzerindeki çiğ damlaları parlıyordu. Öğle yemeğine otururlarken holde yabancı bir erkeğin sesi ve ayak sesleri duyuldu; kapı açıldı ve Osborne’dan başkası olmayan genç bir adam içeri girdi. O güzeldi ve uyuşuk görünüşlüydü. Görünüşü neredeyse, çok benzediği annesi kadar narindi. Görünüşündeki bu narinlik onu olduğundan yaşlı gösteriyordu. Mükemmel giyinmişti ama yine de dikkatsizceydi. Annesine doğru geldi ve elini tutarak yanında durdu; gözleri, küstah ya da saygısızca değil ama eleştirel bir şekilde Molly’yi inceliyordu.</p>

    <p class="normal">“Evet! Yine döndüm. Boğalar. Onların benim ilgimi çekmediğini keşfettim. Sadece onların meziyetlerini değerlendiremeyerek babamı hayal kırıklığına uğrattım ve korkarım öğrenmeye aldırış etmiyorum. Ve koku, böyle sıcak bir günde katlanılmazdı.”</p>

    <p class="normal">“Sevgili çocuğum, bana mazeretlerini söyleme; onları babana sakla. Ben geri döndüğün için sadece mutluyum. Bayan Gibson, bu uzun boylu adam benim oğlum Osborne, sanırım tahmin etmişsindir. OsborneBayan Gibson. Şimdi neyin var?”</p>

    <p class="normal">Otururken masaya baktı. “Burada hiçbir şey yok,” dedi. “Biraz soğuk av etli tart yok mu? Bunun için zili çalacağım.”</p>

    <p class="normal">Molly, ideal olanı gerçekle uzlaştırmaya çalışıyordu. İdeal, Yunan özellikleriyle ve kartal gibi gözleriyle çevik ama güçlüydü. Uzun süren oruçlara dayanabilirdi ve ne yediğine bakmazdı. Gerçek, görüntüsünde olmasa bile hareketlerinde neredeyse kadınsıydı; Yunanlı özellikleri taşıyordu ama mavi gözlerinin soğuk, yorgun bir ifadesi vardı. Yemek konusunda nazikti ve Homeros gibi iştahlıydı. Ama Molly’nin kahramanı, Friar Tuck’ın misafiri olduğu zaman Ivanhoe’dan fazla yemezdi. Bütün bunlardan sonra biraz değişiklikle Bay Osborne Hamley’ in cesur bir kahraman olmasa da, şiirsel bir kahraman olabileceğini düşünmeye başladı. Annesine karşı son derece kibardı; bu, Molly’nin hoşuna gitmişti ve buna karşılık Bayan Hamley ona o derece hayran görünüyordu ki Molly bir ya da iki kere anne ve oğulun o yokken daha mutlu olacaklarını düşündü. Yine de basit bir kız olsa da, Molly’nin aklına Osborne’un annesine yönelttiği konuşma sırasında zihinsel olarak kendisine de bazı imalarda bulunduğu geldi. Küçük dönüşler ve Molly’nin anne ve oğul arasında basit günlük ilişkilerde genellikle kullanmadıkları hoş maskaralıklar olduğunu düşünmekten kendini alamadığı konuşma “numaraları” yapıyordu. Ama aksi hâlde şiir yazan iyi bir genç adamın, onun yararı için cambaz ipinin üzerinde konuşmaya değer olduğunu düşünmeye ikna olmak, daha çok gurur okşayıcıydı. Molly ve Osborne arasında doğrudan bir konuşma olmaksızın, öğleden sonra bitmeden önce Molly, hayalinde onu tekrar tahtına oturttu. Aslında ona tanıtıldığı ilk saatte annesinin ona olan tapınması karşısında Osborne’nun taleplerini sorguladığı zaman, kendini neredeyse sevgili Bayan Hamley’e vefasızlık yapmış gibi hissetmişti. Onunla girdiği bazı tartışmalarda heyecanlanınca güzelliği daha çok ortaya çıktı; ve bütün davranışları biraz incelenirse son derece çekiciydi. Molly ayrılmadan önce, Toprak Sahibi ve Roger, Canonbury’den döndüler.</p>

    <p class="normal">Toprak Sahibi kızararak ve soluyarak, “Osborne buradaymış!” dedi. ”Neden bize eve geldiğini söylemedin? Ayine giderken her yerde seni aradım. Seni Grantley, Fox ve Lord Forest’la bölgenin diğer yanından gelen, tanışman gereken insanlarla tanıştırmak istedim; ve Roger seni ararken yemeğinin yarısını kaçırdı. Tüm bu zaman boyunca sen kaçıyorsun ve burada kadınlarla sakin bir şekilde oturuyorsun. Bir daha bunu yapacağın zaman bana haber vermeni isterim. Şimdiye kadar gördüğüm en iyi sığırlara bakarken, eski bayılma krizlerinden birini geçirebileceğini düşünmekten zevkimin yarısını kaybettim.”</p>

    <p class="normal">“Sanırım o ortamda daha uzun kalsaydım bir kriz geçirmem gerekirdi. Ama eğer seni endişelendirdiysem özür dilerim.”</p>

    <p class="normal">Toprak Sahibi, biraz yumuşayarak, “Peki, peki!” dedi. “Ve Roger dabütün öğleden sonra onu oraya buraya yollamak zorunda kaldım.”</p>

    <p class="normal">Roger, “Bunu demek istemedim, efendim. Bu kadar rahatsız olduğunuz için sadece üzüldüm. Osborne’un eve gittiğini düşündüm çünkü bunun onun tarzı olmadığını biliyordum,” dedi.</p>

    <p class="normal">Molly incelemelerinde yeni bir gözlem olarak, iki kardeşin arasındaki bir bakışı ilişkileri yönünden aniden ikisini de sevmesine yol açan gerçek bir güven ve sevgi bakışını yakaladı.</p>

    <p class="normal">Roger ona doğru geldi ve yanına oturdu.</p>

    <p class="normal">“Peki, Huber’i okumaya devam ediyor musunuz?<a href="../Text/Untitled-1_split_063.html#footnote-256-35" id="footnote-256-35-backlink">[35]</a> Onu çok ilginç bulmuyor musunuz?”</p>

    <p class="normal">Molly pişmanlıkla, “Korkarım,” dedi, “Çok fazla okumadım. Bayan Browningler benim konuşmamdan hoşlanıyorlar; ve üstelik babam dönmeden önce evde yapacak çok fazla şey var. Bayan Browning, benim onu almadan gitmemden hoşlanmıyor. Önemli bir şey gibi görünmediğini biliyorum ama gerçekten çok zaman alıyor.”</p>

    <p class="normal">“Babanız ne zaman dönüyor?”</p>

    <p class="normal">“Sanırım gelecek Salı. Uzun süre kalamaz.”</p>

    <p class="normal">“Gidip Bayan Gibson’a saygılarımı sunacağım,” dedi. Sakin duran Molly’ye nazik, hoş bir şekilde gülümseyerek, “Yapabildiğim kadar çabuk geleceğim. Baban küçüklüğümden beri bana çok nazik bir arkadaş olmuştur. Ve geldiğimde öğrencimin çok gayretli olmasını beklerim,” diye sözlerini sona erdirdi.</p>

    <p class="normal">Sonra araba geldi ve Molly, Bayan Browningler’e giden uzun yolu tek başına aştı. Oraya vardığında hava kararmıştı; ama Bayan Phoebe, elinde bir mumla Molly’yi görmek için karanlıklara bakarak merdivenlerde duruyordu.</p>

    <p class="normal">“Oh, Molly! Hiç geri gelmeyeceğini düşünüyordum. Sana bazı haberlerim var! Ablam yattı; sanırım heyecanlandığı için başı ağrıyor; ama bunun yeni bir şey olduğunu söylüyor. Yavaşça yukarı çık canım ve sana ne olduğunu anlatayım! Buraya bizimle, en tepeden bakan tavırlarıyla, çay içmek için kimin geldiğini biliyor musun?”</p>

    <p class="normal">“Tepeden bakma” kelimesi Molly’in aklına gelmesini sağlayarak, “Leydi Harriet mi?” dedi.</p>

    <p class="normal">“Evet. Nasıl tahmin ettin? Ama her şeye rağmen onun ziyareti senin için yapılmıştı. Oh, sevgili Molly! Eğer yatmak için acele etmezsen sakin bir şekilde oturalım ve sana her şeyi anlatayım. Nasıl yakalandığımı düşündüğüm zaman hâlâ yüreğim ağzıma geliyor. O yani leydi hazretleri arabayı George’a bırakmış ve senin ya da benim hayatımızda bir çok kere yaptığımız gibi yürüyerek alışverişe gitmiş. Kardeşim şekerleme yapıyordu; ben de şöminenin önünde elbisemi toplamış dizlerim ve ellerimin üstünde oturuyor, yıkamış olduğum büyükannemin dantelini çekiştiriyordum. En kötüsünü daha anlatmadım. Başlığımı çıkarmıştım çünkü akşam karanlığının çöktüğünü, kimsenin gelmeyeceğini düşünüyordum ve Nancy başını uzatıp, “Aşağıda bir leydi var konuşmasından anlaşıldığı kadarıyla gerçek büyük bir bayan“ diye fısıldadığı zaman orada siyah ipekli takkemle duruyordum; ve Leydi Harriet içeri girdi, davranışları çok sevimli ve tatlıydı, bir süredir başımda başlığım olmadığını unutmuştum. Ablam hiç uyanmadı; ya da bunu söylemek için kalkmadı. Birinin hareket ettiğini duyduğunda bunun çayı getiren Nancy olduğunu düşündüğünü söyledi; çünkü leydi hazretleri durumu görür görmez geldi, halının üzerinde yanıma diz çöktü ve izin almak için beklemeden Nancy’nin peşinden yukarı çıkmış olduğu için çok sevimli bir şekilde özür diledi. Eski dantelimi çok beğenerek onu nasıl yıkadığımı, senin nerede olduğunu, ne zaman döneceğini ve mutlu çiftin ne zaman döneceğini öğrenmek istedi. Ablam uyanınca öğlen uykusundan ilk uyandığı zaman onun her zaman biraz sinirli olduğunu biliyorsun onun kim olduğunu görmek için başını çevirmeden oldukça keskin bir şekilde şöyle söyledi: “Vızz, vızz, vızz! Fısıldamanın yüksek sesle konuşmaktan daha rahatsız edici olduğunu ne zaman öğreneceksin? Bütün bu süre boyunca sen ve Nancy’nin yaptığı gevezelik yüzünden hiç uyuyamadım.” Bunun ablamın hayali olduğunu biliyorsun çünkü o olabildiği kadar doğal bir şekilde horluyordu. Bu yüzden yanına gittim, ona doğru eğildim ve alçak sesle şöyle söyledim:</p>

    <p class="normal">“Sohbet eden, leydi hazretleri ve bendim.”</p>

    <p class="normal">“Leydi hazretleri burada, leydi hazretleri şurada! Aklını mı kaybettin de böyle saçma sapan konuşuyorsun Phoebeve de takkenle dolaşıyorsun!”</p>

    <p class="normal">“Bu arada oturuyorduve etrafına bakınca kadifeleri ve ipeklileri içinde, halının üzerinde oturan, gülümseyen, başlığını çıkarmış olan ve güzel saçları ateş pırıltılarıyla parlayan Leydi Harriet’i gördü. Eyvah! Ablam doğruca ayağa kalktı; reverans yaptı ve olabildiğince çabuk, uyuduğu için özür diledi. Bu arada ben en iyi başlığımı giymeye gittim çünkü ablam bir lordun kızıyla eski ipekli takkemle sohbet ettiğim için aklımı kaybetmiş olduğumu söyleyebilirdi. Hem de siyah ipekli! Eğer onun geleceğini bilseydim en üst çekmecemde boşuna duran yeni kahverengi ipekli takkemi takardım. Ve geri döndüğüm zaman ablam leydi hazretlerine çay ikram ediyordubizim çayımızı demek istiyorum. Konuşmayı ben devraldım ve ablam Pazar günleri giydiği ipekli elbiseyi giymeye gitti. Ama takkemi giymiş olarak oturup dantelimi toplarken, leydi hazretlerini tamamen rahat ettirdiğimizi düşünmüyorum. O, çayımızı çok beğendi ve daha önce böyle bir şey tatmadığı için onu nereden aldığımızı sordu. Ona Johnson’un dükkânında bir paunduna 3 sterlin ve 4 peni verdiğimizi söyledim (ablam ona paundu 5 sterlin olan misafir çayımızın fiyatını söylemem gerektiğinden bahsetti, ama bizim içtiğimiz o çay değildi; çünkü kötü şansımızdan dolayı evde hiç o çaydan kalmamıştı) ve bize Rusya, Prusya ya da öyle uzak bir yerden gelen kendi çaylarından yollayacağını söyledi. Biz karşılaştırıp hangisinden en çok hoşlandığımıza bakacaktık; ve en çok onunkini beğenirsek bize paundu 3 sterlinden alabilecekti. Sana sevgilerini yolladı ve uzağa gitmesine rağmen onu unutmayacağını söyledi. Ablam, bu mesajın seni çok etkileyebileceğini ve bana, bunu sana söylemekten sorumlu olmayacağını söyledi. “Ama,” dedim, “Mesaj mesajdır ve eğer etkilenecekse bu, Molly’ye kalmış bir şey olur. Böyle bir misafirle yan yana oturmamıza rağmen, ona bir alçakgönüllülük örneği gösterelim, abla.” Böylece ablam kamburunu çıkardı ve başının ağrıdığını söyleyip yatmaya gitti. Şimdi de sen bana sendeki haberleri anlat, canım.”</p>

    <p class="normal">Böylece Molly, ona başka zaman olsa dedikodu seven ve sempatik Bayan Phoebe’ye ilginç gelebilecek olan, ama şimdi bir lordun kızının ziyaretinden yansıyan kuvvetli ışığın altında oldukça soluk kalan ufak olayları anlattı.</p>
  </div>

  <div class="calibre1" id="calibre_pb_30"></div>
</body>
</html>
