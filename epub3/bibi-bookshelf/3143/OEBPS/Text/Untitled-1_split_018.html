<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_17">17.Hamley Malikânesi’nde Sıkıntı</h1>

    <p class="normal">Eğer Molly, Hamley Malikânesi’ndeki huzurun kalıcı olduğunu düşünüyorsa şiddetle yanılıyordu. Bir şey, tüm yapıdaki uyumu bozuyordu; ve çok alışılmadık bir şey yüzünden bu genel rahatsızlık, genel bir birleşmeye yol açmış gibi görünüyordu. Bütün hizmetçiler eski yerlerindeydiler ve aileden biri tarafından söylenenleri yapıyorlardı ya da efendiyi, hanımı veya genç beyefendilerden birini etkileyen, onlardan önce yapılmış önemsenmeyen bir konuşmadan sonuç çıkarıyorlardı. Onlardan herhangi biri Molly’ye, her şeyin kökünde yatan derdin, Osborne’nun Cambridge’deki harcamalarının faturalarının miktarı olduğunu ve şimdi burs kazanma şansını tamamen yitirince, tüm bunların Toprak Sahibi’nin üstüne kaldığını anlatabilirdi. Ama Molly, Bayan Hamley’in kendisi tarafından, onun işitmesini arzu ettiği her şey kendisine anlatıldığı için kendinden emin olarak, başka hiç kimseyi sırları anlatması için teşvik etmedi.</p>

    <p class="normal">Karanlık odada onu görür görmez, “madamın” görünüşündeki değişiklik karşısında sarsıldı. Giyinme odasında, neredeyse yüzünün beyazlığıyla rekabet eder şekilde, tümüyle beyazlar giyinmiş olarak kanepede yatıyordu. Toprak Sahibi, Molly’yi içeri getirdi:</p>

    <p class="normal">“İşte en sonunda geldi!” dedi ve Molly, onun ses tonunda bir çok değişiklik olduğunu düşündücümlenin başlangıcı yüksek sesle kutlar gibi söylenmişti, son kelimeler zorlukla duyuluyordu. Eşinin yüzündeki ölüm solgunluğunu görmüştü; yeni bir görüntü değildi ve ona yeterli yavaşlıkta sunulmamıştı ama şimdi ona her zaman yeni bir darbe oluyordu. Güzel, sakin bir kış günüydü; ağaçların ve çalıların dalları ile sürgünleri, güneşin erittiği kırağı damlacıklarıyla parlıyordu; bir kızılgerdan, bir çobanpüskülünün üzerine konmuş, neşeyle ötüyordu; ama perdeler kapalıydı ve Bayan Hamley’in pencerelerinden bunların hiçbiri görülmüyordu. Hatta onunla şömine arasında, keyifli alevin ulaşmasını engellemek için büyük bir paravana vardı. Bayan Hamley, elini Molly’ye uzattı ve onun ellerini sıkıca tuttu, diğer eliyle de gözlerini örttü.</p>

    <p class="normal">Toprak Sahibi başını sallayarak, “Bu sabah pek iyi değil,” dedi. Parmaklarının ucuna basarak gidip her boş fincan ya da bardağın içine bakarak, “Ama hiç merak etme, canım; işte neredeyse doktorun kendisi kadar iyi olan doktorun kızı burada. İlacını içtin mi? Et suyunu?” diye devam etti. Sonra kanapeye döndü; ona bir ya da iki dakika baktı ve sonra yumuşak bir şekilde öpüp, Molly’ye görevi ona bıraktığını söyledi.</p>

    <p class="normal">Sanki Bayan Hamley, Molly’nin söz ve sorularından korkuyormuş gibi aceleyle kendisi sorular sormaya başladı.</p>

    <p class="normal">“Şimdi sevgili çocuğum, bana her şeyi anlat; bu güveni kötüye kullanma değil çünkü bundan tekrar bahsetmeyeceğim ve uzun süre burada olmayacağım. Her şey nasıl gidiyoryeni anne, iyi kararlar? Eğer edebilirsem sana yardım edeyim. Sanırım bir kıza yararlı olabilirdimbir anne erkek çocukları bilmiyor. Ama bana sevdiğin ve istediğin her şeyi anlat; ayrıntılar konusunda korkma.”</p>

    <p class="normal">Molly, ufak hastalık deneyimiyle bile bu konuşmada ne kadar huzursuz bir telaş olduğunu gördü; ve içgüdü ya da böyle bir yetenek, onu bir çok şey konusunda uzun bir hikâye anlatmaya yönelttidüğün günü, Bayan Browningler’e yaptığı ziyaret, yeni mobilya, Leydi Harriet v.b., hepsini Bayan Hamley’i sakinleştirecek bir şekilde, ona kendi ani üzüntülerinin ötesinde düşünecek bir şey vermek için, basit bir konuşma akışıyla anlattı. Ama Molly, kendi sıkıntılarından ve yeni ev ilişkilerinden bahsetmedi. Bayan Hamley bunu fark etti.</p>

    <p class="normal">“Sen ve Bayan Gibson birlikte mutlu bir şekilde yaşıyor musunuz?”</p>

    <p class="normal">Molly, “Her zaman değil,” dedi. “Biliyorsunuz, beraber yaşamak zorunda kalmadan önce birbirimizi çok tanımıyorduk.”</p>

    <p class="normal">“Dün gece Toprak Sahibi’nin anlattığı hoşuma gitmedi. Çok öfkeliydi.”</p>

    <p class="normal">Bu yara henüz iyileşmemişti; ama Molly başka bir konuşma konusu bulmak için kendini zorlayarak, kararlı bir şekilde sessiz kaldı.</p>

    <p class="normal">Bayan Hamley, “Ah! Anlıyorum Molly,” dedi; “Bana kendi üzüntülerini anlatmayacaksın ve yine de belki sana bir iyilik yapmış olabilirdim.”</p>

    <p class="normal">Molly alçak sesle, “Bundan hoşlanmıyorum,” dedi. “Sanırım babam da bundan hoşlanmazdı. Üstelik siz bana çok yardım ettinizsiz ve Bay Roger Hamley. Çoğunlukla onun söylediği şeyleri düşünüyorum; onların bana çok yararı oldu ve bana güç verdiler.”</p>

    <p class="normal">“Ah, Roger! Evet. O güvenilir biridir. Oh! Molly. Sana anlatacağım çok şey var, sadece şimdi değil. İlacımı içmeliyim ve uyumaya çalışmalıyım. İyi kız! Sen benden kuvvetlisin ve duygularına kapılmadan yapabiliyorsun.”</p>

    <p class="normal">Molly başka bir odaya götürüldü. Onu oraya götüren hizmetçi, Bayan Hamley’in, eğer daha önceki yatak odasında olsaydı belki de olabileceği gibi, onun geceleri rahatsız olmasını istemediğini anlattı. Öğleden sonra Bayan Hamley onu çağırttı ve özellikle uzun ve bunaltıcı hastalıklardan muzdarip olan hastalarda görülen suskunluk yoksunluğu yüzünden Molly’ye, aile sıkıntılarını ve hayal kırıklıklarını anlattı.</p>

    <p class="normal">Molly’yi yanına, küçük bir tabureye oturtup ellerini tutarak ve dile getirdiği duyguları onun sözlerinden yapabileceğinden daha çabuk bir şekilde onların ifadelerinden yakalamak için gözlerinin içine bakarak şunları söyledi:</p>

    <p class="normal">“Osborne bizi çok hayal kırıklığına uğrattı! Bunu hâlâ anlayamadım. Ve Toprak Sahibi korkunç bir şekilde öfkeli! Bütün paranın nasıl harcandığını düşünemiyorumtefecilerden alınan avanslar, üstelik faturalar. Toprak Sahibi, bana şimdi ne kadar öfkeli olduğunu göstermiyor çünkü başka bir krizden korkuyor; ama onun ne kadar öfkeli olduğunu biliyorum. Görüyorsun Upton Common’daki o araziyi ıslah etmek için çok fazla para harcıyordu ve kendini çok zorluyordu. Ama bu arazinin değerini ikiye katladı ve böylece uzun vadede Osborne’un yararına olacak hiçbir şeyde tasarruf yapmayı düşünmedik. Ve şimdi Toprak Sahibi, arazinin bir kısmına ipotek koydurmak gerektiğini söylüyor ve bunun, onun kalbini nasıl acıttığını düşünemezsin. İki oğlunu koleje göndermek için büyük miktarda kereste sattı. Osborneoh! O, ne kadar sevdiğimiz, masum bir çocuktu. Biliyorsun o vâristi, ve çok akıllıydı; herkes onun şeref listesine gireceğini ve burs alacağını söylüyordu ama ne olduğunu bilmiyorum; gerçekten bir burs aldı ve sonra her şey kötüye gitti. Nasıl olduğunu bilmiyorum. Bu en kötüsü. Belki de Toprak Sahibi öfkeyle mektup yazdı ve bu güveni ortadan kaldırdı. Ama bana anlatabilirdi. Eğer burada olsaydı, yüz yüze olsaydık sanırım bunu yapacaktı, Molly. Ama Toprak Sahibi öfkeyle, onun izni olmadan girdiği borçları ödeyene kadar evde yüzünü göstermemesini söyledi. Öyle ya da böyle, dokuz yüz paunddan fazlasını yılda iki yüz elli paundla ödemek! Ve o zamana kadar eve gelmemek! Belki Roger’ın da borçları olacak. Ama onun iki yüz paundu var; ve o, en büyük çocuk değil. Toprak Sahibi drenaj çalışmalarını durdurmaları için emirler verdi; ve ben, bu kış mevsiminde onların zavallı ailelerini düşünmekten uyuyamadım. Ama ne yapabiliriz? Ben hiç kuvvetli olmadım ve belki de alışkanlıklarımda müsrif oldum. Masraf çıkaracak aile geleneklerimiz ve bu toprağın ıslah çalışması vardı. Oh! Molly, Osborne çok tatlı, küçük bir bebek ve sevgi dolu bir çocuktu; çok da akıllıydı! Biliyorsun sana onun şiirlerinden bazılarını okudum; şimdi böyle şeyler yazan bir insan çok yanlış olan bir şey yapabilir miydi? Ve yine de korkarım yaptı.”</p>

    <p class="normal">Molly, “Paranın nasıl gitmiş olduğunu hiç bilmiyor musunuz?” diye sordu.</p>

    <p class="normal">“Hayır! Hiç bilmiyoruz. Acı olan bu. Terzi, ciltçilik, şarap ve resim faturaları varbunlar dört yüz ya da beş yüz paund ediyor; ve bu harcamanın olağanüstü bizim gibi basit, yaşlı insanlar için açıklanamaz olmasına rağmen günümüz için sadece lüks olabilir. Ama hesabını hiç vermediği gerçekte Toprak Sahibi’nin bazı kötü şöhretli avukatların araziye el konması için soruşturmalar yaptığını keşfeden Londra’daki temsilcilerinden duyduğumuz para; oh! Molly sana nasıl anlatacağımı bilmiyorum Toprak Sahibi’nin, onun sevgili babasının yaşı ve sağlığı için her şeyden kötüsü buydu.” (neredeyse histerik bir şekilde hıçkırmaya başladı; yine de Molly’nin onu durdurmak için çabalamasına rağmen konuşmaya devam ediyordu) “Babası onu kollarında tutuyordu, hatta ben onu öpmeden, onu kutsuyordu; ve her zaman onu kendi vârisi ve ilk doğan sevgili çocuğu olarak düşünmüştü. Onu nasıl sevmişti! Onu nasıl sevmiştim! Bazen, geç olsa da, iyi Roger’a neredeyse haksızlık yaptığımızı düşünürüm.”</p>

    <p class="normal">Molly, sözü aldığında aklında olan her şeyi anlatmaya kararlı olarak, “Hayır! Eminim yapmadınız, sadece onun sizi nasıl sevdiğine bakın. Çünkü siz onun düşündüğü ilk şeysiniz, bundan bahsetmeyebilir ama herhangi bir kişi bunu görebilir. Ve sevgili, sevgili Bayan Hamley,” dedi, “Bay Osborne Hamley’i yanlış olarak değerlendirmemenizin daha iyi olacağını düşünmüyor musunuz? Parayla ne yapmış olduğunu bilmiyoruz. O, o kadar iyi ki bazı fakir insanları örneğin alacaklıların sıkıştırdığı bazı tüccarları rahatlatmak istemiş olabilir.”</p>

    <p class="normal">Bayan Hamley, kızın coşkulu hayallerine biraz gülerek, biraz da içini çekerek, “Unutuyorsun, canım,” dedi , “Bütün diğer faturalar, acıklı bir şekilde paralarından oldukları konusunda şikâyet eden tüccarlardan geliyor.”</p>

    <p class="normal">O an Molly’nin eli ayağına dolandı ama sonra şöyle söyledi:</p>

    <p class="normal">“Sanırım ona zorla kabul ettirdiler. Büyük şehirlerdeki dükkân sahipleri tarafından düzenli kurbanlar hâline getirilen genç erkekler hakkında hikâyeler işittiğime eminim.”</p>

    <p class="normal">Mantıksız ve inceliksiz olsa da, Molly’nin kuvvetli taraftarlığıyla rahatlamış olarak Bayan Hamley, “Seni çok seviyorum, çocuğum,” dedi.</p>

    <p class="normal">Molly, “Ve üstelik,” diye devam etti, “Osborne konusunda birisi yanlış hareket ediyor olmalı Bay Osborne Hamley demek istiyorum bazen Osborne demekten kendimi alamıyorum ama gerçekten onu her zaman Bay Osborne olarak düşünüyorum.”</p>

    <p class="normal">“Ona ne dediğine boş ver Molly; sadece konuşmaya devam et. Öyle görünüyor ki umut verici tarafı dinlemek bana iyi geliyor. Toprak Sahibi çok incinmiş ve gücenmişti; garip görünüşlü adamlar çevrede dolaşıyor, kiracıları sorguya çekiyorlar ve sanki Toprak Sahibi’nin ölümü konusunda hesap yapıyorlarmış gibi kerestelerin azalması konusunda yakınıyorlardı.”</p>

    <p class="normal">“Ben de tam bundan bahsedecektim. Bu, onların kötü insanlar olduğunu göstermez mi? Kötü adamlar, onun üzerine yıkmaktan, onun adına yalan söylemekten ve ona zarar vermekten kaçınır mı?”</p>

    <p class="normal">“Görmüyor musun, onu kötü olmak yerine sadece zayıf yapıyorsun?”</p>

    <p class="normal">“Evet; belki de öyle yapıyorum. Ama onun zayıf olduğunu düşünmüyorum. Siz kendiniz Bayan Hamley, gerçekten onun ne kadar akıllı olduğunu biliyorsunuz. Üstelik onun kötü olmasındansa zayıf olmasını tercih ederim. Zayıf insanlar her şeyi tamamen açık bir şekilde gördükleri zaman, kendilerini cennette kuvvetli olarak bulabilirler; ama kötü adamların kendilerini hemen erdemli kişiler hâline çevireceklerini zannetmiyorum.”</p>

    <p class="normal">Bayan Hamley, Molly’nin buklelerini şefkatle okşarken, “Sanırım ben çok zayıf oldum, Molly,” dedi. “Güzel Osborne’ numu böyle bir put hâline getirmişim; ve onun, yere sıkı basacak kadar kuvvetli olmayan, kilden ayakları olduğu ortaya çıkıyor. Ve bu da onun davranışının en iyi açıklaması.”</p>

    <p class="normal">Zavallı Toprak Sahibi, oğluna karşı duyduğu öfkeyle ve eşi konusundaki endişesiyle birlikte; gerekli parayı hemen toplamanın zorluğu ve yabancıların mülkünün değeriyle ilgili olarak yaptığı gizli soruşturmaların karşısında duyduğu rahatsızlık yüzünden üzüntülü bir durumdaydı. Yanına gelen herkese karşı öfkeli ve sabırsızdı; sonra da kendi vahşi öfkesi ve haksız sözleri yüzünden keyfi kaçıyordu. Belki de onu bir çok küçük şey konusunda kandıran eski hizmetçiler, onun azarlamaları karşısında güzel bir şekilde sabır gösteriyorlardı. Öfke patlamalarını anlayabilirlerdi ve onun yaptığı gibi değişken ruh hâllerinin nedenini bilebiliyorlardı. Efendisiyle her fırsatta işi ile ilgili tartışmaya alışık olan kâhya, şimdi, akşam yemeği zamanında ona geri çevirmekte olduğu bazı yemekleri yedirmesi için Molly’yi dürttü ve daha sonra davranışını şöyle açıkladı:</p>

    <p class="normal">“Görüyorsunuz, bayan, ben ve aşçı, efendimizi yemeye özendirecek bir akşam yemeği planladık; ama size bir şey uzattığım zaman, “Hayır, teşekkür ederim,” dediğinizde, efendim artık ona hiç bakmıyor. Ama bir şey alırsanız ve zevkle yerseniz, önce bekliyor, sonra bakıyor, bu arada kokluyor ve sonra aç olduğunu keşfedip, bir kedi yavrusunun miyavlaması kadar doğal bir şekilde yemeğe gömülüyor. Görgü kurallarına uymadığını herhangi birinden daha iyi bilmeme rağmen, sizi dürtüp göz kırpmamın nedeni bu, bayan.”</p>

    <p class="normal">Bu neşesiz yemekler sırasında Osborne’nun adından hiç bahsedilmedi. Toprak Sahibi, Molly’ye, Hollingford’daki insanlar hakkında sorular sordu ama cevaplarıyla fazla ilgileniyormuş gibi görünmüyordu. Her gün ona, eşinin nasıl olduğunu düşündüğünü sorardı; ama eğer Molly doğruyu her geçen günün, onu daha da zayıflattığını söylerse kıza neredeyse vahşice davranırdı. Buna dayanamazdı; ve dayanamadı. Hayır, bir keresinde Bay Gibson’u kovma noktasına geldi çünkü o, bölgenin en büyük doktoru olan Dr Nicholls’la bir konsültasyon yapma konusunda ısrar ediyordu.</p>

    <p class="normal">“Onun bu kadar hasta olduğunu düşünmek saçmalık –biliyorsun bu sadece, yıllardır onda olan narinlik; ve sen bu kadar basit bir durumda ona iyi gelecek bir şey yapamıyorsun. Ağrısı yok sadece zayıflık ve sinirlilik bu basit bir durum, değil mi? O kadar aklı karışmış gibi durma! Onu tamamen bırakman daha iyi olacak ve ben onu değişiklik olsun diye Bath, ya da Brighton başka bir yere götüreceğim çünkü benim düşünceme göre bu sadece neşesizlik ve sinirlilik.”</p>

    <p class="normal">Ama Toprak Sahibi’nin basit kırmızı yüzü kaygıyla buruşmuştu ve korkularını gösteren bu sözleri söylerken, kaderin ayak seslerini duymamak için gösterdiği çabayla yorgundu.</p>

    <p class="normal">Bay Gibson çabucak cevap verdi:</p>

    <p class="normal">“Gelip onu görmeye devam edeceğim ve benim ziyaretlerimi yasaklamayacağınızı biliyorum. Ama bir daha geldiğimde, Dr. Nicholls’u da birlikte getireceğim. Teşhisimde yanılıyor olabilirim; ve endişelerimde yanıldığımı söylemesini Tanrı’dan dilerim.”</p>

    <p class="normal">Toprak Sahibi, “Bana bunları söyleme! Onlara katlanamam!” diye bağırdı. “Kuşkusuz hepimiz öleceğiz; ve o da ölecek. Ama İngiltere’deki en akıllı doktor soğukkanlı bir şekilde onun yaşamının söndüğünden bahsedemez. Sanırım önce ben öleceğim. Ümit ederim ölürüm. Ama yanıma oturup bana ölümden bahseden herkesi acımasızca eleştiririm. Üstelik bütün doktorların, sahip olmadıkları bilgileri varmış gibi görünen bilgisiz şarlatanlar olduğunu düşünüyorum. Bana gülebilirsin. Umrumda değil. Önce benim öleceğimi söyleyemezsen ne sen ne de senin Dr. Nicholls’un, bu eve gelecekten haber vererek ve şikâyet ederek gelmeyecek.”</p>

    <p class="normal">Bay Gibson, kalbi Bayan Hamley’in yaklaşan ölümünün düşüncesiyle ağırlaşarak ama Toprak Sahibi’nin konuşmalarını yeterince az düşünerek gitti. Aslında o akşam saat dokuzda bir seyis, aceleyle elinde Toprak Sahibi’nden bir notla, Hamley Malikânesi’nden geldiğinde onları neredeyse unutmuştu.</p>

    <p class="normal">Sevgili Gibson,</p>

    <p class="normal">Tanrı aşkına bugünkü kabalığımı affet. O, çok daha kötüleşti. Gel ve geceyi burada geçir. Nicholls’a ve istediğin bütün doktorlara yaz. Yola çıkmadan yaz. Belki onu rahatlatabilirler. Gençliğimde normal doktorların bıraktığı hastaları iyileştiren Whitworthlü doktorlardan bahsedilirdi; onlardan birini getiremez misin? Kendimi ellerine bırakıyorum. Bazen bunun dönüm noktası olduğunu ve bu krizden sonra iyileşeceğini düşünüyorum. Tamamen sana güveniyorum. Sevgilerimle,</p>

    <p class="normal">R. Hamley</p>

    <p class="normal">Not: Molly çok değerli birisi.Tanrım bana yardım et!</p>

    <p class="normal">Kuşkusuz Bay Gibson gitti. Evliliğinden beri ilk defa Bayan Gibson’un günün ya da gecenin her saatinde bir doktorun çağrılmasıyla geçen yaşamı konusundaki şikâyetçi sızlanmalarını kısa kesti.</p>

    <p class="normal">Bayan Hamley’in bu krizi atlatmasını sağladı; ve bir ya da iki gün Toprak Sahibi’nin korkusu ve minnettarlığı, onu Bay Gibson’un ellerinde uysallaştırdı. Sonra bunun karısının atlatmış olduğu bir kriz olduğu düşüncesine geri döndü; ve şimdi karısı iyileşme yolundaydı. Ama Dr. Nicholls’un yaptığı konsültasyondan bir gün sonra Bay Gibson, Molly’ye şunu söyledi:</p>

    <p class="normal">“Molly! Osborne ve Roger’a yazdım. Osborne’un adresini biliyor musun?”</p>

    <p class="normal">“Hayır, baba. O gözden düştü. Toprak Sahibi’nin bilip bilmediğinden emin değilim; ve o, yazamayacak kadar hasta.”</p>

    <p class="normal">“Her neyse. Onu, Roger’ın mektubunun içine koyarım; o gençler birbirlerine nasıl davranırlarsa davransınlar, gördüğüm kadarıyla aralarında kuvvetli bir kardeşlik sevgisi var. Roger biliyordur. Ve Molly, annelerinin durumu hakkında yazdığım raporu okur okumaz onların mutlaka eve gelmeleri gerekecek. Benim yaptığımı Toprak Sahibi’ne anlatmanı istiyorum. Bu hoş bir iş değil; ve madama ben kendi bildiğim gibi anlatacağım. Toprak Sahibi’ne evde olmasını söylemiştim; ama onun iş için Ashcombe’a gitmek zorunda olduğunu söylüyorsun.”</p>

    <p class="normal">“Gitmek zorunda. Seni kaçırdığı için çok üzgündü. Ama baba, o çok öfkelenecek! Osborne’a karşı ne kadar kızgın olduğunu bilmiyorsun!”</p>

    <p class="normal">Molly, babasının mesajını verdiği zaman Toprak Sahibi’nin göstereceği öfkeden korkuyordu. Eski moda nezaketinin ve bir misafir olarak ona gösterdiği hoş misafirperverliğin altında, gençlikte ya da erkeklikte büyük ölçüde nezaketle karışık olarak bunlara sahip olan kişilerde ortak olarak görülen şekilde, ön yargılarda (ya da onun dediği gibi “düşüncelerde”) o derece bir inatçılığın yanı sıra, kuvvetli bir irade ve öfkeli, hırslı bir mizaç yattığını anlayacak kadar Hamley ailesinin ev içi ilişkilerini görmüştü. Günlerce Bayan Hamley’in, Osborne’nun babası tarafından küçük görülmesi konusundaki hüzünlü konuşmalarını dinlemiştionun eve gelmesini yasaklamıştı; ve ona, Osborne’u davet eden mektubun zaten gönderilmiş olduğunu nasıl anlatmaya başlayacağını bilmiyordu.</p>

    <p class="normal">Akşam yemeklerini beraber yiyorlardı. Toprak Sahibi karısını sakinleştirdiği için ona derin bir minnettarlık duyarak akşam yemeklerinin Molly için hoş geçmesine çalışıyordu. Sessizlikte kaybolan ve ikisinin de gülmeyi unuttukları neşeli konuşmalar yapıyordu. Hiç umrunda olmayan sadece hoşgörü göstermek için tadına baktığı ender bulunan şaraplar getirtiyordu. Bir gün, onun çok hoşuna gitmiş gibi kahverengi armutlardan yediğini gördü; ve bu sene onun ağaçlarında fazla armut olmadığından, bu özel çeşit armudun yakındaki bölgelerden aranması için talimatlar verdi. Molly, onun bir çok yönden kendisine karşı iyi niyetle dolu olduğunu hissetti; ama bu, onun, ailenin kanayan yarasına dokunma konusundaki korkusunu azaltmadı. Bunun gecikmeden yapılması gerekiyordu.</p>

    <p class="normal">Akşam yemeğinden sonra ateşe büyük bir kütük atıldı, şöminenin önü süpürüldü, büyük mumlar söndürüldü, kapı kapandı ve Molly ile Toprak Sahibi, tatlılarını yemek için yalnız kaldılar. Molly masanın sağına, eski yerine oturdu. Masanın başında boş bir yer vardı; aksine bir emir verilmedikçe tabak, bardak ve peçete her zaman düzenli ve metodik bir şekilde, sanki Bayan Hamley her zaman olduğu şekilde gelecekmiş gibi düzenleniyordu. Gerçekten bazen onun girmek için kullandığı kapı tesadüfen açık olduğu zaman, Molly kendini, sanki Bayan Hamley’in akşamları giymekten hoşlandığı zarif, zengin ipekli ve yumuşak dantel kumaşlar içindeki uzun boylu, ağır hareket eden şeklini görmeyi bekliyormuş gibi, etrafa bakınırken yakalıyordu.</p>

    <p class="normal">Bu akşam, onun bu odaya artık hiç gelemeyeceği konusundaki yeni acı verici bir düşünce onu sarstı. Babasının mesajını tam bu anda vermeye karar vermişti; ama boğazındaki bir şey onu tıkadı ve sesine nasıl hakim olabileceğini bilmiyordu. Toprak Sahibi ayağa kalktı ve büyük kütüğün ortasına vurmak ve onu parlak, kıvılcım saçan parçalara bölmek için geniş şömineye yürüdü. Sırtı ona dönüktü. Molly; “Babam bugün buradayken size, Bay Roger Hamley’e eve gelmesinin daha iyi olacağını düşündüğünü yazdığını söylememi tembih etti; ve Bay Osborne Hamley’e aynı şeyi yapmasını söyleyen bir mektubu da onun mektubunun içine koydu.” diye söze başladı.</p>

    <p class="normal">Toprak Sahibi ocak demirini yere bıraktı ama hâlâ sırtı Molly’ye dönüktü.</p>

    <p class="normal">Sonunda, “Osborne ve Roger’ı mı çağırdı?” diye sordu.</p>

    <p class="normal">Molly, “Evet,” diye cevap verdi.</p>

    <p class="normal">Sonra Molly’nin hiç bitmeyeceğini düşündüğü ölümcül bir sessizlik oldu. Toprak Sahibi iki elini yüksek şömine tablasına koymuştu ve ateşe doğru yaslanarak duruyordu.</p>

    <p class="normal">“Roger, Cambridge’den 18’inde gelecekti,” dedi. Sesinde ve görünüşünde hoşa gitmeyen bir vahşilikle Molly’ye dönerek, “Ve o Osborne’u da çağırmıştı! Biliyor muydun?” diye devam etti. Bir an sonra sesini alçaltmıştı. Sesinde yeni bir öfke krizi belirtisiyle, “Bu doğru, tamamen doğru. Anlıyorum. En sonunda zaman geldi. Gelsin! Gelsin! Ama buna Osborne neden oldu,” dedi. “O (Molly’nin işitemediği bir kelime söyledi“kabul edebilir” dediğini düşündü), ama o kadar. Onu affedemem; yapamam.”</p>

    <p class="normal">Ve sonra aniden odadan çıktı. Molly bütün bunlara üzülmüş olarak orada hareketsiz otururken, tekrar başını içeri uzattı:</p>

    <p class="normal">“Ona git, canım; ben gidememhenüz değil. Ama yakında geleceğim. Sadece şu an değil; ondan sonra bir an bile kaybetmeyeceğim. Sen iyi bir kızsın. Tanrı seni korusun!”</p>

    <p class="normal">Molly’nin bu süre boyunca kesintisiz olarak Malikâne’ de kalmış olduğu zannedilmemeli. Bir ya da iki kere babası onu eve götürdü. Molly, onun, kendisini isteksiz olarak götürdüğünü algıladığını düşünüyordu; gerçekte onu çağıran, davranışlarını “doğru yolda” tutmaya çalışan Bayan Gibson’du.</p>

    <p class="normal">Babası, “Yarın ya da öbür gün geleceksin,” dedi. “Ama annen, evliliğimizden bu kadar kısa süre sonra evden çok fazla uzak kalmana kötü anlamlar vereceklerini düşünüyor gibi görünüyor.”</p>

    <p class="normal">“Oh, baba, korkarım Bayan Hamley beni özleyecek! Onunla olmaktan gerçekten hoşlanıyorum.”</p>

    <p class="normal">“Seni bir ya da iki ay önce olduğu kadar özleyeceğini sanmıyorum. Şimdi o kadar fazla uyuyor ki zamanın geçtiğini pek fark etmiyor. Bir ya da iki gün içinde yine buraya gelirsin.”</p>

    <p class="normal">Böylece Molly, Malikâne’nin sessizliği ve yumuşak melankolisinden çıkarak, Hollingford’u kaplayan gevezelik ve dedikoduya döndü. Bayan Gibson, onu yeterince nazik bir şekilde karşıladı. Ona hediye olarak vermek için hazır tuttuğu yeni bir şık kış başlığı vardı; ama Molly’nin henüz ayrılmış olduğu arkadaşları hakkında özel hiçbir şeyi dinlemeyi umursamadı; ve onun Malikâne’deki işlerin durumu konusundaki bazı sözleri, duygusal Molly’yi korkunç bir şekilde sarstı.</p>

    <p class="normal">“Ne kadar zamandır sürüyor? Baban o krizden sonra bunun yarısı kadar bile yaşayacağını beklemiyordu. Bu onlar için çok yorucu bir iş olmalı; oraya gittiğinden beri başka bir yaratığa benzediğini söylemek istiyorum. İnsan onların iyiliği için sadece uzun sürmemesini isteyebilir.”</p>

    <p class="normal">Molly, “Toprak Sahibi’nin her dakikanın değerini nasıl bildiğini bilmiyorsunuz,” dedi.</p>

    <p class="normal">“Ama onun çok uyuduğunu ve uyandığı zaman da fazla konuşmadığını söylüyorsun ve onun için en küçük bir umut bile yok. Yine de böyle zamanlarda insanlar, seyreder ve beklerken sabırsızlık içinde olurlar. Ben bunu sevgili Kirkpatrick’den biliyorum. Gerçekten hiç bitmeyeceğini düşündüğüm günler oldu. Ama böyle iç karartıcı şeylerden artık bahsetmeyelim; eminim bu konularla yeterince ilgilendin. Hastalık ve ölümden bahsedildiğini işitmek beni her zaman hüzünlendirir; yine de bazen baban, başka hiçbir şeyden bahsedemiyormuş gibi görünüyor. Ama bu gece seni dışarı çıkaracağım ve bu, senin için değişiklik olacak. Eski elbiselerimden birini sana uydurması için Bayan Rose’ u getiriyorum; bana çok dar geliyor. Danslı bir sohbet olacakBayan Edwardslar’da.”</p>

    <p class="normal">Molly, “Oh, anne, gidemem,” diye bağırdı. “Onunla çok beraber oldum; ve o şimdi acı çekiyor ya da hatta ölüyorve ben dansa gideceğim.”</p>

    <p class="normal">“Saçmalık! Sen akraba değilsin, bu yüzden bu kadar çok üzülmen gerekmez. Seni zorlamayacağım, o bunu öğrenip incinemez; ama her şey senin gelmene göre düzenlendi; ve bu konuda hiçbir saçmalık yapma. İnsanlar ölürken başka şeyler yapmayacaksak, bütün ömrümüz boyunca başparmaklarımızı çevirerek oturmamız ve ilahiler söylememiz gerekirdi.”</p>

    <p class="normal">Molly, “Gidemem,” diye tekrarladı. Bir tepki göstererek ve neredeyse kendisi de şaşırarak tam o anda odaya giren babasına başvurdu. Hem karısı hem kızı tartışmanın kendilerine göre farklı yanlarını ona anlatırlarken siyah kaşlarını çattı ve rahatsız olmuş göründü. Sabretmenin çaresizliğiyle oturuyordu. Kararını açıklama sırası ona geldiğinde şunu söyledi:</p>

    <p class="normal">“Biraz öğle yemeği yiyebilir miyim acaba? Bu sabah altıda gittim ve yemek odasında hiçbir şey yok. Tekrar gitmek zorundayım. ”</p>

    <p class="normal">Molly kapıya doğru yürüdü; Bayan Gibson aceleyle zili çalmaya gitti.</p>

    <p class="normal">Keskin bir sesle, “Nereye gidiyorsun, Molly?” dedi.</p>

    <p class="normal">“Sadece babamın yemeğine bakmaya.”</p>

    <p class="normal">“Bunu yapacak hizmetçiler var; ve senin mutfağa girmenden hoşlanmıyorum.”</p>

    <p class="normal">Babası, “Gel Molly! Otur ve sakin ol,” dedi. “İnsan eve huzur ve sakinlik ve yemek de isteyerek gelir. Eğer bana başvuracak olursanız, ki bir daha yapmamanızı rica ederim, Molly’ nin bu akşam evde kalmasını tercih ederim. Geç geleceğim ve yorgun olacağım. Benim için yiyecek bir şeylerin hazırlanmasına dikkat et kaz yavrusu ve sonra en iyi giysilerimi giyerek, gelip seni eve getireceğim, canım. Bütün bu evlilik eğlencelerinin bitmesini istiyorum. Hazır, değil mi? Sonra yemek odasına gideceğim ve karnımı doyuracağım. Bir doktorun, bir deve ya da Binbaşı Dugald Dalgetty gibi yiyebilmesi gerekir.”<a href="../Text/Untitled-1_split_063.html#footnote-256-40" id="footnote-256-40-backlink">[40]</a></p>

    <p class="normal">Misafirlerin tam o sırada gelmesi, Molly için iyi oldu; çünkü Bayan Gibson son derece rahatsız olmuştu. Ama onlar onun aklını meşgul eden bazı ufak yerel haberleri verdiler; ve Molly, eğer ikisinin de ayrılan misafirlerden duymuş olduğu nişan hakkında yeterince hayretini ifade ederse üvey annesine eşlik edip etmemesi konusundaki önceki tartışmanın tamamen geçiştirilebileceğini keşfetti. Ama tamamen değil; çünkü ertesi sabah, kaçırmış olduğu dans ve eğlence konusundaki parlak bir imalı raporu dinlemek zorunda kaldı; ve aynı zamanda Bayan Gibson’un elbisesini ona verme konusunda fikrini değiştirmiş olduğu da söylendi. Eğer yeterince uzun olsaydı onu Cynthia için ayırmayı düşünüyordu; ama Cynthia çok uzun boyluydugerçekte oldukça gelişmişti. Her şeye rağmen Molly’nin elbiseye sahip olup olmaması konusunda şanslar tamamen eşit görünüyordu.</p>
  </div>

  <div class="calibre1" id="calibre_pb_36"></div>
</body>
</html>
