<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_38">38.Bay Kirkpatrick KA</h1>

    <p class="normal">Cynthia, Molly’ye karşı her zaman aynıydı: nazikti, iyi huyluydu, yardıma hazırdı, onu sevdiğini açıklıyordu ve belki de dünyadaki herhangi bir kişi için hissettiği gibi hissediyordu. Ama Molly, Cynthia’nın, babasının evinde kalışının ilk birkaç haftasında bu şefkat ve yakınlığın yüzeysel derinliğine ulaşmıştı; ve eğer o sevdiği bir insanın karakterini analiz etmeye eğilimli bir yapıya sahip olsaydı Cynthia’nın görünürdeki samimiyetiyle birlikte, onun güveninin ötesinde; amaçlarının başladığı ve gerçek kişiliğinin sırlarla örtülü olduğu, belirli sınırları olduğunu anlayabilirdi. Örneğin, onun Bay Preston’la olan ilişkileri çoğunlukla Molly için kafa karıştırıcıydı. Ashcombe’da eskiden onların arasında daha fazla samimiyet olduğundan ve bunu hatırlamanın, açıkça Bay Preston ona bunu hatırlatmaya istekliyken, bunu unutmayı tercih eden Cynthia için can sıkıcı ve rahatsız edici olduğundan emindi. Ama bu yakınlığın neden sona erdiği, şimdi Cynthia’nın ondan neden bu kadar nefret ettiği ve bu iki gerçekle ilişkili olan bir çok başka açıklanmayan koşul, Cynthia’nın sırlarıydı; ve o Cynthia ile ilk arkadaşlık gayreti sırasında Molly’nin, arkadaşının yaşamındaki önceki çocuklukları öğrenmek için yaptığı masum çabalarında etkili bir şekilde onu şaşırtıyordu. Ara sıra Molly en azından kullanmayı seçtiği nazik araçlarla ötesine geçemediği kör bir duvara rastlıyordu. Belki Cynthia her dil sürçmesini ve her öfke krizini kendi zevki için nasıl geliştireceğini bilen daha zorlayıcı bir merak olsaydı, hepsini anlatabilirdi. Ama Molly’ninki bir şefkat ilgisiydi, küçük bir heyecan için her şeyi bilme konusundaki kaba istek değildi ve Cynthia’nın, hayatının bu dönemini anlatmak istemediğini anlar anlamaz Molly bunu sormayı bıraktı.Ama Cynthia anlatılan kış boyunca hoş bir sessizlik davranışı ve Molly için değişmez bir nezaket sürdürse bile, şimdi o güzel yönlerinin değişmediği tek kişiydi. Onun kendisini sevdiğini gördüğü sürece Bay Gibson’un etkisi onun için iyiydi; onun düşüncelerinde yapabildiği kadar yüksek bir yer edinmeye çalışıyordu ve bunu yaptığı sürece annesine karşı bir çok küçük alayı ve mutlak gerçeğin bir çok saptırılmasını engelliyordu. Şimdi onun hakkında, onu öncekinden daha korkak yapan, bir çok endişe vardı; ve hatta onun taraftarı olan Molly, onun Bay Gibson’un kelimeleri ya da davranışları tarafından çok sert bir şekilde sıkıştırdığı zaman ara sıra kullandığı özel kaçamakların farkına varmaktan kendini alamıyordu. Annesine karşı olan hazır cevaplılığı öncekinden daha azdı ama ona karşı olan davranışlarında sıra dışı olan bir geri kafalılık olgusu vardı. Huy ve karakterindeki bu değişiklikler, kendi içinde buna bağlı olan davranışlarda bir çok aya yayılmış olan, bir dizi nazik değişiklikti –uzun akşamlar ve kötü havayla dolu bir çok kış ayı, üzerine soğuk su atılmasının eski bir freskteki solan renkleri ortaya çıkarması gibi, karakter uyuşmazlıklarını ortaya çıkarıyordu.</p>

    <p class="normal">Bu zamanın çoğunda Bay Preston, Ashcombe’daydı; çünkü Lord Cumnor, Bay Preston’un yerine koyabilecek bir vekilharç bulamamıştı; ve bu arada ikinci derecedeki görev boş kalırken, Bay Preston ikisinin de görevlerini üstlenmişti. Bayan Goodenough’ın ciddi bir hastalığı vardı; ve Hollingford’daki küçük topluluk onun alışılagelmiş kişilerinden biri pek tehlikede değilse bir araya gelmeye önem vermezdi. Bu yüzden çok az ziyaret yapılırdı; ve Bayan Browning’in, toplumun çekiciliğinin yokluğunun, işlenmiş akıllara çok makul geldiğini söylemesine rağmen, her hafta Bay Preston için verilen partilerin olduğu geçen sonbaharın harcanmasından sonra Bayan Phoebe, yine de güven içinde kendisinin ve ablasının saat dokuzda yatma alışkanlığına kapıldığını söylüyordu; çünkü her gece saat beşten ona kadar karyolayı her şeyden daha iyi buluyorlardı. Doğrusunu söylemek gerekirse, Hollingford’da o kış huzurlu ama monotondu; ve bütün kibar çevreler, Mart ayında yeni atanan KA, Bay Kirkpatrick’in iki gün için baldızı Bayan Gibson’ı ziyarete geleceği bilgisiyle karıştı. Bayan Goodenough’ın odası dedikodunun tam merkeziydi; dedikodu onun hayatı boyunca günlük ekmeği gibiydi, şimdi ise dedikodu onun için et ve şarap gibiydi.</p>

    <p class="normal">Yaşlı bayan, koltuğunda dik oturabilmek için koltuğun kollarından destek alarak doğruldu ve “Canım!” dedi. “Kim onun bu kadar büyük akrabaları olduğunu düşünür! Bay Ashton bir keresinde bana, bir kedi yavrusu nasıl bir kedi gibiyse, bir Kraliçe avukatı da bir yargıç gibidir, demişti. Ve onun bir yargıcın kardeşi gibi olduğunu düşünmek! Daha önce birini görmüştüm, eğer ikinci el olarak satın alabileceğim bir yer olsaydı, yine de benim için, onun eski cübbesinden daha iyi bir kış paltosu olamayacağını düşünmüştüm. Onun Ashcombe’de yaşarken ipekli eski elbiselerini birkaç kez ters yüz ettiğini, boyadığını ve temizlediğini biliyorum. Bütün bu zaman boyunca kraliçe, avukatın yakınıydı! Bir de okul işletiyordu ama bu tam bir okul değildien iyi zamanlarında bile sadece 10 tane bayan vardı; belki de bu yüzden onu hiç duymamıştır.</p>

    <p class="normal">Bayan Browning, “Ona akşam yemeğinde ne vereceklerini merak ediyorum,” dedi. “Ziyaretçiler için büyük şanssızlık; sevgi ve para olsa da ne av etini, ne kuzu etini, ne de tavuk etini yılın bu zamanında bulabilmek zordur.”</p>

    <p class="normal">Bayan Goodenough ciddiyetle, “Dana başıyla yetinmek zorunda kalacak, o kadar,” dedi. “Eğer eskisi gibi sağlıklı olsaydım, büyük annemin dana başı tariflerinden birini yazar ve Bayan Gibson’a yollardım bu hastalık boyunca doktor bana çok nazik davrandı Combermere’deki kızımın bana birkaç sonbahar tavuğu yollamasını isterdim, onları doktora verirdim, bunu yapardım; ancak daha önce yolladığının sonuncu olduğunu yazmıştı, zaten o hepsini kesip gönderiyor.”</p>

    <p class="normal">Bayan Phoebe, “Onun için bir parti verip vermeyeceklerini merak ediyorum,” dedi. “Hayatımda bir kere bir Kraliçe avukatı görmek isterim. Mızraklı adamları<a href="../Text/Untitled-1_split_063.html#footnote-256-97" id="footnote-256-97-backlink">[97]</a> görmüştüm ama bu yasal anlamda karşılaşacağım en büyük şey olacak.”</p>

    <p class="normal">Bayan Browning, “Kuşkusuz, Bay Ashton’a soracaklar,” dedi. “Şarkıda dediği gibi üç siyah lütuf vardır, Yasa, Fizik ve İlahiyat. İkinci bir yemek olduğunda, kibar ailelerde her zaman bölge papazı çağrılır.”</p>

    <p class="normal">Bayan Goodenough, “Evli olup olmadığını merak ediyorum!” dedi. Evlenmemiş bir kız olarak Bayan Phoebe de aynı şeyi merak ediyordu. Bayan Goodenough’a gelirken yolda Bayan Gibson’a rastladığı için bilgi kaynağı olan ablasına bile bunu ifade etmeyi düşünmüyordu.</p>

    <p class="normal">“Evet, onun evli ve bir çok çocuğunun olması lazım, çünkü Bayan Gibson, Cynthia Kirkpatrick’in kuzenleriyle birlikte ders almak için Londra’ya bir ziyaret yaptığını söyledi. Ve ona bir servet getirmemesine rağmen eşinin başarılı bir kadın olduğunu ve iyi bir aileden geldiğini söyledi.”</p>

    <p class="normal">Bayan Goodenough, “Eminim bu çok şerefli bir bağlantıdır; tek merak ettiğim, burada ondan neden bu kadar az bahsedildiğidir,” dedi. “İlk bakışta, Bayan Gibson’un iyi ilişkilerini saklayacak bir kadın olmadığını düşünüyorum; aslında böyle meselelerde hepimiz elbisenin en iyi tarafını öne getirmeyi severiz. İyi taraflardan bahsederken, zavallı Bay Goodenough’ın yanında eteklerimi ne kadar çok çözdüğümü, sık sık onları lekelediğimi ve yağladığımı hatırlıyorum. İlk evlendiğimizde çok yumuşak kalpli bir adamdı ve “Patty, sağ kolunla sol koluma gir, o zaman kalbime daha yakın olursun,” derdi; ve böylece zavallı adamın romantik bir şekilde kalbinin nerede olduğunu düşünemeyecek kadar çok işi olduğunda, biz bunu alışkanlık edindik; böylece dediğim gibi zarar gören yerleri her zaman sağ tarafa getirirdim ve her zaman yaptığımız gibi kol kola yürüdüğümüz zaman, hiç kimse daha akıllıca hareket edemezdi.”</p>

    <p class="normal">Bayan Browning, “Eğer Cynthia’yı, Londra’ya başka bir ziyaret yapması için davet ederse hiç şaşırmam,” dedi. “Eğer fakirken bunu yaptıysa şimdi Kraliçe’nin avukatıyken bunu yirmi kere daha fazla yapabilir.”</p>

    <p class="normal">“Ay, bunu “üç kuralına” göre düşün. Onun şansı iyi. Sadece reddetmemesini ümit ederim; onun yaşında Londra’yı görmeye gitmek. Ben gittiğimde elli yaşındaydım!”</p>

    <p class="normal">Bayan Phoebe, “Ama o Fransa’da bulunmuş; oldukça fazla yolculuk yapan bir genç bayan,” dedi.</p>

    <p class="normal">Bayan Goodenough görüşünü söylemeden önce bir dakika boyunca başını salladı.</p>

    <p class="normal">“Bu bir risk,” dedi, “Büyük bir risk. Bunu doktora söylemekten hoşlanmıyorum ama eğer ben onun yerinde olsaydım kızımın, Robespierre ve Bonaparte’nin<a href="../Text/Untitled-1_split_063.html#footnote-256-98" id="footnote-256-98-backlink">[98]</a> doğduğu ülkede yetişmiş olan bir kızla samimi olmasından hoşlanmazdım.”</p>

    <p class="normal">Hem bilgi, hem düşünce özgürlüğü olarak Bayan Goodenough’dan çok daha ileri olan Bayan Browning, “Ama Bonaparte bir Korsika’lıydı,” dedi. “Ve yabancı ülkelerle olan ilişkiler aklın gelişmesi için büyük bir fırsat yaratır. Her zaman Cynthia’nın zarif davranışlarına, konuşmaktan utanmamasına, yine de kendini çok öne çıkarmamasına hayran olmuşumdur; bir topluluğa oldukça yardımcı olur; eğer bir havaya ve zarafete sahipse neden bunlar onun yaşında doğal olmasın! Şimdi, sevgili Molly’ye gelince onda bir çeşit sakarlık varen son bizim evimizdeki partiye geldiğinde, en iyi porselen fincanlarımızdan birini kırdı ve kahveyi en iyi halımıza döktü. Sonra aklı o kadar karıştı ki hiçbir şey yapmadı ve akşamın kalanında bir köşede ağzını açmadan oturdu.”</p>

    <p class="normal">Bayan Phoebe her zaman Molly’e sadıktı; yine de nazik bir sitemle, “Yaptığı şeyden dolayı çok üzülmüştü, abla,” dedi.</p>

    <p class="normal">“Peki, ben üzülmediğini söyledim mi? Ama onun akşamın kalanında aptalca davranmasına gerek var mıydı?”</p>

    <p class="normal">“Ama sen oldukça keskinoldukça hoşnutsuzsun.”</p>

    <p class="normal">“Genç insanların dikkatsiz olduğunu görünce görevimin keskin ve aksi olmak olduğunu düşünüyorum. Görevimi açıkça görünce de bunu yapıyorum; bundan kaçınacak biri değilim ve bana teşekkür etmeleri lazım. Bayan Goodenough’ın bildiği gibi, herkes onları azarlama sıkıntısını üzerine almaz. Onun ve annesinin hatırı için, Molly Gibson’u çok, çok severim; onun yarım düzine Cynthia ettiğini düşünmediğimden emin değilim; ama o benim en iyi porselen fincanımı kırmamalıydı ve akşamın geri kalanında hiçbir şey yapmadan oturmamalıydı.”</p>

    <p class="normal">Bu arada Bayan Goodenough yorulduğunu açıkça gösterdi; Molly’nin hafif suçları ve Bayan Browning’in kırılan çay fincanı, Bayan Gibson’un akraba olarak başarılı bir Londralı avukata sahip olmasıyla kazandığı yeni şans gibi ilginç bir konuşma konusu değildi.</p>

    <p class="normal">Bay Kirkpatrick, başka bir çok erkek gibi mesleğinde ilerlemeye uğraşıyordu ve ayağına dolaşan büyük bir aileye sahipti. Eğer ona zaman kaybettirmezse ve eğer onları hatırlarsa (belki de temel koşul buydu) bağlantılarına iyi bir dönüş yapmaya hazırdı. Dokuz ya da on yıl önce Cynthia’nın Doughty Sokağı’ na yaptığı ziyaret, bunun mantıklı olduğunu bir kere iyi huylu eşine söyledikten sonra, onun üzerinde fazla bir etki bırakmamıştı. Hepsi birden tatlı yerlerken, kendi çocukları arasında güzel, küçük bir kız görünce, daha çok şaşırıyordu ve kendine onun kim olduğunu hatırlatmak zorunda kalıyordu. Ama hemen masadan kalkmak ve kendini akşamın kalanında kâğıtlara gömmek için çalışma odası olan, küçük bir arka odaya çekilmek onun âdeti olduğu için, çocuk onun üzerinde fazla etki yapmamıştı; ve belki de onun varlığını hatırladığı ikinci sefer Bayan Kirkpatrick’in ona Boulogne’deki okuluna giderken bir gece için Cynthia’yı almasını rica etmek için yazdığı zamandı. Aynı rica, onun dönüşünde de tekrarlanmıştı; ama öyle olmuştu ki o, Cynthia’yı iki defasında da görmemişti; ve sadece bu olaylardan birinde eşinin yaptığı, bu kadar genç bir kızı, böylesine uzun bir yolculuğa Bayan Kirkpatrick’in yaptığı gibi daha fazla güvenlik almadan göndermenin tehlikeli olduğu konusundaki yorum nedeniyle belirsiz bir şekilde hatırlıyordu. Eşinin bu anlamda, sanki Cynthia kendi kızıymış gibi tüm eksiklikleri dolduracağını biliyordu; ve onu, bir daha Bayan Kirkpatrick’in Hollingford’ daki tanınmış doktor, Bay Gibson’la olan evlilik törenine katılması için bir davet alana kadar düşünmedibu ilgi onun hoşuna gitmek yerine onu kızdırdı. Eşine, “Bu kadın büyük Houghton Houghton’a karşı davası başlarken ve kaybedecek zamanım yokken her şeyi bırakıp gelin ve damadı aramak için taşraya geleceğimi mi düşünüyor?” diye sordu.</p>

    <p class="normal">Bayan Kirkpatrick, “Belki de bunu hiç duymamıştır,” dedi.</p>

    <p class="normal">“Saçmalık! Dava günlerdir gazetelerde.”</p>

    <p class="normal">“Ama o, senin buna katıldığını bilmeyebilir.”</p>

    <p class="normal">Düşünceli bir şekilde, “Bilmeyebilir,” dediböyle bir bilgisizlik mümkün değildi.</p>

    <p class="normal">Ama şimdi, Houghton Houghton’a karşı davası geçmişte kalmıştı; büyük mücadele bitmişti, göreceli olarak üstün olan KA’lığı kazanmıştı ve Bay Kirkpatrick’in aile duyguları ve anıları için boş vakti olmuştu. Bir gün Paskalya tatilinde kendini Hollingford’un yakınında bulmuştu; fazladan bir Pazar’ı vardı ve Cuma’dan Pazartesi’ye kadar Gibson’lara bir ziyaretçi olarak gelmeyi önermek için Bay Gibson’la tanışmak istediğini özellikle vurgulayarak (esasında istediği bundan daha azdı) yazdı. Bay Gibson, çoğunlukla mesleki işleriyle uğraşmasına rağmen her zaman misafirperverdi; ve üstelik devamlı soluduğu, bir şekilde kapalı akli atmosferden çıkıp temiz hava almaktan her zaman hoşlanıyordu; günlük düşünce ve hareket sınırlarının ötesinde büyük dünyada neler olup bittiğini bir an için görmek istiyordu. Bu yüzden bilinmeyen akrabasına içten bir hoş geldin demeye hazırdı. Bayan Gibson aile şefkati olduğunu hayal ettiği duygusal hazdan dolayı heyecanlıydı; ama eğer Bay Kirkpatrick, Doughty Sokağı’nda yaşayan, yedi çocuklu, mücadele eden bir avukat olduğu eski durumunda kalsaydı bu kadar coşkulu olmayabilirdi.</p>

    <p class="normal">İki beyefendi karşılaştığı zaman karakterleri birbirine benzediği için birbirlerine çekici geldiler. Düşüncelerinde, bu düşüncelerin temeli olan tecrübelerini birbirleri için değerli yapmaya yetecek kadar az farklılık vardı. Onların görüşmelerinde ikisi arasındaki bağın çok az önemi olmasına rağmen, Bay Kirkpatrick, Bayan Gibson’a nazik bir ilgi gösterdi; ama gerçekte o, onu rahat yaşatabilecek ve kızına cömert bir şekilde davranan, böyle duygulu ve makul bir erkekle evlenmiş olduğu için çok memnundu. Molly hassas görünüşüyle onu etkiledi; eğer daha sağlıklı ve canlı olsaydı çok güzel görünebilirdi: Aslında ona eleştirel olarak bakarsak onun yüzünde güzel noktalar vardıuzun yumuşak güzel gözler, siyah kıvırcık kirpikler, ara sıra görünen gamzeler, mükemmel dişler; ama parlak renkli, ışıldayan, hızlı, zarif ve nükteli olan Cynthia ile karşılaştırıldığında zıt olacak şekilde, üzerinde bir hâlsizlik, yavaş davranışında bir bunalım vardı. Bay Kirkpatrick’in daha sonra eşine ifade ettiği gibi, o kızı çok sevmişti; ve Cynthia üç dört yaşındaki herhangi bir küçük kız gibi yabancıları büyülemeye hazır olarak fırsattan yararlandı, dikkat ettiği her şeyi ve bunalımlarını unuttu. Bay Gibson’un iyi düşüncelerinden bir şey kaybetme konusudaki pişmanlığını artık hatırlamıyor, istekle dinliyor ve Bay Kirkpatrick tamamen büyülenene kadar, saf ve garip nüktelerin karışımıyla yumuşak cevaplar veriyordu. Bir görevi yerine getirmiş ve bunu güzel bulmuş olmaktan neredeyse şaşırarak Hollingford’dan ayrıldı. Bayan Gibson ve Molly için genel dostça bir duygusu vardı; ama onları bir daha görmese bunu umursamazdı. Ama Bay Gibson için sıcak bir saygı ve kuvvetli bir kişisel hoşlanma duyuyordu; eğer bu hızlı dünyada zaman olsaydı bunu bir arkadaşlığa dönüştürmekten zevk alırdı. Ve Cynthia’yı daha fazla görmeye tamamen kararlıydı; eşi onu tanımalıydı; onu birlikte kalmak için Londra’ya çağırmalıydılar ve ona dünyayı göstermeliydiler. Ama eve dönünce Bay Kirkpatrick onu bekleyen o kadar fazla iş buldu ki, embriyo hâlindeki arkadaşlıkları ve nazik planlarını aklında güvenli bir yere kilitlemek zorunda kaldı ve kendini vücut ve ruh olarak mesleğinin acil işlerine verdi. Ama Mayıs’ta eşini Akademi Sergisi’ne götürecek zaman buldu ve oradaki bazı portreler Cynthia’ya benzediği için onu etkileyince eşine, o ve Hollingford ziyareti hakkında daha önce vakit bulduğundan daha çok şey anlattı; ve sonuç olarak ertesi gün Bayan Gibson’a, Cynthia’yı Londra’daki kuzenlerini ziyaret etmesi için davet eden ve o çocukken onlarla kaldığında oluşan bir çok küçük koşulu, böylece arkadaşlığı o günden bugüne taşımayı hatırlatan bir mektup gönderildi.</p>

    <p class="normal">Mektup gelince, kahvaltı masasında oturan dört kişi arasında değişik şekillerde karşılandı. Bayan Gibson onu önce kendisi okudu. Sonra içeriğinin ne olduğunu anlatmadan, böylece dinleyicileri yorumlarının neye ait olduğunu bilmeden şunu söyledi:</p>

    <p class="normal">“Sanırım benim onlara ondan daha yakın bir kuşaktan olduğumu hatırlamış olabilirler ama bugünlerde hiç kimse aile sevgisini düşünmüyor; ben onu çok sevdim ve her şeyin sevimli, hoş ve onun alıştığı gibi olması için yeni bir yemek kitabı aldım.” Bütün bunları hüzünlü, incinmiş bir ses tonuyla söyledi; ama hiç kimse neyi kastettiğini bilmediği için ona teselli önermek zordu. İlk konuşan kocası oldu.</p>

    <p class="normal">“Eğer sana sempati duymamızı istiyorsan, bize üzüntünün nedenini söyle.”</p>

    <p class="normal">Mektubu tekrar okuyarak, “Onun çok nazik bir ilgi göstererek demek istediğinin bu olduğunu söyleyebilirim; sadece Cynthia’dan önce bana sorulması gerektiğini düşünüyorum,” dedi.</p>

    <p class="normal">“‘O’ kim? Ve “nazik ilgi” ne demek?”</p>

    <p class="normal">“Kesinlikle Bay Kirkpatrick. Bu mektup ondan; Cynthia’nın gidip onları ziyaret etmesini istiyor ve senin ya da benim hakkımda hiçbir şey söylemiyor, canım. Ve bunun hoşa gitmesi için elimizden gelenin en iyisini yaptığımıza eminim; sanırım onun ilk önce bize sorması gerekiyordu.”</p>

    <p class="normal">“Herhâlde gidemeyeceğime göre benim için pek fark etmez.”</p>

    <p class="normal">“Ama ben gidebilirdim; ve ne olursa olsun bize iyi dileklerini iletmeliydi; biliyorsunuz, bu sadece saygının işaretidir. Giyinme odamı ona vermeme rağmen bu büyük bir nankörlük!”</p>

    <p class="normal">“Ve eğer hepimiz onun için yaptığımız fedakârlıkları özetlersek, o buradayken her gün akşam yemeği için giyindim. Ama bütün bunlara rağmen onun evine davet edilmeyi beklemiyordum. Sadece eğer tekrar benim evime gelirse mutlu olacaktım.”</p>

    <p class="normal">Bayan Gibson düşünceli bir şekilde, “Cynthia’yı göndermemeye kararlıyım,” dedi.</p>

    <p class="normal">Cynthia kızararak, “Gidemem, anne,” dedi. “Elbiselerim çok eski ve eski başlığım ancak yaza kadar idare eder.”</p>

    <p class="normal">“Evet, ama yeni bir tane alabilirsin; ve eminim bu senin yeni bir ipekli elbise alman için iyi bir fırsat. Çok para biriktirmiş olmalısın; çünkü senin ne zaman yeni bir elbise aldığını bilmiyorum.”</p>

    <p class="normal">Cynthia bir şey söylemeye başlıyordu ama sustu. Ekmeğine yağ sürmeye devam etti ama onu yemeden elinde tutuyordu; bir ya da iki dakika sonra kimseye bakmadan yine konuştu:</p>

    <p class="normal">“Gidemem. Bunu çok isterdim; ama gerçekten gidemem. Lütfen anne, hemen yaz ve bunu reddet.”</p>

    <p class="normal">“Bu saçmalık çocuğum! Bay Kirkpatrick’in durumundaki bir adam bir iyilik yapmayı önerirse yeterli sebep olmadan bunu reddetmek doğru olmaz. Üstelik de o çok nazik!”</p>

    <p class="normal">Cynthia, “Benim yerime senin gitmeni öner,” dedi.</p>

    <p class="normal">Bay Gibson kararlı bir şekilde, “Hayır, hayır! Bu olmaz,” dedi. “Davetleri bu şekilde değiştiremezsiniz. Ama gerçekten eğer başka bir neden yoksa elbiselerinin eski olduğu konusundaki bahanen çok önemsiz, Cynthia.”</p>

    <p class="normal">Cynthia konuşurken ona bakarak, “Bu benim için gerçek, doğru bir neden,” dedi. “Kendim için karar vermeme izin vermelisiniz. Oraya eski elbiseler içinde gidemem çünkü Doughty Sokağı’nda bile teyzemin elbiselere çok dikkat ettiğini hatırlıyorum; şimdi Margaret ile Helen büyüdüler ve çok yolculuk yapıyorlarlütfen bu konuda daha fazla şey söylemeyin çünkü bunun olmayacağını biliyorum.”</p>

    <p class="normal">Bayan Gibson, “Tüm paranı ne yaptığını merak ediyorum,” dedi. “Bay Gibson ve benim sayemde yılda yirmi paund alıyorsun ve on paunddan daha fazla harcamadığından eminim.”</p>

    <p class="normal">Cynthia alçak sesle ve açıkça bu soruyla zor durumda kalarak, “Fransa’dan döndüğümde fazla şeyim yoktu,” dedi. “Lütfen buna hemen karar verelim; gidemem ve buna bir son verelim.” Ayağa kalktı ve hemen odadan çıktı.</p>

    <p class="normal">Bayan Gibson, “Bunu hiç anlamıyorum,” dedi. “Sen anlıyor musun, Molly?”</p>

    <p class="normal">“Hayır. Elbisesine para harcamayı sevmediğini ve çok dikkatli olduğunu biliyorum.” Molly bu kadar söyledi ve yanlış yapmış olmaktan korktu.</p>

    <p class="normal">“Ama o zaman parasının bir yerde olması lazım. Her zaman eğer müsrifçe alışkanlıklarınız yoksa ve gelirinizi fazla harcamazsanız, senenin sonunda elinizde belli bir miktar para kalmış olması gerektiğini düşünürüm. Çoğunlukla bunu söylemez miyim, Bay Gibson?”</p>

    <p class="normal">“Herhâlde.”</p>

    <p class="normal">“O zaman aynı mantık yürütmeyi Cynthia’nın durumuna uygulayalım; ve o zaman bu paranın ne olduğunu soruyorum?”</p>

    <p class="normal">Molly ona başvurulduğunu görerek, “Anlatamam,” dedi. “Onu isteyen başka birisine vermiş olabilir.”</p>

    <p class="normal">Bay Gibson gazetesini bıraktı.</p>

    <p class="normal">“Londra gezisi için ne parasının, ne de elbisesinin olmadığı ve bu konuda daha fazla soru sorulmasını istemediği çok açık. Gerçekte o sırları seviyor ve ben bunu sevmiyorum. Yine de onun babasının ailesiyle tanışıklığı, arkadaşlığı ya da buna her nedeniyorsa onu sürdürmesinin çok istenebilir bir şey olduğunu düşünüyorum; ve ben ona memnuniyetle on paund veririm; eğer bu yeterli olmazsa ya sen ona yardım edersin ya da elbiselerine gereksiz parçalar koymaz.”</p>

    <p class="normal">Eşi, “Sizin kadar nazik, tatlı, cömert bir adamın olmadığına eminim,” dedi. “Sizin üvey baba olduğunuzu düşünemiyorum! Ve benim zavallı babasız kızıma karşı çok iyisiniz! Ama Molly, canım, sanırım sen de üvey anne açısından şanslı olduğunu kabul edersin. Öyle değil mi, canım? Ve Cynthia Londra’ dayken başbaşa ne kadar güzel günler geçireceğiz! O benim kendi çocuğum olmasına rağmen, seninle ondan daha iyi geçinmeyeceğime emin değilim; çünkü babanın doğru olarak söylediği gibi o sırları seviyor; benim nefret ettiğim tek şey en ufak sırlar ya da saklanan şeylerdir. On paund! Bu ona yeter, iki tane elbise ve yeni bir başlık alır ve başka ne gerektiğini bilmiyorum! Sevgili Bay Gibson, ne kadar cömertsiniz!”</p>

    <p class="normal">Gazetesinin arkasından biraz homurdanıyormuş gibi cevap verdi.</p>

    <p class="normal">Molly kalkarak, “Gidip ona anlatabilir miyim?” dedi.</p>

    <p class="normal">“Evet, anlat, canım. Bunu reddetmenin nankörlük olacağını anlat; ve ona babanın gitmesini istediğini de söyle. Ayrıca ona, zamanla ailenin geri kalanına uzanacak olan bir açılımdan yararlanmamasının tamamen yanlış olacağını da anlat. Eğer bana sorsalardı aslında kesinlikle bunu yapmalıydılar Cynthia’yı da istemeden kabul etmeyeceğime eminim; çünkü hiçbir zaman kendimi düşünmem ve ben gerçekten dünyadaki en affedici insanım; önemsiz şeyleri affederim; ama bana sorarlarsa, ki bunu yapacaklarından eminim, şurada veya burada bir imada bulunmadan tatmin olmayacağım, onları seni de davet etmeleri için ikna edeceğim. Londra’da bir ya da iki ay senin için çok iyi olacak, Molly.”</p>

    <p class="normal">Molly bu konuşma bitmeden odadan çıkmıştı ve Bay Gibson gazetesiyle meşguldü; ama Bayan Gibson kendinden hoşnut kalarak konuşmayı kendi kendine bitirdi; çünkü her şeye rağmen aileden birinin ziyarete gitmesi, bu doğru insan olmasa da onu tamamen reddetmekten ve onun hakkında konuşma fırsatını yitirmekten daha iyiydi. Bay Gibson’un Cynthia’ya karşı nazik olduğu gibi, o da Molly’ye karşı nazik olacaktı ve onu güzel bir şekilde giydirecek ve eve genç erkekleri davet edecekti; aslında Molly ve babasının yapılmasını istemediği her şeyi yapacaktı ve onların özgür, açık ve onun sürekli korkulan kıskançlığı olmadan sahip olmak istedikleri tek şey olan, engellenemeyen ilişkilerinin önüne eski hatalı engelleri çıkaracaktı.</p>
  </div>

  <div class="calibre1" id="calibre_pb_78"></div>
</body>
</html>
