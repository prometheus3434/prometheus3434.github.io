<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_42">42.Fırtına Patlıyor</h1>

    <p class="normal">Sonbahar bütün güzelliğiyle devam ediyordu. Altın rengi ekin hasadı, ekin anızlarının olduğu tarlalar arasında yürüyüşler ve fındık arayarak fındık ağaçları arasında gezintiler; elma bahçelerinde oynayan çocukların neşeli çığlıkları ve bağırışları arasında kıpkırmızı meyvelerden toplamak; ve daha sonraki zamanların muhteşem lale rengi şimdi daha kısalan günlerle birlikte gelmişti. Uzaklardan gelen tüfek sesleri ve tarlalardan havalanan kekliklerin sesleri hariç, tarlalar göreceli bir sessizlik içindeydi.</p>

    <p class="normal">Bayan Browning’in şanssız konuşmasından sonra, Gibsonlar’ın evinde işler yolunda değildi. Cynthia herkesi (akli olarak) bir kol boyu uzakta tutuyormuş gibi görünüyordu; ve özellikle Molly’yle özel olarak konuşmaktan kaçınıyordu. Bayan Gibson, hâlâ Molly’ye yeterince bakmaması konusundaki suçlaması yüzünden Bayan Browning’e kin besleyerek, zavallı kızın üzerinde çok yorucu bir denetim uygulamaya başladı. Bunlar, sanki Molly gerçekten gizli bir ilişki yürütüyormuş gibi, “Neredeydin, çocuğum?” “Kimi gördün?” “O mektup kimden?” “Sadece şuraya gitmen gerekirken neden dışarıda bu kadar uzun süre kaldın?” diye sormak gibi şeylerdi. Kendisine sorulan tüm sorulara mükemmel masumiyetin basit doğruluğu ile cevap veriyordu; ama sorular (onların sorulma nedenini anlasa da ve onların davranışlarından özel olarak şüphelenilmesinden kaynaklanmadığını ama sadece Bayan Gibson’un üvey kızına iyi baktığının söylenebilmesi için yapıldığını bilmesine rağmen) onu anlatılmaz biçimde sıkıyordu. Çoğunlukla dışarı çıkmıyordu, bir planı olmadığı sadece istediği gibi gezinmek ve yılın parlak heybetli soluşunun zevkini çıkarmak istediği zaman bile yapmayı düşündüğü şeylerin bir planını vermek zorunda kalıyordu. Molly için çok zor bir zamandı –zevk ve hayat bitmişti ve eski zevklerin görünürde sadece kabukları kalmıştı. Bitenin sanki gençliği olduğunu düşünüyordu; on dokuz yaşındaydı! Cynthia artık eskisi gibi değildi; ve belki de Cynthia’nın değişmesi, uzaktaki Roger’ın düşüncesine zarar verecekti. Üvey annesi, Cynthia’nın kalbini geri çekmesiyle karşılaştırıldığında neredeyse nazik görünüyordu. Bayan Gibson onu merak ediyordu, kesinlikle her çeşit yolla onu izliyordu; ama diğer her şekilde ne olursa olsun o aynıydı. Cynthia kaygılarını Molly’ye anlatmasa bile, yine de kaygılı ve endişeden bitkin görünüyordu. Ve sonra zavallı kız, iyiliğinden dolayı Cynthia’nın davranışlarının değişmesinden kendini suçlayacaktı; çünkü Molly’nin kendine dediği gibi “her zaman Roger için kaygılanmak, nerede ve nasıl olduğunu merak etmek benim için bu kadar zorsa, onun için kimbilir nasıldır?”</p>

    <p class="normal">Bir gün Bay Gibson parlak ve hızlı bir şekilde içeri girdi.</p>

    <p class="normal">“Molly,” dedi, “Cynthia nerede?”</p>

    <p class="normal">“Bazı ayak işlerini yapmak için gitti.”</p>

    <p class="normal">“Peki, yazıkama boş ver. Yapabildiğin kadar çabuk başlığını ve pelerinini giy. Yaşlı Simpson’un arabasını ödünç almak zorunda kaldımhem sana hem de Cynthia’ya yer vardı; ama geriye yürümek zorunda kalacaksın. Seni Barford yoluna kadar götüreceğim ve orada inmen gerekecek. Seni Broadhurst’e götüremem, orada saatlerce kalabilirim.”</p>

    <p class="normal">Bayan Gibson odada değildi; belki evin dışındaydı çünkü şimdi Molly’nin tek dikkat ettiği babasının gidişi ve emirleriydi. İki dakikada başlığı ile pelerinini giydi ve babasının yanına oturdu. Arkadaki oturacak yer kapalıydı ve araba hafif yüküyle taş döşeli yolda zıplayarak, hızla ve neşeyle gidiyordu.</p>

    <p class="normal">Molly büyük bir çarpmayla koltuğunda sallanarak, “Oh, bu büyüleyici!” dedi.</p>

    <p class="normal">Bay Gibson, “Gençler için evet; ama orta yaşlılar için değil,” dedi. “Kemiklerimde romatizma başlıyor ve şose yollarda düzgün bir şekilde gitmeyi tercih ederim.”</p>

    <p class="normal">“Sana inanmıyorum, baba; çünkü bu, güzel manzaraya ve bu saf güzel havaya ihanet olur.”</p>

    <p class="normal">“Teşekkür ederim. Çok övgüde bulunuyorsun, sanırım seni bu tepenin eteğinde indireceğim; Hollingford’dan beri ikinci kilometre taşını geçtik.”</p>

    <p class="normal">“Oh, lütfen tepeye kadar çıkayım! Oradan Malvern’in mavi çizgisini ve ormanlar arasında Dorrimer Malikânesi’ni görebileceğimizi biliyorum; at bir dakika dinlenmek isteyecektir ve sonra bir kelime bile söylemeden ineceğim.”</p>

    <p class="normal">Tepeye kadar çıktılar ve orada manzarayı seyrederek, fazla konuşmadan hareketsiz bir şekilde bir ya da iki dakika durdular. Mor, kırmızı tuğlalı eski ev kıvrılan bacalarıyla, yeşil çimenliklere ve durgun bir göle bakarak altın rengi ormanların arasından yükseliyordu; onların arkası Malvern Tepeleri’ydi.</p>

    <p class="normal">“Şimdi aşağı atla, kızcağızım ve karanlık olmadan eve varmak için elinden geleni yap. Croston Heath’deki yolun geldiğimiz yoldan daha kısa olduğunu göreceksin.”</p>

    <p class="normal">Molly’nin, Croston Heath’e varmak için, ağaçların gölgelediği, iki yanındaki dik kumluklarda orada burada eski pitoresk kulübelerin görüldüğü dar bir yoldan gitmesi gerekiyordu; sonra küçük bir orman geliyordu ve tahta bir köprüyle geçilen bir dere vardı ve karşı taraftaki dik tarlaların üzerinde çimenlik yollarda kesilmiş basamaklar vardı. Bunları geçince etrafında işçilerin evlerinin olduğu geniş bir ortak alan olan Croston Heath’deydi ve onu da geçince Hollingford’a giden yakın yola ulaşılıyordu.</p>

    <p class="normal">Yolun en yalnız olan kısmı baştaki kısmıydıyol, orman, küçük köprü ve yüksek tarlalara tırmanmak. Ama Molly yalnızlığı pek umursamadı. Yukarıda bir kemer oluşturan, orasından burasından elbisesinin üzerine sarı bir yaprak düşen karaağaç dallarının altında yürüdü. Eğimli bir yamaçtan küçük bir çocuğun yuvarlandığı ve kazayı korkmuş çığlıklarla haber verdiği son kulübeyi geçti. Molly eğilip onu aldı ve onun küçük göğsünde korku yerine büyük bir şaşkınlığa neden olacak şekilde onu kollarında tutarak, onun evi olduğunu düşündüğü kulübeye doğru kaba basamaklardan yukarı taşıdı. Anne arkadaki bahçeden koşarak geldi, hâlâ önlüğünde toplamış olduğu mürdüm eriklerini tutuyordu; ama onu görünce ufak yaratık ona gitmek için ellerini uzattı ve annesi onu alırken bütün mürdüm erikleri yere döküldü. Yeniden ağlamaya başladığı için onu yatıştırmaya çalışırken söylediği sakinleştirici sözlere Molly’ye ettiği teşekkürler karışıyordu. Onu ismiyle çağırdı ve Molly kadına nasıl bildiğini sorunca, kadın evlenmeden önce Bayan Goodenough’ın yanında hizmetçi olduğunu ve “Bay Gibson’un kızını doğrudan tanıdığını” söyledi. Bir iki kelime konuştuktan sonra Molly yola indi ve yolunu izledi; arada bir parlak renkleriyle dikkatini çeken yaprakları toplamak için duruyordu. Ormana girdi. Tenha patikada bir köşeyi dönünce sıkıntılı hırslı bir ses duydu; ve bir anda Cynthia’nın ses tonunu tanıdı. Hareketsiz durdu ve etrafa baktı. Kehribar rengi ve kızıl yapraklar arasında koyu yeşil olarak parlayan bazı sık çoban püskülü çalıları vardı. Eğer orada birisi varsa bunun arkasında olmalıydı. Böylece Molly patikadan çıktı ve doğruca gidip karmakarışık bir şekilde büyümüş olan kahverengi eğrelti otları ile çalıların arasına daldı ve çoban püskülü çalısının arkasına döndü. Bay Preston ve Cynthia orada duruyordu; onun elini sıkıca tutuyordu. Sanki Molly’nin ayak seslerini duyunca öfkeli bir konuşmayı kesmiş gibi bakıyorlardı.</p>

    <p class="normal">Bir an kimse konuşmadı. Sonra Cynthia şunu dedi:</p>

    <p class="normal">“Oh, Molly, Molly! Gel ve bizim aramızda değerlendirme yap!’</p>

    <p class="normal">Bay Preston gülümseyişten çok sırıtışa benzeyen bir bakışla, yavaşça Cynthia’nın elini bıraktı ve yine de o tartışılan konu her neyse kuvvetli bir şekilde heyecanlanmış görünüyordu. Molly ileri doğru yürüdü ve Cynthia’nın kolunu tuttu; gözleri Bay Preston’un yüzüne dikiliydi. Onun kusursuz masumluğunun korkusuzluğunu görmek çok güzeldi. Onun bakışına dayanamadı ve Cynthia’ya şöyle söyledi:</p>

    <p class="normal">“Konuşmamızın konusu üçüncü bir kişinin varlığına pek uymuyor. Sen istediğin için Bayan Gibson bize eşlik edecek; benim ise tartışmamızı bitirebileceğimiz bir yer ve zaman kararlaştırmamızı istemem gerekecek.’</p>

    <p class="normal">Molly, “Eğer Cynthia gitmemi isterse giderim,” dedi.</p>

    <p class="normal">“Hayır, hayır; kal kalmanı istiyorum hepsini işitmeni istiyorumsana daha önce anlatmış olmayı isterdim.”</p>

    <p class="normal">“Nişanlanmamızı çok önce eşim olmaya söz verdiğini söylemediğin için pişman olduğunu söylemek istiyorsun. Bunu saklamak için söz vermemi isteyen sendin, ben değil!”</p>

    <p class="normal">“Ona inanmıyorum Cynthia. Eğer yapabilirsen ağlama, ağlama; ona inanmıyorum.”</p>

    <p class="normal">Sesini aniden coşkulu bir inceliğe dönüştürerek, “Cynthia,” dedi, “Lütfen bu şekilde devam etme; beni ne kadar rahatsız ettiğini bilemezsin!” Elini tutmaya ve onu yatıştırmaya çalışarak öne bir adım attı ama o ondan kaçındı ve bastırılamaz bir şekilde hıçkırdı. Molly’nin varlığını o kadar koruyucu bir şekilde hissetti ki kendini bırakmaya ve duygularını göstererek kendini zayıflatmaya cesaret etti.</p>

    <p class="normal">Molly, “Devam et!” dedi. “Onu daha kötü yaptığınızı görmüyor musunuz?” Ama o kıpırdamadı; o kadar yoğun bir şekilde Cynthia’ya bakıyordu ki onu işitmemiş gibi görünüyordu. Molly öfkeyle, “Gidin,” dedi “Eğer gerçekten onun ağladığını görmekten rahatsız oluyorsanız. Görmüyor musunuz, bunun nedeni sizsiniz.”</p>

    <p class="normal">Sonunda, “Eğer Cynthia söylerse giderim,” dedi.</p>

    <p class="normal">Cynthia, “Oh, Molly, ne yapacağımı bilmiyorum,” dedi, ellerini gözyaşlarıyla kaplı yüzünden çekti ve Molly’ye bakarak daha kötü bir şekilde hıçkırmaya başladı; gerçekte isterik bir hâle gelmişti ve tutarlı bir şekilde konuşmaya çalışsa da ağzından anlamlı sözcükler çıkmıyordu.</p>

    <p class="normal">Molly, “Ağaçların oradaki kulübeye koş ve ona bir bardak su getir,” dedi. O, biraz tereddüt etti.</p>

    <p class="normal">Molly sabırsızca, “Neden gitmiyorsunuz?” dedi.</p>

    <p class="normal">“Onunla konuşmam bitmedi; ben gelmeden ayrılmayın.”</p>

    <p class="normal">“Hayır. Bu durumda gidemeyeceğini görmüyor musunuz?”</p>

    <p class="normal">İsteksiz olsa da hızla gitti.</p>

    <p class="normal">Cynthia biraz sonra konuşabilecek kadar hıçkırıklarını kontrol altına aldı. En sonunda şunu söyledi:</p>

    <p class="normal">“Molly, ondan nefret ediyorum!”</p>

    <p class="normal">“Ama senin onunla nişanlı olduğunu söyleyerek ne demek istedi? Ağlama canım, bana anlat; eğer edebilirsem sana yardım edeceğim ama gerçekten bunun ne olduğunu anlayamıyorum.”</p>

    <p class="normal">“Bu, şimdi anlatılmayacak kadar uzun bir hikâye ve ben yeterince güçlü değilim. Bak! Geri geliyor. Yapabildiğim kadar çabuk eve dönelim.”</p>

    <p class="normal">Molly, ‘Bütün kalbimle katılıyorum,’ dedi.</p>

    <p class="normal">O suyu getirdi ve Cynthia içip sakinleşti.</p>

    <p class="normal">Molly, “Şimdi,” dedi, “Yapabileceğin kadar çabuk eve gitsek iyi olur; hava çabuk kararıyor.”</p>

    <p class="normal">Eğer Cynthia’yı çabuk götüreceğini düşünüyorsa yanılıyordu. Bay Preston bu konuda kararlıydı. Şöyle dedi:</p>

    <p class="normal">“Sanırım Bayan Gibson bu kadarından haberdar olduğuna göre ona her şeyi yani yirmi yaşına basınca benimle evlenmek için nişanladığımızı anlatmamız daha doğru olur; aksi hâlde burada benimle olman ve randevulaşman garip görünebilirhatta ona kuşkulu görünür.”</p>

    <p class="normal">“Cynthia’nın başka bir erkekle nişanlı olduğunu bildiğim için söylediklerinize inanmamı beklemeyin, Bay Preston.”</p>

    <p class="normal">Cynthia tepeden tırnağa titreyerek ama sakin olmaya çalışarak, “Oh, Molly,” dedi, “Ben nişanlı değilimne kastettiğin kişiyle ne de Bay Preston’la.”</p>

    <p class="normal">Bay Preston zorla gülümsedi. “Sanırım bende, Bayan Gibson’u söylediklerimin doğruluğuna inandıran bazı mektuplar var; ve bu, eğer gerekirse Bay Osborne Hamley’i de ikna edecektironun ima ettiğinin o olduğu sonucuna vardım.”</p>

    <p class="normal">Molly, “İkiniz de beni çok şaşırttınız,” dedi. “Bildiğim tek şey akşamın bu saatinde burada durmamamız ve Cynthia ile benim doğruca eve gitmemiz gerektiğidir. Eğer Bayan Kirkpatrick’le konuşmak istiyorsanız Bay Preston, neden babamın evine gelmiyorsunuz ve bir beyefendi gibi açıkça onu görmek istemiyorsunuz?”</p>

    <p class="normal">“Ben kesinlikle istiyorum,” dedi; “Sadece Bay Gibson’a onunla ilişkimin ne düzeyde olduğunu açıklarsam mutlu olacağım. Eğer bunu daha önce yapmadıysam bu, onun isteklerine boyun eğdiğim içindir.”</p>

    <p class="normal">“Lütfen, lütfen yapma, Molly –her şeyi bilmiyorsun bu konuda hiçbir şey bilmiyorsun; iyi niyetli ve nazik olduğunu biliyorum ama sadece zarar veriyorsun. Yürüyecek kadar iyiyim, gidelim; eve gidince sana her şeyi anlatacağım.” Molly’nin kolunu tuttu ve onun acele etmesini sağlamaya çalıştı; ama Bay Preston onların yanında yürürken konuşarak, takip etti.</p>

    <p class="normal">“Evde ne diyeceğini bilmiyorum; ama benim müstakbel eşim olduğunu inkâr edebilir misin? Bu nişanı uzun süre sır olarak saklamanın senin kararlı isteğin olduğunu inkâr edebilir misin?” O akıllı davranmıyorduCynthia durdu ve kıstırılmış olarak döndü.</p>

    <p class="normal">“Bunu söylediğine göre burada konuşmam gerektiğinden söylediğiniz şeyin kelime olarak doğru olduğunu kabul ediyorum, o zaman ben on altı yaşında ihmal edilen bir kızdım bir arkadaş olduğunuza inandığım siz, ihtiyacım olduğunda bana ödünç para verdiniz ve benim size evlilik konusunda söz vermemi sağladınız.”</p>

    <p class="normal">İlk kelimeyi vurgulayarak, “Ben sağladım!” dedi.</p>

    <p class="normal">Cynthia kıpkırmızı oldu. ‘“Sağlamanın’ doğru kelime olmadığını itiraf ediyorum. O zaman sizi seviyordum neredeyse benim tek arkadaşımdınız ve bu acil bir evlenme sorunu olsaydı hiç itiraz etmeyeceğimi söyleyebilirim. Ama şimdi sizi daha iyi tanıyorum; ve son zamanlarda bana o kadar çok acı çektirdiniz ki (daha önce kelimeler beni hasta edene kadar size anlattığım gibi) hiçbir şeyin sizinle evlenmemi sağlayamayacağını hemen söylemeliyim. Hiçbir şey! Şunu söyleyebilirim ki, itibarımı ve biliyorum ki, sahip olduğum birkaç arkadaşı kaybetmekten ve açıklamaktan kaçınma şansı olmadığını görüyorum.”</p>

    <p class="normal">Molly, Cynthia’nın içine düştüğü ümitsizlikten yakınan ses tonundan etkilenerek, “Hiçbir zaman beni kaybetmeyeceksin,” dedi.</p>

    <p class="normal">Bay Preston, “Bu zor,” dedi. “Benim hakkımda istediğin kötü şeye inanabilirsin Cynthia ama benim gerçek, ihtiraslı, önyargısız aşkımdan şüphe edebileceğini düşünmüyorum.”</p>

    <p class="normal">Cynthia taze bir enerjiyle araya girerek, “Bundan kuşku duyuyorum,” dedi. “Ah! Görmüş olduğum tanımış olduğum kendini inkâr eden sevgiyi düşündüğüm zaman, sevgi kendinden önce başkalarını düşünmektir.”</p>

    <p class="normal">O durunca Bay Preston araya girdi. Onu çok fazla açığa vurmuş olmaktan korkuyordu.</p>

    <p class="normal">“On altı yaşında bir kızın ciddi o kız büyüdükçe ciddi yerine zayıf diyebilirsiniz sözüne güvenerek sessizlik istenince sessiz kalarak yıllarca beklemeye istekli olan, kıskançlık duyan ve ihmal edilmeye katlanan şeye aşk demiyorsun. Cynthia, seni sevmiştim, seviyorum ve seni bırakamam. Sözünü tut ve benimle evlen. Yemin ederim karşılık olarak beni sevmeni sağlayacağım.”</p>

    <p class="normal">“Oh, o talihsiz parayı hiç ödünç almamış olmayı isterdim isterdim her şeyin başlangıcı oydu. Oh, Molly, o parayı geri ödemek için para biriktirdim ve idareli kullandım ama şimdi onu geri almıyor; eğer bunu geri ödeyebilirsem beni özgür bırakacağını düşünüyordum.”</p>

    <p class="normal">“Kendini yirmi paund için satmış olduğunu ima ediyor gibi görünüyorsun,” dedi. Şimdi neredeyse ortak alandaydılar, kulübelerin korumasına yakındılar, içindekileri işitebiliyorlardı; diğer ikisi bunu düşünmese de Molly düşündü ve bunlardan birine uğramaya ve eve kadar işçilerden birinin gelmesini istemeye karar verdi; ne olursa olsun onun varlığı bu berbat kavgaya bir son vermeliydi.</p>

    <p class="normal">Cynthia kelimelerini bastıramayarak, “Kendimi satmadım; o zaman seni seviyordum. Ama oh, şimdi senden ne kadar nefret ediyorum!” diye bağırdı.</p>

    <p class="normal">O selam verdi ve arkasını döndü. Tarladaki merdivenlerde hızla gözden kayboldu.<a href="../Text/Untitled-1_split_063.html#footnote-256-108" id="footnote-256-108-backlink">[108]</a> Ne olursa olsun bu bir rahatlamaydı. Yine de iki kız, sanki o hâlâ onları takip ediyormuş gibi hızlandılar. Bir keresinde Molly, Cynthia’ya bir şey söylediğinde o şöyle cevap verdi:</p>

    <p class="normal">“Molly eğer bana acıyorsan eğer beni seviyorsan şimdi bana hiçbir şey söyleme. Eve gittiğimizde hiçbir şey olmamış gibi bakmalıyız. Yatmak için yukarı çıktığımızda odama gel ve sana her şeyi anlatacağım. Beni korkunç bir şekilde suçlayacağını biliyorum ama sana her şeyi anlatacağım.”</p>

    <p class="normal">Böylece Molly eve gidene kadar hiçbir şey söylemedi; ve sonra, eve ne kadar geç döndüklerini kimse anlamayınca göreceli olarak rahatlayarak iki kız da akşam yemeği için gerekli olan aile toplantısı için giyinmeden önce dinlenmek ve kendilerini sakinleştirmek için ayrı ayrı odalarına gittiler. Molly kendini, eğer kendi çıkarları tehlikede olsaydı, aşağıya inemeyecek kadar sarsılmış gibi hissetti. Başını elleri arasına alarak tuvalet masasının yanına oturdu. Mumları yanmıyordu ve oda yumuşak bir karanlık içindeydi. Çarpan kalbini sakinleştirmeye ve tüm işittiklerini ve bunların sevdiği insanların hayatları üzerinde nasıl etki yapacağını hatırlamaya çalıştı. Roger! Oh, Roger! –mesafenin esrarengiz karanlığında uzaktaydı onun yaptığı gibi seviyordu (ah, bu aşktı! Cynthia’nın adına layık olduğu gibi sözünü ettiği aşktı) ve onun aşkının nesnesi başka biri tarafından isteniyordu sadık olması gereken kişiye sadık değildi! Bu nasıl olabilirdi? Eğer bunu öğrenirse ne düşünecek ve ne hissedecekti? Onun acısını hayal etmeye çalışmak boşunaydıbunun yararı olamazdı. Şu anda Molly’nin önünde duran, eğer ona düşünce, öğüt yada hareketle yardım edebilseydi, Cynthia’yı kurtarmaya çalışmak; düşüncelerinin muhtemel, olası acı çekme manzaralarına kapılmasına izin vererek kendini zayıflatmamaktı.</p>

    <p class="normal">Akşam yemeğinden önce oturma odasına gittiği zaman, Cynthia ve annesinin yalnız olduğunu gördü. Odada mumlar vardı ama yakılmamıştı çünkü odun ateşi canlı ve uygun bir şekilde parlıyordu. Bay Gibson’un herhangi bir dakikada olması umulan dönüşünü bekliyorlardı. Cynthia gölgede oturuyordu; böylece Molly sadece duyarlı kulağı sayesinde onun durumunu değerlendirebiliyordu. Bayan Gibson o günkü maceralarından bazılarını yaptığı ziyaretlerde kimleri evde bulduğunu; kimin dışarıda olduğunu ve işittiği bazı küçük haberleri anlatıyordu. Molly’nin hızlı algılamasına göre, Cynthia’nın sesi hâlsiz ve yorgundu ama tüm uygun cevapları verdi ve doğru yerde uygun ilgiyi gösterdi. Molly bir çabayla, araya girerek yardıma koştu, bu doğru; ama Bayan Gibson hafif gölgeleri ve davranışlardaki değişiklikleri fark edecek bir kişi değildi. Bay Gibson döndüğünde, grupların göreceli durumları değişti. Şimdi canlanan kişi Cynthia’ydı, bunun nedeni kısmen onun herhangi bir sıkıntıyı fark edeceğini bilmesi ve kısmen de Cynthia’nın orada olan genç ya da yaşlı herhangi bir erkeğin karşısında iyi durmak için en güzel taraflarını ve zarif yönlerini, beşikten mezara kadar içgüdüsel olarak ortaya çıkaran o doğal koketlerden biri olmasıydı. Sessiz ve kaygılı olan Molly, gözünün önündeki Cynthia’nın, iki saat önce kalbi kırılacakmış gibi hıçkıran ve ağlayan aynı kız olduğuna zorlukla inanana kadar onun yorumlarını ve hikâyelerini mutlu günlerin tatlı dikkatiyle dinliyordu. Solgun ve gözleri şişmiş göründüğü doğruydu ama onun geçmiş sıkıntısıyla ilgili olarak gösterdiği, Molly’nin yine de dikkat edilmesi gerektiğini düşündüğü tek belirti buydu. Akşam yemeğinden sonra Bay Gibson, şehirdeki hastalarına gitti; Bayan Gibson önünde, arkasında sessiz, bayanlara has bir şekerleme yapmak için, The Times’ın bir sayfasını tutarak koltuğuna gömüldü. Cynthia’nın bir elinde kitap vardı, diğer eliyle gözlerini ışıktan koruyordu. Molly tek başına ne okuyabiliyor ne uyuyabiliyor ne de çalışabiliyordu. Pencerenin yanındaki koltuğa oturdu; kepenk kapalı değildi çünkü gözetlenme tehlikesi yoktu. Dışarıdaki yumuşak karanlığı seyretti ve kendini, nesnelerin anahatlarını görmeye çabalarken buldu bahçenin sonundaki kulübe etrafında oturacak sıra olan büyük kayın ağacı, yaz güllerinin sarıldığı tel kemer; her biri havanın koyu renk kadifesine karşı sönük ve belirsiz olarak ortaya çıkıyordu. O anda çay geldi ve her zamanki gece telaşı başladı. Masa temizlendi. Bayan Gibson doğruldu ve haftalar önce aynı saatte sevgili baba hakkında yaptığı yorumun aynısını yaptı. Cynthia da her zamankinden farklı görünmüyordu. Ve Molly yine de onun sakinliği hangi sırrı saklıyor, diye düşündü! En sonunda yatma zamanı geldi ve alışılmış ufak tefek konuşmalar yapıldı. Hem Cynthia hem de Molly tek kelime konuşmadan odalarına gittiler. Molly kendi odasındayken, onun mu Cynthia’nın odasına gideceğini yoksa Cynthia’nın mı onun odasına geleceğini unuttu. Elbisesini çıkardı, geceliğini giydi ve durup bekledi; hatta bir ya da iki dakika oturdu; ama Cynthia gelmedi, bu yüzden Molly gitti ve şaşırarak kapalı bulduğu karşıki kapıyı çaldı. Odaya girdiğinde Cynthia oturma odasından çıktığı gibi tuvalet masasının yanında oturuyordu. Başını kollarına dayamıştı ve Molly’ye verdiği sözü unutmuş görünüyordu çünkü rahatsız olmuş gibi baktı; yüzü kaygı ve sıkıntı dolu görünüyordu. Yalnızlığı içinde başka bir çaba göstermedi ama ilgi gösteren düşüncelere izin verdi.</p>
  </div>

  <div class="calibre1" id="calibre_pb_86"></div>
</body>
</html>
