<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_26">26.Bir Yardım Balosu</h1>

    <p class="normal">O anda baloda, dansçıların, onların refakatçilerinin ya da onlarla ilgilenen bazı yakınlarının dışında, birkaç kişi vardı. Ama Molly ve Cynthia’nın genç olduğu günlerde demiryolu yapılmadan ve onun getirdiği sonuçlardan önce, gezinti trenleri<a href="../Text/Untitled-1_split_063.html#footnote-256-61" id="footnote-256-61-backlink">[61]</a>, o günlerde herkesi, neşeli kalabalıkları ve güzel elbiseleri görmek için Londra’ya götürürdü tüm dans etme duyguları yıllar önce bitmiş olsa da ve bir refakatçinin sorumluluklarının hiç biri olmadan yıllık bir yardım balosuna gitmek, İngiltere’nin taşra şehirlerine akın eden nazik hizmetçilerin hepsi için izin verilebilir bir şeydi ve zihin dağıtmanın en sevilen kısmıydı. Eski dantelleri ve en iyi elbiseleriyle gösteriş yaparlar, taşranın kodamanlarını görürler, yaşıtlarıyla dedikodu yaparlar ve meraklı ama arkadaşça bir ruhla çevrelerindeki gençlerin aşk maceraları hakkında tahminler yürütürlerdi. Eğer herhangi bir şey onların yardım balosuna katılmasını engelleseydi, her iki yerdeki, hayatın dans etme aşamasını onlar gibi beş sene önce geçmiş olan ama önceki eğlence yerlerini ziyaret etmeyi ve daha genç kuşağın “kaderlerine aldırmadan”<a href="../Text/Untitled-1_split_063.html#footnote-256-62" id="footnote-256-62-backlink">[62]</a> dans etmelerini görmeyi hâlâ seven arkadaşları tarafından Ashcombe ve Coreham’a çağrılmasaydılar, Bayan Browningler yılın en neşeli olayı konusunda haklarının yendiğini düşüncekler; Bayan Browning öfkelenecek ve Bayan Phoebe de incinecekti. Hollingford’da hâlâ kullanılan iki tahtırevandan birisiyle geldiler; böyle bir gece “şehir üniforması” denen şeyi giymiş olarak bir çok bayanı oraya buraya taşıyan iki yaşlı adama düzenli bir gelir getirdi. Bazı posta arabaları ve “iki tekerlekli araba” vardı ama mantıklı olarak düşündükten sonra Bayan Browning, daha rahat olan tahtırevan alışkanlığına devam etmeye karar vermişti; ziyaretçilerinden biri olan Bayan Piper’a dediği gibi, “Öyle ki odaya gelir, sıcak havayı alır, sizi sarmalar ve sizi merdivenlerde aşağı ya da yukarı giderek bacaklarınızı göstermek zorunda kalmadan yürüyebileceğiniz başka bir sıcak odaya, sıkıca ve rahat olarak taşır.” Kuşkusuz bir seferde bir kişi gidebiliyordu; ama burada yine Bayan Browning’in iyi yönetimi, (diğer ziyaretçileri) Bayan Hornblower’ın belirttiği gibi her şeyi çok güzel düzenledi. Önce o gitti ve ev sahibesi izleyene kadar sıcak vestiyerde kaldı; sonra iki bayan kol kola balo salonuna gittiler. Bayan Phoebe ve Bayan Piper içeri girene ve Bayan Browning’in dikkatiyle ayrılan koltuklarına oturana kadar, gelenleri görebilecek ve geçen arkadaşlarıyla konuşabilecekleri uygun sandalyeler buldular. Bu iki daha genç bayan da kol kola ama kuşkusuz, görünüş ve hareketlerinde ağır bir ciddiyetle kendilerinden (iki ya da üç yaş) büyük olanlardan çok farklı utangaç bir heyecanla geldiler. Dördü bir araya gelince rahat nefes aldılar ve sohbete başladılar.</p>

    <p class="normal">“Bence gerçekten burası, bizim Ashcombe’daki mahkeme salonundan daha iyi bir oda.”</p>

    <p class="normal">Bayan Piper, “Ve ne kadar güzel dekore edilmiş!” dedi. “Güller ne kadar güzel yapılmış! Ama Hollingford’da hepiniz zevk sahibisiniz.”</p>

    <p class="normal">Bayan Hornblower, “İşte Bayan Dempster,” diye bağırdı; “O ve iki kızının, Bay Sheepshanks tarafından çağırıldığını söyledi. Bay Preston da burada; ama sanırım hepsi aynı anda gelmediler. Bak! Ve genç Roscoe, yeni doktorumuz. Sanki bütün Ashcombe buradaymış gibi görünüyor. Bay Roscoe! Bay Roscoe! Buraya gelin de, size beraber kaldığımız arkadaşımız, Bayan Browning’i tanıştırayım. Bayan Browning, sizi temin ederim, genç doktorumuz için çok iyi şeyler düşünüyoruz.”</p>

    <p class="normal">Bay Roscoe eğildi ve kendisinin övüldüğünü duyunca pişmiş kelle gibi sırıttı. Ama Bay Gibson olayını çözmenin sınırına gelmiş olan Bayan Browning’de hiçbir doktoru övme fikri yoktu; bu yüzden Bayan Hornblower’a şöyle dedi:</p>

    <p class="normal">“Eminim acil durumlarda ya da Bay Gibson’ı çağırmak için çok önemsiz olan durumlarda çağırabileceğiniz birisi olduğu için memnun olmalısınız; ve sanırım Bay Roscoe, Bay Gibson’un yeteneğine şahit oldukça, doğal olarak bunu yapma fırsatını bulunca, bunu kâr sağlayacak bir avantaj olarak görüyordur!”</p>

    <p class="normal">Bay Roscoe, eğer dikkati, bahsedilen Bay Gibson’un girişiyle tam o zaman başka yöne çekilmiş olmasa, belki de bu konuşmadan gerçekte olduğundan daha incinmiş hissedecekti. Neredeyse Bayan Browning’in sert ve küçümseyici yorumlarına girmeden önce o, arkadaşı Bayan Hornblower’a şunu sordu:</p>

    <p class="normal">“İçeri giren, pembe giysili tatlı kız kim?”</p>

    <p class="normal">Bayan Hornblower bundan emin olmak için muhteşem bir altın gözlükle bakarak, “Neden sordun? Bu, Cynthia Kirkpatrick,” dedi. “Ne kadar büyümüş! Kesinlikle, Ashcombe’ dan ayrılalı iki ya da üç sene oldu o zaman da güzeldi insanlar Bay Preston’un ona çok hayran olduğunu söylüyordu; ama o çok gençti!”</p>

    <p class="normal">Sabırsız genç cerrah, “Benimle tanıştırır mısınız?” diye sordu. “Ona, dans edip etmeyeceğini sormak isterim.”</p>

    <p class="normal">Bayan Hornblower daha önceden tanıdığı Bayan Gibson’u selamlamaktan döndüğü zaman ve Bay Roscoe’nun istediği tanıştırmayı tamamladıktan sonra Bayan Browning’le küçük sırlarını paylaşmaya başladı.</p>

    <p class="normal">“Evet, emin oldum! Ne kadar havalara giriyoruz! Bayan Kirkpatrick’in eski siyah ipeklileri giydiği zamanı, bir okul müdiresi olarak yerini bulduğu ve kendi ekmeğini kazandığı için minnettar ve uygar olduğu zamanı hatırlıyorum. Ve şimdi o saten giyiyor ve benimle, sanki ancak çok çalışınca kim olduğumu hatırlayabiliyormuş gibi konuşuyor! Bayan Dempster’ın bana, Bayan Kirkpatrick’in eğer ona leylak rengi elbisesi için Bayan Dempster’ın uşağı tarafından bir gece önce kahve dökülerek zarar verilenin yerine, yeni bir kumaş gönderirse gücenip gücenmeyeceği konusunda danışmak için gelmesinden beri uzun zaman geçmedi. O, onu aldı ve minnettar oldu; şimdiyse inci grisi saten giyinmiş! Ve o günlerde Bay Preston’la evlenmekten çok mutlu olurdu.”</p>

    <p class="normal">Bayan Browning, kızgın olan arkadaşına, “Onun, kızına hayran olduğunu söylediğini sanıyordum,” dedi.</p>

    <p class="normal">“Evet! Belki söyledim ve belki öyleydi; eminim anlatamam; çok zaman o evdeydi. Şimdi Bayan Dixon aynı evde bir okul işletiyor ve eminim bunu çok daha iyi yapıyor.”</p>

    <p class="normal">Bayan Browning, “Kont ve kontes, Bayan Gibson’dan çok hoşlanıyorlar,” dedi, “Çünkü Leydi Harriet geçen yaz bizimle çay içmeye geldiğinde bize anlatmıştı; ve onlar Bay Preston’ un, o Ashcombe’da yaşadığı zaman ona karşı kibar olmasını istiyorlardı.”</p>

    <p class="normal">“Tanrı aşkına gitme ve leydi hazretlerine, Bay Preston ve Bayan Kirkpatrick hakkında ne söylediğimi tekrarla. İnsan hata yapabilir ve biliyorsun ben sadece “insanlar böyle söylüyor” dedim.”</p>

    <p class="normal">Bayan Hornblower, dedikodusu Hollingfordlu arkadaşlarıyla samimi olduğu görülen Leydi Harriet’e tekrarlanacağı için açıkça tedirgin oldu. Bayan Browning de bu yanılgıyı yok etmedi. Leydi Harriet onlarla çay içmişti ve bunu yine yapabilirdi. Ne olursa olsun, arkadaşının içine soktuğu küçük korku, Bayan Browning’in, Bay Gibson’a olan sadakatini sorgulayan, Bay Roscoe’nun övülmesi için kötü bir intikam değildi.</p>

    <p class="normal">Bu arada sürdürecek canlı bir karaktere sahip olmayan Bayan Piper ve Bayan Phoebe, birbirlerine iltifat etmeye başlayarak, oraya gelen insanların elbiselerinden bahsediyorlardı.</p>

    <p class="normal">“Ne kadar güzel bir türban takmışsınız, Bayan Piper, şunu söylememe izin verin: Teninize çok güzel uymuş!”</p>

    <p class="normal">Bayan Piper zor saklanan bir sevinçle, “Öyle mi düşünüyorsunuz?” dedi; kırk beş yaşında “bir ten rengine” sahip olmak önemli bir şeydi. “Onu bu balo için Somerton’dan, Brown’ dan aldım. Artık o kadar yeni olmayan elbisemi tamamlaması için bir şey almalıydım; ve sizin gibi güzel mücevherlerim yok!”Hayran gözlerle Bayan Phoebe’nin göğsü için bir kalkan görevi yapan, incilerle çevrelenmiş büyük bir minyatüre bakıyordu.</p>

    <p class="normal">Bayan Phoebe, “Çok güzel,” diye cevapladı. “O, benim anneme benziyor; Dorothy, babama benzeyeni takıyor; minyatürler aynı zamanda alındı; tam o zaman amcam öldü ve her birimize elli paundluk bir miras bıraktı. Biz de bunu minyatürlerimizi çerçeveletmekte kullanmaya karar verdik. Ama onlar çok değerli olduğundan Dorothy onları her zaman en iyi gümüşlerle beraber kilitli tutar ve kutuyu bir yere saklar; neresi olduğunu bana hiç söylemez çünkü benim sinirlerimin zayıf olduğunu söyler ve eğer bir hırsız kafama dolu bir tabanca dayarsa ve tabak ile mücevherlerimizi nereye sakladığımızı sorarsa hemen ona anlatacağımı söyler; ve kendi adına hiçbir şart altında açıklamayı düşünmeyeceğini söyler. (Onun hiç denememesini ümit ettiğimden eminim.) Ama onu sık sık takmamamın nedeni budur; onu sadece ikinci defa takıyorum; ona yapmayı sevdiğim gibi çıkarıp bakmıyorum bile. Onu bu gece de takmamalıydım ama Dorothy onu bana verdi; bunun, mücevherleriyle orada olacak olan Düşes Menteith için uygun bir övgü olacağını söyledi.”</p>

    <p class="normal">“Canım! Gerçekten mi? Biliyor musun daha önce hiç düşes görmedim.” Bayan Piper doğruldu ve boynunu uzattı. Sanki otuz yıl önce yatılı okulda öğretildiği gibi onun “huzurunda doğru şekilde davranmaya” karar vermişti. Bu arada ani bir silkinişle Phoebe’ye şunları söyledi: “Bak, bak! Bu bizim sulh yargıcı Bay Cholmley.” (O, Coreham’ın en büyük insanıydı) “Ve şu kırmızı saten giyen de Bayan Cholmley ve Oxford’dan Bay George ile Bay Harry; Bayan Cholmley ve güzel Bayan Sophy. Gidip onlarla konuşmam lazım ama sonra bu salonu bir beyefendi olmadan geçmek çok ürkütücü. Ve kasap Coxe ile eşi! Bütün Coreham burada gibi görünüyor! Ve Bayan Coxe’un bu elbiseye verecek parayı nasıl bulduğunu anlayamıyorum çünkü Coxe’un, kardeşimden aldığı son koyunun parasını ödemekte zorluk çektiğini biliyorum.”</p>

    <p class="normal">Tam bu anda iki keman, bir arp ve bir boru içeren orkestra akortlarını bitirerek kendilerini mümkün olduğu kadar birbirleriyle uyumlu hâle getirdiler; canlı bir taşra dansı çalmaya başladılar ve çiftler hemen yerlerini aldılar. Bayan Gibson, Cynthia’nın bu ilk dansa kalkanlardan biri olmasından biraz rahatsız olmuştu. Oyuncular, bir balonun sekizde başlaması kararlaştırıldığında daha sonra gelme ve böylece parasını ödemiş oldukları eğlencenin bir kısmını kaybetme kavramı olmayan, temel olarak dakik olan Hollingford’un halk tabakasından kişilerdi. Düşüncelerinden bazılarını, yanında oturan, dans etmeye can atan, güzel, küçük ayaklarından biriyle canlı müziğe tempo tutan Molly’ye anlattı.</p>

    <p class="normal">“Sevgili baban her zaman çok dakik! Bu gece bu, neredeyse acınacak bir durum gibi görünüyor; çünkü biz gerçekten tanıdığımız hiç kimse gelmeden önce buradayız.”</p>

    <p class="normal">“Oh! Burada tanıdığım bir çok kimseyi görüyorum. Bay ve Bayan Smeaton ile nazik iyi huylu kızları burada.”</p>

    <p class="normal">“Oh! Kitapçılar ve kasaplar, eğer istersen.”</p>

    <p class="normal">“Babam konuşacak bir çok arkadaş buluyor.”</p>

    <p class="normal">Gözü Cholmleyler’e ilişerek, “Hastalar, canımpek arkadaş değildir. Burada bazı iyi görünüşlü insanlar var,” dedi; “Onların Ashcombe ya da Coreham’ın yakınlarından gelmiş olduklarını ve buraya ne kadar çabuk geleceklerini pek hesaplayamadıklarını söyleyebilirim. Kuleler grubunun ne zaman geleceğini merak ediyorum. Ah! İşte Bay Ashton ve Bay Preston. Gel, oda dolmaya başladı.”</p>

    <p class="normal">İşte böyleydi çünkü insanlar bunun çok iyi bir balo olacağını söylüyordu. Kuleler’den büyük bir grup geliyordu ve aralarında mücevherler içinde bir düşes de vardı. Bölgedeki her büyük evin bu olay nedeniyle misafirlerle dolu olması bekleniyordu; ama bu erken saatte şehir halkı pisti tamamen kendilerine ayırmıştı. Bölgedeki kodamanlar daha sonra geliyordu; ve bunların arasında en başta gelen, Kuleler’den gelen teğmenlorddu. Ama bu gece onlar alışılmadık bir şekilde geç kalmışlardı ve atmosferde aristokratik hava olmayınca, kendilerini ticaretle uğraşan insanların halk tabakası sınıfından yukarıda görenlerin dans etmeleri konusunda bir tekdüzelik oldu. Ama onlar tümüyle eğleniyorlardı: Hareket ve heyecanla gözleri parlayıp yanakları kızarana kadar sıçrıyorlar ve zıplıyorlardı. Ertesi günün işlerini düşünen daha ihtiyatlı ebeveynlerin bazıları, saat kaçta eve dönmeleri gerektiğini düşünmeye başlamışlardı; ama bütün bunlara rağmen düşesin mücevherlerini görmek için ifade edilen ya da edilmeyen bir merak vardı; çünkü Menteith mücevherleri şimdi toplanmış olandan daha yüksek çevrelerde de ünlüydü; ve onların ünü, bayanların hizmetçileri ve kâhyalar sayesinde yayılıyordu. Bay Gibson beklediği gibi bir zaman sonra balodan ayrılmak zorunda kalmıştı ama işini bitirir bitirmez eşine dönecekti; ve onun yokluğunda Bayan Gibson, geldikleri zaman kendini Kuleler’deki gruba iliştirebileceğini düşünerek, Bayan Browningler’e ve onunla isteyerek konuşmaya girişecek olan tanıdıklara biraz uzak durmuştu. Eğer Cynthia kendisiyle dans etmek isteyen her olası partnere söz vermeye hazır olmasaydı, kesinlikle Kuleler’de kalan güzel genç kızlara bakan genç erkeklere söz verirdi: ve bir dansın nelere yol açacağını kim bilebilirdi? Cynthia kadar iyi bir dansçı olmasa da, utangaçlığından dolayı daha az çekici ve rahat olan Molly de oldukça söz almıştı; ve kiminle olursa olsun her dansı yapmaya can attığı itiraf edilmeliydi. Bayan Gibson’un beklediği en aristokratik partnerler için o bile dolu olabilirdi. Bayan Gibson yanında birinin durduğunun farkına vardığında, akşamın tüm gidişatından rahatsızlık duyuyordu. Biraz yana döndüğünde Molly ve Cynthia’nın kalkmış oldukları koltukların yanında duran Bay Preston’u gördü. O kadar kötü bakıyordu ki, eğer gözleri karşılaşmamış olsaydı, Bayan Gibson konuşmamayı tercih ederdi; ama şu anda Bayan Gibson bunun kaçınılmaz olduğunu düşündü.</p>

    <p class="normal">“Odalar bu akşam iyi aydınlatılmamış, değil mi Bay Preston?”</p>

    <p class="normal">“Hayır,” dedi; “Ama kim her zaman bir odayı daha da karartan yeşilliklerle sarılı, bu soluk boyayı aydınlatabilir?”</p>

    <p class="normal">“Ve topluluk da! Her zaman giyimin yeniliği ve parlaklığının bir odayı en iyi şekilde aydınlatan şey olduğunu düşünürüm. Burada nasıl insanlar olduğuna bakın: Kadınların büyük çoğunluğu sadece sabaha uyan, siyah ipekli giymiş. Eğer bölge aileleri biraz daha zorlasalardı bu yer tamamen farklı olacaktı.”</p>

    <p class="normal">Bay Preston cevap vermedi. Açıkça dansçıları seyretmek amacıyla gözlüğü gözüne koydu. Eğer onun baktığı yön araştırılsaydı, maksatlı ve öfkeli olarak pembe elbiseli, dans eden bir kişiye baktığı bulunabilirdi; onun yanı sıra bir çok kişi maksatlı bir şekilde Cynthia’ya bakıyordu ama kimse öfkeli değildi. Bayan Gibson bütün bunları okuyacak kadar iyi bir araştırmacı değildi; ama burada nahoş insanlara katılmak ya da Kuleler’deki grup gelene kadar tamamen yalnız oturmaktansa, gevezelik edebileceği nazik ve yakışıklı bir genç adam vardı. Bu yüzden küçük yorumlarına devam etti.</p>

    <p class="normal">“Dans etmiyorsunuz, Bay Preston!”</p>

    <p class="normal">“Hayır! Söz verdiğim partnerim bir hata yapmış. Ondan bir açıklama almak için bekliyorum.”</p>

    <p class="normal">Bayan Gibson sessizdi. Aklına bir çok tatsız anı gelmiş gibi görünüyordu; o da, Bay Preston gibi Cynthia’yı seyretti; dans sona erdi ve o, odanın ortasında sanki kendini bekleyen şeye karşı rahat bir ilgisizlikle yürüyordu. Şimdi onun partneri Bay Harry Cholmley, onu koltuğuna geri getirdi. Annesinin yanındakini Molly’ye bırakarak Bay Preston’un yanındaki koltuğa oturdu. Molly biraz sonra yerine döndü. Cynthia, Bay Preston’ un komşuluğundan tümüyle habersiz görünüyordu. Bayan Gibson öne eğildi ve kızına şunu söyledi:</p>

    <p class="normal">“Son partnerin bir beyefendiydi, canım. Seçiminde ilerliyorsun. Daha önce o avukatın memuruyla dans ederken senden gerçekten utanıyordum. Molly, kiminle dans ettiğini biliyor musun? Onun Coreham’ın kitapçısı olduğunu buldum.”</p>

    <p class="normal">Molly istekli bir şekilde ama aklında biraz kötülük tadıyla, “Bu, işitmek istediğim tüm kitapları biliyor olduğu anlamına gelir,” dedi. “O, gerçekten çok hoş, anne,” diye ekledi; “Tamamen bir beyefendi gibi görünüyor ve çok güzel dans ediyor!”</p>

    <p class="normal">Bayan Gibson soğuk bir şekilde, “Çok iyi. Ama unutma ki, böyle devam edersen yarın sabah bu akşamki partnerlerinden bazılarıyla tezgâhta el sıkışmak zorunda kalacaksın,” dedi.</p>

    <p class="normal">Molly yalvaran bir ses tonuyla, “Ama insanlar bana tanıştırıldığı, sorduğu ve ben dans etmeye can attığım zaman nasıl reddedeceğimi gerçekten bilmiyorum. Biliyorsunuz bu akşam bir yardım balosu ve babam herkesin herkesle dans edeceğini söyledi,” dedi; çünkü herkesle uyumlu olmazsa kendisi tamamen eğlenemezdi. Bayan Gibson’un bu konuşmaya ne cevap vereceği ortaya çıkamadı; çünkü o cevap veremeden Bay Preston biraz ileri çıktı ve kayıtsız olmasına çalıştığı buz gibi, ama öfkeyle titreyen bir sesle şunu söyledi:</p>

    <p class="normal">“Eğer Bayan Gibson bir partneri geri çevirmeyi zor buluyorsa, talimatlar için sadece Bayan Kirkpatrrick’e başvurması yeter.”</p>

    <p class="normal">Cynthia güzel gözlerini kaldırdı ve onları Bay Preston’ un yüzüne dikerek, sadece bir gerçeği saptıyormuş gibi çok sakin bir şekilde şöyle söyledi:</p>

    <p class="normal">“Sanırım unutuyorsunuz Bay Preston: Bayan Gibson ona soran kişiyle dans etmek istediğini vurguladıbütün fark bu. Bu zorluk karşısında ne yapacağını ona öğretemem.”</p>

    <p class="normal">Ve bu küçük konuşmanın geri kalanında, Cynthia artık kulak vermiyor gibi görünüyordu; ve neredeyse doğrudan doğruya bir sonraki partneri tarafından çağrıldı. Bay Preston, Molly’yi çok rahatsız ederek şimdi boş kalan koltuğa oturdu. İlk önce onu dansa çağıracağından korktu ama bunun yerine kalkarken Molly’ye emanet ettiği çiçek demetinin üzerine elini koydu. Demet, odanın sıcaklığından oldukça bozulmuştu ve artık bütün ve taze değildi. Şimdi ilk anda onun saçlarını süsleyen kırmızı çiçekleri çıkarırken parçalara ayrılan ve o andan itibaren dikkatle şefkat gösterilen Molly’nin demeti gibi değildi. Ama Cynthia’dan kalan, onun Bay Preston’un gönderdiği demet olmadığını çok açık bir şekilde göstermeye yetiyordu; ve belki de kenini buna inandırmak için kaba bir şekilde onu incelemek istedi. Ama Molly, Cynthia’nın isteyeceğini hayal ettiği şeye sadık kalarak, ona dokunmasına izin vermeyi reddetti; sadece onun biraz daha yakınında tuttu.</p>

    <p class="normal">“Görüyorum ki, Bayan Kirkpatrick ona yolladığım buketi getirme şerefini bana vermemiş. Sanırım onu ve notumu aldı.”</p>

    <p class="normal">Molly, bunun söylenme şeklinden oldukça gözü korkarak, “Evet,” dedi. “Ama biz zaten bu demetleri almıştık.”</p>

    <p class="normal">Bayan Gibson şimdiki gibi durumlarda, tatlı kelimeleriyle yardıma koşacak olan kimseydi. O, açıkça Bay Preston’dan korkuyordu ve onunla barış içinde olmayı istiyordu.</p>

    <p class="normal">“Oh, evet, biz çok üzgünüz! Kuşkusuz herhangi bir kimsenin nezaketinden dolayı üzgün olduğumuzu söylemek istemedim; ama Hamley Malikânesi’nden iki güzel demet yollanmıştı Molly’nin elinde tuttuğundan, ne kadar güzel olduğunu görebilirsiniz ve onlar sizinkinden önce geldi, Bay Preston.”</p>

    <p class="normal">“Genç bayanlar çok iyi bir şekilde donatıldığına göre eğer siz benimkini kabul etseydiniz bana şeref verirdiniz. Green’ de çiçekleri seçerken oldukça uğraştım; sanırım Bayan Gibson’ un çok zarif ve güvenli bir şekilde elinde tuttuğunun Bayan Kirkpatrik’inkinden daha özenle seçilmiş olduğunu söyleyebilirim.”</p>

    <p class="normal">Molly hevesle, “Oh, çünkü Cynthia en güzel çiçekleri benim saçıma takmak için çıkardı,” diye bağırdı.</p>

    <p class="normal">Sanki onun demetin çok azını saklamasından memnun olmuş gibi, sesinde belirgin bir zevk vurgusuyla, “Öyle mi yaptı?” dedi; ve kadril bitince Cynthia’nın arkasında durmak için uzaklaştı; ve Molly, onun Cynthia’dan cevap istediğini gördüMolly onun bunu istemediğinden emindi. Ama bir şekilde yüzünün ve davranışlarının Cynthia’nın üzerinde bir gücü vardı. O ciddi, sağır, kayıtsız, öfkeli, meydan okur gibi görünüyordu; ama Cynthia’ya yarı fısıltıyla yapılan bir konuşmadan sonra dansın sonunda onun istediği şeye sabırsız bir izin verdi; çünkü o yakışıklı yüzünde nahoş bir gülümsemeyle uzaklaştı.</p>

    <p class="normal">Bütün bu zaman boyunca, Kuleler’deki grubun geç kalması konusunda mırıltılar dolaşıyordu ve bir çok kişi sanki o, kont ile kontesin planları konusunda yetkili bir kişiymiş gibi Bayan Gibson’a geldi. Bir anlamda bu gurur okşayıcıydı; ama sonra genel bilgisizliğin ve merakın onaylanması onu soru soranların düzeyine düşürdü. Bayan Goodenough kendini yeterince incinmiş hissetti. Kuleler’den herhangi birinin kapıda görüneceği ilk dakikayı görmek için hazır olarak son bir buçuk saattir gözlüklerini takmıştı.</p>

    <p class="normal">“Başım ağrıyor,” diye yakındı, “Paramı yollamalıydım ve bu gece hiç dışarı çıkmamalıydım; çünkü buradaki baloları ve bakmaya şu andakinden daha değer oldukları zaman lord hazretlerini de leydi hazretlerini de çok gördüm; ama herkes düşesten ve mücevherlerinden bahsediyordu. Arkada kalmamam gerektiğini düşündüm ve ne düşesi ne de mücevherlerini gördüm. Böylece buradayım ve evde kömür ile mum harcanıyor; çünkü Sally’ye beni beklemesini söyledim; ve her şeyden daha önemlisi, israfa tahammül edemem. Bunu, bugünlerde kimsede göremeyeceğiniz kadar israfa karşı olan annemden almışım. Çok iyi bir yöneticiydi; kesinlikle söyleyebilirim ki herkesten daha azıyla dokuz çocuk yetiştirdi. Çünkü bizim müsrif olmamıza izin vermedisoğuk aldığımız zamanlarda bile. Herhangi birimiz kötü bir şekilde soğuk alınca bu fırsattan yararlanır ve saçımızı keserdi çünkü insan birine sahip olunca iki tane soğuğun gereksiz olduğunu söylerdive saçımızı kesmenin bizi soğuk tutacağından emindi. Ama her şeye rağmen düşesin gelmesini isterdim.”</p>

    <p class="normal">Bayan Gibson, “Ah! Ama bunun benim için ne demek olduğunu düşünün,” diye içini çekti; “Sevgili aileyi görmeyeli uzun zaman oldu önceki gün Kuleler’deyken onları çok az gördüm (çünkü düşes, Leydi Alice’in çeyizi konusunda fikrimi alacaktı ve bana o kadar çok soru sordu ki tüm zaman geçti) ve Leydi Harriet’in son sözleri bu gece buluşmamızla ilgili mutlu bir bekleyişti. Saat neredeyse on iki.”</p>

    <p class="normal">Herhangi bir şekilde nazik görünmeye çalışan herkes, Kuleler’deki ailenin gelmemesinden kötü bir şekilde etkilenmişti. Kemancılar, büyük insanların girişiyle kesilebilecek olan bir dans için çalmaya başlamak istemiyor gibi görünüyorlardı. Bayan Phoebe Browning onlar için özür dilediBayan Browning sakin bir ağırbaşlılıkla onları suçlamıştı; kısıtlama olmadan en çok eğlenenler sadece kasaplar, fırıncılar ve mum yapımcıları oldu; onlar mutlu ve neşeliydiler.</p>

    <p class="normal">En sonunda bir gürültü, telaş ve fısıldaşma oldu ve müzik durdu; böylece dans edenler de durmak zorunda kaldı. Lord Cumnor ihtişamlı elbisesiyle içeri girdi; kolunda şişman, orta yaşlı bir kadın vardı; o bir genç kız gibi giyinmiştiince bir pamuklu elbise, saçlarında doğal çiçekler vardı ama ne bir mücevher ne de bir elmasdan iz yoktu. Bu düşes olmalıydı, ama mücevhersiz bir düşes neye yarardı?Ve çiftçi Hodson’un kızının giyebileceği bir elbisenin içinde olursa! Bu düşes miydi? Düşes olabilir miydi? Bayan Gibson’un etrafındaki soru soran kalabalık büyüdü, hayal kırıklığı yaratan tahminlerinin doğrulanmasını istiyorlardı. Düşesten sonra Leydi Cumnor geldi; siyah kadife elbisesinin içinde Leydi Mackbeth’e benziyordualnının üstündeki bir gölge, onun güzel yüzünde hızla toplanan yaş çizgileriyle daha göze çarpıcı oluyordu; Leydi Harriet’in ve diğer bayanların arasında elbise söz konusu olduğunda kızından daha çok, kız kardeşi zannedilebilecek olan, tıpkı düşes gibi giyinmiş birisi vardı. Yüzü sade, kişiliği utangaç, davranışları beyefendice olan Lord Hollingford; ve yarım düzine genç adam, Lord Albert Monson, Yüzbaşı James ile onların yaşında ve davranışında, eleştirel olmayan bir şekilde her şeye bakmak için gelen kişiler vardı. Uzun süredir beklenen grup, odanın önünde onlar için ayrılan koltuklara doğru, açık bir şekilde sebep oldukları kesintiye aldırmadan yürüdü; çünkü dans edenler kenarda duruyordu ve neredeyse koltuklarına dönmüşlerdi. “Müzik” tekrar başladığında, onların yarısı bile dansı bitirmek için kalkmadı.</p>

    <p class="normal">Bayan Piper’a oldukça ilgisiz olan ve sanki bakanlar uyuşuk kimselermiş gibi, odayı tek başına yürüyerek geçmek istemeyen Leydi Harriet, hemen Gibson ailesini gördü ve oraya gitti.</p>

    <p class="normal">“Sonunda geldik. Nasılsın, canım? Küçüğüm,” (Molly’ye dönerek) “Ne kadar güzel görünüyorsun! Çok geç kalmadık değil mi?”</p>

    <p class="normal">Bayan Gibson, “Oh! Sadece on ikiyi biraz geçiyor,” dedi. “Ve çok geç yemek yediğinizi söyleyebilirim.”</p>

    <p class="normal">“Ondan değil; akşam yemeğinden geldikten sonra kendi odasına giden o kötü huylu kadın yüzünden oldu. O ve Leydi Alice orada, biz onların çok muhteşem elbiseler giydiklerini düşünene kadar görünmeden kaldılar zaten öyle yapmaları gerekiyordu ve saat on buçukta annem arabaların kapıda olduğunu söyleyerek onları çağırttığında düşes biraz sığır eti suyu istedi ve en sonunda gördüğün gibi bir genç kız gibi aşağı indi. Annem ona çok öfkelendi. Diğerlerinden bazıları daha erken gelmedikleri için rahatsız oldular ve birkaç kişi geldikleri için böbürlendiler. Bundan etkilenmeyen tek kişi babamdı.” Sonra Leydi Harriet, Molly’ye dönerek şunu sordu:</p>

    <p class="normal">“Çok dans ettiniz mi, Bayan Gibson?”</p>

    <p class="normal">“Evet, her dansta değil ama neredeyse hepsinde.”</p>

    <p class="normal">Bu, yeterince basit bir soruydu; ama Leydi Harriet’in Molly’yle konuşması, Bayan Gibson için bir boğaya kırmızı bayrak sallamak gibiydi; onu öfkelendiren kuşkusuz tek bir şeydi. Ama bunu Leydi Harriet’e hiçbir şekilde göstermedi; sadece Cynthia’nın yerine oturması söylenince, Leydi Harriet ve Molly’ nin arasına girerek, ikisi arasındaki ileriki konuşmalarda şaşırtıcı bazı çabaları planladı.</p>

    <p class="normal">“O insanlara geri dönmeyeceğim, onlara çok kızdım. Üstelik önceki gün sizi çok az gördüm ve sizinle biraz dedikodu yapmalıyım.” Böylece o, Bayan Gibson’un yanına oturdu ve daha sonra Bayan Goodenough’ın ifade ettiği gibi, “Herhangi bir kimse gibi görünüyordu.” Bayan Goodenough bunu, içine düştüğü küçük bir talihsizliği affettirmek için söylüyordu. Odanın öteki ucundaki büyük insanları, gözlüğü burnunun üstünde olarak, dikkatli bir şekilde incelemişti ve lord hazretlerinin vekilharcı ve iyi komşusu olan Bay Sheepshanks, ona fısıltıyla cevap vererek boşu boşuna yüksek sesini denetlemeye çalıştığı hâlde, hiç de ölçülü olmayan bir sesle sorular sormuştu. Ama o kör olduğu kadar sağırdı da; bu yüzden Bay Sheepshanks’in alçak sesi sadece ona başka soruların sorulmasına yol açtı. Şimdi olabildiği kadar tatmin olmuş olarak ayrılmak üzereyken, ateşler ve mumlar söndürülürken, Bayan Gibson’un karşısında durdu ve böylece ona eski konuşma konusunu yenileyerek hitap etti:</p>

    <p class="normal">“Bir düşeste hiç böyle kötü bir kıyafet görmedim; küçük bir parça mücevheri bile yoktu! Kontesin dışında hiç biri bakmaya değmezdi ve o, her zaman insancıl bir kadın ve onun kadar canlı değil. Ama onlar gecenin bu vaktine kadar beklemeye değmez.”</p>

    <p class="normal">Bir an sessizlik oldu. Sonra, Leydi Harriet elini uzattı ve şöyle dedi:</p>

    <p class="normal">“Beni hatırlamazsınız ama ben sizi Kuleler’de gördüğüm için tanıyorum. Leydi Cumnor eskisinden daha zayıf ama bunun onun sağlığı için daha iyi olduğunu ümit ediyoruz.”</p>

    <p class="normal">Bayan Gibson, Bayan Goodenough’a sitemkâr bir korkuyla, “Bu Leydi Harriet,” dedi.</p>

    <p class="normal">“Sevgili leydi hazretleri! Sizi gücendirmediğimi umarım! Ama görüyorsunuzyani, leydi hazretleri görüyor ki, bizim gibi insanlar için vakit çok geç ve ben sadece düşesi görmek için yatmadım. Ben onun, mücevherler ve bir taçla geleceğini düşünüyordum; ve benim yaşımdaki birini, böyle güzel bir sahneyi görebileceğim tek şansta hayal kırıklığına uğramak üzüyor.”</p>

    <p class="normal">Leydi Harriet, “Ben de üzüldüm,” dedi. “Erken gelmiş olmayı isterdim ve işte ancak bu kadar geç geldik. Üzüldüm ve kızdım, sizin yapacağınız kadar çabuk kendimi yatağa gizlemekten memnun olacağım.”</p>

    <p class="normal">Bunu, o kadar tatlı bir şekilde söyledi ki, Bayan Goodenough bir gülümsemeyle rahatladı ve onun huysuzluğu saygıya dönüştü.</p>

    <p class="normal">“Sizin bu güzel yüzünüzle üzgün ve kızgın olduğunuza inanmıyorum. Ben yaşlı bir kadınım bu yüzden söylememe izin verin.” Leydi Harriet ayağa kalktı ve bir reverans yaptı. Sonra elini uzatarak şöyle dedi:</p>

    <p class="normal">“Sizi daha fazla tutmayacağım; ama sizin sevimli konuşmanıza cevap olarak tek bir şey söyleyeceğim; eğer düşes olursam gelip size kendimi bütün elbise ve cicili bicili şeylerimle göstereceğim. İyi geceler madam!”</p>

    <p class="normal">Koltuğuna oturmayarak, “İşte! Bunun nasıl olacağını biliyordum!” dedi. “Hem de bölge seçiminin arifesinde.”</p>

    <p class="normal">Bayan Gibson, “Oh! Sevgili Leydi Harriet, yaşlı Bayan Goodenough’ı örnek olarak almamalısınız. O, her zaman yakınır! Hiç kimsenin sizin istediğiniz kadar geç kaldığınızdan yakınmadığından eminim,” dedi.</p>

    <p class="normal">Leydi Harriet, aniden gözlerini Molly’nin yüzüne çevirerek, “Sen ne diyorsun, Molly?” dedi. “Bu kadar geç gelerek popülaritemizin bu aynı zamanda oy anlamına gelir bir kısmını kaybettiğimizi düşünmüyor musun? Gel, bana cevap ver! Sen eskiden ünlü bir doğruyu söyleyiciydin.”</p>

    <p class="normal">Molly oldukça isteksizce, “Popülerlik ya da oylar hakkında bir şey bilmiyorum,” dedi. “Ama sanırım bir çok kişi siz daha çabuk gelmediğiniz için üzüldü; bu da popülerliğin bir kanıtı değil midir?” diye ekledi.</p>

    <p class="normal">Leydi Harriet gülümseyerek ve yelpazesiyle Molly’nin yanağına vurarak, “Bu çok net ve diplomatik bir cevap,” dedi.</p>

    <p class="normal">Bayan Gibson biraz onu savunarak, “Molly bu konuda hiçbir şey bilmiyor,” dedi. “Eğer o ya da herhangi bir kişi Leydi Cumnor’un istediği zaman gelme hakkını sorgularsa, bu çok saygısızca olur.”</p>

    <p class="normal">“Evet, bütün bildiğim şimdi anneme gitmem lazım; ama daha sonra bu bölgeye bir baskın daha yapacağım ve benim için bir yer ayırın. Ah! İşteBayan Browningler; görüyorsunuz, dersimi unutmamışım, Bayan Gibson.”</p>

    <p class="normal">Bayan Gibson, üvey kızıyla yalnız kalınca, “Molly, Leydi Harriet’le böyle konuşmana izin veremem,” dedi. “Sen onu hiçbir zaman benim kadar iyi tanıyamazsın ve her zaman konuşmaya katılma.”</p>

    <p class="normal">Molly, “Ama eğer bana soru sorarsa konuşmam lazım,” dedi.</p>

    <p class="normal">“Peki! Kabul ediyorum, eğer yapman gerekiyorsa yaparsın. Her ne olursa olsun bu konuda samimiyim. Ama senin yaşında, bir fikre sahip olmana gerek yok.”</p>

    <p class="normal">Molly, “Bu konuda ne yapabileceğimi bilmiyorum,” dedi.</p>

    <p class="normal">“O, çok kaprisli bir insan; Bayan Phoebe’yle konuşup konuşmayacağına bak. Bayan Phoebe o kadar zayıf ki, Leydi Harriet’le el ve eldiven gibi olduklarını kolaylıkla hayal edebilir. En çok nefret ettiğim şey büyük insanlarla samimiyet kurmaya çalışmaktır.”</p>

    <p class="normal">Molly kendini yeterince masum hissediyordu, bu yüzden kendini savunmaya çalışmadı ve cevap vermedi. Gerçekte Cynthia’yı seyretmekle meşguldü. Onun geçirdiği değişikliği anlayamıyordu. Eskisi gibi aynı hafiflik ve zarafetle dans ediyordu ama sanki bir tüyün rüzgârla uçmasına benzeyen akıcı hoplama hareketi gitmişti. Partneriyle konuşuyordu ama genellikle onun yüzünde parıldayan yumuşak canlılık yoktu. Ve partneri tarafından oturduğu yere getirildiğinde, Molly onun değişen rengini ve hayallere dalan gözlerini fark etti.</p>

    <p class="normal">Çok alçak bir sesle, “Sorun ne Cynthia?” diye sordu.</p>

    <p class="normal">Cynthia aniden ona bakarak, “Hiçbir şey,” dedi ve onun sesinde bu, kesinlik demekti. “Bir şey mi olması gerekiyor?”</p>

    <p class="normal">“Bilmiyorum; ama yaptığın şeye göre farklı görünüyorsunyorgun musun?”</p>

    <p class="normal">“Önemli bir şey yok ya da olsa bile bundan bahsetme. Hepsi senin hayalinde.”</p>

    <p class="normal">Bu, oldukça çelişkilerle dolu bir konuşmaydı, mantıktan ziyade içgüdüyle yorumlanmalıydı. Molly, Cynthia’nın sakinlik ve sessizlik istediğini anladı. Ama onu şaşırtarak, konuşulan şeylerden ve Cynthia’nın Bay Preston’a karşı olan tüm davranışlarının anlamından sonra, Bay Preston ona doğru geldi, tek kelime bile etmeden kolunu uzattı ve onu dans için götürdü. Bu, Bayan Gibson’ı anlamlı bir şey gibi etkilemiş görünüyordu; çünkü Molly’yle son tartışmalarını unutarak, sanki kendi duygularının tanıklığına güvenmiyormuş gibi merakla şunu sordu:</p>

    <p class="normal">“Cynthia, Bay Preston’la mı dans edecek?”</p>

    <p class="normal">Kendisi de partneri tarafından götürülmeden önce Molly’nin cevap verecek pek vakti kalmadı. Hareket eden kişiler arasında Cynthia’yı seyretmekten, ona ya da kadrildeki kişilere zorlukla dikkat edebiliyordu.</p>

    <p class="normal">Bir kere, onun Bay Preston’un hevesli konuşmasını dinlerken, bir an mahsun bir şekilde hareketsiz durduğunu gördü. Yine dans edenler arasında, sanki etrafındakileri görmüyormuş gibi ağır ağır yürüyordu. O ve Molly tekrar bir araya geldiklerinde, Cynthia’nın yüzündeki gölge, hüzünle derinleşmişti. Ama aynı zamanda eğer bir fizyonomist onun yüz ifadesini incelemiş olsaydı, orada meydan okuma ve öfke, belki de aynı zamanda biraz şaşkınlık okuyabilirdi. Bu kadril devam ederken, Leydi Harriet erkek kardeşiyle konuşuyordu.</p>

    <p class="normal">Elini onun koluna koyarak, onu aralarında sessiz ve soyutlanmış olarak durduğu zengin kalabalıktan biraz uzağa çekerek, “Hollingford!” dedi, “Buradaki iyi insanların geç kaldığımızdan ve düşesin komik derecede basit elbisesinden dolayı ne kadar incindiğini ve hayal kırıklığına uğradığını bilemezsin.”</p>

    <p class="normal">Çabasından dolayı nefesinin kesilmesinden yararlanarak, “Neden buna aldırış ediyorlar?” diye sordu.</p>

    <p class="normal">“Oh, bu kadar akıllı ve aptal olma; görmüyor musun, biz bir gösteri ve manzarayızbu, sade elbiseler içinde bir palyaço ve kumru ile pandomim yapmak gibi bir şey.”</p>

    <p class="normal">“Nasıl olduğunu anlamıyorum,” diye başladı.</p>

    <p class="normal">“O zaman bu güvene bağlı. Mantıklı olsa da olmasa da gerçekten biraz hayal kırıklığına uğradılar. Biz uğraşmalıyız ve bunu onlar için yapmalıyız; bir tek şeyden dolayı, çünkü tebalarımızın memnun olmamış ve vefasız görünmesine dayanamam. Ayrıca Haziran’da seçimler var.”</p>

    <p class="normal">“Yakında bunun için evden ayrılacağım.”</p>

    <p class="normal">“Saçmalık; bu babamı son derece üzerama şimdi bunu konuşacak zaman yok. Gitmelisin ve şehir halkından birisiyle dans etmelisin. Ben de Sheepshanks’e, beni saygıdeğer bir çiftçiyle tanıştırmasını söyleyeceğim. Yüzbaşı James’in kendini yararlı hâle getirmesini sağlayabilir misin? İşte Leydi Alice’le gidiyor! Bir sonraki dans için ona en çirkin terzi kızını tanıştırmazsam!” Konuşurken, sanki onu bir partnere yönlendirecekmiş gibi, kardeşinin koluna girdi. Ama o direndiacıklı bir şekilde direndi.</p>

    <p class="normal">“Lütfen yapma, Harriet. Dans edemediğimi biliyorsun. Bundan nefret ediyorum; her zaman nefret ettim. Bir kadrilde ne yapacağımı bilmiyorum.”</p>

    <p class="normal">O, kararlı bir şekilde, “Bu bir taşra dansı,” dedi.</p>

    <p class="normal">“Hepsi aynı. Ve partnerime ne diyeceğim? Bir fikrim yok; ortak hiçbir konumuz yok. Hayal kırıklığına uğramaktan bahsederken, benim dans edemediğimi ve de konuşamadığımı görünce on kere daha fazla hayal kırıklığına uğrayacaklar!”</p>

    <p class="normal">“Merhametli olacağım; o kadar korkak olma. Onların gözlerinde, bir lord eğer isterse ayı gibi dans edebilir benden çok uzak olmayan bazı lordlar gibi ve onlar bunu onun zarafetine yoracaklardır. Ve arkadaşın, doktorun kızı Molly Gibson’la başlayabilirsin. Sanırım onun çok sevimli olması gerçeğinden daha çok düşüneceğin şekilde iyi, basit, akıllı bir küçük kız. Clare! Kardeşimi Bayan Gibson’a tanıştırmama izin verir misin? Bu dans için ondan söz almak istiyor. Lord Hollingford, Bayan Gibson!”</p>

    <p class="normal">Zavallı Lord Hollingford! Onun yapacağı bir şey yoktu ama sadece kız kardeşinin çok açık olan yönlendirmesini izleyecekti. Molly ve o yerlerine yürüdüler; ikisi de içten bir şekilde birlikte yaptıkları dansın bitmesini istiyordu. Leydi Harriet saygıdeğer çiftçisini güvence altına almak için Bay Sheepshanks’in yanına uçtu ve Bayan Gibson, Leydi Cumnor’un onun için yanındaki beyefendilerden birini yollamasını arzu ederek, yalnız kaldı. Burada herkesle birlikte bir sırada oturmaktansa, soyluların en uç kısmıyla birlikte oturmak çok daha uygun olacaktı. Herkesin, Molly’nin bir lordla dans ettiğini görmesini ummakla birlikte, yine de bu şansın Cynthia yerine Molly’nin seçilen genç bayan olmasını sağlamasına canı sıkıldı; elbisenin basitliğinin şimdi en yüksek moda olup olmadığını merak etti. Kendi güzel kızı Cynthia’ya, Lord Albert Monson’u tanıştırması için Leydi Harriet’i kandırma konusunu düşünüp taşındı.</p>

    <p class="normal">Molly, Lord Hollingford’u, akıllı ve eğitimli Lord Hollingford’u, “ellerinizi çapraz yapın ve tekrar geri alın, ortada eğilin ve tekrar kalkın,” şeklindeki sırrı anlama konusunda garip bir şekilde aptal buldu. Sürekli yanlış elleri tutuyordu ve yerine döndüğünde sürekli duruyordu. Toplum kurallarının ya da oyunun kurallarının, odanın sonuna gelene kadar zıplayarak gitmesini gerektirdiğinden haberi yoktu. Kendi yapması gereken kısmı çok kötü yaptığını kavradı ve göreceli olarak daha huzurlu olan bir sığınağa varınca Molly’den özür diledi. Pişmanlığını o kadar basit ve içten şekilde ifade etti ki, özellikle dans etme konusundaki isteksizliğini ve bunu sadece kız kardeşinin baskısıyla yaptığını ona söylediği zaman, kendini onunla rahat hissetti. Molly için o, neredeyse babası kadar yaşlı olan bir duldu ve zamanla onlar çok hoş bir konuşmaya daldılar. Ondan, Roger Hamley’in bazı bilimsel dergilerde, büyük bir Fransız fizyoloğunun bazı teorilerini çürüten önemli bir heyecan yaratan bir makale yayınladığını ve Roger’ın makalesinin, yazarın konu üzerinde alışılmadık miktarda bilgi sahibi olduğunu kanıtladığını öğrendi. Bu haberler Molly için çok ilginçti; ve sorduğu sorularda kendisi, o kadar zekâ ve bilgiyi almak için oldukça iyi hazırlanmış bir akıl gösteriyordu ki, Lord Hollingford ne olursa olsun eğer akşamın geri kalanında sessizce Molly’yle konuşabilirse, gerçekte kendi popülerlik arayışının aslında çok kolay bir mesele olacağını hissetti. Onu yerine götürdüğünde, Bay Gibson’ ı orada buldu ve Leydi Harriet bir kere daha onu görevleri için harekete geçirmeye gelene kadar onunla konuşmaya başladı. Ama çok geçmeden Bay Gibson’un yanına geldi ve henüz onun işitmemiş olduğu Bay Roger Hamley’in bu makalesinden bahsetmeye başladı. Konuşmalarının ortasında, Bayan Gibson’un yanında dururken, Lord Hollingford uzakta Molly’yi gördü ve “Kızınız çok büyüleyici küçük bir genç bayan! Onun yaşındaki bir çok kızla konuşmak çok zor; ama o akıllı ve bir çok duyarlı şeyle çok ilgili; çok da okumuş Le Rénge Animal’a<a href="../Text/Untitled-1_split_063.html#footnote-256-63" id="footnote-256-63-backlink">[63]</a> kadar gelmiş ve çok sevimli!” demek için konuşmasına ara verdi.</p>

    <p class="normal">Bay Gibson eğildi, lord olsa da olmasa da, böyle bir adamdan gelen böyle bir övgü çok hoşuna gitmişti. Sanki Molly aptal bir dinleyici olsaydı, Lord Hollingford onun güzelliğini keşfetmeyecekti; ya da tersi iddia edilebilirdieğer Molly genç ve güzel olmasaydı, o, onun anlayabileceği şekilde bilimsel konulardan konuşmak için çaba sarfetmezdi. Ama Molly, onun beğeni ve takdirini ne şekilde kazanmış olursa olsun, onu bir şekilde hak ettiğine kuşku yoktu. Ve o tekrar yerine dönünce, Bayan Gibson onu yumuşak kelimelerle ve hoş bir gülümsemeyle karşıladı; çünkü eğer muhteşem üç tuğlu bir paşanın<a href="../Text/Untitled-1_split_063.html#footnote-256-64" id="footnote-256-64-backlink">[64]</a> üvey annesi olmak iyi bir şeyse, iki grup arasında bağlantı kuran eşin, annesiyle uyum içinde olduğunu öngörmeyi keşfetmek, çok mantık gücü gerektirmiyordu. Ve bu zamana kadar, Bayan Gibson’un düşünceleri gelecekle ilgiliydi. O, sadece şansın Molly’ye değil Cynthia’ya gülmesini istiyordu. Ama Molly uysal, tatlı bir yaratıktı, çok sevimliydi, lord hazretlerinin dediği gibi olağanüstü akıllıydı. Cynthia’nın, şapkacılığı okumaya tercih etmesi ne kadar acıydı ama belki bu düzeltilebilirdi. Onunla konuşmaya gelen Lord Cumnor ile ona başını sallayan ve yanında bir yer gösteren Leydi Cumnor vardı.</p>

    <p class="normal">Sürekli pırıltı ve hareket içinde her zamanki saatinin ötesinde oturarak her zamanki cezayı ödemesine rağmen, bütünüyle ele alındığında Bayan Gibson için tatmin edici olmayan bir balo değildi. Ertesi sabah yorgun ve hâlsiz uyandı; aynı duygunun birazı Cynthia ve Molly’yi de rahatsız etti. Cynthia elinde okuyormuş gibi yaptığı üç günlük bir gazete tutarak pencerenin yanında oturuyordu, annesinin söylediği şu sözlerle şaşırdı:</p>

    <p class="normal">“Cynthia! Bir kitap alıp kendini geliştiremiyor musun? Eminim gazeteden daha iyi bir şey okumazsan, konuşman hiçbir zaman dinlemeye değer olmayacak. Neden Fransızca’nı geliştirmiyorsun? Molly’nin okuduğu Fransızca bir kitap vardısanırım Le Régne Animal.”</p>

    <p class="normal">Molly kızararak, “Hayır! Hiç okumadım!” dedi. “Ben ilk defa Malikâne’ye gittiğim zaman Bay Roger Hamley, bana ondan parçalar okur ve ne hakkında olduğunu anlatırdı.”</p>

    <p class="normal">“Oh! Peki. O zaman sanırım yanıldım. Ama aynı anlama gelir. Cynthia, gerçekten her sabah geliştirici bir şeyler okumak için kendini ayarlamayı öğrenmelisin.”</p>

    <p class="normal">Molly’yi oldukça şaşırtarak Cynthia hiç cevap vermedi; ama görevine bağlı bir şekilde aşağıya indi ve Boulogne’deki okul kitaplarının arasından Le Siécle de Louis XIV<a href="../Text/Untitled-1_split_063.html#footnote-256-65" id="footnote-256-65-backlink">[65]</a> adlı kitabı getirdi. Ama bir süre sonra Molly, “bu geliştirici okumanın”, gazetenin de olduğu gibi, sadece Cynthia’nın kendi düşünceleri için bir bahane olduğunu gördü.</p>
  </div>

  <div class="calibre1" id="calibre_pb_54"></div>
</body>
</html>
