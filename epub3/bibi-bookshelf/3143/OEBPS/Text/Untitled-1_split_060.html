<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_59">59.Molly Gibson Hamley Malikânesi’nde</h1>

    <p class="normal">Konuşma burada sona ermişti. Düğün pastası ile şarap getirildi ve onlara servis yapmak Molly’nin göreviydi. Ama Bayan Goodenough’ın son sözleri kulağında çınlıyordu ve onları herhangi bir şekilde değil ama göründüğü gibi kendisi için tatmin edici olacak biçimde yorumlamaya çalıştı. Ve bunun da doğrulanması önceden belirlenmişti; çünkü Bayan Goodenough’ın gitmesinden hemen sonra Bayan Gibson, Molly’nin tepsiyi açık bir köşe pencerenin yanındaki, yiyeceklerin daha sonra gelecek ziyaretçiler için hazır olarak durabileceği masaya götürmesini istedi: ve bu pencerenin altında evin kapısından yola giden patika geçiyordu. Molly, Bayan Goodenough’ın torununa şunu söylediğini duydu:</p>

    <p class="normal">“Şu Bayan Gibson anlaşılmaz birisi. Bay Roger Hamley’ in Malikâne’ye sahip olamayacağı belli ve o, Molly’yi bir ziyarete yolluyor.” Ve sonra işitilemeyecek kadar uzaklaştı. Molly aniden Bayan Goodenough’ın neyi ima ettiğini anlayarak gözyaşlarına boğulabilirdi; Roger evdeyken Molly’nin Malikâne’ye ziyarete gitmesinin uygun olmadığını düşünüyordu. Bayan Goodenough kesinlikle sıradan, kaba bir kadındı. Bayan Gibson imayı anlamış bile görünmüyordu. Bay Gibson bu meseleyi, Molly’nin şimdi de eskiden yaptığı gibi basit bir şekilde Malikâne’ye gitmesi gerektiği şeklinde anladı. Roger bundan bu ziyaretin bir uygunsuzluk olduğunu düşünmediğini göstererek açık sözlü bir şekilde bahsetmişti. Bu ziyaret, şimdiye kadar önceden beklenen bir konuydu. Molly, sanki Bayan Goodenough’ın kelimelerinin uyandırdığı düşünceyi kimseye söyleyemeyecekmiş; sanki düşününce kızardığı şeyleri önceden varsayan, uygunsuzluk düşüncesini ileri süren ilk kendisi olamayacakmış gibi hissediyordu. Sonra mantık yürütürek kendisini rahatlatmaya çalıştı. Eğer bu ileri sürülseydi ya da inceliksiz bir şey olsaydı, gerçekten en ufak bir şekilde uygunsuz olsaydı, buna karşı çıkmak için kim babası kadar hazır olabilirdi? Ama Bayan Goodenough’ın sözlerinin Molly’nin aklına koyduğu düşüncelerden sonra, mantık yürütmenin yararı yoktu. Bu hayallerin ne kadar fazla kaybolmasını isterse onlar o kadar çok geliyordu (Daniel O’Rourke’un aydaki adama yaptığı gibi, Dan onun onun orağı bırakmasını ve uzay boşluğuna gitmesini istiyordu): “Bizden ne kadar çok istersen biz de o kadar harekete geçmeyeceğiz.”<a href="../Text/Untitled-1_split_063.html#footnote-256-126" id="footnote-256-126-backlink">[126]</a> İnsan bir genç kızın bu çeşit acılarına gülümseyebilir ama onlar onun için çok gerçek ve yürek sızlatıcı acılardır. Molly’nin tüm yapabileceği, sevgili yaşlı Toprak Sahibi’yle ilgilenmek ve onu zihinsel ve bedensel olarak rahat ettirmeye; onun ve Aimée’nin arasında oluşabilecek herhangi bir gediği onarmaya çalışmak; ve Roger’ı mümkün olduğu kadar göz ardı etmekti. İyi Roger! Nazik Roger! Sevgili Roger! Genel nezaketle uyumlu olmak için ondan kaçınmak çok zordu; ama bunu yapmak doğruydu ve onunla olduğu zaman mümkün olduğu kadar doğal olmalıydı yoksa bazı farklılıkları görebilirdi; ama doğal olan neydi? Onunla beraber olmaktan ne kadar kaçınabilirdi? Arkadaşlığında daha dikkatli olduğunu, kelimelerini daha hesaplı kullandığını fark edecek miydi? Bunlardan dolayı ilişkilerinin basitliği bozulmuştu! Kendisi için kurallar koymuştu; kendini Toprak Sahibi ve Aimée’ye adamaya ve Bayan Goodenough’ın aptalca konuşmalarını unutmaya kararlıydı; ama mükemmel özgürlüğü ve bununla beraber şansının yarısı gitmiştiyani onu daha önce tanımayan yabancılar konusundaki şansının yarısı kaybolmuştu; onlar herhâlde onun katı ve utangaç olduğunu, bir şeyler söylemek istediğini ama sonra sözlerini geri aldığını düşüneceklerdi. Ama her zaman olduğundan o kadar farklıydı ki, Malikâne’ye gelir gelmez Roger ondaki değişikliği fark etti. Ziyaret günlerini dikkatli bir şekilde hesaplamıştı; Kuleler’de kaldığı günlerle aynı olmalıydı. Daha kısa kalırsa Toprak Sahibi’nin kızacağından korkuyordu. Yine de oraya gelirken bu yer erken sonbahar ışığında ne kadar büyüleyici görünüyordu! Ve kapıda onu karşılamak için bekleyen, gelişini seyreden Roger vardı. Sonra o açıkça, şimdi sanki utangaçlığını örtmek ister gibi oğlunu kollarında tutarak, derin yasının içinde utangaç bir şekilde ileri doğru yürüyen baldızını çağırmak için geri çekildi. Aşağı inmeye çalıştı ve arabaya doğru koştu; arkadaşı olan arabacıyı selemlamaya ve atla dolaşmak için söz almaya istekliydi. Roger kendi için fazla bir şey söylemedi; Aimée’nin kendini evin kızı gibi hissetmesini istiyordu; ama o fazla konuşmayacak kadar utangaçtı. Sadece Molly’nin elini tuttu ve onu oturma odasına götürdü. Orada sanki hastalığı sırasında gördüğü nazik bakım için minnettarlığını gösterecek ani bir dürtüyle kollarını Molly’ye sardı ve onu uzun ve güzel bir şekilde öptü. Ve ondan sonra arkadaş oldular.</p>

    <p class="normal">Neredeyse öğle yemeği zamanıydı ve Toprak Sahibi, her zaman kendisi acıktığı için değil ama torununu yemek yerken görme zevki için yemeğe gelirdi. Bugün Molly hızlı bir şekilde aile meselelerinin ne durumda olduğunu gördü. Roger Kuleler’de onlar hakkında hiçbir şey dememiş olsa da ne babanın ne de gelinin birkaç aydır aynı evde yaşamalarına rağmen henüz birbirlerinin karakterleri hakkında bir ipucu bulamamış olduğunu düşünüyordu. Aimée heyecanlı olduğu için İngilizce’sini unutmuş görünüyordu; ve memnuniyetsiz bir annenin kıskanç gözleriyle, Toprak Sahibi’nin küçük oğluna karşı yaptığı her şeyi izliyordu. Bunların en akıllıca şeyler olmadığı kabul edilmeliydi; çocuk kuvvetli birayı açık bir iştahla yudumladı ve diğerlerinin hoşlandığını gördüğü her şey için yaygara yapıyordu. Aimée oğlunun ne yaptığı ve ne yediği konusunda endişelendiği için Molly’yle pek ilgilenemiyordu; yine de bir şey söylemiyordu. Roger masada, dede ve torunun oturduğu yerin karşısına geçti. Oğlanın ilk istekleri tatmin edilince Toprak Sahibi Molly’yle konuştu.</p>

    <p class="normal">“Evet! Sonunda büyük insanların arasında olmana rağmen buraya ziyarete gelebildin. Bayan Molly, senin Kuleler’e gittiğini duyunca bizi unutacağını düşündüm. Baban ve annen uzaktayken bir kontun evinden başka kalacak yer bulamadın mı?”</p>

    <p class="normal">Molly, “Beni çağırdılar ve ben de gittim,” dedi; “Şimdi de siz beni çağırdınız ve ben de geldim.”</p>

    <p class="normal">Sesini biraz alçaltarak ve belki de çocuğun çıkardığı seslerin sözlerinin anlaşılmasını engelleyeceğini düşünerek, “Sanırım çağrılmayı beklemeden burada her zaman kabul göreceğini bilmeliydin. Neden Molly? Seni buradaki Madam’dan daha çok kızım gibi kabul ediyorum,” dedi.</p>

    <p class="normal">“Hayır, bana bu kadar üzgün olarak bakmana gerek yok. İngilizce’yi henüz takip edemiyor.”</p>

    <p class="normal">Ama Molly, Aimée’nin aniden mahzunlaşan ifadesini ve kızaran rengini görmekten korkarak başını kaldırmadanalçak sesle, “Sanırım anlıyor!” dedi. Roger’ın bundan sonra ağabeyce bir dostlukla Aimée’yle konuştuğunu işitince kendini kişisel bir iyilik yapılmış gibi minnettar hissetti; ve şimdi bu ikisi, Molly ile Toprak Sahibi’nin konuşmaya devam etmesi için özel bir konuşmayla yeterince meşguldüler.</p>

    <p class="normal">Toprak Sahibi, küçük Roger’ın kıvırcık kafasını okşayarak, “Gürbüz bir çocuk, değil mi?” dedi. “Ve büyükbabanın piposundan midesi bulanmadan dört nefes çekebilir, değil mi?”</p>

    <p class="normal">Oğlan kararlı bir şekilde, “Başka nefes çekmeyeceğim,” dedi. “Annem “hayır” diyor. Çekmeyeceğim.”</p>

    <p class="normal">Ama Toprak Sahibi bu defa sesini alçaltarak, “Bu tam ondan beklenen bir şey,” dedi. “Sanki bu çocuğa bir zarar verirmiş gibi!”</p>

    <p class="normal">Molly, bundan sonra konuşmayı kişisel konulardan uzaklaştırdı ve öğle yemeğinin geri kalanında Toprak Sahibi’nin drenaj işlerinin ilerlemesinden bahsetmesini sağladı. Ona göstermeyi önerdi; ve bu arada kendini baldızına adamış gibi görünen Roger’la yakın olmayı beklemeye ne kadar az ihtiyacı olduğunu düşünerek öneriyi kabul etti. Ama akşamüstü Aimée, oğlunu yatırmak için yukarı çıkınca ve Toprak Sahibi koltuğunda uyuya kalınca aklına aniden gelen bir anı Bayan Goodenough’ın sözlerini hatırlattı. Hemen hemen daha önce defalarca olduğu gibi Roger’la baş başaydı ama şimdi bir kısıtlama havası olduğunu varsaymaktan kendini alamıyordu; gözleri onunkilerle eski samimiyetiyle karşılaşmıyordu; konuşmadaki bir arada eline bir kitap aldı ve onu davranışındaki değişikliğe şaşırmış ve rahatsız olmuş bir hâlde bıraktı. Ve ziyareti boyunca bu böyle sürdü. Eğer bazen unutursa ve eski doğallığına dönmesine izin verirse en sonunda kendini kontrol ediyordu ve oldukça soğuk ve çekingen hâle geliyordu. Roger bütün bunların karşısında acı çekiyordugün geçtikçe daha çok acı çekiyordu; nedenini bulmaktan daha çok tedirgin oluyordu. Aimée de sessiz bir şekilde Molly’ nin Roger’ın yanında ne kadar farklı davrandığını görüyordu. Bir gün Molly’ye şunu söylemekten kendini alamadı:</p>

    <p class="normal">“Roger’ı sevmiyor musun? Eğer onun ne kadar iyi olduğunu bilirsen seveceksin! O eğitimli ama bu önemli değil: insanın hayran olduğu ve sevdiği onun iyiliği.”</p>

    <p class="normal">Molly, “O çok iyi,” dedi. “Onu, bunu bilecek kadar uzun süredir tanıyorum.”</p>

    <p class="normal">“Ama onun makul olduğunu düşünmüyor musun? Kesinlikle benim zavallı kocam gibi değil; ve sen onu da iyi biliyorsun. Ah! Bana onu yine anlat. Onu ilk ne zaman tanıdın? Annesi yaşarken mi?”</p>

    <p class="normal">Molly, Aimée’den çok hoşlanmıştı; huzurlu olduğu zamanlarda çok büyüleyici ve çekici yönleri vardı; ama Toprak Sahibi’nin evinde kendini rahatsız hissederek ona karşı neredeyse nahoş davranıyordu; ve o da, ona karşı en kötü yanını gösteriyordu. Onları bir araya getirmeyi en çok isteyen Roger’dı ve bu sonucu elde etmenin en iyi yollarını birkaç defa Molly’ye danışmıştı. Bu konu hakkında konuştukları sürece, onunla babasından almış olduğu, oldukça duyarlı bir tavırla konuşuyordu; ama bu konudaki tartışmaları sona erdiği zaman yine ağırbaşlı çekingenliğin ilginç kibrine dönüyordu. Bu acayip tavrı sürdürmek, özellikle bir ya da iki defa bunun ona acı verdiğini düşününce, onun için çok zor oluyordu; ve bu durumda odasına gidiyor, gözyaşlarına boğuluyor, misafirliğinin sona ermesini ve bir kere daha evinin olaysız sakinliği içinde olmayı istiyordu. Yine de şimdi düşüncesi değişiyordu ve sanki her birinin mutluluğuna sahip olacakmış gibi hızla geçen saatlere yapışıyordu. Çünkü o bilmese de, Roger onun misafirliğinin iyi geçmesi için çaba sarfediyordu. Her gün için yapılan küçük planların teşvik edicisi gibi görünmek istemiyordu; çünkü bir şekilde onun gözünde eski yerini tutmadığını hissediyordu. Yine de bir gün Aimée fındık toplamak için gitmelerini önerdi başka bir gün küçük Roger’a dışarıda çay içme zevkini tattırdılar üçüncü olarak makul başka bir şey vardı; ve bu basit zevklerin hepsini düzenleyen Roger’ dıMolly’nin böylece iyi vakit geçireceğini biliyordu. Ama onun için sadece Aimée’nin planlarının hazır öncüsü gibi görünüyordu. Toprak Sahibi bir gün Roger’ı eski kütüphanede kitap okurken bulduğunda hafta neredeyse geçmiştielinde bir kitap vardı, bu doğru ama düşünceleri o kadar derindi ki babasının beklenmedik gelişiyle açıkça ürkmüştü.</p>

    <p class="normal">“Seni burada bulacağımı düşündüm çocuğum! Kış gelmeden önce eski odayı yaptırmalıyız; yeterince küf kokuyor ve yine de buranın senin yerin olduğunu görüyorum! Tarlaya bakmak için benimle gelmeni istiyorum. Orayı çimenlik yapmayı düşünüyorum. Senin için açık havada olmanın zamanı. Kitaplara bakmaktan dolayı kederli görünüyorsun; bir insanın sağlığını çalan onlar gibi başka bir şey yoktur!”</p>

    <p class="normal">Böylece Roger babasıyla gitti. Evden biraz uzaklaşana kadar fazla bir şey konuşmadılar. Sonra o hiç beklenmedik bir şekilde bir cümle söyledi ki, Roger babasına, onun bir çeyrek saat önce başladığı bir şeyin karşılığını verdi.</p>

    <p class="normal">“Baba, gelecek ay tekrar Ümit Burnu’na gideceğimi hatırla! Kütüphaneyi yapmaktan bahsediyorsun. Eğer bu benim içinse bütün kış burada olmayacağım.”</p>

    <p class="normal">Babası, “Bundan kurtulamaz mısın?” diye ricada bulundu. “Bunu tamamen unutmuş olabilirsin diye düşünüyordum.”</p>

    <p class="normal">Roger yarı gülümseyerek, “Tam değil!” dedi.</p>

    <p class="normal">“Evet ama senin başladığın işi bitirecek başka bir adam bulmuş olabilirler.”</p>

    <p class="normal">“Benden başka kimse bunu bitiremez. Üstelik anlaşma anlaşmadır. Lord Hollingford’a eve gelmem gerektiğini yazdığımda, altı ay için tekrar gideceğime söz verdim.”</p>

    <p class="normal">“Ay, biliyorum. Ve belki bu senin aklından çıkacaktır. Benim için senden ayrılmak her zaman zor olacak. Ama senin için en iyisinin bu olduğunu söyleyebilirim.”</p>

    <p class="normal">Roger kızardı. “Bayan Kirkpatrick’i ima ediyorsunuz. Bayan Henderson demek istiyorum. Baba sana her şeyi bir daha anlatayım, sanırım bu aceleyle yapılmış bir meseleydi. Şimdi birbirimize uygun olmadığımıza tamamen eminim. Onun mektubunu aldığımda perişan olmuştum Ümit Burnu’nda demek istiyorum ama en iyisinin bu olduğuna inanıyorum.”</p>

    <p class="normal">Toprak Sahibi arkasına dönerek ve şiddetle oğlunun elini sıkarak, “Bu doğru. İşte bu benim oğlum,” dedi. “Ve şimdi sana geçen gün yargıçlar toplantısında ne duyduğumu anlatayım. Hepsi onun Preston’u terk ettiğini söylüyorlar.”</p>

    <p class="normal">“Ona karşı olan hiçbir şeyi duymak istemiyorum; hata yapmış olabilir ama bir zamanlara onu nasıl sevdiğimi unutamam.”</p>

    <p class="normal">“Evet! Evet! Belki bu doğrudur. Bu konuda çok kötü değilim, öğle değil mi Roger? Zavallı Osborne’nun bana karşı sır saklamasına gerek yoktu. Senin Bayan Cynthia’nı buraya çağırdım ve onun annesini ve herkesi havlamam ısırmamdan daha kötüdür. Çünkü eğer dünyada istediğim tek bir şey varsa, o da Osborne’u ailemize uygun bir kişiyle evlenmiş olarak görmekti ve o gidip bu Fransız kızını seçti. Hiçbir ailesi yok, sadece…”</p>

    <p class="normal">“Onun ne olduğunu boşver; onun ne olduğuna bak! Onun alçakgönüllüğünden ve sevimliliğinden etkilenip etkilenmediğini merak ediyorum, baba!”</p>

    <p class="normal">Toprak Sahibi rahatsız olarak, “Ona güzel bile demem,” dedi çünkü Roger’ın onun Aimée’ye hak ettiği uygun şefkat ve mevkiyi vermesini sağlamak için çoğunlukla kullandığı argumanların tekrarlanmasından korkuyordu. “Şimdi senin Bayan Cynthia’n güzeldi, onun için bunu diyebilirim, işvebaz bir kızdı! Ve siz iki oğlumun babanıza karşı çıktığınızı ve sizin mevkiiniz ve ailenizin altında kızları seçtiğinizi düşününce ikinizin de burada benim küçük Molly’m hakkında düşünmemeniz lazım. O zaman yeterince kızdığımı söyleyebilirim ama kız benim kalbime girmenin yolunu buldu, ne bu Fransız bayan ne de diğeri bunu yapamamıştı.”</p>

    <p class="normal">Roger cevap vermedi.</p>

    <p class="normal">“Hâlâ neden onu düşünemeyeceğini anlamıyorum. Şimdi yeterince alçakgönüllüyüm ve sen bir hizmetçiyle evlenen Osborne gibi vâris değilsin. Düşüncelerini Molly Gibson’a yönlendirebileceğini düşünmüyor musun, Roger?”</p>

    <p class="normal">Roger kısaca, “Hayır!” dedi. “Çok geççok geç. Evlenmem konusunda daha fazla konuşmayalım. Konu, bu beş dönümlük tarla değil miydi?” Ve kısa süre sonra babasıyla sanki Molly’yi hiç tanımamış ya da Cynyhia’ya aşık olmamış gibi çayır, tarıma uygun arazi ve otlakların görece olarak değerlerini tartışıyordu. Ama Toprak Sahibi’nin ruh hâli iyi değildi ve hiddetle tartışmaya başladı. Sonunda ápropos de bottes<a href="../Text/Untitled-1_split_063.html#footnote-256-127" id="footnote-256-127-backlink">[127]</a> dedi.</p>

    <p class="normal">“Ama eğer uğraşırsan onu sevebileceğini düşünmüyor musun, Roger?”</p>

    <p class="normal">Roger babasının neyi ima ettiğini çok iyi biliyordu ama bir an için anlamamış gibi yapmak durumundaydı. En sonunda alçak sesle şunu söyledi:</p>

    <p class="normal">“Hiç denemeyeceğim, baba. Bu konuda daha fazla konuşmayalım. Dediğim gibi çok geç.”</p>

    <p class="normal">Toprak Sahibi oyuncağı elinden alınmış bir çocuk gibiydi; zaman zaman bu konuda hayal kırıklığına uğramış olduğu düşüncesi aklına geliyordu; ve sonra Roger’ın kadınlara karşı şimdiki kayıtsızlığının nedeni olarak Cynthia’yı suçlamayı seçti.</p>

    <p class="normal">Molly’nin Malikâne’deki son sabahında, Cynthia’dan Bayan Henderson’dan gelen ilk mektubu almıştı. Tam kahvaltı zamanından önceydi; Roger dışarıdaydı, Aimée henüz aşağıya inmemişti; Molly masanın henüz hazırlanmış olduğu yemek odasında yalnızdı. Toprak Sahibi içeri girdiğinde mektubu okumayı yeni bitirmişti ve o, hemen ve neşeyle sabahın ona ne getirdiğini anlattı. Ama Toprak Sahibi’nin yüzünü görünce ona Cynthia’nın adını söylemiş olduğuna pişman oldu. Onun canı sıkılmış ve keyfi kaçmış görünüyordu.</p>

    <p class="normal">“Onun adını tekrar duymamayı isterdimgerçekten. Benim Roger’ımın felaketi oldu, işte onun olduğu şey bu. Gecenin yarısını uyumadan geçirdim ve bu hep onun hatası. Çünkü oğlum şimdi evlenecek durumda olmadığını söylüyor, zavallı çocuğum! Çocuklarımın düşündüğü kişinin sen olmasını isterdim, Molly. Geçen gün Roger’a bunu söyledim ve senin etkisi altında kaldığın her şeyin onları evli olarak görme düşüncesi olduğunu söyledim bunun yararı yok şimdi çok geç dedi. Sadece bana o işvebazın adını tekrar söylemeyin, işte o kadar ve senin hiçbir suçun yok, kızım. O genç kadını sevdiğini biliyorum; ama yaşlı bir adamın sözünü dinlersen sen ondan çok daha değerlisin. Genç adamların da böyle düşünmesini isterdim,” diye mırıldandı. Molly çayı doldururken o da jambonu kesmek için servis masasına yürüdüMolly bütün bu süre boyunca heyecanlanmıştı ve zaman kazanmak için etkili bir şekilde suskundu. Onun için utanç gözyaşlarının dökülmesini engelleyebilmek çok zordu. Son ziyarete kadar onun için bir yuva olan bu evde bütünüyle ele alındığında yanlış bir konumda bulunduğunu hissediyordu. Bayan Goodenough’ın yorumlarıyla ve şimdi Toprak Sahibi’nin en azından onun çabuk etkilenen hayalinde babasının Roger’a onu bir eş olarak önerdiğini ve onun reddedildiğini ima eden konuşmasıyla birliktebu sabah eve gidiyor olmasından ifade edebildiğinden hatta düşünebildiğinden çok daha fazla memnundu. O, bu duygu durumundayken Roger yürüyüşten döndü. Hemen bir şeyin Molly’yi rahatsız ettiğini anladı; ona ne olduğunu sormak için eski dostluk hakkını kullanmak istedi. Ama onu etkili bir şekilde son birkaç gün onunla eski açıksözlü ağabeyce bir şekilde konuşma özgürlüğünü hissetmesi için uzak bir mesafede tutmuştu; özellikle şimdi onun duygularını saklamak için gösterdiği çabayı, çayını aceleyle nasıl içtiğini ve ekmeği sadece tabağının üzerine ufalamak için kabul ettiğini, dokunmadığını anlıyordu. Konuşmayı bu şartlar altında sürdürmek için yapabildiği tüm şey buydu; ama Aimée ciddi ve endişeli olarak aşağı inene kadar onun çabalarına destek oldu: Oğlu iyi bir gece geçirmemişti ve iyi görünmüyordu; şimdi ateşli bir uykuya dalmıştı yoksa onu bırakamazdı. Hemen bütün masa heyecanlandı. Toprak Sahibi daha fazla yiyemeden tabağını ileri itti; Roger ağlamaya başlayan Aimée’den ayrıntıları ya da gerçeği anlamaya çalışıyordu. Molly çabucak onu eve götürmek için saat on birde gelmesi istenen arabanın hemen gelmesini ve babasını geri getirmesini önerdieşyalarının zaten hazır olduğunu söyledi. Hemen giderse onu şehirdeki sabah ziyaretlerinden döndüğü zaman ve daha uzaktaki ziyaretlere başlamadan önce yakalayabileceklerini söyledi. Önerisi kabul edildi ve üzerini giyinmek için odasına çıktı. Aimée ve Toprak Sahibi’ni orada bulmayı bekleyerek tamamen hazırlanmış olarak oturma odasına geldi; ama o yokken endişeli anneye ve büyükbabaya çocuğun korku içinde uyandığı haberi verilmişti ve ikisi de aceleyle sevgili çocuğun yanına koşmuşlardı. Ama Roger, Molly’yi oturma odasında bekliyordu ve elinde seçilmiş çiçeklerden oluşmuş büyük bir buket vardı.</p>

    <p class="normal">Onun orada yalnız olduğunu görünce odadan çıkmak üzereyken Roger, “Bak Molly,” dedi. “Bu çiçekleri kahvaltıdan önce senin için topladım.” Onun isteksiz hareketini karşılamak için ilerledi.</p>

    <p class="normal">“Teşekkür ederim!” dedi. “Çok naziksin. Sana çok şey borçluyum.”</p>

    <p class="normal">“O zaman benim için bir şey yapmalısın,” dedi, tavırlarının baskı altında olduğunu görmemekte kararlıydı ve onun aralarında bir çeşit bağlantıymış gibi tuttuğu çiçekleri yeniden düzenliyordu; böylece tepki gösteremedi ve odadan çıkamadı.</p>

    <p class="normal">“Bana anlat eğer konuşursan dürüstçe konuşacağını biliyorum Kuleler’de beraber çok mutlu olduğumuzdan bu yana seni kızdıracak bir şey mi yaptım?”</p>

    <p class="normal">Sesi çok nazik ve gerçektidavranışı çok çekici ama o kadar hüzünlüydü ki Molly ona her şeyi anlatmaktan memnun olacaktı. Nasıl doğru davranmak zorunda olduğunu anlamak için onun herkesten çok daha fazla ona yardımcı olacağına inanıyordu; eğer kendisi onun şaşkınlığı ve ümitsizliğinin tam özünde ve merkezinde yer almasaydı onun düşüncelerini ayırt edebilirdi. Onun genç kız alçakgönüllülüğünü zorluk içinde bırakan Bayan Goodenough’ın sözlerini ona nasıl anlatabilirdi? Babasının o sabah söylediği şeyi nasıl tekrarlayabilirdi ve onu daha yakın bir ilişki düşüncesiyle, eski arkadaşlıklarının bozulmasını istemediği konusunda nasıl temin edebilirdi?</p>

    <p class="normal">Günlerden beri ilk defa doğruca ona bakarak, “Hayır, bütün hayatım boyunca benim canımı hiç sıkmadın, Roger,” dedi.</p>

    <p class="normal">“Sana inanıyorum çünkü sen öyle söylüyorsun. Daha fazlasını sormaya hakkım yok, Molly. O çiçeklerden birini, bana söylediğinin teminatı olarak geri verir misin?”</p>

    <p class="normal">Bütün buketi onun seçmesi için istekle uzatarak, “İstediğini al,” dedi.</p>

    <p class="normal">“Hayır; sen seçip bana vermelisin.”</p>

    <p class="normal">Tam o anda Toprak Sahibi içeri girdi. Eğer Molly babasının önünde seçkin çiçeklerden oluşan buketi hevesle karıştırmaya devam etmeseydi, Roger memnun olacaktı ama Molly şöyle söyledi:</p>

    <p class="normal">“Oh, lütfen Bay Hamley, Roger’ın en sevdiği çiçeğin hangisi olduğunu biliyor musunuz?”</p>

    <p class="normal">“Hayır. Gül diyebilirim. Araba kapıda ve Molly, canım seni acele ettirmek istemiyorum ama…”</p>

    <p class="normal">“Biliyorum. İşte Rogerişte bir gül! Eve gider gitmez babamı bulacağım. Küçük oğlan nasıl?”</p>

    <p class="normal">“Korkarım bir çeşit ateşli hastalık başlıyor.”</p>

    <p class="normal">Ve Toprak Sahibi yol boyunca küçük çocuktan bahsederek onu arabaya götürdü. Roger arkadan geliyordu ve kendine sormaya devam ettiği soruya verdiği cevap konusunda ne yaptığını zorlukla önemsiyordu: “Çok geç mideğil mi? İlk aşkımın çok farklı birine verildiğini hiç unutabilir mi?”</p>

    <p class="normal">Bu arada araba uzaklaşırken o da kendine şunu söylemeye devam ediyordu: “Tekrar arkadaşız. Sevgili Toprak Sahibi’ nin onun aklına teklifte bulunması için soktuğu düşünceyi bir çok gün boyunca hatırlayacağına inanmıyorum. Yine eskisi gibi olmamız çok iyi! Ve bunlar ne kadar güzel çiçekler!”</p>
  </div>

  <div class="calibre1" id="calibre_pb_120"></div>
</body>
</html>
