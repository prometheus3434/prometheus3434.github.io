<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_55">55.Uzaktaki Aşığın Dönüşü</h1>

    <p class="normal">Ve şimdi Haziran’ın sonuydu; Molly’nin ve babasının zorlaması ile Bay ve Bayan Kirkpatrick’in sevecen ısrarı karşısında Cynthia boyun eğdi ve Londra’daki yarım kalan ziyaretini tamamlamak için geri döndü; ama bu dönüş onun Molly’e bakmak için “neden aniden geldiği” konusundaki söylentilerden sonra oldu. Onun Bay Preston’la olan aşk meselesi gölgede kalmıştı; bu arada herkes onun sıcak yüreği hakkında konuşuyordu. Molly’nin iyileşmesinin parıltısı altında her şey güllerin rengi gibi toz pembe görünüyordu; bu arada gerçek güllerin çiçek açtığı zaman geliyordu.</p>

    <p class="normal">Bir sabah Bayan Gibson Molly’ye, Malikâne’den yollanmış büyük bir sepet çiçek getirdiğinde, Molly hâlâ yatakta kahvaltı ediyordu. Sonra aşağı indi; şimdi çiçekleri oturma odası için düzenleyecek kadar iyiydi ve goncaları yerleştirirken her biri için yorumda bulundu.</p>

    <p class="normal">“Ah! Bu açık pembeler! Bunlar Bayan Hamley’in en sevdiği çiçeklerdi; ve ona çok yakışırdı! Bu küçük tatlı yaban gülleri, odayı oldukça güzel bir kokuyla doldurdu. Dikenleri elime battı ama önemli değil. Oh, anne, bu güle bak! Onun adını unuttum ama o çok nadir ve duvarın gölgeli olan köşesinde, dut ağacının yanında yetişiyor. Roger daha çocukken bu ağacı annesi için kendi parasıyla satın aldı; bana gösterdi ve onu fark etmemi sağladı.”</p>

    <p class="normal">“İşte şimdi çiçekleri gönderenin Roger olduğunu söyleyebilirim. Babanın onu dün gördüğünü söylediğini işittin.”</p>

    <p class="normal">Molly önce kızarıp, sonra bembeyaz olarak, “Hayır! Roger! Roger eve döndü!” dedi.</p>

    <p class="normal">“Evet. Baban gelmeden önce yattığını hatırladım ve yorucu Bayan Beale için erkenden çağrıldı. Evet, Roger evvelsi gün Malikâne’ye döndü.”</p>

    <p class="normal">Ama Molly sandalyesinde arkasına yaslandı, bir süre çiçekleri düzenleyemeyecek kadar zayıf hissetti. Haberlerin aniden gelişi yüzünden şaşırmıştı. “Roger eve döndü!”</p>

    <p class="normal">Bu özel günde Bay Gibson, olağan dışı bir şekilde meşguldü ve öğleden sonra geç olana kadar eve gelmedi. Ama Molly bütün bu zaman boyunca oturma odasında kaldı; hatta her zamanki öğle uykusunu uyumaya bile gitmedi; Roger’ın, henüz ona neredeyse olanaksız görünen dönüşü hakkındaki her şeyi duymak istiyordu. Ama gerçekte bu tamamen doğaldı; hastalığının uzun monotonluğu ona zaman kavramını kaybettirmişti. Roger İngiltere’den ayrıldığı zaman düşüncesi, Afrika’yı Ümit Burnu’na varana kadar doğu kıyısından dolaşmaktı; sonra bilimsel araştırmalarını yapmak için yolculuğunu daha ileriki bir tarihe erteledi. Son zamanlarda bütün mektupları Cape Town’a gönderilmişti; ve orada iki ay önce Cynthia’nın aceleyle yazdığı ayrılma mektubunu aldığı gibi, Osborne’nun ölüm haberini de almıştı. Hemen İngiltere’ye dönmekle yanlış davrandığını düşünmedi ve onu araştırmalar için göndermiş olan beyefendiye, Osborne’nun özel evliliği ve ani ölümü konusunda ayrıntılı bir açıklamayla birlikte bir rapor verdi. Hâlâ onlar için çalışması gereken beş aya eşit olacağını düşündükleri herhangi bir zaman için tekrar gitmeyi önerdi ve onlar da önerisini kabul ettiler. Onların çoğu varlık sahibi beyefendilerdi ve en büyük oğlun evliliğinin kanıtlanmasının ve onun çocuğunun uzun süreden beri var olan toprağın doğal vârisi olarak tanınmasının önemini anladılar. Bay Gibson bu kadar çok bilgiyi ama daha özet biçimde, birkaç dakika içinde Molly’ye verdi. Molly de, kızaran yanakları ve gözlerindeki parıltıyla çok güzel görünerek kanepeye oturdu.</p>

    <p class="normal">Babası konuşmasını bitirince, “Peki!” dedi.</p>

    <p class="normal">Babası neşeyle, “Peki! Ne?” diye sordu.</p>

    <p class="normal">“Of! Neden bu kadar çok şey var. Size her şeyi sormak için bütün gün bekledim. O nasıl görünüyor?”</p>

    <p class="normal">“Eğer yirmi dört yaşında bir genç daha uzarsa, onun daha uzun boylu olduğunu söyleyebilirim. Sanırım sadece daha geniş, daha kuvvetli ve daha kaslı görünüyor.”</p>

    <p class="normal">Bu anlatımdan biraz rahatsız olarak, “Oh! O değişti mi?” diye sordu.</p>

    <p class="normal">“Hayır, değişmedi; ama yine de aynı değil. Bir kiraz kadar esmer; biraz zenci rengini almış ve doru kısrağımın kuyruğu gibi güzel ve uzun bir sakalı var.”</p>

    <p class="normal">“Bir sakal! Ama devam et, baba. Eskiden olduğu gibi mi konuşuyor? Bin kişinin arasından onun sesini tanırım.”</p>

    <p class="normal">“Eğer kastettiğin buysa, ne herhangi bir Hotanto şivesi fark ettim, ne de “Sezar ve Pompey birbirine benzer özellikle Pompey” dediğini duymadım; bu anda hatırlayabildiğim tek zenci dili örneği<a href="../Text/Untitled-1_split_063.html#footnote-256-122" id="footnote-256-122-backlink">[122]</a> bu.”</p>

    <p class="normal">Konuşma başladıktan sonra odaya giren ve bunun neyi amaçladığını anlamayan Bayan Gibson, “Ve hiçbir zaman bundaki nükteyi göremedim,” dedi. Molly huzursuzlandı; sorularına devam etmek ve babasının belirli, kesin cevaplarını almak istiyordu ve eğer eşi konuşmaya karışırsa, Bay Gibson’un gerekli bir işi yapmak için gitmek isteyeceğini biliyordu.</p>

    <p class="normal">“Bana onların bir arada nasıl geçindiklerini anlat?” Bu genel olarak, onun Bayan Gibson’un önünde sormadığı bir soruydu çünkü Molly ve babası, şimdi, Malikâne’deki aileye üçüne de saygı göstererek bildikleri veya gözlemledikleri konular hakkında sessiz kalmak için uzlaşmışlardı.</p>

    <p class="normal">Bay Gibson, “Oh!” dedi, “Roger açıkça her şeyi kendi sağlam, sakin tavrıyla yoluna koyuyor.”</p>

    <p class="normal">Bayan Gibson hemen, “‘İşleri yoluna koymak.’ Yolunda gitmeyen neydi?” diye sordu. “Sanırım Toprak Sahibi ve Fransız gelini pek anlaşamıyorlar? Cynthia’nın çabuk davranmasına her zaman memnun oldum; bütün bu sorunlara karışacak olması çok utanç verici olacaktı. Zavallı Roger! Eve döndüğü zaman yerine bir çocuğun geçmiş olduğunu gördü!”</p>

    <p class="normal">“Roger’ın dönüşünün nedenlerini Molly’ye anlatırken sen odada değildin, canım; bu, ağabeyinin çocuğunu doğru ve yasal bir duruma hemen getirmek içindi. Böylece şimdi, işin kısmen yapılmış olduğunu görünce, bu durumdan mutlu oldu.”</p>

    <p class="normal">“O zaman Cynthia’nın nişanı bozmasıyla fazla etkilenmedi?” (Bayan Gibson şimdi buna bir “nişan” diyebiliyordu) “Hiçbir zaman onun çok derin duygulara sahip olduğuna inanmadım.”</p>

    <p class="normal">“Tam tersine, bunu çok derin bir şekilde hissediyor. O ve ben bu konuda dün, uzun bir konuşma yaptık.”</p>

    <p class="normal">Hem Molly, hem de Bayan Gibson, bu konuşma hakkında daha fazla şey duymak istiyorlardı; ama Bay Gibson bu konuya devam etmek istemedi. Onun açıkladığı tek nokta, Roger’ ın Cynthia’yla kişisel olarak görüşme hakkında ısrar ettiğiydi; ve onun şimdi Londra’da olduğunu duyunca, onun dönüşünü beklemeyi tercih ederek daha fazla açıklama ya da uyarmayı sonraya bıraktı.</p>

    <p class="normal">Molly başka konular üzerindeki sorularına devam etti. “Ve Bayan Osborne Hamley? O nasıl?”</p>

    <p class="normal">“Roger’ın varlığıyla mükemmel bir şekilde canlandı. Onu daha önce gülümserken gördüğümü zannetmiyorum; ama zaman zaman ona tatlı bir şekilde gülümsüyor. Açıkçası onlar iyi arkadaşlar; ve onunla konuşurken o garip şaşkın görünüşü kayboluyor. Toprak Sahibi’nin, onun Fransa’ya dönmesi konusundaki isteğini bildiğinden ve ona çocuğunu bırakıp bırakmamaya karar vermesinin söylenmiş olduğundan kuşku duyuyorum. Böyle bir karar vermesi gerektiği düşüncesi onda, üzüntü ve hastalık yüzünden tamamıyla mahvolmuş olduğu zaman uyanmıştı ve açıkça çok sağlam bir güven duyduğu Roger gelene kadar, görevinin ne olduğunu danışacak kimsesi yoktu. Bana böyle bir şeyi kendisi söyledi.”</p>

    <p class="normal">“Onunla çok uzun bir konuşma yapmış gibi görünüyorsun, baba!”</p>

    <p class="normal">“Evet. Toprak Sahibi beni çitin yanında yürürken gördüğünde yaşlı Abraham’a gidiyordum. Bana haberleri anlattı; ve onun, gelip onlarla beraber yemek yeme teklifine karşı çıkmadım. Üstelik insan, Roger’ın kelimelerinden bir çok anlam çıkarabiliyor; uzun zamandır bu kadar çok şey dinlemedim.”</p>

    <p class="normal">Bayan Gibson Molly’ye, “Yakın bir zamanda onun gelip bize uğrayacağını sanıyorum,” dedi, “Ve sonra ne kadar çok şey dinleyebileceğimizi göreceğiz.”</p>

    <p class="normal">Molly daha çok kuşkuyla, “Geleceğini düşünüyor musun, baba?” dedi. Son defa bu odada olduğu zamanı ve burayı nasıl umutlarla terk ettiğini hatırladı ve babasının eşiyle olan konuşması sırasındaki yüz ifadesinde bu düşüncenin izlerini görebileceğini hayal etti.</p>

    <p class="normal">“Söyleyemem, canım. Cynthia’nın niyetleri konusunda tamamen ikna olana kadar, onu tanıdığı eve sadece resmi ziyaretler için gelmesi hoş olamaz; ama o her zaman, hoş olsa da olmasa da, doğru olduğunu düşündüğü şeyi yapan bir kişidir.”</p>

    <p class="normal">Bayan Gibson, bunun bir parçasının doğruluğunu kanıtlamak için kocasının cümlesini bitirmesini zorlukla bekleyebildi.</p>

    <p class="normal">“Cynthia’nın niyetlerine ikna olmak! Onları çok açık bir şekilde ifade ettiğini düşünüyorum! Bu adam daha ne istiyor?”</p>

    <p class="normal">“Henüz mektubun geçici bir duyguyla yazılıp yazılmadığına ikna olmamış. Bu duygunun nedenlerini ona anlatmanın bana düştüğünü hissetmememe rağmen, bunun doğru olduğunu ona anlattım. Onu eski ilişkilerine devam etmeye ikna edeceğine inanıyor. Ben inanmıyorum; ve ona bunu anlattım; ama kuşkusuz onun sadece Cynthia’nın verebileceği tüm ikna ediciliğe ihtiyacı var.”</p>

    <p class="normal">Bayan Gibson hüzünlü bir şekilde, “Zavallı Cynthia! Zavallı çocuğum!” dedi. “O adamı ikna etmek için kendini nelere katlanmak zorunda bıraktı!”</p>

    <p class="normal">Bay Gibson’un gözleri ateş gibi parladı. Ama dudaklarını sıkıca kapalı tuttu; ve sadece alçak sesle, “Aslında o adam!” dedi.</p>

    <p class="normal">Molly’nin heyecanı da babasının konuşmasındaki bir iki cümleden dolayı azalmıştı. “Sadece resmi ziyaretler!” Aslında öyle miydi? “Sadece resmi bir ziyaret!” ne olursa olsun ziyaret birkaç gün geçmeden yapıldı. Bayan Gibson’a karşı durumunun tüm utancını hissettiğini tüm bu zaman boyunca gerçekten acı çekmiş olduğunu Molly açıkça görüyordu; ama kuşkusuz Bayan Gibson dönüşü gazetelere geçen ve daha şimdiden Lord Cumnor ve Kuleler’deki aile hakkında sorular sorduğu biri tarafından ona gösterilen saygı karşısında duyduğu sevincin içinde bunu hiç görmedi.</p>

    <p class="normal">Molly güzel beyaz elbisesini giymiş olarak oturuyor, yarı okuyor, yarı hayal kuruyordu; çünkü Haziran havası o kadar temiz ve güzeldi, bahçe o kadar çok çiçekle doluydu, ağaçlar o kadar çok yaprakla doluydu ki, açık pencerenin yanında okumak böyle bir zamanda sadece bir numaraydı; üstelik Bayan Gibson sürekli olarak, işlediği iş konusunda yaptığı yorumlarla ona karışıyordu. Öğle yemeğinden sonraydıMaria, Bay Roger Hamley’i içeri getirdiğinde, alışılmış bir ziyaret zamanıydı. Molly ayağa kalktı; ve sonra daha iki sene önce içten bir şekilde tanıdığı neşeli çocuksu yüzü aradığı, bronz renkli, sakallı, cesur bir adam odaya girdiği sırada utangaçlıkla ve sessiz bir şekilde ayakta durdu. Ama Roger’ın yolculuk ettiği iklimlerde aylar daha ılımlı bölgelerdeki yıllara denkti. Ve hayatın günlük tehlikeleri içinde sürekli düşünce ve endişe, yüzdeki çizgileri derinleştiriyordu. Üstelik, daha sonra onu kişisel olarak etkileyen koşullar, onu kaygısız ya da neşeli yapacak koşullar değildi. Ama sesi aynıydı; üvey annesiyle geleneksel nezaket konuşması yaparken kullandığı ses tonundan çok daha yumuşak bir tonla onunla konuşurken, eski dost Molly’nin yakaladığı ilk nokta buydu.</p>

    <p class="normal">“Ne kadar hasta olduğunu duyunca çok üzüldüm! Ama narin görünüyorsun!” Gözleri, onun yüzünde sevecen bir araştırıcılıkla dolaştı. Molly onun ilgisinin farkında olarak her tarafının kızardığını hissetti. Buna son verecek bir şey yapmak için başını kaldırdı ve ona daha önce hiç fark etmediğini hatırladığı güzel yumuşak gri gözlerini gösterdi. Daha fazla kızararak ona gülümsedi ve şöyle dedi:</p>

    <p class="normal">“Oh! Şimdi eskisi kadar kuvvetliyim. Her şey tümüyle yaz güzelliğindeyken hasta olmak bir utanç olacaktı.”</p>

    <p class="normal">“Sana ne kadar derinden borçlu olduğumuzu olduğumu işittim;babam senin değerini pek bilemez.”</p>

    <p class="normal">Molly, “Lütfen yapmayın,” dedi, gözyaşları istemese de gözlerine doluyordu. Onu hemen anlamış gibi görünüyordu; Bayan Gibson’la konuşuyormuş gibi devam etti: “Gerçekten benim küçük baldızım, sizin eşinize dediği gibi Monsieur le Docteur’ dan bahsetmekten bıkmıyor!”</p>

    <p class="normal">Bayan Gibson aniden, ondan beklenen bir görev olabileceğini fark ederek, “Henüz Bayan Osborne Hamley’le tanışma zevkine eremedim,” dedi, “Ve benim ihmalkârlığım için ondan özür dilemenizi rica etmem lazım. Ama Molly benim için üzüntü ve endişe kaynağı olduçünkü biliyorsunuz ona kendi çocuğum gibi baktım. Gerçekten hiçbir yere gitmedim; sadece benim için başka bir ev gibi olan Kuleler hariç, bunu söylemeliyim. Ve sonra Bayan Osborne Hamley’in çok geçmeden Fransa’ya dönmeyi düşündüğünü anlıyorum. Yine de bu bir ihmalkârlık.”</p>

    <p class="normal">Hamley ailesinde ne olup bittiği ile ilgili haberleri almak için yapılan küçük tuzak böylece kuruldu. Roger ona şu şekilde cevap verdi:</p>

    <p class="normal">“Eminim, Bayan Osborne Hamley biraz daha kuvvetlendikten sonra ailenin herhangi bir dostunu görmekten çok memnun olacaktır. Fransa’ya hiç dönmemesini ümit ediyorum. O bir yetim ve onu babamla kalmaya ikna edeceğimize inanıyorum. Ama henüz hiçbir şey kararlaştırılmadı.” Sonra “resmi ziyareti” bitirmiş olmaktan memnunmuş gibi kalktı ve ayrıldı. Kapıya gittiğinde söyleyecek bir kelimesi daha olduğunu düşünerek arkaya baktı; ama bunun ne olduğunu tamamen unuttu çünkü Molly’nin dikkatli bakışına şaşırdı; bunu keşfetmekle aniden aklı karıştı ve yapabildiği kadar çabuk gitti.</p>

    <p class="normal">“Zavallı Osborne haklıydı!” dedi. “Onun olacağını söylediği gibi, zarif hoş bir güzelliğe bürünmüş: yoksa onun yüzünü biçimlendiren karakteri mi? Şimdi bu kapıdan bir dahaki sefer girdiğimde, bu, kaderimi öğrenmek için olacak!”</p>

    <p class="normal">Bay Gibson eşine, daha çok kızına anlattığı şeyi tekrarlayan bir görüşle, Roger’ın Cynthia ile kişisel bir görüşme yapma isteğini anlattı. Bunun için tam bir gereklilik görmüyordu, bu doğruydu; ama onun ilgisi olan gerçeği görebilmesi için bunun önerilebilir olduğunu düşünüyordu ve bunu eşine söyledi. Ama o meseleyi kendi yönetimine aldı ve görünürde Bay Gibson’ la uyuşmasına rağmen, hiçbir zaman sorunu Cynthia’ya söylemedi; ona tek söylediği şuydu:</p>

    <p class="normal">“Eski hayranın Roger Hamley, zavallı sevgili Osborne’ nun ölümünün sonucunda, büyük bir aceleyle eve geldi. Dul eşi ve küçük oğlunu Malikâne’ye yerleşmiş bulunca oldukça şaşırmış olmalı. Önceki gün buraya uğradı ve kendini oldukça uygun bir hâle getirdi ama davranışları, yolculuk yaptığı topluluk tarafından geliştirilmemiş. Yine de onun, modaya uygun bir “aslan” olarak kabul edildiğini öngörebilirim ve belki de benim incelik anlayışımla uyuşmayan kabalığa günümüzdeki herhangi bir İngiliz erkeğinden daha ıssız yerlerde olan ve daha olağanüstü yiyecekler yiyen bilimsel bir yolcuda hayran olunabilir. Sanırım toprağı miras olarak almaktaki tüm şansını kaybetti çünkü onun Afrika’ya dönmekten ve düzenli olarak yolculuk eden biri olmaktan söz ettiğini duydum. Senin isminden bahsedilmedi ama seni Bay Gibson’a sorduğuna inanıyorum.”</p>

    <p class="normal">Mektubu katlayıp uzatırken kendi kendine, “İşte!” dedi. “Bu onu üzmez ya da rahatsız etmez. Ve hepsi de doğru ya da ona çok yakın. Kuşkusuz, geri döndüğünde onu görmek isteyecektir; ama o zamana kadar Bay Henderson’un tekrar teklifte bulunmasını ve bu meselenin tamamen çözülmesini ümit ediyorum.”</p>

    <p class="normal">Ama Cynthia, Hollingford’a bir Salı sabahı döndü ve annesinin konuyla ilgili endişeli sorularına, sadece Bay Henderson’un tekrar teklif etmediğini söyleyerek cevap verdi. Neden etmesi gerekiyordu? Onu bir kere reddetmişti ve onun neden reddettiğini, en azından nedenlerden birini bilmiyordu. Eğer dünyada Roger Hamley diye birisi olmasaydı bile onu kabul edip etmeyeceğini bilmiyordu. Hayır! Amcası ya da yengesi ne de yeğenleri hiçbir zaman Roger’ın teklifi hakkında bir şey işitmemişti. Her zaman isteğinin bunun bir sır olarak kalması olduğunu söylemişti ve diğer insanlar ne yaparsa yapsın bundan hiç kimseye bahsetmemişti. Bu hafif ve dikkatsiz yapının altında başka duygular vardı; ama Bayan Gibson bu yüzeyin altını araştıracak bir kimse değildi. Yüreğini, daha ilk tanıştıklarında, Bay Henderson’un Cynthia’yla evlenmesine koymuştu; ve birinci olarak aynı düşünce onun da kafasına girmişti ve Cynthia’nın Roger’la olan ilişkisi, sonuçlarıyla birlikte bunun önünde engeldi; ve ikinci olarak Cynthia’nın kendisi daha önceden sahip olduğu yakınlığın tüm fırsatlarıyla birlikte teklifin tekrarlanmasını sağlayamadıBayan Gibson’un dediği gibi, “Bir azizi bile kışkırtmaya yeterdi.” Günün geri kalanında Cynthia’ya, hayal kırıklığına uğratan ve nankör bir kız olarak imalarda bulundu; Molly bunun nedenini anlayamadı ve ta ki o, “Aldırma Molly. Annem sadece şu nedenle kızıyor: Ben nişanlı genç bir bayan olarak geri dönmedim,” diyen Cynthia adına gücendi.</p>

    <p class="normal">Bayan Gibson şikâyetçi bir şekilde, “Evet; ve eminim yapabilirdinbu nankörlük! Yapamayacağın bir şeyi yapmanı isteyecek kadar adaletsiz değilim!” dedi.</p>

    <p class="normal">“Ama nankörlük nerede, anne? Ben çok yorgunum ve belki de bu beni aptallaştırıyor; ama nankörlüğü göremiyorum.” Cynthia bir cevap almayı umursamıyormuş gibi başını kanepedeki yastıklara yaslayarak, çok yorgun bir şekilde konuştu.</p>

    <p class="normal">“Senin için yapabildiğimiz her şeyi yaptığımızı görmüyor musun; seni iyi giydiriyoruz, Londra’ya gönderiyoruz; ve bizi bütün bunların maliyetinden kurtarabileceğin zaman yapmıyorsun.”</p>

    <p class="normal">Molly öfkeyle kızararak ve Cynthia’nın engelleyen elini iterek, “Hayır! Cynthia, ben konuşacağım,” dedi. “Eminim babam kızlarına harcadığı herhangi bir masrafı bu şekilde hissetmez ve buna aldırmaz. Ve çok iyi biliyorum ki bizim evlenmemizi istemez meğer ki…” Duraksadı ve sustu.</p>

    <p class="normal">Bayan Gibson yarı eğlenerek, “Meğer ki ne?” dedi.</p>

    <p class="normal">Molly alçak, kendine güvenen bir sesle, “Meğer ki biz birisini içten bir şekilde sevmeyelim,” dedi.</p>

    <p class="normal">“Peki bu tiraddan sonra gerçekten oldukça inceliksiz olduğunu söylemeliyim ben vazgeçtim. Siz, iki genç bayanın aşk meselelerine, ne yardım ederim ne de engellerim. Benim zamanımda biz, büyüklerimizin tavsiyelerinden memnun olurduk.” Aklına gelen bir düşünceyi gerçekleştirmek için odadan çıktı: Bayan Kirkpatrick’e gizli bir mektup yazacaktı, ona Cynthia’nın “karıştığı şanssız işler” ve “ince şeref duygusu” hakkındaki kendi yorumunu ve dünyanın erkeksi yanı karşısında, Bay Henderson’u ustaca bu kategorinin dışında bırakarak, tümüyle kayıtsız olduğu konusunda ipuçları verecekti.</p>

    <p class="normal">Bayan Gibson odadan çıkınca Molly, bir rahatlama iç çekişiyle kendini bir sandalyeye bırakarak, “Oh, canım!” dedi; “Hasta olduğumdan beri ne kadar huysuz oldum! Ama sanki babam senden bir şeyleri esirgemiş gibi konuşmasına dayanamıyorum.”</p>

    <p class="normal">“Onun böyle yapmadığına eminim, Molly. Benim için onu savunmana gerek yok. Ama annemin beni hâlâ The Times’ daki haberlerin bize şanssız çocuklar demesi gibi, “ayakbağı”<a href="../Text/Untitled-1_split_063.html#footnote-256-123" id="footnote-256-123-backlink">[123]</a> olarak görmesinden dolayı üzgünüm. Ama bütün hayatım boyunca ona ayakbağı oldum. Her konuda çok fazla ümitsizliğe düşüyorum, Molly. Şansımı Rusya’da deneyeceğim. Moskova’da büyük topraklara ve yüzlerce serfe sahip olan bir aile için, bir İngiliz mürebbiye aradıklarını duydum. Eve gelene kadar mektup yazmayı erteledim; orada sanki evlenmiş gibi ayak altından çekilirim. Oh, canım! Gece yolculuk yapmak moral için iyi değil. Bay Preston nasıl?”</p>

    <p class="normal">“Üç mil uzaktaki Cumnor çiftlik evini aldı ve şimdi Hollingford’daki çay partilerine gelmiyor. Onu bir kere sokakta gördüm ama birbirimizin yolundan çekilmek için hangimizin daha çok uğraştığı iyi bir soru olur.”</p>

    <p class="normal">“Henüz Roger hakkında bir şey söylemedin.”</p>

    <p class="normal">“Hayır; işitmek isteyip istemediğini bilmiyordum. Çok daha yaşlı görünüyor; oldukça kuvvetli, yetişkin bir adam. Ve babam onun çok daha ciddi olduğunu söylüyor. Eğer öğrenmek istiyorsan, bana istediğin soruyu sor ama onu sadece bir kere gördüm.”</p>

    <p class="normal">“Bu arada bölgeden ayrılmış olacağını ümit ediyordum. Annem onun yine yolculuk yapacağını söyledi.”</p>

    <p class="normal">“Molly, “Söyleyemem,” dedi. “Sanırım, biliyorsun,” diye devam etti ama konuşmadan önce biraz tereddüt ederek, “Seni görmek istiyor,” dedi.</p>

    <p class="normal">“Hayır! Hiç duymadım. Mektubumla yetinmiş olmasını isterdim. Yapabildiğim kadarıyla buna karar verdim. Eğer onu görmeyeceğimi söylersem, onun iradesinin mi yoksa benimkinin mi daha kuvvetli olacağını merak ediyorum.”</p>

    <p class="normal">Molly, “Onunki,” dedi. “Ama onu görmen lazım; bunu ona borçlusun. Bu olmazsa hiçbir zaman tatmin olmayacak.”</p>

    <p class="normal">“Benimle nişanı tekrar devam ettirmek için mi konuşacağını düşünüyorsun? Sadece onu tekrar bozmam gerekecek.”</p>

    <p class="normal">Yüzünden okunan küçük hüzünlü bir endişeyle, “Eğer kararlıysan kesinlikle seninle “konuşulmaz.” Ama belki gerçekten öyle değildir, Cynthia?” diye sordu.</p>

    <p class="normal">“Tamamen kararlıyım. Küçük Rus kızlara öğreteceğim; ve hiç kimseyle evlenmeyeceğim.”</p>

    <p class="normal">“Ciddi değilsin, Cynthia. Ve aslında bu çok ciddi bir iş.”</p>

    <p class="normal">Ama Cynthia vahşi ruh hâllerinden birine girmişti ve artık her türlü mantıklı neden ya da duygusal anlam böyle zamanlarda ondan uzaklaşırdı.</p>
  </div>

  <div class="calibre1" id="calibre_pb_112"></div>
</body>
</html>
