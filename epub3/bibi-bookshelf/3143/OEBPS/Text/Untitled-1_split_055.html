<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_54">54.Molly Gibson’un Değeri Anlaşılıyor</h1>

    <p class="normal">Bay Gibson dondurucu yolculuğundan sonra ellerini ovuşturarak içeri girdi. Molly, onun gözlerindeki bakıştan, Malikâne’deki işlerin durumu hakkında birisi tarafından tamamen bilgilendirilmiş olduğu kararına vardı. Ama sade bir şekilde yaklaştı, Toprak Sahibi’ni selamladı ve ona ne söylendiğini duymak için bekledi. Toprak Sahibi el yordamıyla yazı masasındaki mumu arıyordu ve cevap vermeden önce onu yaktı. Arkadaşına onu takip etmesi için işaret ederek yumuşak bir şekilde kanepeye gitti ve ışık ya da sesle onu uyandırmamak için çok dikkat ederek, ona uyuyan çocuğu gösterdi.</p>

    <p class="normal">Bay Gibson, Toprak Sahibi’nin beklediğinden daha çabuk ateşin yanına dönerek, “Evet! Bu iyi genç bir beyefendi,” dedi. “Ve anladığım kadarıyla anne de burada. Ona dememiz gerektiği gibi Bayan Osborne Hamley, zavallı şey! Bu, onun için eve üzücü bir dönüş; çünkü onun ölümden haberi olmadığını duydum.” Tam olarak herhangi bir kişiye bakmadan konuşuyordu böylece Molly ya da Toprak Sahibi istedikleri gibi cevap verebilirlerdi. Toprak Sahibi şöyle dedi:</p>

    <p class="normal">“Evet! Bunu korkunç bir şok olarak hissetti. O, yukarıda en iyi yatak odasında. Eğer sana izin verirse onu görmeni isterim Gibson. Zavallı oğlumun hatrı için ona karşı olan görevimizi yapacağız. Oğlunun burada yattığını görebilmesini isterdim; çok isterdim. Bütün bunları kendine saklamasının onun üzerinde sıkıntı yarattığını söyleyebilirim. Ama beni tanıyabilirdi. Benim havlamamın ısırmamdan daha gürültülü olduğunu bilebilirdi. Ama şimdi hepsi bitti; ve eğer ben çok keskinsem Tanrı beni affetsin. Ben şimdi cezalandırıldım.”</p>

    <p class="normal">Molly, anne adına sabırsızlandı.</p>

    <p class="normal">“Baba, onun çok hasta olduğunu hissediyorum; belki de düşündüğümüzden daha kötü. Hemen gidip ona bakacak mısın?”</p>

    <p class="normal">Bay Gibson yukarı çıkarken onu izledi ve Toprak Sahibi de, şimdi görevini yaptığını düşünerek ve çocukla kalma isteğini yendiği için biraz kendinden tatmin olma duygusu hissederek geldi. Onun götürüldüğü odaya girdiler. İlk seferki gibi hareketsiz bir şekilde yatıyordu. Gözleri açıktı ve duvara dikilmişti ama gözyaşı yoktu. Bay Gibson onunla konuştu ama o cevap vermedi; nabız atışını dinlemek için elini kaldırdı; hiç fark etmedi.</p>

    <p class="normal">Molly’ye, “Bana hemen biraz şarap getirin ve biraz et suyu isteyin,” dedi.</p>

    <p class="normal">Ama o yan tarafına yatarken, şarabı ağzına koymak için uğraşıyordu ama onu almak ya da yutmak için hiçbir çaba göstermedi ve şarap yastığa döküldü. Bay Gibson hemen odadan çıktı; Molly küçük, cansız eli okşadı; Toprak Sahibi sessiz bir korkuyla ayakta durdu, bu kadar genç ve çok sevilmiş olan birisinin yaşayan ölü gibi olmasından etkilenmişti.</p>

    <p class="normal">Bay Gibson basamakları ikişer ikişer çıkarak geldi; kollarında yarı uyanmış olan çocuğu taşıyordu. Onu daha da uyandırmaktan kaçınmadıonun feryat edip ağlamasına üzülmedi. Gözleri yatağın üzerindeki, bu sesle tepeden tırnağa titreyen vücuttaydı; çocuk arkasına yatırılınca ve sarılarak daha yakına gelmeye uğraşınca Aimée arkasına döndü ve onu kollarına aldı. Ona ninni söyleyerek, anne sevgisinin yumuşak alışkanlığıyla onu yatıştırdı.</p>

    <p class="normal">Düşünceden çok alışkanlık ya da içgüdü olan bu zayıf bilinci kaybetmeden önce, Bay Gibson onunla Fransızca konuştu. Çocuğun “anne” sözcüğü ona bu ipucunu vermişti. Onun donuklaşan beynine en anlaşılabilir gelen kesinlikle dil olmalıydı; şimdi olduğu gibi sadece Bay Gibson bunu düşünmüyordu ona emir verilen ve itaat etmeyi öğrendiği şey dildi.</p>

    <p class="normal">Bay Gibson’un dili başlangıçta biraz tutuktu ama zaman geçtikçe daha seri şekilde konuşuyordu. Ondan, önce kısa cevaplar ve sonra daha uzun cevaplar aldı ve daha fazla beslenme sağlayana kadar zaman zaman ona küçük şarap damlaları verdi. Söylenenlerin anlamını anlamaya yetecek kadar çabuk takip edemese de babasının ses tonunun rahatlatıcılığı ve sevecenliği karşısında etkilenmişti.</p>

    <p class="normal">Ama bu arada babası yapabildiği her şeyi yaptığı ve bir kere daha aşağı indikleri zaman, onlara onun yolculuğu hakkında şu ana kadar bildiklerinden daha çoğunu anlattı. Acele, engellenme korkusuyla hareket etme duygusu, ezici endişe, bölünen gece ve yolculuğun yorgunluğu en sondaki şok için onu kötü bir şekilde hazırlamıştı ve Bay Gibson sonuçlar için ciddi bir şekilde uyarılmıştı. Ona verdiği cevaplarda garip bir şekilde konudan sapmıştı; Bay Gibson onun konudan saptığını algıladı ve onun duygularını geri getirmek için çok çaba gösterdi; ama Bay Gibson bedensel bir hastalığın gelmekte olduğunu öngörüyordu ve o gece geç vakte kadar orada kalıp, Molly ve Toprak Sahibi’ yle bir çok şeyi ayarladılar. Onun durumundan doğan bir ve tek teselli ertesi gün cenaze günü onun tamamen bilinçsiz olma olasılığıydı. Günün ileri gelen duygularıyla yorulan Toprak Sahibi, şimdi bir sonraki on iki saatin işleri ve uğraşlarıyla ilgilenemeyecek gibi görünüyordu. Yatağa gitmek istemeyerek, daha üç saat önce gözünde en sevdiği şey olan torununu düşünmeyi reddederek, başını elleri arasına almış oturuyordu. Bay Gibson, Bayan Osborne Hamley’e bakacak olan oda hizmetçisine bazı talimatlar verdi ve Molly’nin yatmasında ısrar etti. Ayakta kalması gerektiği konusunda yalvarınca, şöyle dedi:</p>

    <p class="normal">“Şimdi Molly, eğer emirlere uysaydı yaşlı Toprak Sahibi’nin ne kadar az soruna yol açacağına bak. Kendi istediği gibi davranarak sadece endişesini arttırıyor. Ama insan büyük bir acı olunca her şeyi bağışlıyor. Ama senin gelecek günler için tüm gücünü toplamak amacıyla yeterince yapacak şeyin var; ve şimdi yatman lazım. Sadece senin en yakın görevin için diğer şeyleri gördüğüm kadar açık bir şekilde kendi yolumu görmeyi isterdim. Ayrıca, Roger’ın gitmesine hiçbir zaman izin vermemeyi de isterdim; o da bunu isterdi, zavallı adam! Sana Cynthia’ nın çok acele bir şekilde Kirkpatrick amcasına gittiğini söylemiş miydim? Bu ziyaretin Rusya’ya mürebbiye olarak gitmek için kullanılmasından şüpheleniyorum.”</p>

    <p class="normal">“Bunu istemekte tamamen ciddi olduğuna eminim.”</p>

    <p class="normal">“Evet, evet! Tam zamanıdır. Gitme niyetinde samimi olduğunu düşündüğünden kuşkum yok. Ama en büyük şey, şimdiki zaman ve yerin nahoşluğundan kurtulmaktır; ve Kirkpatrick amca bunu bir buz sarayı olan NishniNovgorod’dan daha etkili bir şekilde yapacaktır.”</p>

    <p class="normal">Yapmak istediği gibi Molly’nin düşüncelerini başka yöne çevirmişti. Molly, Bay Henderson’u, onun teklifini ve sonuçtaki tüm belirtileri hatırlamaktan kendini alamıyordu; ayrıca merak ediyor ve istiyordune istiyordu? Yoksa uykuya mı dalıyordu? Bu noktanın tümüyle doğrusunu bulmadan önce gerçekten uyumuştu.</p>

    <p class="normal">Bundan sonra tekdüze bir bakımla uzun günler geçti; çünkü hiç kimse Bayan Osborne Hamley’in yakalandığı üzücü hastalık sırasında, Molly’nin Malikâne’yi terk etmesini düşünmüyor gibi görünüyordu. Babası bakım işinde fazla aktif bir rol oynamasına izin vermiyordu. Toprak Sahibi, ona kayıtsız şartsız yetki vermişti ve o, bilinçsiz bir şekilde yatan Aimée’ye bakmak için iki tane becerikli hastane hemşiresi görevlendirdi; ama Molly’ye onun tedavisi ve diyeti için gereken talimatları almak için gerek vardı. Küçük çocukla ilgilenmek için istenmiyordu; Toprak Sahibi çocuğun paylaşılamayan sevgisi konusunda çok kıskançtı ve hizmetçilerden birisi onun gerçek fiziksel sorumluluğuyla görevlendirilmişti; ama onun, hem ölü oğlu için duyduğu hırslı pişmanlık üstün gelince hem de o, oğlunun çocuğunda bazı olağanüstü büyüler keşfettiğinde; ve yine Aimée’nin uzun süren hastalığının belirsizliğiyle ezildiği zaman kendini tutamayan dilini dinlemek için birisine ihtiyacı vardı. Molly sıradan konuşmaları dinlemek için Cynthia kadar iyi ya da büyüleyici bir dinleyici değildi; ama kalbinin ilgili olduğu yerde sempatisi derin ve sonsuzdu. Bu durumda sadece Toprak Sahibi’nin açıkça kabul ettiği gibi, Aimée’nin ayakbağı olmadığını gerçekten hissedebilmesini istiyordu. Eğer önüne sade kelimelerle konsaydı bu gerçeği kabul edecekti. Aklında olan zayıf bilinçliliğe karşı mücadele ediyordu; kendisinden başka kimse sabırsız değilken tekrar tekrar sabırdan bahsediyordu; kendisi dışında hiç kimse onun çocuğunu bırakması konusundaki en uzak şansı bile düşünmezken, genellikle daha iyi olunca tamamen kuvvetlenene kadar Malikâne’den ayrılmasına izin verilmemesi gerektiğini söylüyordu. Molly bir ya da iki kere babasına Toprak Sahibi’yle çocuğunu terk etmeye rıza göstermesinin olanaksızlığı ve bunun gibi şeyler konusunda konuşup konuşamayacağını ve onu uzağa göndermenin zorluğunu gösterip gösteremeyeceğini sordu; ama Bay Gibson sadece şöyle cevap verdi:</p>

    <p class="normal">“Sakin bir şekilde bekle. Doğa ve koşullar şanslarını kullanıp kaybedince zaman yeterli olur.”</p>

    <p class="normal">Molly’nin, yaşlı hizmetçilerin sevdiği bir kişi olması çok iyiydi; çünkü sık sık onun dizginlenmesi ve kontrol edilmesi gerekiyordu. Kesinlikle onu destekleyen babasının otoritesi vardı; ve onun kendi rahatı, yararı ya da zevki söz konusu olduğunda hiç karışmadığının ve onların iradesine boyun eğdiğinin farkındaydılar. Eğer Toprak Sahibi, tek acı çeken kendisi olduğunda en mükemmel bir yumuşak başlılıkla boyun eğmiş olduğu bakım isteğini bilseydi, çok büyük bir öfkeye kapılırdı. Ama Molly bunu düşünmüyordu, diğerleri için yapabileceği şeyleri yapmak ve babasının günlük ziyaretlerinde ona verdiği çeşitli görevleri hatırlamak için istekliydi. Belki onu yeterince esirgemiyordu; istekliydi ve şikâyet etmiyordu; ama bir gün Bayan Osborne Hamley hemşirelerin dediği gibi “köşeyi döndükten” sonra, o yeni doğmuş bir bebek gibi zayıf bir şekilde ama tüm becerileri geri dönmüş ve ateşi düşmüş olarak yatarken bahar tomurcukları açtığında ve bahar kuşları neşeyle şakırken Molly, babasının ani bir sorusuna, kendini çok yorgun hissettiğini; başının çok ağrıdığını ve üstesinden gelmek için çok çaba göstermesi gereken bir düşünce tembelliğine kapıldığını söyleyerek cevap verdi.</p>

    <p class="normal">Bay Gibson ani bir endişe ve neredeyse bir pişmanlık acısıyla, “Devam etme,” dedi. “Burada yatsırtını güneşe ver. Gitmeden önce gelip sana bakacağım.” Ve Toprak Sahibi’ni aramak için gitti. Kadınların yabani otları temizledikleri bir bahar buğdayı tarlasında Bay Hamley’e rastlayana kadar uzun bir yürüyüş yaptı. Küçük torunu, gürbüz küçük bacaklarının gidebildiği en kirli yerleri araştırarak yaptığı kısa yürüyüşlere ara verirken, onun parmağını tutuyordu.</p>

    <p class="normal">“Evet Gibson, hasta nasıl? Daha iyi mi? Onu dışarı çıkarabilmeyi isterim, bugün çok güzel bir gün. Bu onu her şeyden daha kısa zamanda kuvvetlendirir. Eskiden zavallı çocuğuma daha çok dışarı çıkması için yalvarırdım. Belki onun hakkında endişelendim; ama hava, kuvvetlenmek için bildiğim en iyi şeydir. Ama belki, İngiliz havasında burada doğmuş kadar iyileşmeyecek; ve orası neresiyse kendi doğduğu yere gidene kadar tamamen iyi olmayacak.”</p>

    <p class="normal">“Bilmiyorum. Onun burada oldukça iyi olacağını düşünmeye başlıyorum; ve buradan daha iyi bir yerde olabileceğini sanmıyorum. Ama bu onun hakkında değil. Arabayı Molly’m için isteyebilir miyim?” Bu son kelimeleri söylerken Bay Gibson’ un sesi boğuluyormuş gibi çıktı.</p>

    <p class="normal">Toprak Sahibi çocuğu yere bırakırken, “Kesinlikle,” dedi. Son birkaç dakikadır onu kollarında tutuyordu; ama şimdi dikkatle Bay Gibson’un yüzüne bakmak istiyordu. Bay Gibson’ un kolunu yakalayarak, “Diyorum ki,” dedi “Mesele nedir? Yüzünü öyle asma, konuş!”</p>

    <p class="normal">Bay Gibson aceleyle, “Sorun yok,” dedi. “Sadece onun evde, gözümün önünde olmasını istiyorum.” Eve gitmek için döndü. Ama Toprak Sahibi tarlasını ve ot toplayanları bırakıp Bay Gibson’un yanında yürüdü. Konuşmak istedi ama kalbi o kadar doluydu ki ne söyleyeceğini bilmiyordu. En sonunda, “Şunu diyorum ki, Gibson,” dedi, “Senin Molly’n benim için bir yabancıdan çok kendi kızım gibi; ve hepimizin onun üstüne çok gittiğimizi düşünüyorum. Çok hatamız olduğunu düşünmüyorsun, değil mi?”</p>

    <p class="normal">Bay Gibson neredeyse öfkeyle, “Nasıl söyleyebilirim?” dedi. Ama herhangi bir telaşlı duygu, içgüdüsel olarak Toprak Sahibi tarafından anlaşılıyordu; ve o eve varana kadar bir daha konuşmamasına rağmen gücenmedi. Sonra arabayı hazırlatmak için gitti ve atlar getirilirken yeterince üzgün bir şekilde durdu. Molly olmadan ne yapacağını bilmiyormuş gibi hissediyordu; şimdiye kadar onun değerini hiç bilmediğini düşünüyordu. Ama durumu böyle düşününce sessizliğini sürdürdü, bu sanki göğsünde bir pencere<a href="../Text/Untitled-1_split_063.html#footnote-256-121" id="footnote-256-121-backlink">[121]</a> varmış gibi yanındakilerin onun duygularını görmesini ve işitmesini isteyen biri için kayda değer bir çabaydı. Bay Gibson zayıf bir şekilde gülümseyen, gözyaşları içindeki Molly’yi arabaya bindirirken öylece durdu. Sonra arabanın basamağına çıktı ve onun elini öptü; ama ona teşekkür etmeye ve hayır dua etmeye çalışırken kendini kaybetti; ve bir kere daha güvenli bir şekilde yere inince, Bay Gibson arabacıya sürmesi için bağırdı. Ve böylece Molly, Hamley Malikânesi’ni terk etti. Zaman zaman babası atını pencerenin yanında sürüyordu ve bazı küçük neşeli ve açıkça dikkatsiz işaretler yapıyordu. Hollingford’a iki mil kadar yaklaşınca atını mahmuzladı ve çabuk bir şekilde arabanın pencerelerinin önünden geçti, bunu yaparken içerde oturana eliyle öpücük gönderdi. Evi Molly için hazırlamak amacıyla devam etti. O geldiğinde Bayan Gibson onu karşılamak için hazırdı. Bay Gibson bir ya da iki tane parlak, zorunlu emir vermişti ve Bayan Gibson, başkalarına olduğu kadar kendine de dediği gibi, “iki sevgili kızı evde olmadan” kendini oldukça yalnız hissediyordu.</p>

    <p class="normal">“Tatlı Molly, bu beklenmedik bir zevk. Daha bu sabah babana, “Molly’mizin geri döndüğünü ne zaman göreceğiz?” diyordum. Fazla bir şey söylemedibiliyorsun hiç söylemez; ama eminim ki doğrudan bana bu sürprizi yapmayı, bu zevki tattırmayı düşündüğüne eminim. Biraz yorgun görünüyorsunbuna ne diyeceğim? Güzel bir şiir mısrasını hatırlıyorum “onun teninin açık renk olduğunu söyle, solgun deme!” bu yüzden sana tenin açık renk diyeceğiz.”</p>

    <p class="normal">“Ona hiçbir şey demesen iyi olur; ama bırak kendi odasına çıksın ve mümkün olduğu kadar çabuk dinlensin. Evde bir iki tane değersiz roman yok mu? Onu uykuya götürecek olan bu edebiyattır.”</p>

    <p class="normal">Onu karanlık bir odada, elinde okuyormuş gibi yaptığı bir kitapla kanepeye uzanmış görmeden bırakmadı. Sonra kapıdan Molly’ye öpücük yollayan ve uzaklaştırıldığı için yüzünde ufak bir isteksizlik görünen eşini de sürükleyerek uzaklaştı.</p>

    <p class="normal">Eşini oturma odasına götürerek, “Şimdi Hyacinth,” dedi, “Çok bakıma ihtiyacı var. Çok yorulmuş. Ben bir aptalım. Hepsi bu. Onu tüm endişe ve kaygıdan uzak tutmalıyızama bu yüzden hasta olup olmayacağı konusunda cevap veremem!”</p>

    <p class="normal">“Zavallı şey. Gerçekten yorgun görünüyor. Bana benziyor, duyguları onun için çok fazla. Ama şimdi eve geldi, bizi mümkün olduğu kadar neşeli bulacak. Kendim için cevap verebilirim; ve sen gerçekten sıkıntılı yüzünü düzeltmelisin, canımhastalar için etraflarındaki kişilerin sıkıntılı görünüşleri kadar kötü bir şey yoktur. Bugün Cynthia’dan çok hoş bir mektup almıştım. Kirkpatrick amca onunla çok ilgileniyormuş gibi görünüyor, ona kızı gibi davranıyor; ona eski çağ müziği konseri için bilet vermiş; ve Bay Henderson bütün geçenlere rağmen ona uğramış.”</p>

    <p class="normal">Bay Gibson bir an, eşi için aklındaki hoş düşünce ve bekleyişlerle, neşeli olmanın yeterince kolay olduğunu düşündü; ama onun için kendi çocuğu acı çekerek ve daha kötü bir hastalığın belirtisi olabilecek bir şekilde rahatsız olarak yatarken, sıkıntılı düşüncelerden vazgeçmek biraz daha zordu. Ama gidilecek yola karar verilince her zaman hemen harekete geçecek bir adamdı; ve şunu biliyordu, “bazıları uyurken, bazıları seyrederdi, dünya böyle dönerdi.”</p>

    <p class="normal">Babasının anladığı hastalık Molly’ye geldi; vahşi ya da keskin şekilde değildi, bu yüzden korkulacak herhangi bir ani tehlike yoktu; ama onun gün geçtikçe azaldığı görülen kuvvetini en sonunda babası onun sürekli olarak hasta olduğundan korkana kadar uzun süre aşağı çekti. Cynthia’ya söylemek için çok kararlaştırılmış ya da uyarıcı bir şey yoktu ve Bayan Gibson olayın karanlık yüzünü mektuplarında ona anlatmadı. “Molly bahar havasından etkileniyor”; ya da “Molly Malikâne’de kalırken aşırı yorulmuş ve dinleniyor”. Bu küçük cümleler Molly’nin gerçek durumu hakkında hiçbir şey anlatmıyordu. Ama sonra, Bayan Gibson’un kendi kendine dediği gibi ona Molly’nin durumunu anlatarak Cynthia’nın zevkini bozmak üzücü olacaktı; aslında anlatacak fazla bir şey yoktu, günler birbirine benziyordu. Ama öyle oldu ki Leydi Harriet her geldiğinde önceleri Bayan Gibson’un isteğine karşı ve sonra tüm onayıyla Molly’nin yanında oturdukendine özgü bir nedenle Leydi Harriet Cynthia’ya, Bayan Gibson tarafından zorlandığı bir mektup yazdı. Şu şekilde oldu: Bir gün Leydi Harriet Molly’yle olduktan sonra birkaç dakikalığına oturma odasında otururken şöyle dedi:</p>

    <p class="normal">“Gerçekten Clare, sizin evinizde o kadar çok zaman harcıyorum ki burada da bir iş sepeti bulunduracağım. Mary beni dikkate değer bir şekilde etkiledi ve anneme bir ayak taburesi yapacağım. Bu bir sürpriz olacak; ve bu yüzden onu burada yaparsam bundan hiç haberi olmaz. Sadece menekşeler için gereken altın renkli boncukları bu küçük güzel şehirde bulamıyorum; ve eminim, eğer istersem benim için yıldızları ve gezegenleri yere indirebilecek olan Hollingford, artık boncukları uyduramıyor.”</p>

    <p class="normal">“Sevgili Leydi Harriet! Cynthia’yı unutuyorsunuz! Sizin için bir şey yapmanın onun için ne kadar büyük bir zevk olacağını düşünün.”</p>

    <p class="normal">“Olur mu? O zaman çok zevk alacak; ama ona cevap verecek olan sizsiniz. Bana biraz da yün alsın; tanıdık birisine bu kadar zevk vermem ne kadar iyi! Ama gerçekten ona yazıp biraz görev verebileceğimi düşünüyor musunuz? Ne Agnes ne de Mary şehirde.”</p>

    <p class="normal">Bay Kirkpatrick’te kalırken Leydi Harriet’den bir mektup alırsa Cynthia’nın üzerine düşecek olan aristokratik şerefin yansımasını düşünen Bayan Gibson, “Eminim mutlu olacaktır,” dedi. Böylece adresi verdi ve Leydi Harriet yazdı. Mektubun ilk kısmında özürler ve işler yer alıyordu; ama sonra Cynthia’nın Molly’nin durumundan haberdar olduğundan şüphelenmeden devam ediyordu:</p>

    <p class="normal">“Bu sabah Molly’yi gördüm. Kendi ailesi dışında kimseyi göremeyecek kadar hasta olduğu için iki kere gelmeme izin verilmemişti. Daha iyiye doğru bir değişikliği algılamaya başlayabilmemizi isterdim; ama her zaman daha çok solgunlaşıyor gibi görünüyor ve Bay Gibson’ın bunu çok endişe verici bir durum olarak görmesinden korkuyorum.”</p>

    <p class="normal">Bu mektup gönderildikten bir gün sonra, Cynthia sanki buradan ayrılalı daha bir saat olmuş gibi soğukkanlılıkla evin oturma odasından içeri girdi. Bayan Gibson uyukluyordu ama kendisinin okumakta olduğuna inanıyordu; sabahın çoğunda Molly’yle birlikte olmuştu. Öğle yemeğinden ve hastanın erken akşam yemeğini yemiş gibi görünmesinden sonra biraz dinlenmeye hakkı olduğunu düşünüyordu. Cynthia içeri girince konuşmaya başladı:</p>

    <p class="normal">“Cynthia! Sevgili çocuğum nereden geliyorsun? Neden geldin? Zavallı sinirlerim! Kalbim heyecanla çarpıyor; ama emin ol katlanmak zorunda kaldığım bu endişelere göre buna şaşırmamak lazım. Neden geri döndün?”</p>

    <p class="normal">“Senin bahsettiğin endişe yüzünden, anne. Hiç bilmiyordumMolly’nin ne kadar hasta olduğunu bana hiç anlatmadın.”</p>

    <p class="normal">“Saçmalık! Özür dilerim canım ama bu gerçekten saçmalık. Bay Gibson, Molly’nin hastalığının sadece sinirsel olduğunu söylüyor. Sinirsel bir ateş; ama sinirlerin sadece kuruntu olduğunu hatırlamalısın ve o iyileşiyor. Amcandan ayrılmış olman üzücü. Sana Molly’yi kim anlattı?”</p>

    <p class="normal">“Leydi Harriet. Biraz yün için yazmıştı.”</p>

    <p class="normal">“Biliyorumbiliyorum. Ama onun her şeyi abarttığını biliyor olmalıydın. Bakım işi neredeyse beni de yorgun düşürdü. Belki de her şeye rağmen gelmiş olman iyi bir şeydir, canım. Şimdi aşağı yemek odasına gelip öğle yemeğini ye ve bana tüm Hyde Park Sokağı haberlerini anlat benim odama gel henüz kendi odana gitmeMolly gürültüye karşı çok hassas!”</p>

    <p class="normal">Cynthia öğle yemeğini yerken Bayan Gibson soru sormaya devam ediyordu. “Ve yengen, onun soğuk algınlığı nasıl? Ve Helen tekrar tamamen kuvvetlendi mi? Margaretta her zamanki gibi güzel mi? Sanırım oğlanlar Harrow’da değil mi? Ve eski favorim Bay Henderson?” Bu son sorudan doğal olarak kaçma olanağı bulamadı; kendine rağmen ses tonu değişti, istekli bir hâle geldi. Cynthia o an cevap vermedi; kendine dikkatli bir şekilde su doldurdu ve sonra cevap verdi:</p>

    <p class="normal">“Yengem tamamen iyi; Helen her zamanki gibi kuvvetli ve Margaretta çok güzel. Oğlanlar Harrow’da ve Bay Henderson’ un her zamanki gibi vakit geçirdiğini düşünüyorum çünkü bugün amcama yemeğe gelecekti.”</p>

    <p class="normal">Bayan Gibson ani bir can sıkıntısıyla, “Dikkat et Cynthia. Bu üzümlü tartı nasıl kestiğine bak,” dedi, öfkesinin küçük bir çıkış yeri bulması için bahane olmasına rağmen, buna Cythia’nın son hareketi neden olmamıştı. “Aniden bu çeşit bir hareketi nasıl yapabildiğini anlayamıyorum; bunun amcanı ve yengeni rahatsız etmiş olduğuna eminim. Seni tekrar çağırmayacaklarını söyleyebilirim.”</p>

    <p class="normal">“Tersine, Molly’yi bırakacak kadar rahat olunca geri döneceğim.”</p>

    <p class="normal">“‘Molly’yi bırakacak kadar rahat olmak.’ Şimdi bu gerçekten saçmalık ve benim için övücü bir şey olmadığını söylemeliyim; benim yaptığım gündüz ve neredeyse gece ona bakmak; çünkü Bay Gibson’un kalkıp onun ilacını düzgün olarak alıp almadığına bakması yüzünden defalarca uyanıyorum.”</p>

    <p class="normal">Cynthia, “Onun çok hasta olmasından korkuyorum,” dedi.</p>

    <p class="normal">“Evet, bir yönden hasta; ama diğer yönden değil. Ona ilginçten ziyade sıkıcı bir hastalık diyorum. Ani bir tehlike yok ama günlerdir aynı şekilde yatıyor.”</p>

    <p class="normal">Cynthia, “Bilmeyi isterdim,” diye içini çekti. “Şimdi gidip onu görebileceğimi düşünüyor musun?”</p>

    <p class="normal">“Gidip onu hazırlayayım. Onu olduğundan daha iyi bulacaksın. Ah; işte Bay Gibson!” Sesleri işitince yemek odasına girdi. Cynthia onun daha yaşlı göründüğünü düşündü.</p>

    <p class="normal">Elini sıkmak için ileri doğru yürüyerek, “Buradasın!” dedi. “Nasıl geldin?”</p>

    <p class="normal">“Umpire’la. Molly’nin bu kadar hasta olduğunu hiç bilmiyordum yoksa hemen gelirdim. Gözleri yaşlarla doluydu. Bay Gibson etkilendi; onun elini tekrar sıktı ve “Sen iyi bir kızsın Cynthia,” diye mırıldandı.</p>

    <p class="normal">Bayan Gibson, “Leydi Harriet’in abartılmış anlatımlarından işitmiş,” dedi, “Ve hemen gelmiş. Ona bunun çok aptalca olduğunu söyledim çünkü Molly şimdi çok daha iyi.”</p>

    <p class="normal">Bay Gibson eşinin kelimelerini tekrar ederek ama Cynthia’ya gülerek, “Çok aptalca,” dedi. “Ama bazen insan aptal insanları onların aptallığından dolayı, akıllı insanları akıllarından dolayı sevmekten daha çok sever.”</p>

    <p class="normal">Eşi, “Korkarım aptallık beni her zaman rahatsız eder,” dedi. “Ama Cynthia burada ve yapılacak olan yapılır.”</p>

    <p class="normal">“Çok doğru canım. Şimdi yukarı koşacağım, küçük kızımı göreceğim ve ona iyi haberleri anlatacağım. Birkaç dakika sonra beni izlersen iyi olur.” Bunu Cynthia’ya söyledi.</p>

    <p class="normal">Molly’nin onu görünce duyduğu sevinç kendini, ilk önce birkaç mutlu gözyaşıyla; daha sonra da yumuşak sarılmalar ve anlaşılmaz sevgi sözcükleriyle gösterdi. Bir iki kere, “Bu çok büyük bir mutluluk,” diye söze başladı ve sonra sustu. Ama bu özlü sözler Cynthia’nın kalbinin derinliklerine işledi. Molly’nin yeni ama yine de tanıdık olan bir kişinin nazik arkadaşlığını istediği tam doğru zamanda dönmüştü. Cynthia’nın davranışları, Molly’nin değişen huyunun gerektirdiği gibi onu konuşkan ya da sessiz, neşeli veya ciddi yapıyordu. Gerçek olmasa da görünüşte, bitmeyen bir ilgiyle, Molly’nin Hamley Malikânesi’ndeki sıkıntı ve üzüntüyle geçen zamanı sürekli olarak anlatmasını ve onun hassas yapısını derinden etkilemiş olan sahneleri dinliyordu. Cynthia içgüdüsel olarak, bütün bu acı veren anıların tekrarlanmasının, bunalan, sağlığın ateşle bozulduğu bir zamanda olmuş olanların dışında herhangi bir şeyi yaşamayı reddeden hafızayı rahatlatacağını biliyordu. Bu yüzden hiçbir zaman Bayan Gibson’un, “Bunların hepsini bana daha önce anlatmıştın canım. Başka bir şeyden konuşalım” ya da “Gerçekten senin her zaman acı dolu düşüncelerden bahsetmene izin veremem. Biraz daha neşeli olmaya çalış. Gençler neşelidir. Sen gençsin ve bu yüzden neşeli olmalısın. Bu ünlü bir konuşmada söylenir; tam olarak ne dendiğini unuttum,” diyerek çoğunlukla yaptığı gibi Molly’nin konuşmasını kesmedi.</p>

    <p class="normal">Böylece Molly’nin sağlığı ve ruh hâli Cynthia’nın dönüşünden sonra hızla düzeldi; yaz boyunca hastalıktan kalan alışkanlıklarını tamamen yitirmese de arabayla yolculuk yapabildi ve güzel havadan yararlandı; sadece onun hassas ruh hâli biraz daha yönetilmek istiyordu. Bütün Hollingford halkı onu bir sevgiliden başka türlü düşündüklerini unutmuşlardı; ve hepsi ona, bir babanın kızına gösterdiği nazik ilgiyi gösterdiler. Bayan Browning ve Bayan Phoebe onu herkesten iki ya da üç hafta önce görmelerine izin verilmesini tamamen bir ayrıcalık olarak kabul ettiler; Bayan Goodenough gözlükleri burnunun üstünde olarak gümüş bir tencere içinde Molly için lezzetli yiyecekler yaptı; Kuleler’dekiler kitaplar yolladılar ve meyveler, yeni karikatürler, garip ve nazik kümes hayvanları gönderdiler; Bay Gibson’un genellikle dediği gibi “doktorun” fakir hastaları kulübelerinin bahçelerinde yetiştirebildikleri erken çıkan karnabaharları, “Bayan için görevlerini yaparak,” bıraktılar.</p>

    <p class="normal">Her şeyin sonunda, ele alınanların en kuvvetlisi olmasına rağmen gerçekte en acıklı bir şekilde istekli olarak Toprak Sahibi geldi. O, en kötü durumdayken en küçük ayrıntıyı duymak için, hatta eğer kocası evde değilse Bayan Gibson’un (onun tiksindiği bir şeydi) karşısına çıkarak, gözyaşları bilinçsiz bir şekilde yanaklarından aşağı süzülene kadar sormak ve işitmek için hergün atla geliyordu. Yüreğinin, evinin ya da topraklarının her kaynağı ona bir anlık bir mutluluk getirebilmek için araştırıldı; ve onun en kötü zamanında ondan gelebilecek ne varsa; bu, onun yüzünde zayıf bir gülümseme yaratıyordu.</p>
  </div>

  <div class="calibre1" id="calibre_pb_110"></div>
</body>
</html>
