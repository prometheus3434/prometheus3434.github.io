<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_15">15.Yeni Anne</h1>

    <p class="normal">Salı günü öğleden sonra Molly eve şimdiden yabancı gelen ve Warwickshire halkının “tanıdık gelmeyen” diyeceği eve döndü. Yeni boya, yeni kâğıt, yeni renkler, en iyi elbiselerini giyen ve efendilerinin evliliğinden “onları sendelettiğini, şaşırttığını, ayaklarını üşüttüğünü ve iğrenç koktuğunu” söyleyerek, holdeki yeni muşambaya kadar her değişikliğe itiraz eden neşesiz hizmetçiler vardı. Molly bütün bu şikâyetleri dinlemek zorunda kaldı ve bu, şimdiden zor olacağını hissettiği karşılama için keyifli bir hazırlık değildi.</p>

    <p class="normal">En sonunda arabalarının tekerleklerinin sesi işitildi ve Molly onları karşılamak için ön kapıya gitti. İlk önce babası indi, onun elini tuttu ve gelininin inmesine yardım ederken de tutmaya devam etti. Sonra Molly’yi sevgiyle öptü ve onu karısına bıraktı. Ama onun tül peçesi o kadar güvenli (ve güzel bir şekilde) sıkıştırılmıştı ki, Bayan Gibson’un, yeni kızını selemlamak için dudaklarını ortaya çıkartana kadar biraz süre geçmesi gerekti. Sonra bakılması gereken bagajlar vardı; ve iki yolcu da bununla meşgul oldular. Bu arada Molly heyecanla titreyerek, yardım edemeden ve sadece Betty’nin, ağır kutular arka arkaya koridora sıralanırken, oldukça üzüntülü olan bakışlarının farkında olarak ayakta duruyordu.</p>

    <p class="normal">“Molly, canım, annene odasını göster!”</p>

    <p class="normal">Bay Gibson tereddüt etmişti çünkü Molly’nin bu yeni ilişkiye ne ad vereceği sorusu daha önce hiç aklına gelmemişti. Molly’nin yüzü kızardı. Ona “anne” diyecek miydi? Bu ad onun aklında uzun süredir bir başkasına aitti kendi ölmüş annesine. İsyan eden yüreği buna karşı çıktı ama bir şey demedi. Yukarı doğru yol gösterdi. Bayan Gibson zaman zaman, hangi çanta ya da bagaja gerek duyduğu konusunda yeni talimatlar vermek için arkasına dönüyordu. İkisi de, Molly’nin emriyle küçük bir ateş yakılmış olan, yeni döşenmiş yatak odasına girene kadar Molly’yle pek konuşmadılar.</p>

    <p class="normal">“Şimdi canım, birbirimizi huzur içinde kucaklayabiliriz.(kucaklaşma bittikten sonra) Oh, canım ne kadar yorgunum! Yorgunluktan çok kolay etkileniyorum, ama baban çok nazik. Canım! Ne kadar eski moda bir yatak! Ve ne kadarama önemli değil. Zamanla evi yenilerizöyle değil mi, canım? Sen bu gece benim küçük hizmetçim olacaksın ve benim bazı şeyleri düzenlememe yardım edeceksin, çünkü bu günkü yolculuk beni çok yordu.”</p>

    <p class="normal">Molly, “Sizin için bir çeşit çaylı akşam yemeği hazırlanmasını söylemiştim,” dedi. “Gidip getirmelerini söyleyeyim mi?”</p>

    <p class="normal">“Bu gece tekrar aşağı inebileceğimden emin değilim. Buraya küçük bir masanın getirilmesi ve bu güzel ateşin yanında sabahlığımla oturmak çok rahatlatıcı bir şey olacak. Ama kuşkusuz, sevgili baban var değil mi? Eğer ben orada olmazsam onun herhangi bir şey yiyeceğini gerçekten düşünmüyorum. Biliyorsun, insan kendini düşünmemeli. Evet, bir çeyrek saat sonra aşağı ineceğim.”</p>

    <p class="normal">Ama Bay Gibson, tehlikeli bir hastalığı olan yaşlı bir hastasıyla ilgili acil çağrı içeren bir not bulmuştu. Atı eyerlenirken bir ağız dolusu yemek atıştırmıştı. İşine her şeyden çok dikkat etme alışkanlığına bir an önce geri dönmeliydi.</p>

    <p class="normal">Bayan Gibson, onun kendi varlığını özlemediğini keşfeder keşfetmez öğle yemeğinde yalnız olarak yeterli miktar ekmek ve soğuk et yemişti bu yüzden o yokken yemek yemeyeceği konusundaki korkuları yersizdi yemeğinin odasına getirilmesini istedi; ve bu kaprisi hizmetçilere anlatmaya cesaret edemeyen zavallı Molly, önce, küçük olmasına rağmen onun için ağır olan bir masa, sonra da Hamley’de bu tip şeylerin yapıldığını görmüş olduğu gibi, o sabah Bay Gibson’a değer veren ve saygı gösteren büyük evlerden yollanmış olan meyve ve çiçeklerle karıştırarak, masanın üzerine yerleştirmeye uğraştığı istenen yemek tabaklarını taşımak zorunda kaldı. Bir ya da iki saat önce Molly elbecerisinin ne kadar iyi olduğunu düşünmüştü! En sonunda Bayan Gibson’un konuşmalarından kurtulduğu zaman, tek başına oturup soğuk çay ve tavuk butu yerken ne kadar can sıkıcı görünüyordu! Hiç kimse onun hazırlıklarına bakmayacaktı ve becerikliliği ile zevkini takdir etmeyecekti! Babasının buna memnun olacağını düşünmüştü ama o bunu hiç görmemişti. Bu dikkati, şimdi tepsinin alınması için zili çalmakta olan üvey annesine karşı bir iyiniyet gösterisi olarak yapmıştı ve Bayan Gibson onun yatak odasına çağrıldı.</p>

    <p class="normal">Molly çabucak yemeğini bitirdi ve tekrar yukarı çıktı.</p>

    <p class="normal">“Bu yabancı evde kendimi çok yalnız hissediyorum, canım; gel, benimle ol ve bana çantaları açmam için yardım et. Sevgili babanın, Bay Craven Smith’e yapacağı ziyareti bu akşam için erteleyebileceğini düşünüyorum.”</p>

    <p class="normal">Molly açıkça, “Bay Craven Smith ölümünü erteleyemezdi,” dedi.</p>

    <p class="normal">Bayan Gibson zayıf bir gülüşle, “Seni komik kız!” dedi. “Ama eğer Bay Smith senin dediğin gibi ölüyorsa, o zaman babanın aceleyle gitmesinin ne yararı var? Miras ya da o çeşit bir şey mi bekliyor?”</p>

    <p class="normal">Molly uygunsuz bir şey söylememek için dudağını ısırdı. Sadece şöyle cevap verdi:</p>

    <p class="normal">“Ölmekte olup olmadığını bilmiyorum. Adam öyle söyledi; ve babam, bazen son nefesi vermeyi kolaylaştıracak bir şey yapabilir. Her halükârda, orada olması aile için rahatlatıcı bir şeydir.”</p>

    <p class="normal">“Senin yaşında bir kız için, ölüm hakkında ne kadar korkutucu bilgilere sahipsin! Gerçekten babanın işi hakkında bu ayrıntıları işitmiş olsaydım, onunla beraber yaşayıp yaşayamayacağımdam emin olamazdım!”</p>

    <p class="normal">“Hastalığı ya da ölümü o yapmıyor; onlara karşı elinden geleni yapıyor. Onun yaptığı ya da yapmaya çalıştığı şeyleri düşünmeye, çok iyi bir şey diyorum. Onun nasıl beklendiğini ve nasıl kabul gördüğünü görünce siz de böyle düşüneceksiniz!”</p>

    <p class="normal">“Peki, bu gece bu karamsar şeylerden daha fazla bahsetmeyelim! Uyuyana kadar yanımda oturursan bir an önce yatacağım, çok yorgunum, canım. Eğer benimle konuşursan, sesin benim uyumamı sağlar.”</p>

    <p class="normal">Zor olan sürekli konuşma işine tercih ederek bir kitap aldı ve uyuması için üvey annesine okudu.</p>

    <p class="normal">Sonra aşağı süzüldü ve ateşin sönmüş olduğu yemek odasına gitti. Hizmetçiler, yeni hanımlarının, çayını kendi odasında içmesinden hoşnut kalmadıklarını göstermek için kasıtlı olarak ihmal etmişlerdi. Ama Molly, babası eve gelmeden önce onu yakabildi; onun için kolay yenebilecek bazı yiyecekleri buldu ve hazırladı. Sonra gözlerinden fark etmediği yaşların süzülmesine sebep olmaya yetecek kadar üzüntü içeren bir hayale dalarak ateşe bakarak şöminenin önündeki halıya diz çöktü. Ama babasının ayak sesini işitince ayağa fırladı ve aydınlık olan yere geçti.</p>

    <p class="normal">“Bay Craven Smith nasıl?” dedi.</p>

    <p class="normal">“Öldü. Beni tanıdı. Hollingford’a geldiğimde benim ilk hastalarımdan biriydi.”</p>

    <p class="normal">Bay Gibson, onun için hazırlanmış olan koltuğa oturdu ve bir dizi anılara daldığı için ne yemeğe ne de konuşmaya ihtiyacı yokmuş gibi görünerek ateşte ellerini ısıttı. Sonra üzüntüsünden sıyrılarak odada etrafına bakındı ve yeterince canlı bir şekilde şöyle söyledi:</p>

    <p class="normal">“Yeni annen nerede?”</p>

    <p class="normal">“Yorgundu ve erkenden yattı. Of baba! Ona “anne” demek zorunda mıyım?”</p>

    <p class="normal">Babası hafifçe kaşlarını çatarak, “Bu, hoşuma gider,” diye cevap verdi.</p>

    <p class="normal">Molly sessizdi. Babasının yanına bir fincan çay koydu; babası çayı karıştırdı, yudumladı ve sonra konuya döndü.</p>

    <p class="normal">“Neden ona “anne” demek istemiyorsun? Sana karşı bir anne görevi yapmak istediğinden eminim. Hepimiz hata yapabiliriz ve onun davranışları hemen tümüyle bizimkine uymayabilir; ama ne olursa olsun aramızda bir aile bağı kurarak başlayalım.”</p>

    <p class="normal">Roger, neyin doğru olduğunu söylerdi?Molly’nin aklına gelen soru buydu. Babasının yeni eşinden, her zaman Bayan Gibson olarak bahsetmişti ve bir defasında Bayan Browningler’e ona hiçbir zaman “anne” demeyeceği konusundaki karşı çıkışını dile getirmişti. O akşamki konuşmalarıyla, bu yeni ilişkinin içine çekildiğini hissetmiyordu. Babasının bir cevap beklediğini bilmesine rağmen sessizliğini sürdürdü. Babası sonunda beklentisinden vazgeçerek başka bir konuya geçti; yolculuklarından bahsetti, ona Hamleyler, Browningler, Leydi Harriet ve Malikâne’de birlikte geçirdikleri öğleden sonra hakkında sorular sordu. Ama babasının davranışlarında belli bir sertlik ile zorlama vardı ve Molly’de de bir ağırlık ve akıl yoksunluğu vardı. Hemen şöyle söyledi:</p>

    <p class="normal">“Baba, ona “anne” diyeceğim!”</p>

    <p class="normal">Babası onun elini aldı ve sıkıca tuttu; ama bir iki dakika konuşmadı. Sonra şunu söyledi:</p>

    <p class="normal">“Bu gece Craven Smith’in yaptığı gibi, ömrünün sonuna gelince bunun için üzülmeyeceksin, Molly.”</p>

    <p class="normal">Bir süre, daha büyük iki hizmetçinin mırıltıları ve şikâyetleri Molly’nin kulaklarına geldi; sonra bu şikâyetler, Molly’yi ümitsizliğe düşürerek onlarla işlerin bir özetini yapan babasının kulaklarına ulaştı.</p>

    <p class="normal">“Bayan Gibson’un zili çok sık çalmasından hoşlanmıyorsunuz, değil mi? Korkarım hoşunuza gitmedi; ama eşimin isteklerini yerine getirmezseniz, çare sizin kendi ellerinizde olur, biliyorsunuz.”</p>

    <p class="normal">Böyle bir konuşmadan sonra hangi hizmetçi uyarıda bulunma isteğine karşı koyardı? Betty, Molly’ye, son on altı yıldır baktığı ve beraber olduğu kıza karşı takınabileceği ölçüde kayıtsız bir tavırla, ayrılacağını söyledi. Molly şimdiye kadar eski bakıcısını evde bir demirbaş olarak görmüştü; neredeyse kısa süre içinde babasının onların arasındaki ilişkiyi kesmeyi önerdiğini düşünecekti; ve burada soğuk bir şekilde bir sonraki yerinin şehirde mi yoksa taşrada mı olacağından bahseden Betty vardı. Ama bu olayın çoğu sertlik içeriyordu. Betty bir ya da iki hafta içinde onun bakıcılığından ayrılma olasılığı karşısında gözyaşı sellerine boğulacak, isteyerek evde kalacak ve her çeyrek saatte bir çalan tüm zillere cevap verecekti. Hatta Bay Gibson’un erkek yüreği bile, yaşlı hizmetçinin onun yanından her geçişinde kırılmış sesi ve şişmiş gözleriyle kendini açıkça gösteren üzüntüsünden etkilendi.</p>

    <p class="normal">Bir gün Molly’ye, “Annene Betty’nin kalıp kalamayacağını, uygun bir mazereti olduğunu ve bunun gibi şeyleri söylemeni istiyorum,” dedi.</p>

    <p class="normal">Molly kederli bir sesle, “Bunun bir yararı olcağını düşünmüyorum,” dedi. “Onun, Kuleler’in civarındaki hizmetçilerden bazıları için yazıyor olduğunu ya da yazmış olduğunu biliyorum.”</p>

    <p class="normal">“Peki!tüm istediğim eve geldiğimde biraz huzur ve makul bir düzeyde neşe. Başkalarının evlerinde yeterince gözyaşı görüyorum. Her şeye rağmen, Betty on altı yıldır bizimlebir çeşit eski dünyadan gelen hizmet.<a href="../Text/Untitled-1_split_063.html#footnote-256-36" id="footnote-256-36-backlink">[36]</a> Ama kadın başka bir yerde daha mutlu olabilir. Annene sorma konusunda istediğini yap; sadece eğer onaylarsa ben tamamen hazır olacağım.”</p>

    <p class="normal">Böylece Molly, Bayan Gibson’a bu sonucu sağlayacak bir ricada bulunmak için şansını denedi. İçgüdüleri ona başarısız olacağını söylüyordu; ama onay, hiçbir zaman kesinlikle bu kadar yumuşak bir ses tonuyla reddedilmezdi.</p>

    <p class="normal">“Sevgili kızım, doğumundan ya da neredeyse o zamandan itibaren senin sorumluluğunu taşımış olan yaşlı bir hizmetçiyi uzağa göndermeyi hiçbir zaman düşünmem. Bunu yapacak bir yüreğe sahip olamam. Bana kalırsa, eğer benim tüm isteklerimi yerine getirirse sonsuza kadar kalabilir; ve ben mantıksız değilim değil mi? Ama görüyorsun o şikâyet ediyor; sevgili baban onunla konuştuğu zaman o uyarıda bulunuyor; ve uyarıda bulunan bir hizmetçinin mazeretini kabul etmek, benim ilkelerime tamamen aykırıdır.”</p>

    <p class="normal">Molly, “O çok üzgün,” diye rica etti; “Sadece eğer kalırsa istediğiniz her şeyi yapacağını ve tüm emirlerinizi yerine getireceğini söylüyor.”</p>

    <p class="normal">“Ama tatlım, Betty için ne kadar üzülürsem üzüleyim, ilkelerime karşı gelemeyeceğimi unutmuş görünüyorsun. Daha önce dediğim gibi, kötü huylu olmamalıydı; onu hiçbir zaman sevmememe ve çok yetersiz, uzun süre hanımı olmadığı için tamamen bozulmuş bir hizmetçi olarak kabul etmeme rağmen, ona en azından sanırım yapabildiğim kadar katlanmam gerekirdi. Şimdi Kuleler’in civarında hizmetçilik yapan Maria’yı neredeyse tutmak üzereyim; bu yüzden artık Betty’nin üzüntülerini ya da başka insanların üzüntülerini duymak istemiyorum; çünkü sevgili babanın üzücü hikâyeleri ve diğer şeyler yüzünden tümüyle neşemi kaybediyorum.”</p>

    <p class="normal">Molly bir iki dakika sessiz kaldı.</p>

    <p class="normal">“Maria’yı tamamen tuttunuz mu?” diye sordu.</p>

    <p class="normal">Bayan Gibson alıngan bir şekilde, “Hayır“tutmak üzereyim” dedim. Bazen insan senin işitmediğini düşünüyor sevgili Molly,” diye cevap verdi. “Maria, ona hak ettiği ücreti vermeyen bir yerde yaşıyor. Belki de onu veremiyorlardır, zavallı şeyler! Her zaman fakirler için üzülürüm ve zengin olmayanlar hakkında kötü konuşmam; ama ona şimdi aldığından iki paund daha fazlasını önerdim; böylece sanırım onları bırakacak. Ne olursa olsun, onun ücretini arttırırlarsa ben de önerimi orantılı olarak arttırırım; bu yüzden sanırım onu alacağımdan eminim. O kadar nazik bir kız ki!Her zaman mektubu gümüş bir tepside getiriyor!”</p>

    <p class="normal">Molly yavaşça, “Zavallı Betty!” dedi.</p>

    <p class="normal">Bayan Gibson, “Zavallı yaşlı kadın! Ümit ederim bu dersin bir yararı olur,” diye içini çekti; “Ama bölgedeki ailelerin ziyaretleri başlamadan önce, Maria’nın gelmemesi acı olacak!”</p>

    <p class="normal">Bayan Gibson, “Bölgedeki ailelerin” çok sayıdaki ziyaretlerinden çok memnun olmuştu. Kocası çok sayılıyordu. Çeşitli malikâneler, köyler ve evlerden gelen, kendileri ve aileleri onun hizmetlerinden yararlanmış olan bir çok bayan, alışveriş yapmak için Hollingford’a geldiklerinde, onun yeni eşine bir ziyarette bulunmalarının doğru olduğunu düşündüler. Bu ziyaretlerin, Bayan Gibson’u içine soktuğu beklenti durumu, Bay Gibson’un evdeki rahatını oldukça azalttı. Tam da aristokratik inceliğe sahip burunları olan asil bayanların ziyareti sırasında, sıcak, hoş kokan yemekleri mutfaktan yemek odasına taşımak çok zordu. Beceriksiz Betty’nin, kirli tabaklarla dolu bir sepeti koridorun göreceli karanlığına dikkatle adım atan hanımının yolu üzerine bırakmasına sebep olarak, kapıyı çalan yüksek seviyede bir uşağa aceleyle kapıyı açması sonucu oluşan kaza, daha da utandırıcıydı; ve sonra yemek odasından yeterince çabuk çıkan ama uzun, bastırılmış kıkırdamalara boğulan ya da çıktıkları zaman koridorda kimin olduğuna hiç dikkat etmeden artık şaka yapma eğilimlerini kısıtlamayan genç erkekler vardı. Tüm bu rahatsız edici şikâyetlere Bayan Gibson’un önerdiği çare, akşam yemeğinin geç yenmesi oldu. Genç adamlar için verilen öğle yemeği de onun kocasına görüşünü bildirdiği üzere, muayenehaneye gönderilebilirdi. Kendisi ve Molly için, birkaç zarif, küçük, soğuk yiyecek evi kokutmazdı ve her zaman onun için bazı ufak yiyeceklerin hazır olmasına dikkat edecekti. Bay Gibson, istemeyerek kabul etti çünkü bu, yaşam boyu edindiği alışkanlıkların yenilenmesiydi ve bu alışılmamış, saat altıda yenen akşam yemeği fikriyle hiçbir zaman etrafını düzenleyemeyecekmiş gibi hissediyordu. <a href="../Text/Untitled-1_split_063.html#footnote-256-37" id="footnote-256-37-backlink">[37]</a></p>

    <p class="normal">“Bana herhangi bir yiyecek hazırlama, canım; ekmek ve peynir, yaşlı kadınların olduğu gibi benim de beslenmemin esasıdır.”</p>

    <p class="normal">Eşi, “Senin yaşlı kadının hakkında hiçbir şey bilmiyorum,” diye cevapladı; “Ama gerçekten peynirin mutfağın dışına çıkmasına izin veremem.”</p>

    <p class="normal">“O zaman orada yiyeceğim,” dedi. “Ahıra yakın ve eğer aceleyle gelirsem hemen içeri girebilirim.”</p>

    <p class="normal">“Gerçekten Bay Gibson sizin görünüş ve davranışınızı zevklerinizle karşılaştırmak şaşırtıcı oluyor. Sevgili Leydi Cumnor’un söylediği gibi bir beyefendi gibi görünüyorsunuz.”</p>

    <p class="normal">Sonra aşçı ayrıldı; aynı zamanda Betty kadar olmasa da yaşlı olan bir hizmetçi de gitti. Aşçı, geç yenen akşam yemeklerinin sıkıntısından hoşlanmadı; ve bir Metodist olarak, dinî nedenlerle Bayan Gibson’un yeni Fransız yemek tariflerini denemeye karşı çıktı. “Bu, Kutsal Kitap’a uygun değil,” dedi. İncil’ de yemekten çok bahsedilirdi; ama bu, koyun eti anlamına gelen yeni hazırlanmış koyun, şarap, ekmek, süt, incir, kuru üzüm, yağlı dana eti, güzel kızarmış fileto dana eti ve bunun gibi şeyler hakkındaydı; ama domuz eti pişirmek ve mayalanmış etli börek yapmak her zaman onun vicdanına aykırı olmuştu ve şimdi eğer Katolikler’in modasına uyarak putperest yemekleri yapacaksa, yakında hepsini bırakacaktı. Böylece aşçı Betty’nin izinden gitti ve Bay Gibson sağlıklı İngiliz iştahını, hiçbir zaman tam olarak ne yediğinden emin olmadan; kötü yapılmış omletler, köfteler, talaş börekleri, kroketler, yumurtalı böreklerle tatmin etmek zorunda kaldı.</p>

    <p class="normal">Evlenmeden önce ufak şeylere boyun eğmeye ve daha büyük şeylerde sebat etmeye karar vermişti. Ama her gün ufak şeyler hakkında fikir ayrılıkları çıkıyordu ve belki de bunlar, daha önemli şeylerle ilişkili olanlardan daha rahatsız edici oluyorlardı. Molly, babasının bakışlarını alfabesini bildiği kadar iyi biliyordu. Eşi bunu bilmiyordu ve anlayışsız birisi olduğundan, kendi çıkarlarının başka birisinin isteğine bağlı olması hariç, hiçbir zaman onun arzu ve isteklerine karşılık verdiği küçük günlük ödünlerin onu nasıl endişelendirdiğini anlamadı. Bay Gibson, kendine pişmanlığını dile getirmek için kendi aklında bile hiçbir zaman izin vermedi; kendine tekrar tekrar eşinin iyi niteliklerini hatırlattı ve zaman geçtikçe beraber daha iyi çalışacaklarını düşünerek kendini teselli etti. Ama Bay Coxe’un, kızıl saçlı yeğeniyle yıllarca ilgilenmedikten sonra aniden onu çağırtan bekâr bir büyük amcasına çok öfkelendi. Yaşlı adam ciddi bir hastalık krizinden sonra kısmen iyileşmiş ve yeğenini yaşamının geri kalanını onun yanında geçirmesi koşuluyla vârisi yapmıştı. Bu, neredeyse Bay ve Bayan Gibson evlilik yolculuğundan döner dönmez olmuştu ve o zamandan beri Bay Gibson, bir ya da iki kere kendini, yaşlı şeytan Benson’un neden daha önce kararını vermediğini ve böylece evini, hoş karşılanmayan genç âşığın varlığından kurtarmadığını merak ederken bulmuştu. Bay Coxe, dürüst davranmak için, Bay Gibson’la öğrenci olarak yaptığı son konuşmada, tereddütlü bir utangaçlıkla, belki de içinde bulunduğu yeni koşulların Bay Gibson’un düşüncelerinde bir değişikliğe yol açabileceğini söyledi.</p>

    <p class="normal">Bay Gibson aceleyle, “Hayır, hiç de değil,” dedi. “Kendi kararınızı vermek için ikiniz de çok gençsiniz; ve eğer kızım âşık olacak kadar aptal olsaydı bile hiçbir zaman mutluluğunu yaşlı bir adamın ölümüne bağlamak zorunda kalmamalıydı. Bununla beraber, seni mirastan mahrum bırakabileceğini tahmin ederim. Bunu yapabilir ve sonra senin durumun daha kötü olur. Hayır! Git ve bu saçmalığı unut! Kendin başardığın zaman geri gel ve bizi gör!”</p>

    <p class="normal">Böylece Bay Coxe, yüreğinde değişmez bir sadakat yeminiyle gitti. Bay Gibson, isteksiz bir şekilde, bir ya da iki yıl önce komşu yöredeki beyefendi bir çiftçiye verilmiş eski bir sözü yerine getirmiş ve genç Coxe’un yerine, Bay Browne’nin ikinci oğlunu almıştı. O, öğrencilerin sonuncusu olacaktı ve Molly’den bir yaş gençti. Bay Gibson, Coxe’un aşk macerasının bir daha tekrarlanmayacağına güveniyordu.</p>
  </div>

  <div class="calibre1" id="calibre_pb_32"></div>
</body>
</html>
