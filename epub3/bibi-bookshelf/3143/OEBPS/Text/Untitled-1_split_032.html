<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_31">31.Pasif Bir Koket</h1>

    <p class="normal">Bay Preston’la Roger’ın bu şekilde karşılaşmasının, iki genç adamın daha sonra birbirleriyle olan ilişkilerini yumuşattığı var sayılamazdı. Daha önce birbirleriyle pek konuşmamışlardı ve nadiren karşılaşmışlardı; çünkü vekilharcın işi daha önce Hamley’den altmış ya da yetmiş mil uzakta olan Ashcombe’ daydı. Roger’dan birkaç yaş büyüktü ama onun taşrada yaşadığı dönemde, Osborne ve Roger okulda ve kolejdeydiler. Bay Preston, bir çok mantıksız nedenden dolayı Hamleyler’den nefret etmeye hazırdı. Cynthia ve Molly, kardeşlerden, makul bir tanışıklığı ima ederek tanıdık bir ilgiyle bahsediyorlardı. Baloda onların çiçekleri kendisininkine tercih edilmişti ve bir çok insan onlardan iyi bahsediyordu. Bay Preston’un tüm popüler genç adamlara karşı içgüdüsel bir kıskançlığı ve saldırganlığı vardı. Onların “mevkileri” Hamleyler kadar fakir olsa da taşrada kendisininkinden çok daha yüksekti; ve üstelik o, siyasi çıkarları yaşlı Tutucu Parti üyesi Toprak Sahibi’nin tam zıddı olan Liberal Lord’un vekilharcıydı. Aslında Lord Cumnor, kendini siyasi çıkarlarla fazla yormuyordu. Hanover başarısından beri<a href="../Text/Untitled-1_split_063.html#footnote-256-79" id="footnote-256-79-backlink">[79]</a> ailesi Liberaller’den mülk ve unvan almıştı. Böylece geleneksel olarak o bir Liberal’di; gençliğinden beri Liberal kulüplere üyeydi ve orada Liberal kumarcılarla büyük miktarlarda para kaybetmişti. Bütün bunlar yeterince tatmin edici ve tutarlıydı. Ve eğer Lord Hollinford, taşraya Liberal çıkarlarla dönmeseydi babasının ondan önce olduğu gibi, unvanı alana kadar çok muhtemel ki Lord Cumnor, İngiliz Anayasası’nın tehlikede olduğunu ve atalarının yurtseverliğinin nankörce göz ardı edildiğini düşünecekti. Ama seçimleri beklerken, Liberal ve Tutucu Parti çatışması yaratma fikri yoktu. Londra’da çok fazla yaşamıştı ve doğası gereği çok sosyaldi; her zaman sunmaya hazır olduğu misafirperverliği ile Liberal, Tutucu ya da Radikal, ne olursa olsun, eğlenmek için gelen hiç kimseyi dışlamazdı. Ama teğmenlord olduğu taşrada eski parti ayrımcılığı, seçim nutukları söz konusu olduğu kadar, erkeklerin toplumsal ilişkilere uygunluğunun sınandığı eski bir parolaydı. Herhangi bir şanstan dolayı bir Liberal, kendini bir Tutucu masada bulursa ya da tersi olursa yemeği hazmetmek zor olurdu ve şarap ile yiyecekler beğenilmekten çok eleştirilirdi. Ayrı partilerin genç insanları arasındaki bir evlilik hiç duyulmamıştı ya da Romeo ve Juliet’inki gibi yasaklanmış bir birliktelikti. Ve kuşkusuz Bay Preston, kalbinde böyle ön yargıların yok olacağı bir adam değildi. Onlar bir nedenle onu heyecanlandırıyordu ve bağlı olduğu grubun yararına entrikalar çevirme yeteneğini ortaya çıkarıyordu. Üstelik o, bunu, gücü yeten her araçla “düşmanı dağıtmak”<a href="../Text/Untitled-1_split_063.html#footnote-256-80" id="footnote-256-80-backlink">[80]</a> için işverenine sadakat göstermek olarak kabul ediyordu. Her zaman genel olarak Tutuculardan nefret ederdi ve onları küçümserdi. Silas’ın kulübesinin önündeki çamurlu topraktaki karşılaşmadan sonra, Hamleyler’den ve özellikle Roger’dan, çok seçilmiş ve özel bir şekilde nefret ediyordu. O olaydan sonra, Roger’dan her zaman “o ukala” diye söz ediyordubaba ve oğul oradan ayrıldıktan sonra kendini teselli etmek için, “O bunu ödeyecek,” dedi. Uzaklaşan şekillere bakarak, “Bu ne kadar kaba bir adam!” diyordu. Toprak Sahibi dizginlere asılınca, “Yaşlı at iki kat daha cesaretli,” dedi. “Yaşlı kısrak, yol gösterilmezse yolunu daha iyi bulur. Ama senin oyununu görüyorum. Yaşlı babanın dönüp yeni bir tartışmaya başlayacağından korkuyorsun. Gerçekten mevki! Yetersiz bir toprak sahibi tam kış öncesi, çürümek ya da açlıktan ölmek için düşünmesi gereken adamlarını işten çıkaran bir adam tam rüşvetçi, yaşlı bir Tutucu gibi.” Ve atılan işçilere sempati kisvesi altında Bay Preston, kendi özel kırgınlığını çok güzel bir şekilde dile getirdi.</p>

    <p class="normal">Bay Preston’un sevinmesi için bir çok sebep vardı. Bunu hissetmeyi seçtiği gibi, bu bozgunu unutabilirdi de. Gelirinin arttığını hatırlayarak ve kazandığı popülerlikle, yeni evinden zevk alıyordu. Bütün Hollingford, kontun yeni vekilharcını onurlandırmak için geliyordu. Bay Sheepshanks, dırdır eden, aksi, yaşlı bir bekârdı. Pazar günleri otellerin salonlarına dadanır, karşılık olarak zaman zaman yemek yediği ve aynı zamanda şarap meselesinde dostça bir rekabet içinde olduğu üç ya da dört seçilmiş arkadaşına veya tanıdığına yemek vermekte isteksiz davranırdı. Ama Bayan Browning’in, onun Hollingford’un bayanlarının davetlerini kabul etmekteki isteksizliğini nazik bir şekilde anlattığı gibi, “O, bayan topluluğunun değerini bilmezdi.” Aynı zamanda o, bu davetlerden yakın arkadaşlarına, “Şu yaşlı kadınların merakları” diye bahsedecek kadar kabaydı ama onlar bunu, kuşkusuz hiç duymamışlardı. Herhangi bir zarf olmadan bu âdet, o günlerde bilinmezdi bugünkü gibi yapışkanla tutturmak yerine katlanarak köşeleri mühürlenen küçük kâğıtlara yazılan notlarara sıra Bay Sheepshanks ve Bayan Browningler, Bayan Goodenough ya da diğerleri arasında elden ele geçerdi. İlk bahsedilen bayanlar şu biçimde yazardı: “Bayan Browning ve onun kız kardeşi Phoebe Browning, saygılı övgülerini Bay Sheepshanks’e sunarlar ve ona bazı arkadaşlarının gelecek Perşembe çay içmek için nazik bir şekilde onlara eşlik edecekleri konusunda bilgi vermek isterler. Bayan Browning ve Bayan Phoebe, eğer Bay Sheepshanks küçük gruplarına katılmak isterse çok memnun olacaklardır.”</p>

    <p class="normal">Şimdi Bayan Goodenough’a bakalım.</p>

    <p class="normal">“Bayan Goodenough, Bay Sheepshanks’e saygılarını sunar ve onun sağlığının iyi olduğunu ümit eder. Eğer Pazartesi günü çayda ona eşlik ederse çok memnun olacaktır. Combermere’deki kızım bana iki tane tavuk yollamış ve Bayan Goodenough, Bay Sheepshanks’ın kalıp akşam yemeği yemesini ümit eder.”</p>

    <p class="normal">Tarih atmaya gerek yoktur. İyi bayanlar, eğer davet, adı geçen gruptan bir hafta önce yapılırsa dünyanın sonunun geleceğini düşünür. Ama tavuklar bile, Bay Sheepshanks’i ikna etmeye yetmez. Eski günlerde Hollingford partilerinde tattığı evde yapılmış şarapları hatırlar ve ürperirdi. Ekmek ve peynir, bir bardak acı bira ya da biraz brendy ve su; (buruşuk bir hâl almış olan ve kuvvetli bir şekilde tütün kokan) eski elbiseleriyle gelmek, katı, rahatsız ceketi, sıkı boyun atkısı ve daha da sıkı ayakkabılarıyla karşılaştırma bile yapmaksızın, kızarmış tavuk ve şaraba tercih ettiği şeylerdi. Böylece eski vekilharç Hollingford çay partilerinde nadiren görülürdü. Değişmez bir şekilde aynı, basmakalıp bir reddetme biçimi vardı.</p>

    <p class="normal">“Bay Sheepshanks’in, Bayan Browning ve kardeşine karşı görevi.” (Duruma göre Bayan Goodenough ya da diğerleri olabilirdi). “Görevin öneminin önce gelmesi, onların nazik davetine katılmasını engellemektedir; teşekkürlerini yollamak istemektedir.”</p>

    <p class="normal">Ama şimdi Bay Preston işe başlayınca ve Hollingford’da yaşamaya gelince işler değişmişti.</p>

    <p class="normal">Sağdan soldan gelen her teklifi kabul ediyordu ve buna uygun olan altın düşünceleri kazanıyordu. Onun onuruna partiler veriliyordu. Bayan Phoebe, “Sanki o bir gelinmiş gibi,” diyordu; ve o hepsine gidiyordu.</p>

    <p class="normal">Bay Sheepshanks, halefinin sokulganlığını, girginliğini, samimiliğini ve bir sürü diğer makul “liğini”, eski vekilharcın hâlâ Hollingford’da sahip olduğu arkadaşlarından duyduğu zaman, “Adam neyin peşinde?” diye kendi kendine sordu. “Preston, kendini hiçbir şey için ortaya koyacak bir adam değil. O, derin ve popülerlikten daha somut bir şeyin peşinde olmalı.”</p>

    <p class="normal">Akıllı, yaşlı bekâr haklıydı. Bay Preston sadece popülerlikten başka bir şeyin peşindeydi. Cynthia Kirkpatrick’e rastlama şansı olan her yere gidiyordu.</p>

    <p class="normal">Molly’nin canı şimdi genelde olduğundan daha sıkkın olabilirdi. Cynthia gündüz Roger’dan, akşam Bay Preston’dan gördüğü ilgi ve hayranlık sonucunda mutluydu. Kendinin farkında değildi ama iki kız neşede ayrılmış görünüyorlardı. Molly, her zaman nazik ama ciddi ve sessizdi. Cynthia ise, tersine, neşeli, gülünç taklitler yapan ve pek sessiz olmayan bir durumdaydı. Hollingford’a ilk geldiğinde onun büyüleyici yanlarından biri, nazik bir dinleyici olmasıydı. Şimdi onun heyecanının sebebi ne olursa olsun, onu dilini tutmakta çok hareketli yapmıştı. Yine de söyledikleri çok hoştu, çok akıllıcaydı; kazanan ve parlayan bir söz kesme değildi ve onun etkisi altında olanlar tarafından istekle hoş karşılanıyordu. Bay Gibson, bu değişikliği gözlemleyen tek kişiydi ve bunun nedenini biliyordu. “Bir çeşit akıl hastalığı,” diye kendi kendine düşünüyordu. “O, çok büyüleyici ama onu tam olarak anlayamıyorum.”</p>

    <p class="normal">Eğer Molly tamamen arkadaşına sadık olmasaydı, bu sürekli parlaklığın, günlük yaşamı biraz yorucu kıldığı düşünülebilirdi. Bu, sakin bir gölden yansıyan güneş ışığı değil; daha çok, kırılmış bir aynanın parçalarının, şaşırtan ve sersemleten pırıltısıydı. Cynthia, şimdi hiçbir şey hakkında sakin olarak konuşamıyordu; düşünce ya da konuşma konuları, göreceli değerlerini kaybetmiş görünüyorlardı. Onun bu ruh hâlinin, derin sessizlik krizlerine girdiği zaman, istisnaları vardı; huyunun değişen sevimliliği olmasaydı bu kasvetli olurdu. Bay Gibson ya da Molly’ye yapılacak küçük bir nezaket olduğu zaman Cynthia, bunu yapmak için hep hazırdı. Annesinin isteklerini yapmayı da reddetmiyordu ama bunlar huzursuzluk isteği gösteren gülünçlükler olabiliyordu. Ama bu son durumda, Cynthia’nın gözleri kalbi tarafından hızlandırılmıyordu.</p>

    <p class="normal">Molly nedenini bilmeden üzgündü. Cynthia biraz uzaklaşmıştı; nedeni bu değildi. Üvey annesinin kaprisli ruh hâlleri vardı; eğer Cynthia ondan hoşlanmazsa, Molly’yi ufak, nazik hareketler ve sözde şefkatle bunaltıyordu. Yoksa her şey yanlış oluyordu, ya da dünya yerinden çıkıyordu ve Molly, onu düzeltme görevini başaramadığı için suçlanıyordu. Ama Molly, mantıksız bir insanın değişkenliği yüzünden hareket etmek için çok fazla düzenli bir karaktere sahipti. Kızabilirdi ya da alınganlık yapabilirdi ama keyfi kaçmazdı. Nedeni bu değildi. Esas sebep şuydu: Roger, Cynthia’ya çekildikçe ve onunla anlaşmaya çalıştıkça bu, Molly’nin kalbi için bir yara ve şaşkınlık oluyordu. Ama bu, doğrudan bir çekimdi ve alçak gönüllülüğü ile aşkının tüm gücü içinde dünyanın en doğal şeyi olmak, Molly’nin bildiği bir şeydi. Cynthia’nın güzelliği ile zarafetine bakıyordu ve sanki kimse buna karşı koyamazmış gibi hissediyordu. Ve Roger’ın saklamaya çalışmadığı, dürüst bir kendini adamanın küçük işaretlerine şahit olunca, içini çekerek, hiçbir kız kesinlikle Roger’ ın karakterinin sağlama aldığı hassas, kuvvetli korumadan kalbini vazgeçiremez, diye düşündü. Onun Cynthia ile olan ilişkisini geliştirmek için, gerekirse sağ elini kesmeye hazırdı ve kendini feda etme, mutlu bir krize garip bir çeşni katacaktı. Bayan Gibson’un bu kadar iyilik ve değere karşı olan aptallığından dolayı kırgındı; ve o, Roger’ı “taşralı kaba bir adam” diye ya da başka bir küçümseyici sıfatla nitelendirdiği zaman, Molly sessiz durmak için kendini çimdikliyordu. Ama her şeye rağmen, insan bir entrikacıyla birlikte aynı evde yaşayanların alışkanlığıyla duvar halısının ters yüzünü gördüğü zaman, Molly, bilinmeyen bir nedenle Bayan Gibson’un Roger’a olan tavrının değiştiğini fark edince, o günlerin şimdiyle karşılaştırıldığında huzurlu günler olduğunu anlıyordu.</p>

    <p class="normal">Ama o, her zaman aynıydı: Bayan Gibson’un her zamanki orijinalliğiyle dediği gibi, “eski zamanlar gibi düzenli” ve Bayan Hamley’in bir keresinde onun için söylediği gibi; “gölgesinde huzur olan kuvvetli bir kaya,” gibiydi. Bu yüzden Bayan Gibson’un değişen davranışlarının temeli ondan kaynaklanmıyordu. Yine de, şimdi hoş karşılanacağını bildiğinden, istediği saatte gelmesine izin veriliyordu. Şakacı bir şekilde Bayan Gibson’un sözlerini ciddiye aldığı ve hiçbir zaman öğle yemeğinden önce gelmediği için azarlandı. Ama o, Bayan Gibson’un bu sözleri söyleme nedenlerini geçerli bulduğunu ve onlara saygı duyduğunu söyledi. Ve bu, onun kötü niyetinden dolayı değil ama sadeliğinden dolayı yapıldı. Sonra evdeki aile konuşmalarında Bayan Gibson sürekli, bir nişanlanma sağlama isteğine o kadar açıkça ihanet ederek, Roger ve Cynthia’yı bir araya getirecek projeler yapıyordu ki, Molly, o kadar açık bir şekilde atılan ağdan ve tuzağa düşmek için bu kadar istekli olan Roger’dan sıkıldı. Önceki istekliliğini, güzel Cynthia için erkekçe sevgisinin önceki kanıtlarını unuttu; sadece onun kurban olduğu planları ve pasif ama bilinçli yem olan Cynthia’yı görüyordu. Hayır, Roger’ın aşkını kazanmak için bile Cynthia gibi davranamayacağını hissediyordu. Cynthia, sahip olduğu eve ait arka planın izin verdiği kadar işitiyor, görüyor ve yine de, ona verilen role boyun eğiyordu. Bu rol, onun tarafından kesinlikle bilinçsizce oynanıyordu; önerilen şeyler onun doğal olarak yaptığı şeylerdi; ama onlar doğrusu sadece ima edilerek önerildiği için Molly direnebilirdi; örneğin evde kalması beklenirken dışarı çıkabilirdi ya da uzun bir kır yürüyüşü planlandığında bahçede oyalanabilirdi. Sonunda Cynthia’yı sevmekten kendini alamadığı için Cynthia’nın bundan tamamen habersiz olduğuna inanmaya karar verdi; ama buna kendini inandırması için çaba sarfetmesi gerekiyordu.</p>

    <p class="normal">“Gölgede Amaryllis ile spor yapmak ya da Neaera’nın saçlarını çözmek”<a href="../Text/Untitled-1_split_063.html#footnote-256-81" id="footnote-256-81-backlink">[81]</a> zevkli olabilirdi; ama özgür yaşamlarını sürdüren genç adamların, bu sıkıcı İngiltere’de zamanlarını ve düşüncelerini doldurmak için bir çok başka işleri vardı. Kuşkusuz Roger, Trinity’de bursluydu; ve dışarıdan bakıldığında onun durumu evlenmemeyi seçtiğinde çok kolay bir şeymiş gibi görünüyordu. Ama burs gelirini yönetmek elinde olsa bile, böyle utandırıcı bir kolaylığa batmak onun doğasında yoktu. Henüz ne yönde olacağına karar vermediği aktif bir yaşam arıyordu. Yetenekleri ve zevklerinin ne olduğunu biliyordu. Ne birincinin ne de ikincinin kaybolmasını istemiyordu; bunların, önemsenmese ve engellense de, onun özel işler yapmasını sağlayan hediyeler olduğunu düşünüyordu. Bir kere açık olarak görünce, yönünü ona çevirmek için kendi enerjisi altında güvende olan bir nesneyi beklemekten hoşlanıyordu. Ufak tefek ihtiyaçlarını karşılayabileceği ve sorumluluğunu almaya değecek bir proje için gereken parayı biriktirmişti. Gelirinin kalanı Osborne’undu; iki kardeş arasındaki bağı nadiren mükemmel yapan bir ruh hâliyle verilmiş ve kabul edilmişti. Roger’ı tereddüde düşüren şey, sadece Cynthia’nın düşüncesiydi. Diğer her şeyde kuvvetli olan adam, o söz konusu olunca çocuk gibiydi. Evlenip bursunu kaybedemeyeceğini biliyordu. Niyeti, aklına uygun birini bulana kadar bir uğraşa ya da mesleğe girmemekti; bu yüzden acil bir durum yoktugerçekte uzun yıllar evlenme olasılığı yoktu. Yine de, Cynthia’nın tatlı arkadaşlığını arıyor, onun sesinin müziğini dinliyor, onun güneş ışığının tadını çıkarıyordu ve mantıksız bir çocuk gibi her olası şekilde ihtirasını doyuruyordu. Bunun aptallık olduğunu biliyorduve yine de yapıyordu; belki de onu, Osborne’dan daha sempatik yapan buydu. Roger, Osborne’un işleriyle, Osborne’un kendisinin dert ettiğinden daha fazla beynini yoruyordu. Gerçekte o, son zamanlarda o kadar hastalıklı ve hâlsiz bir hâle gelmişti ki, Toprak Sahibi bile onun hava değişimi isteğine sadece zayıf bir şekilde itiraz etmişti. Eskiden olsa, bunun gerektirdiği harcama için çok homurdanırdı.</p>

    <p class="normal">Bir gün Toprak Sahibi, Roger’a, “Her şeye rağmen fazla tutmadı,” dedi. “Bunu nasıl yaptığına bak! Bunu ucuz bir şekilde yapıyor; eskiden gelip yirmi istemişti şimdi beşe yapıyor. Ama o ve ben, birbirimizin dilini kaybettik, yaptığımız bu! Ve benim “sözlüğüm” (sözlük kelimesini değişik bir şekilde telaffuz etti), şaşırtıcı borçlar yüzünden hep yanlış oldu bana hiç onlardan bahsetmedi ya da açıklama yapmadı ben konuşmaya başladığımda, beni hep bir kol boyu uzakta tuttu öyle yaptı, Roger o küçük bir çocukken, onun en sevdiği kişi olan yaşlı babasını!”</p>

    <p class="normal">Toprak Sahibi, Osborne’un ona karşı olan çekingen davranışını o kadar abarttı ki, bu tek davranışın üzerinde sürekli durarak oğluna karşı olan davranışlarında daha aksi ve mahzun hâle geldi; geri çevirdiği güven ve şefkat isteğine kırıldı. Babasının, Osborne’u şikâyet ettiği kişi olmaktan kaçınan Roger ve Roger’in pasif dinleyişi babasının aradığı yatıştırıcıydı her zaman muhalif bir kızdırıcı olarak drenaj işlerinin tartışılması yoluna sapmak zorunda kalıyordu. Toprak Sahibi, Bay Preston’un, adamlarını işten çıkarması konusundaki konuşmasını çok keskin bir şekilde hissediyordu. Roger’a defalarca söylediği gibi, bunu kendi vicdani yaklaşımında da hissediyordu. “Elimden bir şey gelmiyordu, ne yapabilirdim? Hazır param suyunu çekmişti toprağın da benim kadar kuru olmasını isterdim,” dedi; farkında olmadan bir şaka gibi söylemişti ve sonra buna üzgün bir şekilde gülümsedi. “Ne yapabilirdim, sana soruyorum Roger? Öfkeli olduğumu biliyorum beni öyle yapacak nedenlerim var ve belki onları göndermek için emirler verirken sonuçlar konusunda yapmam gerektiği kadar düşünmedim; ama soğukkanlı bir şekilde uzun süre düşünmüş olsam başka türlü yapamazdım. Sonuçlar! Sonuçlardan nefret ediyorum; her zaman bana karşı oldular. O kadar bağlandım ki bir sopa bile kesemezdim ve bu, çok uygun bir şekilde hazırlanmış bir mülke sahip olmanın “sonucu”; hiçbir atamın olmamasını isterdim. Gül çocuğum! Beni görünce daha da asılan Osborne’un asık suratından sonra birinin gülümsediğini görmek bana iyi geldi!”</p>

    <p class="normal">Roger aniden, “Buraya bak baba,” dedi “İşler için biraz para ayarladım. Bana güven; bana dönmem için iki ay ver ve ne olursa olsun işe başlamak için paran olacak.”</p>

    <p class="normal">Toprak Sahibi ona baktı ve güvenebileceği bir kimseden, bir zevk konusunda söz almış olan bir çocuk gibi yüzü parladı. Ama biraz daha ciddileşti ve, “Ama bunu nasıl alacaksın? Yeterince zor bir iş,” dedi.</p>

    <p class="normal">“Boş ver; alacağım ilk başta yüz ya da o kadar bir şey henüz nasıl olduğunu bilmiyorum ama hatırla baba, ben kıdemli bir öğrenciyim ve bir eleştirmenin dediği gibi, “çok gelecek vadeden bir yazarım”. Oh, oğlun olarak ne kadar iyi bir adama sahip olduğunu bilmiyorsun! Benim bütün harika meziyetlerimi öğrenmek için o eleştiriyi okuman lazım.”</p>

    <p class="normal">“Okudum, Roger. Gibson’un bundan bahsettiğini duydum ve benim için getirmesini söyledim. Eğer hayvan isimlerini İngilizce yazsalardı ve içinde o kadar Fransızca kelime kullanmasalardı, onu daha iyi anlardım.”</p>

    <p class="normal">Roger, “Ama o, Fransız bir yazarın bir makalesine yazılan cevaptı,” dedi.</p>

    <p class="normal">Toprak Sahibi ciddiyetle, “Onunla hiç ilgilenmezdim,” dedi. “Onları yenmemiz lazımdı ve bunu Waterloo’da yaptık. Ama senin yerinde olsaydım, onların yalanlarına cevap vermekle kendimi küçük düşürmezdim. Ama eleştiriyi okudum, tüm Latince ve Fransızca’yıbunu yaptım; eğer benden kuşku duyarsan büyük hesap defterinin sonuna bak; onu ters çevir ve senin hakkında söylenen bütün güzel kelimeleri not ettiğimi göreceksin: “dikkatli araştırıcı”, “kuvvetli sinirleri olan İngiliz”, “yükselen felsefeci”. Oh! Neredeyse hepsini kalbimden söyleyebilirim çünkü uzun süredir kötü borçlar ya da Osborne’un faturaları konusunda endişelendiğim veya hesaplara şaşırdığım<a href="../Text/Untitled-1_split_063.html#footnote-256-82" id="footnote-256-82-backlink">[82]</a> için hesap defterini ters çevirdim ve senden bahseden eleştirinin parçalarını okurken onun başında bir pipo içtim, çocuğum!”</p>
  </div>

  <div class="calibre1" id="calibre_pb_64"></div>
</body>
</html>
