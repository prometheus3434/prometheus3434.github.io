<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_45">45.Sırlar</h1>

    <p class="normal">O günün geri kalanında Molly’nin morali bozuktu ve kendini iyi hissetmiyordu. Saklayacak bir şeyi olması çok sıra dışıydıneredeyse o kadar görülmemiş bir durumdu ki her şekilde onu rahatsız ediyordu.</p>

    <p class="normal">Bu uyanamadığı bir kâbustu; hepsini unutmak istiyordu ve yine de her küçük olay bunu hatırlatıyormuş gibi görünüyordu. Ertesi sabahın postası birkaç mektup getirdi; birisi Cynthia için Roger’dan geliyordu ve kendisi mektup almayan Molly, onu okurken Cynthia’ya özlemli bir üzüntüyle bakıyordu. Molly’ye, ona Bay Preston’la tam olarak durumunun ne olduğunu anlatana kadar Cynthia bu mektuplardan tatmin olmayacakmış gibi göründü; yine de Cynthia her zaman herhangi bir övgü, hayranlık yada aşk kelimesi duyduğunda yaptığı gibi kızarıyor ve gamzelerini gösteriyordu. Ama Molly’nin düşünceleri ve Cynthia’nın okuması Bayan Gibson’dan gelen küçük bir zafer sesiyle bölündü; şunu söyleyerek henüz almış olduğu bir mektubu kocasına doğru itti:</p>

    <p class="normal">“İşte! Bunu beklediğimi söylemeliyim!” Sonra Cynthia’ya dönerek açıkladı: “Amcan Kirkpatrick’den bir mektup, canım. Nazik bir şekilde gidip onlarla kalmanı ve Helen’i neşelendirmeye yardım etmeni istiyor; zavallı Helen! Korkarım iyi olmaktan çok uzak. Ama giyinme odamdan vazgeçmeme rağmen, sevgili babanı görüşme odasında rahatsız etmeden onu buraya çağıramazdık o evet! Böylece mektubumda senin nasıl üzüldüğünü sen hepimizden çok üzüldün çünkü biliyorsun sen Helen’in yakın arkadaşısın ve nasıl yararlı olmak istediğini söyledim eminim bunu istiyorsun ve böylece onlar doğruca gitmeni istiyorlar; çünkü Helen içtenlikle buna karar vermiş.”</p>

    <p class="normal">Cynthia’nın gözleri parladı. “Gitmek hoşuma gider,” dedi. “Ama seni bırakacağım, Molly,” diye ekledi, sanki aniden vicdan azabına kapılmış gibi alçak sesle söylemişti.</p>

    <p class="normal">Bay Gibson, “Bu akşamki arabayla gitmek için hazır olabilir misin?” dedi; “Çünkü Hollingford’da yirmi yıldan fazla pratik yaptıktan sonra yeterince garip bir şekilde bugün ilk defa olarak yarın Londra’da yapılacak olan bir konsültasyona davet edildim. Korkarım Leydi Cumnor daha kötü, canım.”</p>

    <p class="normal">“Böyle söyleme! Zavallı bayan! Bu benim için bir şok oldu! Kahvaltı etmiş olduğum için çok mutluyum. Yoksa hiçbir şey yiyemezdim.”</p>

    <p class="normal">“Sadece onun daha kötü olduğunu söyledim. Onun rahatsızlığında daha kötü olmak sadece daha iyi olmanın başlangıcı olabilir. Kelimelerimin tam anlamından daha fazlasını düşünme.”</p>

    <p class="normal">“Teşekkür ederim. Sevgili baban her zaman ne kadar nazik ve güven verici! Elbiselerin ne durumda Cynthia?”</p>

    <p class="normal">Merdivenlerden yukarı çıkar çıkmaz, “Oh, onlar iyi durumda anne, teşekkür ederim. Saat dörtte tamamen hazır olacağım. Molly benimle gelip hazırlanmama yardım eder misin? Seninle konuşmak istiyorum, canım,” dedi. “O adamın sık sık uğradığı bir yerden uzaklaşmak büyük bir rahatlık; ama korkarım seni bıraktığım için memnun olduğumu düşünüyorsun; ama aslında memnun değilim.” Bunda biraz “çok fazla karşı çıkıyorsun” deme tadı vardı ama Molly bunu algılamadı. Sadece, “Gerçekten düşünmedim. Kendi duygularımdan, bir erkekle özel olarak yaptığından daha farklı bir biçimde toplum içinde karşılaşmaktan nasıl hoşlanmaman gerektiğini biliyorum. Eminim uzun, çok uzun bir süre tekrar Bay Preston’ı görmemeye çalışacağım. Ama Cynthia, bana Roger’ın mektubundan bir kelime bile bahsetmedin. O nasıl? Sıtma nöbetini atlatmış mı?” dedi.</p>

    <p class="normal">“Evet. Tamamen. Morali çok düzgün olarak yazıyor. Her zamanki gibi, kuşlar ve hayvanlar, yerlilerin âdetleri ve bunun gibi şeyler hakkında bir çok bilgi vermiş. Eğer yapabilirsen şuradan (mektupta bir yeri göstererek) şuraya kadar okuyabilirsin. Ve sana ne olduğunu anlatacağım, bu konuda sana güveniyorum, Molly; bu arada toparlanacağım; ve bu senin onurun hakkındaki duygularımı gösteriyoryapmazsın ama okursan sadece aşk sözlerini sıkıcı bulursun; ama onun nerede olduğu, ne yaptığı, mektubun tarihi ve bu çeşit şeyler konusunda küçük bir rapor hazırla ve bunu babasına gönder.”</p>

    <p class="normal">Molly tek kelime etmeden mektubu aldı ve yazı masasında onun kopyasını çıkarmaya başladı; çoğunlukla okumasına izin verilen yeri tekrar okuyordu; sık sık durup elini yanağına dayıyordu. Gözleri mektuptaydı ve hayalinde yazarı ve onu kendisinin gördüğü ya da düşüncelerinin onu betimlediği tüm sahneleri canlandırıyordu. Düşünceleri Cynthia’nın aniden oturma odasına, memnuniyetten parlayan bir görüntüyle girişiyle bölündü. “Burada kimse yok mu? Ne kadar güzel! Ah Bayan Molly, kendine inandığından daha çok güzel konuşma yeteneğine sahipsin. Buraya bak,” elinde büyük, dolu bir zarf tutuyordu ve sonra sanki onu görmekten korkuyormuş gibi hemen bunu cebine koydu. “Sorun nedir, canım?” Geldi ve Molly’ye sarıldı. “Bu mektup seni kaygılandırıyor mu? Bunların, Bay Preston’un bana gönderme lütfunda bulunduğu korkunç mektuplarım olduğunu görmüyor musun? Onları hemen yakacağım. Sana teşekkür ederim küçük Molly cuishla ma chree,<a href="../Text/Untitled-1_split_063.html#footnote-256-109" id="footnote-256-109-backlink">[109]</a> kalbim çarpıyor bu mektuplar iki yıldır başımın üzerinde sallanan bir kılıç gibiydi.”</p>

    <p class="normal">Molly biraz doğrularak, “Oh, çok memnunum!” dedi. “Bunları göndereceğini hiç düşünmemiştim. O düşündüğümden daha iyiymiş. Ve şimdi hepsi bitti. Çok memnunum! Bunu yaparak senin üzerindeki isteğinden tamamen vazgeçtiğini düşünüyorsun, değil mi, Cynthia?”</p>

    <p class="normal">“O isteyebilir ama ben istemiyorum; ve şimdi hiç kanıtı yok. Bu en büyüleyici rahatlık; ve bunu sana borçluyum değerli küçük bayan! Şimdi yapacak sadece tek bir şey kalıyor ve istersen benim için yapabilirsin”(soruyu sorarken tatlılıkla ikna edip sarılıyordu).</p>

    <p class="normal">“Oh, Cynthia benden bir şey isteme; artık yapamam. Dünü ve Bay Sheepshanks’in bakışını düşündükçe ne kadar kötü olduğumu bilmiyorsun.”</p>

    <p class="normal">“Bu sadece küçük bir şey. Mektuplarımı nasıl aldığımı anlatarak senin vicdanına yüklenmeyeceğim ama bunu parayla güvenebileceğim bir kişi sayesinde yapamam. Onu, yirmi üç paundunu ve birkaç küsur şilinini geri alması için zorlamam gerekli. Ona yüzde beş ekledim ve onu mühürledim. Eğer bunu güvenli bir şekilde ona verirsen tamamen hafiflemiş bir kalple giderim. Bu son şey; biliyorsun acil bir durum yok. Onunla tesadüfen bir dükkânda, sokakta ve hatta bir partide karşılaşabilirsinve eğer bu cebinde olursa vermek çok kolay olur.”</p>

    <p class="normal">Molly sessizdi. “Babam onu verir. Bunda bir kötülük yok. Ona bunun ne olduğu konusunda soru sormamasını söylerim.”</p>

    <p class="normal">Cynthia, “Çok iyi,” dedi, “Bildiğin gibi yap. Ben kendi yolumun en iyisi olduğunu düşünüyorum: çünkü bu mesele ortaya çıkarsaama zaten benim için çok şey yaptın ve şimdi artık başka bir şey yapmak istemezsen seni suçlamam.”</p>

    <p class="normal">Molly, “Onunla ilgili bu gizli işleri yapmaktan hiç hoşlanmıyorum,” dedi.</p>

    <p class="normal">“Gizli! Sadece ona benden basit bir mektup vermek! Eğer Bayan Browning için bir not bıraksaydım, onu vermekten de hoşlanmayacak mıydın?”</p>

    <p class="normal">“Bunun farklı olduğunu biliyorsun. Bunu açıkça yapabilirim.”</p>

    <p class="normal">“Bunun içinde bir yazı olabilir; ama parayla ilgili bir satır olmayacak. Bu sadece bir kapanış olacakbeni yıllarca endişelendiren bir meselenin şerefli dürüst bir şekilde kapanışı olacak. Ama istediğin gibi yapabilirsin!”</p>

    <p class="normal">Molly, “Bana ver!” dedi. “Deneyeceğim.”</p>

    <p class="normal">“Çok tatlısın! Bunu deneyebilirsin; kendini zor bir duruma düşürmeden bunu ona veremezsen ben gelene kadar sakla. İstese de istemese de o zaman bunu alacak!”</p>

    <p class="normal">Molly aynı koşullarda babasıyla olsaydı hoş karşılayacağından daha farklı bekleyişlerle, iki gün Bayan Gibson’la yalnız kaldı. İlk olarak arabanın kalkacağı otele giderken yolculara kimse eşlik etmedi; çarşının ortasındaki ayrılma sahneleri Bayan Gibson’un uygunluk anlayışının ötesindeydi. Üstelik hüzünlü, yağmurlu bir akşamdı ve mumların her zamankinden daha erken yakılması gerekiyordu. Altı saat boyunca hiç ara olmayacaktımüzik yok, okuma yok; ama iki bayan işlerinin başında oturacaklardı, çok az konuşacaklardı, akşam yemeği için bile her zamanki gibi ara vermeyeceklerdi; çünkü gidecek olanlara uyması için yemeği erkenden yemişlerdi. Ama Bayan Gibson, gerçekten Molly’yi mutlu etmek istiyordu ve uygun bir arkadaş olmaya çalıştı; sadece Molly pek iyi değildi ve anladığı sıkıntı ve dertlerden dolayı rahatsızdıgeçirdiği böyle keyifsiz dakikalarda hisler yolumuzda bekleyen kesin şekiller biçimini aldı. Molly, onun için sıra dışı olan bu duygulardan kurtulmak için çok şey yapabilirdi; ama ev, mobilyalar ve yağmurla ıslanan dış manzara, bir çoğu son bir iki günle ilgili olan bir çok hoş olmayan ilişkiyi hatırlatıyormuş gibi görünüyordu.</p>

    <p class="normal">Bayan Gibson, “Sanırım sen ve ben bir dahaki yolculuğa gitmeliyiz, canım,” dedi, neredeyse Molly’nin bir ya da iki hafta için Hollingford’dan yeni bir havaya ve yaşama gitme isteğiyle uyuşuyordu. “Uzun süre evde kaldık ve çeşitli manzaralar gençler için çok istenir bir şeydir! Ama sanırım yolcular şimdi evde bunun gibi parlak bir ateşin yanında olmayı isteyeceklerdir. Şairin dediği gibi “ev gibisi yoktur”, “aylak aylak dolaşsam da zevkler ve saraylar arasında,” diye başlar ve hem güzel hem de doğrudur. Böyle güzel küçük bir eve sahip olmak bir lütuf değil mi, Molly?”</p>

    <p class="normal">Molly oldukça üzüntülü olarak, o an bir çeşit tojours perdrix<a href="../Text/Untitled-1_split_063.html#footnote-256-110" id="footnote-256-110-backlink">[110]</a> duygusunu yaşayarak, “Evet,” dedi. Eğer babasıyla sadece iki gün için uzağa gidebilseydi bu ne kadar hoş olurdu.</p>

    <p class="normal">“Canım, sen ve ben tamamen kendi başımıza küçük bir yolculuğa çıksak ne kadar güzel olurdu. Sen ve ben. Başka kimse değil. Eğer hava bu kadar kötü olmasaydı, ön hazırlık olmadan bir tur atardık. Birkaç haftadır böyle bir şey için can atıyordum; ama biz burada kısıtlı bir hayat yaşıyoruz! Bazen çok iyi bildiğim sandalye ve masaların görüntüsünden bıktığımı söylüyorum. Ve insan diğerlerini de özlüyor! Onlar olmadan çok boş ve terk edilmiş görünüyor.”</p>

    <p class="normal">“Evet! Bu gece çok mahzunuz; ama sanırım bu kısmen hava yüzündendir!”</p>

    <p class="normal">“Saçmalık, canım. Hava tarafından etkilenme konusundaki aptalca düşüncene katılamam. Zavallı Bay Kirkpatrick eskiden, “neşeli bir kalp kendi güneşini yaratır” derdi. Ne zaman biraz neşesiz olsam kendi güzel tarzıyla bana böyle derdi –çünkü ben tümüyle bir barometre gibiydim benim ruh hâlime göre havanın durumunu tamamen tahmin edebilirdiniz, her zaman böyle duyarlı bir yaratık olmuşumdur! Cynthia’nın bu konuda bana çekmemesi ne güzel; onun herhangi bir şeyden kolayca etkilendiğini düşünmüyorum, öyle değil mi?”</p>

    <p class="normal">Molly bir iki dakika düşündü ve sonra cevapladı: “Hayır, kesinlikle kolayca etkilenmezbelki de, derinden etkilenmez demeliyim.”</p>

    <p class="normal">“Örneğin, bir çok kız onun yol açtığı hayranlıktan etkilenirdigeçen yaz amcasındayken onun çok ilgi uyandırdığını söyleyebilirim.”</p>

    <p class="normal">“Bay Kirkpatrick’de mi?”</p>

    <p class="normal">“Evet. Genç bir avukat olan Bay Henderson vardı; yani o hukuk çalışıyordu ama özel bir servete sahipti ve herhâlde daha da fazlası vardı; bu yüzden ona sadece hukukla oynuyor diyebilirdim. Bay Henderson ona aşık oldu. Annelerin taraf tuttuğunu kabul etsem de bu benim düşüncem değil; Bay ve Bayan Kirkpatrick de bunu gördü; ve Bayan Kirkpatrick’in mektuplarından birinde zavallı Bay Henderson’un uzun bir tatil için, şüphesiz Cynthia’yı unutmaya çalışmak için, İsviçre’ye gittiğini yazıyordu ama o gerçekten onun bunu sadece “uzayan her zinciri sürükleyerek”<a href="../Text/Untitled-1_split_063.html#footnote-256-111" id="footnote-256-111-backlink">[111]</a> bulacağına inanıyordu. Bunun çok zarif bir alıntı olduğunu düşünüyordum ve tümüyle çok güzeldi. Molly, canım, bir gün bayan Kirkpatrick’le tanışmalısın; gerçekten ince bir zekâya sahip diyebileceğim bir kadın.”</p>

    <p class="normal">“Cynthia’nın onlara nişanı anlatmamasının üzücü olduğunu düşünmekten kendimi alamıyorum.”</p>

    <p class="normal">“Bu bir nişan değil, canım! Bunu sana ne kadar sık anlatmam gerek?”</p>

    <p class="normal">“Ama ona ne demem lazım?”</p>

    <p class="normal">“Neden ona herhangi bir şey demen gerektiğini anlamıyorum. Gerçekten “böyle” söylemekle ne demek istediğini anlamıyorum. Kendini her zaman açık bir şekilde ifade etmeye çalışman lazım. Gerçekten İngiliz dilinin ilk kurallarından biri budur. Gerçekte eğer ne demek istediğimizi anlatmak için değilse, filozoflar bize dilin ne için verildiğini sorabilirler.”</p>

    <p class="normal">“Ama Cynthia ve Roger arasında bir şey var; birbirleri için, örneğin benim Osborne için ifade ettiğimden daha çok şey ifade ediyorlar. Buna ne demem gerekiyor?”</p>

    <p class="normal">“İsmini, hiçbir evlenmemiş genç adamla eşleştirmemelisin; sana inceliği öğretmek çok zor çocuğum. Belki insan Cynthia ve Roger arasında garip bir ilişki olduğunu söyleyebilir ama bunun özelliğini bulmak çok zor; bu konuda konuşmaktan çekinmesinin nedeninin bu olduğuna kuşkum yok. Çünkü aramızda kalsın, Molly, ben bazen gerçekten bunun sonu olmayacağını düşünüyorum. Roger çok uzun süre yoktu ve özel olarak söylemem gerekirse Cynthia çok, çok kararlı değildir. Onun daha öncede böyle etkilendiğini gördümo küçük aşk hikâyesi tamamen geçti; ve o Bay Henderson’a karşı kendi tarzında çok kibar davrandı; onun bana çektiğini düşünüyorum çünkü ben genç kızken etrafım sevgililerle sarılıydı ve içimden onlardan kurtulmayı isteyemezdim. Sevgili babanın, yaşlı Toprak Sahibi ya da sevgili Osborne hakkında bir şey söylediğini işitmedin, değil mi? Osborne hakkında bir şey işitmeyeli ya da görmeyeli uzun zaman olmuşa benziyor. Ama sanırım oldukça iyi olmalı yoksa bunu işitmemiz gerekirdi.”</p>

    <p class="normal">“Oldukça iyi olduğuna eminim. Önceki gün birisi ona atla dolaşırken rastladığını söyledi bu Bayan Goodenough’dı, şimdi hatırlıyoruım ve yıllardır olmadığı kadar kuvvetli göründüğünü söyledi.”</p>

    <p class="normal">“Gerçekten! Bunu işittiğime gerçekten memnunum. Her zaman Osborne’dan hoşlandım; ve biliyor musun, hiçbir zaman Roger’a bakmadım. Kuşkusuz ona saygı duydum; ama onu Bay Henderson’la karşılaştırmak! Bay Henderson çok yakışıklı ve iyi yetişmiş; ayrıca bütün eldivenlerini Houbigant’dan alıyor!”</p>

    <p class="normal">Çok uzun süredir Osborne Hamley hakkında bir şey duymamış oldukları doğruydu; ama genellikle olduğu gibi tam ondan bahsettikten sonra o ortaya çıktı. Bay Gibson’un ayrılmasından sonra, Bayan Gibson’un şehirdeki aileden, onun Kuleler’ e gitmesini isteyen ve bir kitap, bir yazı ya da Leydi Cumnor’un bir hastanın sabırsızlığıyla istediği şu ya da bu şeyi bulmasını isteyen, eskisi kadar sıradan olmayan bir not aldığı günü izleyen gündü. Bu onun kasvetli bir günde oyalanmak için tam gerek duyduğu bir şeydi ve hemen onun moralini düzeltti. Bu konuda belirli, gizli bir önemlilik vardı ve bu bir gösteriydi. Onun, bir arabanın içinde caddeden yukarı doğru güzel bir geçiş yapmasını ve ona çok tanıdık gelen büyük odalarda geçici olarak ev sahibesi olma duygusunu sağlamıştı. Nezaket gereği Molly’den kendisine eşlik etmesini istemişti ama Molly özür dileyip evde kalmayı tercih edince hiç üzülmemişti. Saat on birde Bayan Gibson çıktı, (kendisinin hor göreceği, hizmetçilerin ifadesini kullanmak gerekirse) en güzel Pazar elbisesini giymişti. Kuleler’ deki hizmetçileri etkilemek için iyi giyinmişti; çünkü orada görecek ya da görülecek başka kimse yoktu.</p>

    <p class="normal">“Öğleden sonraya kadar evde olmayacağım, canım! Ama sıkılmayacağını umarım. Sıkılacağını düşünmüyorum çünkü sen de benim gibisin, canımbüyük yazarlardan birinin tam olarak ifade ettiği gibi, hiçbir zaman yalnız olduğundan daha az yalnız değilsin.”</p>

    <p class="normal">Molly, Bayan Gibson’un Kuleler’de tek başına olmaktan hoşlandığı kadar evde tümüyle kendi başına olmaktan hoşlanıyordu. Öğle yemeğinin bir tepsi içinde oturma odasına getirilmesine cesaret etti; böylece okumaya devam ederken sandviçlerini yiyebilecekti. Bu arada Bay Osborne Hamley’in geldiği bildirildi. İçeri girdi; Bayan Goodenough’ın, onun sağlıklı göründüğü şeklindeki raporunun tersine çok kötü bir şekilde hasta görünüyordu.</p>

    <p class="normal">İlk selamlaşmalar tamamlandıktan sonra, “Bu ziyaret sana değil Molly,” dedi. “Babanı evde bulmayı ümit ediyordum; öğle yemeği zamanının en iyi zaman olduğunu düşündüm.” Dinlenmekten tamamıyla memnun olmuş gibi oturmuştu ve iyi davranış olarak kabul edilen şeylerin şimdi onu kısıtlamıyor olması onun için çok doğal bir şeymiş gibi, hâlsiz bir şekilde kamburu çıkmış olarak duruyordu.</p>

    <p class="normal">Molly onun sağlığını ima etmekte akıllıca davranıp davranmadığını merak ederek, yine de gerçekten endişelendiği için buna zorunlu kalarak, “Onu mesleki açıdan görmek istemediğinizi ümit ederim,” dedi.</p>

    <p class="normal">“Evet, onu bu yüzden görmek istiyorum. Sanırım bir çörek ve bir bardak şarap bana iyi gelecektir. Hayır, bunlar için zili çalmayın. Eğer burada yoksa yiyemem. Ama sadece bir lokma istiyorum; bu yeter, teşekkür ederim. Babanız ne zaman dönecek?”</p>

    <p class="normal">“O, Londra’ya çağrılmıştı. Leydi Cumnor daha kötü. Bir ameliyat olacağını düşünüyorum; ama bilmiyorum. Babam yarın gece dönecek.”</p>

    <p class="normal">“Çok iyi. O zaman beklemeliyim. Belki o zamana kadar iyi olurum. Sanırım bu kuruntudur; ama bunu bana babanın söylemesini isterim. Belki de bana gülecek; ama bunu umursayacağımı sanmıyorum. O, kuruntulu hastalar konusunda her zaman ciddidir, değil mi Molly?”</p>

    <p class="normal">Molly, eğer babası Osborne’nun bakışlarını görseydi onun kuruntulu olduğunu düşünmezdi ya da ciddi olma eğiliminde olurdu, diye düşündü. Ama sadece şöyle söyledi: “Biliyorsunuz babam her zaman şaka yapar. Gördüğü tüm o üzüntülerden sonra bu bir rahatlama.”</p>

    <p class="normal">Osborne biraz durakladıktan sonra, “Çok doğru. Dünyada çok büyük üzüntüler var. Her şeyden sonra bunun çok mutlu bir yer olduğunu düşünmüyorum. Cynthia da Londra’ya gitti mi?” diye ekledi. “Onu tekrar görmekten hoşlanacağımı düşünüyorum. Zavallı Roger! Onu içtenlikle seviyor, Molly,” dedi. Molly bunlara nasıl cevap vereceğini bilmiyordu; hem sesinde hem de davranışlardaki değişikliklerden çok etkilenmişti.</p>

    <p class="normal">Sonunda, “Annem Kuleler’e gitmişti,” diye söze başladı. “Leydi Cumnor sadece annemin bulabileceği bazı şeyler istedi. Sizi göremediği için üzülecek. Daha dün sizden bahsediyorduk ve o uzun süredir sizi görmediğimizi söylüyordu.”</p>

    <p class="normal">“Dikkatsiz davrandığımı düşünüyorum; kendimi çoğunlukla o kadar yorgun ve hasta hissediyorum ki, tek yapabildiğim babamın önünde cesur bir yüzle oturabilmek.”</p>

    <p class="normal">Molly, “Neden gelip babamı görmediniz?” dedi, “Ya da ona yazmadınız?”</p>

    <p class="normal">“Anlatamam. Sürüncemede kaldım, bazen daha iyi bazen daha kötü oluyordum, bugün cesaretimi topladım ve babanızın bana söyleyeceklerini duymaya geldim; ama bütün bunların yararı yok gibi görünüyor.”</p>

    <p class="normal">“Çok üzgünüm. Ama sadece iki gün var. Döner dönmez gelir ve sizi görür.”</p>

    <p class="normal">Osborne, koltuğunun kollarına dayanarak kendini dik duruma getirdi ve o an istekle konuşarak, “Babamı korkutmamasını hatırlat, Molly,” dedi. Eski oturma şekline dönerek, “Tanrı’dan Roger’ın evde olmasını dilerdim!” dedi.</p>

    <p class="normal">Molly, “Sizi anlıyorum,” dedi. “Çok hasta olduğunuzu düşünüyorsunuz; ama şimdi bunun nedeni yorgun olmanız değil mi?” Onun aklından ne geçtiğini anlamak zorunda olup olmadığından emin değildi ama bunu yaptığında gerçek bir cevap aldı.</p>

    <p class="normal">“Evet, bazen çok hasta olduğumu düşünüyorum; ama sonra yine beni kuruntulu ve abartıcı yapanın, sadece kederli yaşam olduğunu düşünüyorum.” Bir süre sessiz kaldı. Sonra ani bir karar almış gibi yine konuştu. “Biliyorsun bana benim sağlığıma güvenen başkaları var. O gün evde kütüphanede işittiklerini unutmadın değil mi? Hayır, unutmadığını biliyorum. O günden sonra sık sık bu düşünceyi gözlerinde gördüm. O zaman seni tanımıyordum. Şimdi tanıdığımı zannediyorum.”</p>

    <p class="normal">Molly, “Bu kadar hızlı konuşmayın,” dedi. “Dinlenin. Hiç kimse bizim konuşmamızı bölmeyecek; dikişime devam edeceğim; başka bir şey söylemek isterseniz ben dinliyor olacağım.” Çünkü onun yüzüne gelen garip solgunluktan korkmuştu.</p>

    <p class="normal">“Teşekkür ederim.” Biraz sonra doğruldu ve sanki ilgisiz bir konuymuş gibi, sakin bir şekilde konuşmaya başladı.</p>

    <p class="normal">“Eşimin adı Aimée. Kuşkusuz, Aimée Hamley. Winchester yakınında bir köy olan Bishopfield’da oturuyor. Bunu yaz ama kendine sakla. O bir Fransız, bir Katolik ve eskiden hizmetçiydi. Tümüyle iyi bir kadındır. Onu ne kadar çok sevdiğimi söylememe gerek yok. Söylemeyeceğim. Bir defasında Cynthia’ya anlatmayı düşündüm ama beni bir ağabey gibi kabul ediyor görünmüyordu. Belki de yeni bir akrabalık ilişkisinden dolayı utanıyordur; ama sen benim sevgimi ona aynı şekilde vereceksin. Başka birisinin sırrımı bildiğini düşünmek çok rahatlatıcı; ve sen bizden biri gibisin, Molly. Sana, Roger’a güvenebileceğim kadar güvenebilirim. Şimdiden daha iyi hissettim. Şimdi başka birisinin, eşim ve çocuğumun nerede olduğunu bildiğini hissediyorum.”</p>

    <p class="normal">Molly şaşırarak, “Çocuk!” dedi. Ama o cevap veremeden Maria, “Bayan Phoebe Browning,” diye bildirdi.</p>

    <p class="normal">Osborne onun eline bir şey koyarak hemen, “O kâğıdı katla,” dedi. “O sadece senin için.”</p>
  </div>

  <div class="calibre1" id="calibre_pb_92"></div>
</body>
</html>
