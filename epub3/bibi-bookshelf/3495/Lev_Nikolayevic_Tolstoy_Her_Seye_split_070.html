<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">153</span></span></p><p class="calibre5">- Şu sandalyeyi, rica ederim, bana doğru getir. Hayır, ötekini.</p><p class="calibre1">Ayaklarımın altına. Bacaklarımı yükseğe koyunca rahat ediyorum.</p><p class="calibre1">Delikanlı sandalyeyi getirdi. Çarpmadan tam uygun bir yere koydu, hastanın ayaklarını da üstüne dayadı. Hasta ayakları yükseğe kaldırıldığı zaman üzerine çok hafiflik geldiğini farketti.</p><p class="calibre1">- Ayaklarım daha yüksekte olunca daha rahat edeceğim. Şu yastağı da altlarına koy.</p><p class="calibre1">Bu emri de yerine getirildi, delikanlı ayakları eline aldı, daha yukarı kaldırdı, yastığa dayadı. Ayaklarını kaldırdığı zaman hasta daha büyük bir hafiflik duyar gibi olmuştu. Yastığa kadar indirdiği zaman o derece rahat değildi.</p><p class="calibre1">- Gerasim, bir işin var mı?</p><p class="calibre1">Şehirde büyüklere karşı nasıl konuşulacağını öğrenmiş olan delikanlı: - Hayır efendim, dedi.</p><p class="calibre1">- Başka işlerin yok mu?</p><p class="calibre1">- Belli başlı bir işim yok. Kendi işlerimi hep gördüm, bitirdim. Yarın için odun kıracağım, o kadar…</p><p class="calibre1">- O halde ayaklarımı tut, daha yüksekte tut, olur mu?</p><p class="calibre1">- Neden olmasın efendim?</p><p class="calibre1">Uşak efendinin ayaklarını yukarı dikti, hasta bu durumda artık ağrısından eser kalmadığım zannediyordu.</p><p class="calibre1">- Peki, yarının odunları ne olacak?</p><p class="calibre1">- Efendim onu düşünmesin. Bir zaman buluruz.</p><p class="calibre1">Efendi uşağa, elleri öyle yukarıda olmak üzere, oturmasını söyledi ve konuşmaya başladı. Tuhaf, uşak ayaklarını öyle tuttukça daha rahat olduğuna sahiden kanaat ediyordu.</p><div class="mbppagebreak" id="calibre_pb_70"></div>
</body></html>
