<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">164</span></span></p><p class="calibre3"><span class="calibre6"><span class="bold">IX</span></span></p><p class="calibre5">Gecenin geç bir saatinde döndüler. Kadın ayaklarının ucuna basarak girdi. Fakat hasta yine farketti. Gözlerini açtı ve hemen gene kapadı.</p><p class="calibre1">Kadın Gerasim’i yollamak, kendisi onun yerine geçmek istedi; hasta gözlerini açarak:</p><p class="calibre1">- Hayır, sen çekil, dedi.</p><p class="calibre1">- Çok mu acı çekiyorsun?</p><p class="calibre1">- Önemi yok…</p><p class="calibre1">- Afyon al.</p><p class="calibre1">Razı oldu ve afyon içti.</p><p class="calibre1">Kadın çıktı.</p><p class="calibre1">Hasta saat üçe kadar bir uyuşukluk geçirdi. İçinden öyle geçiyordu ki, kendisini tutmuşlar, kara, dar, derin bir çuvalın içine tıkmak için itip kakıyorlardı. Fakat o bir türlü çuvalın ağzından geçemiyordu. Bu korkulu durum, vücuduna keskin bir acı veriyor, bunalıyor, ne olursa olsun çuvala girmek istiyor, çuvalın dar ağzını zorluyordu. Neden sonra birden kayıp giriyor ve uyanıyor.</p><p class="calibre1">Gerasim hep ordadır; sakin, yarı uyuklar bir halde yatağın ayak ucundadır. Kendisi arkası üstü uzanmış, zayıf ayakları uşağın omuzlarına dayanmıştır. Yanıbaşında mum. Üstünde bir abajur, bir de hiç eksik olmayan o çekilmez ağrılar vardır.</p><p class="calibre1">- Hadi Gerasim, artık çekil!</p><p class="calibre1">- Zarar yok efendim, az daha kalayım.</p><p class="calibre1">- Hayır, git.</p><p class="calibre1">Ayaklarını uşağın omuzlarından çeker, yanlamasına yatar. Eli yanağının altıncadır. Kendi kendisine bir acıma duyar. Nefesini uşak çıkıncaya kadar tutar ve onun gitmesiyle</p><div class="mbppagebreak" id="calibre_pb_77"></div>
</body></html>
