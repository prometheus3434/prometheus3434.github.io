<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">74</span></span></p><p class="calibre5">Jilin biraz düşünüp:</p><p class="calibre1">- Tüfeğin dolu mu? dedi.</p><p class="calibre1">- Dolu.</p><p class="calibre1">- İyi, öyleyse gidelim. Fakat şimdiden anlaşalım, ayrılmak yok.</p><p class="calibre1">Kararı verdikten sonra ilerlemeye başladılar. Bozkırda giderken, konuşuyorlar, etrafa bakmıyorlardı. Ta uzakları görebiliyorlardı. Bozkır bittiğinde, dağların arasına geldiler. Yol oldukça darlaşmıştı.</p><p class="calibre1">Jilin ileriye doğru bakarak:</p><p class="calibre1">- Dağın iç kısımlarına bir göz atalım. Bunların ne yapacağı belli olmaz.</p><p class="calibre1">Bakarsın dağdan iniverirler. Göremeyiz bile, deyince Kastilin: - Canım boşver. Ne gerek var? Gidelim işte, dedi. Jilin onu dinlemedi.</p><p class="calibre1">- Yok, yok olmaz. Sen burada bekle, ben şöyle bir bakıp geleyim.</p><p class="calibre1">Atını ileri doğru sürdü. Atı da yaman bir attı. Daha tayken ona yüz ruble saymış, ilk olarak kendisi binmişti. At, sahibini her zamanki gibi sarp yollardan uçarcasına geçirdi. Jilin, dağın tepesine vardığında etrafa bakındı. Tam o sırada sekiz on yerde atlı Tatarlar gördü. Otuz kadar vardılar. Jilin geri dönmek istedi âma Tatarlar onu görmüşlerdi. Atlarını Jilin’e doğru sürmeye, tüfeklerini omuzlarından indirmeye başladılar.</p><p class="calibre1">Jilin bunu görünce, dağdan aşağı doğru sürdü atını. Bir yandan da: “Tüfeğini hazırla!” diye Kastilin’e bağırıyordu. Şöyle diyordu atına: - Dayan dostum, dayan. Bir yere takılayım deme. Aman gözünü seveyim.</p><p class="calibre1">Bir sürçtün mü yandık demektir. Hele şu tüfeğin olduğu yere bir varalım.</p><p class="calibre1">Ölürüm de teslim olmam. Haydi dostum dayan.</p><div class="mbppagebreak" id="calibre_pb_35"></div>
</body></html>
