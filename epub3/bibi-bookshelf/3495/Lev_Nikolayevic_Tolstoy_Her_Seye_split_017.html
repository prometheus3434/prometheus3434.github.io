<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">38</span></span></p><p class="calibre5">İhtiyar: “Yolda başka ne gördünse anlat” demiş.</p><p class="calibre1">O da kadının temizlik yapmak için nasıl uğraştığını, köylülerin çember yapışlarını, tüccarların ateş yakışını anlatmış.</p><p class="calibre1">ihtiyar onu dinleyip, odaya gitmiş ve oradan yeni biley-lenmiş bir balta getirmiş ve: “Haydi gidelim,” demiş.</p><p class="calibre1">İhtiyar, evin biraz ötesinde bir ağaç göstererek: - Şu ağacı kes, demiş.</p><p class="calibre1">O da kesmiş, ağacı hemen yere devirmiş.</p><p class="calibre1">- Şimdi üçe böl.</p><p class="calibre1">Vaftiz çocuğu kendisine denileni yapmış ve ağacı üçe bölmüş. İhtiyar sonra eve gidip, kiprit getirmiş ve: “Bu kütükleri yak,” demiş.</p><p class="calibre1">O da ateşi yakmış. Kütükleri ateşin üstüne atmış. Biraz sonra ortada, yanmış üç kütük kalmış.</p><p class="calibre1">- Yanık kütükleri yarısına kadar, ayrı ayrı, toprağa göm. Ha işte öyle, demiş.</p><p class="calibre1">Kütükler gömüldükten sonra:</p><p class="calibre1">- Bak, şu dağın eteğinde bir ırmak var, oradan ağzınla su getir ve bunları sula. Şu yanık kütüğü kadına temizlik öğrettiğin şekilde; şunu köylülere çember bükmeyi öğrettiğin gibi; şunu da tüccarlara ateş yakmayı öğrettiğin gibi sula. Bunların üçü de filizlenip öğreneceksin. İşte o zaman günahların bağışlanacak.</p><p class="calibre1">İhtiyar bunları söyleyip evine gitmiş. Vaftiz çocuğu düşünmüş taşınmış</p><p class="calibre1">ama ihtiyarın ne demek istediğini bir türlü anlayamamış. Fakat kendisine salık verilen işleri yapmaya başlamış.</p><div class="mbppagebreak" id="calibre_pb_17"></div>
</body></html>
