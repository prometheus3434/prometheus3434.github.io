<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">84</span></span></p><p class="calibre5">Bu sözleri söylerken bir yandan da efendisine bakıp gülüyordu. Efendisi de gülüyordu. Efendi onun konuşmalarını dinledikten sonra dedi ki: - Elbiselerin en güzelini vereceğim onlara, cepken ve ayakkabı da vereceğim. Kıyafetleri düğün kıyafeti gibi olacak. Onları beyler gibi ağırlayacağım. Eğer birarada kalmak istiyorlarsa samanlıkta otursunlar.</p><p class="calibre1">Fakat prangaları çıkaramayız. O zaman kaçabilirler. Çok istiyorlarsa geceleri çıkarabiliriz.</p><p class="calibre1">Sonra da Jilin’in omuzuna vurarak: “Sen iyi, ben iyi,” dedi.</p><p class="calibre1">Bu konuşmalardan sonra Jilin mektubu yazdı. Fakat eve gitmesini istemediği için adresi doğru yazmadı. “Nasıl olsa kaçarım” diye düşünüyordu.</p><p class="calibre1">Jilin’le Kastilin’i samanlığa götürüp eski püskü iki cepkenle, yırtık pırtık asker postalları getirdiler. Bu postalları ölen askerlerin ayaklarından aldıkları belliydi.</p><p class="calibre1">Gece olduğu zaman verdikleri söz üzerine onların prangalarını çözdüler ve kapıyı üstlerinden kapattılar.</p><p class="calibre1">III</p><p class="calibre1">Jilin böyle böyle arkadaşıyla birlikte tam bir ay samanlıkta kaldı.</p><p class="calibre1">Efendisi sürekli:</p><p class="calibre1">- Sen Urus iyi, ben Abdül iyi, diyerek gülüyordu.</p><p class="calibre2" style="margin:0pt; border:0pt; height:1em"> </p><p class="calibre1">Verdikleri yemek, mısır unundan yapılmış, yarı yarıya hamur bir ekmekten ibaretti.</p><p class="calibre1">Bu arada Kastilin eve tekrar mektup yazmıştı. Canı sıkılıyordu ve paranın gelmesini bekliyordu hep. Bütün gün 85</p><p class="calibre1">samanlıkta oturuyor mektup ne zaman gelecek diye gün sayıyordu.</p><p class="calibre1">Arada sırada da uyuyordu. Jilin ise yazdığı mektubun gitmeyeceğini bildiği için ikinci bir mektup göndermedi. Annesinin bu kadar parayı kendisine gönderemeye-ceğini düşünüyordu. Annesi zaten onun gönderdiği parayla geçinen bir insandı. Onun beşyüz ruble göndermesi büsbütün perişan olması demekti. Jilin’in tam düşündüğü buradan yakayı kurtarmaktı. Bunun için planlar yapıyor, etrafı araştırıyordu.</p><p class="calibre1">Avul’un içinde dolaşıyor, ıslık çala çala birşeylerle uğraşıyordu. Oturup kilden kuklalar, kamıştan sepetler yapıyordu. Bu çeşit el işlerine karşı becerisi vardı.</p><p class="calibre1">Bir keresinde burnu, elleri, ayakları olan, üstünde Tatar gömleği bulunan bir kukla yapmıştı. Onu damın üstüne koydu. Efendisinin kızı Dina da suya giderken onu görüp diğer kızları çağırdı. Kızlar testiyi yere koyup, kuklaya bakmaya başladılar. Bir yandan da gülüyorlardı. Bunu gören Jilin kuklayı indirip kızlara uzattı. Kızlar gülüşüyorlar ama bir türlü almaya cesaret edemiyorlardı. Jilin de kuklayı yere bırakıp samanlığa girdi. Oradaki delikten de ne olacağını izlemek için bakmaya başladı.</p><p class="calibre1">Dina seyirte seyirte geldi. Etrafı kolaçan etti. Kimsenin görmediğine emin olunca kuklayı aldığı gibi kaçtı.</p><p class="calibre1">Ertesi sabah Jilin, Dina’nın elindeki kuklayla kapı eşiğine çıktığını gördü.</p><p class="calibre1">Üzerini kırmızı kumaş parçalarıyla süslemişti. Onu bebeği gibi sallıyor bir yandan da ninni söylüyordu. Tam o sırada annesi Dina’yı gördü.</p><p class="calibre1">Dışarıya çıkıp, kuklayı elinden aldı ve yere atıp parçaladı. Sonra da Dina’yı bir iş için bir yere gönderdi.</p><p class="calibre1">Bunun üzerine Jilin daha güzel bir kukla yaptı ve Dina’ya verdi. Dina bunun karşılığında bir gün elinde bir testiyle girdi samanlığa. Testiyi yere koyarak yanına otur86</p><p class="calibre1">du. Jilin’e bakıp bakıp gülüyordu. Jilin niçin güldüğünü anlayamamıştı, içinde su olduğunu düşündüğü testiye uzandı. Alıp içtiğinde onun süt olduğunu farketti. Sütü içtikten sonra “iyi” dedi. Kız Jilin’in sözü üzerine yerinden sıçrayıp, hoplayıp zıplayarak ellerini birbirine vurmaya başladı.</p><p class="calibre1">- Urus iyi, urus iyi, diye de bağırıyordu. Sonra da testiyi alıp kaçtı.</p><p class="calibre1">O günden sonra kız ona hergün gizlice süt getirmeye başladı. Kız ayrıca ona, Tatarların keçi peyniriyle yapıp damda kuruttukları böreklerden de getiriyordu. Bazen de babasının ara sıra kestiği koyundan bir parçayı koynuna koyar, Jilin’in önüne atıp kaçardı.</p><p class="calibre1">Günlerden bir gün korkunç bir sağanak başladı. Bir saat boyunca bardaktan boşanırcasına yağmur yağdı. Sele sebep olan bu yağmur, dereleri bulandırmış, çakılları, koca koca taşları önüne almış sürüklüy rdu. Sağanak dindiğinde köy baştan başa sular altında kalmıştı. Jilin bunu görünce bir su çarkı yapmayı düşündü ve efendisinden bir bıçak rica edip bir çubuk kesti. Tahta parçaları bulup bir tekerlek yaptı.</p><p class="calibre1">Tekerleğin üzerine de küçük küçük kuklalar yerleştirdi. Kuklaları teke.leğe sıkıca bağlayıp suya bıraktı. Tekerlek suda dönüyor kuklalar âdeta hoplayıp zıplıyordu. Bunu gören köy halkı birden oraya toplandı.</p><p class="calibre1">Çoluk çocuk, kadın, erkek hepsi oradaydı.</p><p class="calibre1">- Hey Urus! Hey TJrus, diye bağırışıyorlardı.</p><p class="calibre1">Bunları efendisi de görmüştü. Bir gün, elinde bozuk bir Rus saatini göstererek Jilin’i çağırdı. Jilin “.amir edebileceğini söyleyerek saati aldı.</p><p class="calibre1">Çakısıyla n. .rçalannı söktü. Şöyle bir gözden geçirip tekrar yerleştirdi parçaları. Saat çalışıyordu. Abdül buna çok memnun olmuş’u.</p><p class="calibre1">Memnuniyetini belirtmek için yırtık pırtık bir yelek «etir’j Jilin’e hediye 87</p><p class="calibre1">etti. Jilin de “hiç olmazsa gece üstüme örterim” düşüncesiyle ister istemez aldı yeleği.</p><p class="calibre1">O günden sonra Jilin’in adı “usta” diye dillere destan oldu. Uzak köylerden gelip, tüfeğini, tabancasını, saatini tamir için Jilin’e veriyorlardı. Efendisi de gerekli alet ve edevatı ona vermişti.</p><p class="calibre1">Bir gün Tatarlardan biri hastalandı. Hemen Jilin’e koştular.</p><p class="calibre1">- Onu iyi et! dediler.</p><p class="calibre1">Jilin nasıl iyileştireceğini bilmiyordu ama gidip hastaya baktı. “İnşaallah kendiliğinden iyileşir” diye düşünüyordu. Samanlığa gidip biraz kum ve su aldı. Karıştırıp çalkaladı ve birşeyler mırıldanarak, suya sözde okuyup, hastaya içirdi. Talihe bakın ki Tatar iyileşmişti.</p><p class="calibre1">Jilin yavaş yavaş onların dilinden anlamaya başlamıştı. Bazıları ona alışmaya başlamış, işleri düştü mü “Ivan, İvan” diye çağırmayı adet edinmişlerdi. Ne var ki bazıları hâlâ canavar görmüş gibi ters ters bakıyorlardı. Bunlardan birisi de kırmızı yüzlü Tatar’dı. O Jilin’i zaten hiç sevme-mişti. Onu gördü mü suratını asar, yolunu değiştirir ya da onu azarlardı. Bunun gibi Tatarlar arasında bir ihtiyar daha vardı. Avul’da hiç oturmayan bir ihtiyar arasıra dağın arkasından bir yerlerden gelir, mescidde namaz kılıp giderdi. Jilin onu işte bu zamanlarda gördü. Kısa boylu, kalpağının üzerinde sarık olan, beyaz çember sakallı, kırış kırış</p><p class="calibre1">kıpkırmızı yüzlü biriydi. Atmaca gagası gibi bir burnu, kötü kötü bakan mavi gözleri, ileri doğru çıkmış iki köpek dişinden başka dişi olmayan bir ağzı vardı. Koltuk değnekleriyle yürürdü. Jilin’i görür görmez de bakışlarını başka tarafa çevirirdi.</p><p class="calibre1">Jilin bu ihtiyarın nerede yaşadığını merak etti. Bir gün yaşadığı yeri görmek için, dağın arkasına doğru gitti. Keçi 88</p><p class="calibre1">yolundan inince, bir bahçe ile taş bir duvar gördü. Duvarın arkasında kiraz ve kayısı ağaçları, bir de düz damlı bir kulübe vardı. Biraz daha yaklaşınca samandan örülmüş arı kovanlarını gördü. Etrafında uçuşup vızıldayan arılar arasında ihtiyar diz çökmüş birşey yapıyordu. Jilin başka neler olduğunu görmek için biraz daha yukarı çıktığı sırada prangası şıngırdadı. İhtiyar sesin geldiği yöne doğru kafasını kaldırdı ve bir çığlık kopardı. Âni bir hareketle tabancasını çıkarıp Jilin’e doğru ateş</p><p class="calibre1">etmeye başladı. Jilin alelacele bir taşın arkasına sığındı ve mermiden kendini zor kurtardı.</p><p class="calibre1">Bu olaydan sonra ihtiyar, Jilin’i efendisine şikayet etti. Efendisi de Jilin’i çağırıp, gülerek niçin ihtiyarın yanına gittiğini sordu. Jilin ona bir kötülük etmediğini, sadece nasıl yaşadığını merak ettiğini anlattı.</p><p class="calibre1">Efendisi bunları ihtiyara söyleyince, ihtiyar sinirlenip birşeyler homurdanmaya başladı. İki dişini dışarı çıkarmış el kol hareketleriyle Jilin’e bağırıyordu. Jilin söylediklerinin hepsini anlamadı ama anladığı kadarıyla Abdül’e onu öldürmesini söylüyordu. İhtiyar bağıra çağıra gittikten sonra Jilin onun kim olduğunu sordu. Efendisi de anlattı: - O yiğit, büyük bir adamdır. Bir zamanlar başyiğitti. Zamanında çok Rus öldürdü. Zengindi. Üç karısı, sekiz oğlu vardı. Hepsi aynı köyde yaşıyorlardı. Birgün Ruslar gelip köyü yaktılar. Oğullarından yedisini de öldürdüler. Bir oğlu kalmıştı, o da gidip Ruslara teslim oldu. Bunun üzerine ihtiyar da gitti ve Ruslara teslim oldu. Üç ay onların arasında yaşadı. Oğlunu buldu. Kendi elleriyle öldürüp kaçtı. O günden beri savaşmıyor. Mekke’ye gidip Allah’a olan borcunu ödedi. Bunun için sarık sarıyor. Mekke’ye giden sarık sarar, hacı adını alır. Sizinkileri de bu yüzden hiç sevmez. Benden seni öldürmemi istiyor. Fakat bu benim işime gelmez. Senin için bu kadar para saydım. Hem 89</p><p class="calibre1">sana kanım kaynadı. Söz vermiş olmasaydım seni bırakmazdım.</p><p class="calibre1">Sonra gülerek:</p><p class="calibre1">- Sen Urus iyi, ben Abdül iyi, dedi.</p><p class="calibre1">IV</p><p class="calibre1">Jilin böylece bir ay daha geçirdi. Gündüzleri Avul içinde dolaşıyor ya da bir işle uğraşıyor, gece olup ses seda kesilince de samanlığına çekilip yeri kazıyordu. Toprağı keserle oyduğu için kazmak zordu. Fakat tüm zorluğuna rağmen içine girecek kadar bir çukur kazmayı başardı.</p><p class="calibre1">Gideceği yolu öğrenmek istiyordu ama Tatarlar söylemiyorlardı.</p><p class="calibre2" style="margin:0pt; border:0pt; height:1em"> </p><p class="calibre1">Bir gün öğle üzeri efendisi bir yere gidince, Jilin Avul’un arkasındaki dağa doğru yürüdü. Niyeti gidebileceği yerleri gözden geçirmekti. Fakat efendisi yola çıkarken, küçük oğluna Jilin’i adım adım izlemesini, gözden kaçırmamasını tembihlemişti. Küçük oğlu Jilin’in dağa doğru gittiğini görünce arkasından koşarak:</p><p class="calibre1">- Gitme! Babam istemiyor. Bak sonra halkı çağırırım, dedi.</p><p class="calibre1">Jilin onu kandırmaya çalıştı:</p><p class="calibre1">- Çok uzağa gitmiyorum ki. Şu tepeye çıkacağım sadece. Sizinkileri tedavi etmek için bir ot lazım oldu da. Bu prangalarla nereye kaçabilirim ki zaten. Hem sen de be nimle gelebilirsin. Yarın sana ok ve yay yaparım.</p><p class="calibre1">Küçük bu sözlere kandı ve beraberce yola çıktılar. Dağ yakın görünüyordu ama prangalarla yürümek çok zordu. Güçbela tepeye çıkabildi. İstediği yere vardığında yere otu90</p><p class="calibre1">rup etrafı gözlemeye başladı. Samanlığın arkasındaki küçücük düzlükte atlar otluyordu. Daha aşağılarda başka bir köy vardı. Köyün ardında yalçın bir dağ, onun ardında da yine bir yalçın dağ. Dağlar arasındaki orman yeşil bir leke gibi görünüyordu. Ormanın arkasında da sıra sıra başka dağlar yükseliyordu. Hepsinin üstü de başlık gibi bembeyaz karla örtülüydü. Buralarda güneş doğarken de batarken de böyle görünürdü manzara. Birbirine yakın dağların yamaçlarında yer yer köyler vardı ve evlerin bacalarından dumanlar yükseliyordu. Jilin: - Demek bütün buralar onların toprağı, diye düşündü. Sonra durup Rus toprağına baktı. Düşüncelere daldı. Ayaklarının altından akan ırmak, kendi oturduğu köy, bahçeler, ırmak kenarına oturmuş çamaşır yıkayan, minimini kuklalar gibi görünen kadınlar… Jilin irkilerek dağıttı düşüncelerini ve etrafı seyretmeye devam etti. Avul’un altından aşağıya doğru uzanan dağlar ve dağlar arasında bir orman görülüyordu, iki dağ</p><p class="calibre1">arasında göze çarpan mavi, düzlük bir alan vardı. Düzlüğün üzerini bir duman kaplıyordu.</p><p class="calibre1">Jilin kalede olduğu zaman, güneşin nereden doğup nereden battığını hatırlamaya çalıştı. Kalenin vadi içinde olduğunu tahmin etti. Sonra da oradan, iki dağ arasından kaçmak gerektiğini düşündü.</p><p class="calibre1">Güneş yavaş yavaş batmaya başlamıştı. Dağların beyaz rengi kızıla dönüyordu. Kara dağlar ise büsbütün kararmış, çay yataklarını bir sis kaplamıştı. Kalenin olduğunu düşündüğü vadi batan güneşin ışıklarıyla kızıllara büründü. Vadide baca dumanını andıran bir şey gözüne çarptı.</p><p class="calibre1">O an oranın Rus kalesi olduğuna iyice emin oldu.</p><p class="calibre1">Vakit bir hayli geç olmuştu. Akşam ezanı da okunuyordu. Uzaktan ineklerin sesleri geliyordu. Sürüleri getiriyor91</p><p class="calibre2" style="margin:0pt; border:0pt; height:1em"> </p><p class="calibre1">lardı. Küçük durmadan “gidelim” diyordu. Jilin gitmek istememesine rağmen eve döndü.</p><p class="calibre1">Jilin artık yolu bildiğini, kaçması gerektiğini düşünüyordu. Hemen o gece kaçmak istiyordu. Ay hilal olduğu için gece karanlıktı üstelik. Fakat ne yazık ki, Tatarlar dönmüştü. Her zaman, önlerinde hayvanları, güle oynaya gelirlerdi. Fakat bu defa hiç hayvan getirmemişlerdi. Sadece kırmızı yüzlü Tatar’ın kardeşi atın terekesinde ölü olarak duruyordu.</p><p class="calibre1">Bütün Tatarlar çok öfkeliydi. Ölüyü gömmek için toplandılar. Jilin de onları seyretmeye çıktı. Ölüyü tabuta koymamışlardı. Bir kefene sarıp köy dışındaki çınarların altına götüreıek otların üzerine yatırdılar, ihtiyarlar toplanıp kalpaklarının üzerine birer bez serdiler. Ölünün karşısına, diz çöküp oturdular. Bu arada imam gelmişti. En öndeki safa geçti ve öteki Tatarlar onun arkasında dizildi. Başlarını öne eğmiş, oturuyorlardı. Uzun süren bir sessizlikten sonra imam kafasını kaldırıp: - Allah! dedi. Sonra yine eğdi başını. Uzun süre, hiç kımıldamadan sustular.</p><p class="calibre1">Sonra imam yine başını kaldırarak:</p><p class="calibre1">- Allah! dedi ve bu sefer hepsi tekrarladı. Sonra da sustular. Ölü otlar üzerinde yatıyordu. Tatarlar da aynı onun gibi hiç kımıldamadan oturuyorlardı. O kadar sessizdi ki ortalık sadece çınar yapraklarının rüzgarda çıkardığı ses duyuluyordu.</p><p class="calibre1">Sonra imam bir dua okudu. Hepsi birden kalkıp, ölüyü elleriyle tutup, bir çukurun yanına götürdüler. Bu sanki bir çukur değil de önceden kazılmış, toprağın altına doğru uzanan bir izbeydi. Ölüyü koltuk altlarından ve bacaklarından tutarak iki büklüm yapıp yavaşça bıraktılar. Oturmuş vaziyete getirip ellerini de karnına koydular.</p><p class="calibre1">Sonra ırgatlar bir yığın yeşil saz getirip çukurun üstüne 92</p><p class="calibre1">attılar. Onların üzerine de alelacele toprak atıp, toprağı düzlediler.</p><p class="calibre1">Ayaklarıyla tepeleyip baş ucuna bir taş diktiler. Sonra da saflar halinde dizilip oturdular. Uzun zaman sustular ve: - Allah! Allah! Allah! diye haykırdılar. Sonra ayağa kalktılar. Kızıl saçlı olan Tatar kalkıp ihtiyarlara para dağıttı ve kırbacını alıp üç defa alnına vurdu. Ardından da evine gitti.</p><p class="calibre1">Ertesi gün Jilin, kızıl saçlı Tatarın, yanında bir kısrak, arkasında üç Tatarla birlikte köy dışına çıktığını gördü. Köyün dışına vardıklarında kızıl saçlı olan, yeleğini çıkarıp, kollarını sıvadı ve yenlerini sıkıştırdı.</p><p class="calibre1">Kamasını çıkararak bileği taşıyla bileğledi. Bu işi bitirince öbür Tatarlar kısrağın kafasını yukarı doğru kaldırdılar ve kızıl saçlı gelip hayvanın boğazını kestikten sonra yere yıktılar. Yum-ruklarıyla da derisini yüzdüler. Kadınlar yüzme işi bitince gelip barsak, kelle ve organlarını yıkadılar ve eti parçalara bölerek eve götürdüler.</p><p class="calibre2" style="margin:0pt; border:0pt; height:1em"> </p><p class="calibre1">Bütün köy “Allah rahmet eylesin” demek için kızıl saçlının evinde toplanmıştı. Ölünün günahlarını bağışlatmak için üç gün o kısrağın etini yediler. Boza içtiler. Dördüncü gün Jilin, bir yere gitmek için hazırlandıklarını gördü. On kişi atlarını hazırlayıp gitmişlerdi. Kızıl saçlı da gidenlerin içindeydi. Sadece Abdül evde kalmıştı.</p><p class="calibre1">Jilin kaçmanın tam zamanı olduğunu düşündü. Ay yeni doğmasına rağmen gece Karanlıktı. Kaçma fikrini Kastilin’e de anlattı. Kastilin korkmuştu:</p><p class="calibre1">- Nasıl kaçarız? Yolu bile bilmiyoruz.</p><p class="calibre1">- Ben biliyorum.</p><p class="calibre1">- İyi de çok karanlık. Ya kaleye ulaşamazsak.</p><p class="calibre1">- Ulaşamazsak ormanda geceleriz. Ben bayağı ekmek 93</p><p class="calibre1">biriktirdim. Hem niye burada kalacaksın? Parayı göndereceklerini umuyorsun ama ya gönderemezlerse? Zaten Tatarlar bugünlerde çok kızgın. Ruslar onlardan birini öldürmüşler. Şimdi bizi öldürmek istiyorlar.</p><p class="calibre1">Kastilin düşündü, düşündü:</p><p class="calibre1">- Ee, o raman gidelim bari, dedi.</p><p class="calibre1">V</p><p class="calibre1">Jilin bu karardan sonra, daha önce açtığı çukura indi. Kastilin’in de sığabilmesi için biraz daha kazıp genişletti. Oturup, Avul’da el ayak çekilmesini beklemeye başladılar.</p><p class="calibre1">Avul’da ses seda kesilince, Jilin duvarın altından geçerek dışarıya çıktı.</p><p class="calibre1">Kastilin’e de gelmesini söyledi. Fakat Kastilin geçerken ayağı bir taşa takıldı ve gürültüyü duyan Ulyaşin adlı ev köpeği, daha önce doyurulmuş</p><p class="calibre1">olmasına rağmen, ileri atılıp havlamaya başladı. Onun havlamasını duyan diğer köpekler de koşup geldiler. Jilin onları susturmak için hafifçe bir ıslık çalıp, biraz börek attı. Ulyaşin onu tanımıştı. Havlamayı kesip, kuyruğunu sallamaya başladı. Bu arada efendi havlamaları işitmişti. Kapıya çıkıp:</p><p class="calibre1">- Kuçu kuçu. Gel yavrum gel! diye köpeği çağırdı. Köpek ise Jilin’in kulak arkalarını okşamasıyla mest olmuş, hiç ses çıkarmadan, onun ayaklarında yatıyor, kuyruğunu sallıyordu.</p><p class="calibre1">Ortalıkta ses seda kesilmişti. Sadece arasıra bir koyunun öksürüğü, taşların üzerine akan suyun şırıltısı işitiliyordu.</p><p class="calibre1">Etraf zifiri karanlıktı. Yıldızlar çok yüksekteydi ve ay pembe pembe beliriyordu. Çay yatakları üzerindeyse süt 94</p><p class="calibre1">gibi bir sis tabakası vardı.</p><p class="calibre1">Jilin bulundukları köşeden kalkarak:</p><p class="calibre1">- Haydi kardeşim gidelim, dedi.</p><p class="calibre2" style="margin:0pt; border:0pt; height:1em"> </p><p class="calibre1">Sessizce yola koyuldular. Biraz gitmişlerdi ki dam üstünden müezzinin “Allahu Ekber” diye ezan okuduğunu işittiler. Milleti camiye çağıran bu ses üzerine duvarın altına büzülüp oturdular. Halk camiden çıkıp evlerine dönene kadar, uzun süre beklediler. Ses seda kesilince, Allah’tan yardım dileyerek istavroz çıkardılar. Sonra da yola çıktılar.</p><p class="calibre1">Avul’u geçip sarp dağ eteğinin altından dereye indiler. Su içinde dere yatağı boyunca ilerlediler.</p><p class="calibre1">Koyu bir sis tabakası aşağılara kadar her yanı sarmıştı. Jilin başlarının üzerindeki yıldızlara bakarak yön tayin etmeye çalışıyordu. Sisin verdiği serinlik yürümelerini kolaylaştırmıştı ama ayakkabılarının biçimsiz ve içeriye dönmüş olması onları rahatsız ediyordu. Jilin daha fazla dayanamayarak ayakkabılarını çıkarıp attı. Yola yalınayak devam edecekti. Bir taştan öbür taşa sıçrıyor bir yandan da yıldızlara bakıyordu. Kastilin arkada kalmaya başlamıştı.</p><p class="calibre1">- Biraz yavaş ol. Şu mendebur postallar ayaklarımı vurdu, diyordu.</p><p class="calibre1">- Sen de çıkar o zaman onları. Daha rahat yürürsün. Kastilin arkadaşını dinleyip çıkardı ayakkabılarını ama</p><p class="calibre1">daha kötü olmuştu. Ayağını taş kesiyor, sürekli arkada kalıyordu.</p><p class="calibre1">Jilin:</p><p class="calibre1">- Ayağın kan revan içinde kalsa da iyileşir. Fakat onlar yetişirse hiç bakmazlar gözünün yaşına, öldürürler seni. O daha mı iyi, diyerek kuvvetlendirmeye çalışıyordu arkadaşını.</p><p class="calibre1">Kastilin hiçbir şey söylemeden yürüyor, arada bir ofla95</p><p class="calibre1">yip pufluyordu. Uzun bir süre dere yatağında yürüdükten sonra bir ara köpek havlamaları duydular. Jilin birden durdu. Etrafına bakınıp yolu elleriyle yoklayarak dağ yamacına tırmanmaya başladı.</p><p class="calibre1">- Eyvah, yolu şaşırmışız sağdan gitmişiz. Burada başka bir köy var.</p><p class="calibre1">Dağdan görmüştüm. Geriye dönmeliyiz. Sola doğru, dağın içine yürümeliyiz. Orman o yanda olmalı.</p><p class="calibre1">Kastilin bunu duyunca:</p><p class="calibre1">- Ne olur biraz dur. Dinlenelim. Ayaklarım kan içinde kaldı, dedi.</p><p class="calibre1">- Aldırış etme. Biraz hafif basmaya çalış, geçer.</p><p class="calibre1">Jilin geri döndü ve sola, dağa doğru koşmaya başladı. Kastilin yine hep geride kalıyor boyuna ahlayıp ofluyordu. Jilin onun bu sızlanmalarına aldırış etmiyor, hep yürüyordu.</p><p class="calibre1">En sonunda dağın üstüne çıkmayı başardılar. Artık ormanı görmüşlerdi.</p><p class="calibre1">Biraz daha gayretle ormana girip yürümeye başladılar. Dikenlerden, her tarafları yırtılmıştı. Zorlanarak yürürken önlerine bir keçi yolu çıktı.</p><p class="calibre1">Oradan devam ederlerken Jilin:</p><p class="calibre1">- Dur! Yoldan nal sesleri geliyor. Dinle, dedi. Durup dinlediklerinde bir hayvanın, nal sesine benzer bir ses çıkararak yürüdüğünü farkettiler.</p><p class="calibre2" style="margin:0pt; border:0pt; height:1em"> </p><p class="calibre1">Onlar yürüdükçe o da yürüyor, onlar durunca o da duruyordu. Jilin bunun üzerine, sürünerek, karanlık yolda ilerledi. Baktı ki yolda birşey duruyor. Ata ya da insana benzemiyordu. “Başka bir şey olsa gerek” diye düşündü. O şeyin garip sesler çıkarması üzerine Jilin çok şaşırdı ve hafifçe ıslık çaldı. O anda hayvan ürkerek, ormana fırtına gibi dalıverdi.</p><p class="calibre1">Ayak sesleri, dalların kırılma sesine karışıyordu.</p><p class="calibre1">Kastilin korkusundan yere yuvarlanmıştı. Jilin ise gülü96</p><p class="calibre1">yordu.</p><p class="calibre1">- Geyik bu ya! Baksana boynuzları ormanı talan etti. Biz ondan korkuyoruz, o bizden, dedi.</p><p class="calibre1">Korkulacak birşey olmadığını anladıktan sonra ileriye doğru yürümeye devam ettiler. Tanyeri hafiften ağarıyor, sabah yaklaşıyordu. Fakat yine de doğru yoldan gidip gitmediklerinden emin değildiler. Jilin’e bu yol Avul’a götürüldüğü yol gibi geliyordu. Eğer tahminleri doğruysa on verst yollan vardı. Fakat görünürde hiçbir iz yoktu. Zaten olsa da karanlıkta göremezlerdi.</p><p class="calibre1">Biraz yürüdükten sonra bir düzlüğe çıktılar. Kastilin daha fazla dayanamayarak oturdu.</p><p class="calibre1">- Ne dersen de. Ben daha fazla gidemeyeceğim. Burada kalacağım. Artık ayaklarım tutmuyor.</p><p class="calibre1">Jilin onu kandırmaya çalışıyordu ama Kastilin dediğinde ısrar ediyordu.</p><p class="calibre1">Bunun üzerine Jilin çok öfkelendi. Yere tükürerek içini çekti: - Öyleyse ben yalnız giderim. Allahaısmarladık, dedi.</p><p class="calibre1">Kastilin orada kalamayacağını anladı, sıçrayıverdi yerinden ve yürümeye başladı. Birlikte dört verst kadar yürüdüler. Ormanı daha koyu bir sis kaplamıştı. İlerilerde hiçbir şey görünmüyordu. Yıldızlar da artık güç farkedili-yor olmuştu.</p><p class="calibre1">Bu arada birden uzaklardan nal sesleri duyuldu. Jilin emin olmak için yüzükoyun yere uzanıp, kulağını toprağa dayadı ve: - Doğru. Nal sesi bu. Bize doğru geliyor.</p><p class="calibre1">Korku içinde yoldan sapıp bir çalılığın içine girdiler. Beklemeye başladılar. Bir süre sonra Jilin yola doğru sürünerek etrafa bakındı ve atlı bir Tatarın önünde ineklerle, mırıldana mırıldana geçtiğini gördü.</p><p class="calibre1">Biraz daha oturup</p><div class="mbppagebreak" id="calibre_pb_40"></div>
</body></html>
