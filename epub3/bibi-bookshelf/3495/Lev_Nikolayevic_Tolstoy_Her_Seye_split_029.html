<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">63</span></span></p><p class="calibre5">Kızına acıyordu. Onun zayıflığına, perişan haline, fena, basit elbisesine, gözlerine diktiği, kimbilir niçin yalvaran gözlerine, zavallılık ifade eden yüzüne acıyordu.</p><p class="calibre1">- Baba, bağışla, diyerek ona doğru ilerledi. Mihail Ivanoviç: - Beni… sen beni bağışla, dedi. Sonra bir çocuk gibi hıçkırmaya başladı.</p><p class="calibre1">Kızını yüzünden, ellerinden öpüyor, onları göz yaşlarıyla ıslatıyordu.</p><p class="calibre1">Kızına karşı uyanan acıma duygusu, ona kendi kendini tanıtmıştı.</p><p class="calibre1">Kendisinin gerçek halini gördükten sonra da kızma karşı ne kadar suçlu olduğunu anladı. Gururu için, soğuk davrandığı için, hatta kızına karşı duyduğu öfke için suçlu idi. Suçlu oluşuna, başkasını affetmek değil, kendisini affetmesi gerektiğine seviniyordu.</p><p class="calibre1">Kızı onu kendi odasına götürdü, nasıl yaşadığını anlattı. Ama babasına çocuğu göstermedi, geçmişten hiç bahsetmedi. Çünkü bunun babasına ıstırap vereceğini biliyordu. Mihail Ivanoviç ona, artık başka türlü yaşaması gerektiğini söyledi.</p><p class="calibre2" style="margin:0pt; border:0pt; height:1em"> </p><p class="calibre1">Liza:</p><p class="calibre1">- Evet, köy olursa daha iyi, dedi. Mihail Ivanoviç: - Bunu etraflıca düşünürüz, diye cevap verdi.</p><p class="calibre1">Birden bire kapının arkasından önce bir vızıltı, sonra da çocuğun ağlayan sesi duyuldu. Liza gözlerini faltaşı gibi açtı, bakışlarını babasından ayırmayarak kararsızlık içinde dona kaldı.</p><p class="calibre1">Mihail Ivanoviç kendini göz göre göre zorlayarak: - Galiba emzirme zamanı geldi, dedi, kaşlarını oynattı. Liza ayağa kalktı, birden bire çoktan beri sevdiği baba64</p><p class="calibre1">sına, şimdi dünyada her şeyden çok sevdiği çocuğunu göstermek için aklına delice bir fikir geldi. Söylemek istediğini söylemeden önce babasının yüzüne baktı. Acaba kızacak mı, kızmayacak mı? Babasının yüzünde kızgınlık yoktu, ama derin bir ıstırabın ifadesi vardı.</p><p class="calibre1">- Haydi git, git, dedi. Allah’a bin şükürler olsun, yarın ben gene geleceğim o zaman kararımızı veririz. Allah’a ısmarladık yavrucuğum. Şimdilik Allah’a ısmarladık.</p><p class="calibre1">Yeniden boğazını tıkayan göz yaşlarını tutmakta zorluk çekti.</p><p class="calibre1">Mihail Ivanoviç, kardeşinin evine döndüğü zaman Aleksandra Dimitriyevna hemen sordu:</p><p class="calibre1">- E, nasıl?</p><p class="calibre1">- Öyle işte.</p><p class="calibre1">Bir şeyler olduğunu yüzünden anlayarak:</p><p class="calibre1">- Onu gördünüz mü? Diye sordu.</p><p class="calibre1">- Evet, diyerek birden bire hüngür hüngür ağlamaya başladı.</p><p class="calibre1">Sükunet bulduktan sonra:</p><p class="calibre1">- Evet, hem aptallaştım, hem ihtiyarladım, dedi.</p><p class="calibre1">- Hayır, akıllısınız, hem pek akıllısınız.</p><p class="calibre1">Mihail Ivanoviç kızını affetmiş, büsbütün affetmişti. Bunu yapabilmek için insanların yapacakları dedikodular yüzünden duyduğu korkuyu bile yendi. Liza’yı köyde yaşayan kızkardeşi Aleksandra Dimitriyevna’mn yanına yerleştirdi. Sık sık görüşüyorlardı. Onu eskisinden daha çok seviyordu. Sık sık köye gidiyor, misafir oluyordu. Ama çocuğu görmekten kaçınıyordu. Ona karşı duyduğu nefreti, tiksintiyi bir türlü yenemiyordu. Bu durum, kızına bir ıstırap kaynağı oluyordu.</p><div class="mbppagebreak" id="calibre_pb_29"></div>
</body></html>
