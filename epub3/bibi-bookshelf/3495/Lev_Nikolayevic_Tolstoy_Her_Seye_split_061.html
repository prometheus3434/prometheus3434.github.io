<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">137</span></span></p><p class="calibre5">İlyiç yavaş yavaş çıktı, içinde bir sıkıntı vardı, kızağına bindi evine döndü. Yolda doktorun sözleri kulaklarından bir türlü gitmiyordu, onun karışık ve karanlık ilmi terimlerini sade bir dile çevirmeye, aradığı cevabı orada bulmaya çalıştı:</p><p class="calibre2" style="margin:0pt; border:0pt; height:1em"> </p><p class="calibre1">Tehlikede miyim? Büyük bir tehlikede miyim? Yoksa önemli bir şey değil mi?</p><p class="calibre1">Ona öyle geliyordu ki, doktor durumunu çok kötü bulmuştu. Şimdi sokakları gamlı görüyordu. Evler, gelip geçenler, dükkanlar hep gamlı idi… Hele duyduğu acı… Gizli, hüzün, bir an bile bırakmayan acı.</p><p class="calibre1">Doktorun lastikli sözleri karşısında yepyeni, çok ağır bir mana alıyordu.</p><p class="calibre1">Şimdi onu yeni bir duygu ile, elemle duyuyordu.</p><p class="calibre1">Evine gelince, karısına herşeyi anlattı. Kadın dikkatle dinliyordu. Odaya, başında şapkasıyla kızı da girdi. Annesiyle birlikte çıkacaklardı. Oturdu, bu can sıkıcı hikayeyi o da dinledi; fakat nihayet kızın da, anasının da sabırları tükendi.</p><p class="calibre1">Kadın:</p><p class="calibre1">- Çok memnun oldum, diye başlayarak, kocasını susturdu, şimdiden sonra ilaçlarına çok dikkat etmelisin, reçeteyi bana ver, Gerasim’i eczaneye yollayayım, diyerek giyinmeye çıktı.</p><p class="calibre1">Kadın odada olduğu müddetçe adamcağıza durup dinlenmeden söylenmişti, kadın çıkınca derin derin içini çekti ve: - Kimbilir, dedi, belki de sahiden henüz bir şeyim yoktur…</p><p class="calibre1">İlaçları dikkatle kullandı, zaten doktor idrar tahlili üzerine bunları az çok değiştirdi. Fakat bu arada tahlil ve onun üzerine alınacak tedbirlerde bir karışıklık oldu. Dok138</p><p class="calibre1">torun kendisi nasılsa görülemedi. Şimdi ona doktorun dediğinden başka bir şey yapılıyor, ya doktor bazı şeyleri eksik söylemiş, ya yalan söylemiş</p><p class="calibre1">yahut da bazı şeyleri ondan gizlemişti.</p><p class="calibre1">Fakat o yine de kendine söylenenleri harfiyen icra ediyordu. İlk günler teselli ile geçti. Adamcağızın başlıca kaygısı, sağlığını korumak, ilaçları kullanmak, ağrılarını ve bütün organlarının işleme tarzını iyice dinlemek konusunda verdiği talimatları harfiyen yerine getirmekti. Artık bütün ilgisi hastalık ve sağlık idi. Yanında hastalardan, ölenlerden, hele kendi hastalığını andırır bir hastalıktan söz edilince heyecanını saklamaya çabalamakla beraber dikkat kesilir dinler, sorar soruşturur ve öğrendiklerini hemen kendi durumu ile kıyas ederdi.</p><p class="calibre1">Ağrıları azalmıyordu; fakat o hergün daha iyi olduğuna inanmaya çalışıyor, araya bir şey girip karıştırmadıkça kendi kendine yalan söylemeye, kendi kendini oyalayıp aldatmaya bakıyordu. Halbuki evde yahut dairede bir şeye sıkılınca, yahut oyunda şansı kötü gidince derhal ağrılar artıyordu. Eskiden böyle bir sıkıntı karşısında herşeyi düzelteceğini, uğraşacağını, başarılı olacağını, oyunda büyük işlem yapacağını düşünür, katlanırdı.</p><p class="calibre1">Şimdi küçük bir terslik kendisini yıkıyor, olumsuzlukların içine atıyor, kendi kendine: îyileşiyordum, ilaçlar etkisini göstermeye başlamıştı, fakat ah şu terslik, diyordu. O zaman o tatsızlığı yapanlara, o aksiliği gösterenlere, böylelikle kendisini öldürenlere köpürüyordu. Bu köpürüşün de kendisini bitirdiğini bilmiyor değildi, fakat bunu bir türlü yenemiyordu. Yaşadığı olaylara ve insanlara karşı bu kırılmanın hastalığını artırdığını ve bu duruma onlara kızmaması gerektiğini iyiden iyiye görmesi şart idi. Fakat muhakemesi onu tam aksi bir istikamete götürüyordu:</p><div class="mbppagebreak" id="calibre_pb_61"></div>
</body></html>
