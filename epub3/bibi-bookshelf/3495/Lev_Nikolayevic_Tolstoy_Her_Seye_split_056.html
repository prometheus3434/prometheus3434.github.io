<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">128</span></span></p><p class="calibre5">değişime gideceği, Piyotr îvanoviç’in atanacağını bildiriyordu. Bu değişikliğin Rusya için ve İvan İlyiç için de büyük bir önemi vardı. Yeni göreve gelecek olan, kendisinin çok iyi dostuydu.</p><p class="calibre2" style="margin:0pt; border:0pt; height:1em"> </p><p class="calibre1">Tren Moskova’ya geldiği zaman haber doğrulandı. Petersburg’a gelir gelmez gidip dostunu buldu. Ve dairede önemli bir göreve getirileceğinin sözünü aldı. Bir hafta sonra karısına şu telgrafı çekiyordu:</p><p class="calibre1">“Dostum İvan Semyoniç, bakanlığa geçti. En kısa zamanda tayinim çıkıyor.”</p><p class="calibre1">Bu tayin kendisinin aklında, hayalinde olmadığı halde hem de eski arkadaşlarından iki derece birden yukarı fırlatıyor, maaşı 5000 rubleye yükseliyor, 3500 ruble de sefer masrafı alıyordu. Artık rahatlamış, düşmanlarına karşı duyduğu kini unutmuştu.</p><p class="calibre1">Köye o zamana kadar hiç görünmemiş bir neşe ve mutluluk içinde döndü. Kadın da rahattı ve karısına Petersburg’da gördüğü ilgiyi, düşmanlarının zavallı ve acınacak hale düşüp kendisine nasıl kur yaptıklarını ve şimdi parmakları ağızlarında kaldıklarını, Petersburg’da artık ne derece sevilmekte olduğunu söyledi.</p><p class="calibre1">Karısı onu dikkatle dinliyor, onun her söylediğine inanır görünüyor ve oturacakları yerde nasıl yerleşeceklerine dair planlar kuruyordu.</p><p class="calibre1">Adamcağız o işleri kendisinin de aynı şekilde düşündüğünü söylüyordu.</p><p class="calibre1">Artık kötü ve sıkıntılı günler bitmiş, yeniden tatlı huzurlu günler başlamıştı.</p><p class="calibre1">İlyiç köyde çok kalmadı, eylülün sonunda görevi başında bulunmalıydı.</p><p class="calibre1">O zamana kadar bir de eşyalarını nakletmek, yer bulmak, yerleşmek, karısının arzularına tamamen uymakta olan projelerine göre hayatını yeniden tanzim etmek vardı.</p><div class="mbppagebreak" id="calibre_pb_56"></div>
</body></html>
