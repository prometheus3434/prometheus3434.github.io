<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">124</span></span></p><p class="calibre5">topluyor; yahut kulübe, yahut da dostlarının evine gidiyordu. Fakat günün birinde kadın köpürerek öyle bir kalabalıkla atıp tutmaya başladı ve kocası hemen teslimiyet göstermedikçe işi öyle söğüp saymaları vardı ki, adamcağız sindi.</p><p class="calibre1">Belli idi ki, sorgu yargıcı evde kalmaya, yani kendini karısı gibi sıkıntıya vermeye yanaşmadıkça bu böyle sürüp gidecekti. İlyiç aile hayatının, yahut hiç olmazsa kendi karısıyla yaşayışının çekilir bir şey olmadığına, bu durumun hayatının düzenini bozduğuna ve bu bozukluk unsurlarına karşı korunma tedbirleri alması gerektiğini fark etti. Kendini müdafaa için ne yapmalıydı? Kadına dokunan, kocasının dışardaki işleriydi. Bu durum resmi görevlerinin ağırlaştığını öne sürerek kendi dünyasının geleceğini bu şekilde korumayı düşündü.</p><p class="calibre1">Çocuk doğunca, kadının havaya giden gereksiz emzirmeleri, çocuğun veya anasının gerçek veya bahane hastalıkları önünde bir şeyler yapabilmekten aciz kalan adam için o özgürlük sevdası büsbütün artmıştı.</p><p class="calibre1">Karısı gitgide daha sinirlenip daha çekilmez oldukça, o bütün ilgisini resmi görevine veriyor, işlerine ilgisi o oranda artıyor ve daha büyük ihtiras duyuyordu.</p><p class="calibre1">Evlendiğinden daha ancak bir yıl geçmiş iken hasıl ettiği fikir aile hayatının bazı faydaları bulunmakla beraber herhalde pek karışık, pek zahmetli bir şey olduğunu ve bu alanda da vazifesini iyi yapmak, dürüst yaşamak için pek dikkatli davranmak gerekliliği kafasında iyice yer etmişti.</p><p class="calibre1">İlyiç bu yolu da aştı; ailesinden artık yalnız verebileceği şeyleri; temiz bir sofra ve yatak, ev içinde bir düzen ve hepsinden önce çevresindeki insanların dürüst dediği durumu bekliyordu. Orada neşe ve samimiyet de bulmak isterdi… Bunları bulunca büyük minnet duyar, bilakis ters bir yüzle karşılaşınca kendini hemen işleri arasına atar, 125</p><p class="calibre2" style="margin:0pt; border:0pt; height:1em"> </p><p class="calibre1">oraya sığınır ve bundan memnun bulunurdu.</p><p class="calibre1">İlyiç’e mükemmel bir memur gözüyle bakılıyordu. Üç yıl içinde yargıçlar kurulu üyeliğine getirildi. Bu makamın görevleri, bu görevlerin önemi, gerektiğinde herhangi bir kimse aleyhine hukuki soruşturma davasını harekete getirebilmek kudreti, istediği insanı tutuklatma gücü, herkesin ortasında irad edeceği söylevler, iddialar, hitabet muvaffakiyetleri…</p><p class="calibre1">bütün bunlar kendisini makamına daha çok bağlıyordu.</p><p class="calibre1">Bu arada birkaç çocuk daha yaptılar. Çocuk doğurdukça kadın daha sinirli, daha titiz oluyordu. Fakat kocası makamı sayesinde hücumdan korunuyordu.</p><p class="calibre1">O şehirde yedi yıl kaldıktan sonra başka bir vilayet merkezine atandı.</p><p class="calibre1">Fakat parasız idiler ve kadın bu yerden hoşlanmamıştı. Gerçi kocasının maaşı eskisinden yüksekti, fakat hayat daha pahalıydı. Bundan başka orada iki çocukları öldü ve hayatları daha katlanılmaz bir durum aldı.</p><p class="calibre1">Bu yeni yerde uğradıkları bütün felaketlerden, kadın kocasını mesul tutuyordu. Karı koca arasındaki sözlerin çoğu, çocukların eğitim ve terbiyesine gelince bunlar eski kavgaların hatıralarını tazeliyor ve yeni çarpışmalara neden oluyordu. Cinsel istek ihtiyacı seyrek vesilelerle karı kocayı birbirine yaklaştırıyor, fakat bu barış devresi ne kadar olsa çok kısa sürüyordu.</p><p class="calibre1">Onun dileği artık şu aile tatsızlıklarından uzak kalmak, onları tamamen zararsız, tehlikesiz bir duruma sokmaktı. Bunun için bulduğu yol aile içinde geçirmeye mecbur olduğu saatleri en aza indirmekti.</p><p class="calibre1">Eve girmek zorunda kalınca her türlü hücuma uğramak ihtimallerini, yanında yabancılar bulundurmak şekliyle karşılıyorcu.</p><p class="calibre1">Sonra görevi yok muydu? Başlıca silahı bu idi.</p><div class="mbppagebreak" id="calibre_pb_54"></div>
</body></html>
