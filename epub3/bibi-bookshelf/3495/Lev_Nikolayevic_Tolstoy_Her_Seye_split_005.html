<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">21</span></span></p><p class="calibre5">îvan babasına bakıyor, susuyor, bir kelime bile söylemiyordu.</p><p class="calibre1">- Allah için doğruyu söyle suç kimde? Ben sana önceden söylememiş</p><p class="calibre1">miydim evladım.</p><p class="calibre1">Ivan ancak o anda kendine gelmiş, herşeyi anlamıştı. Burnuyla hızlı hızlı nefes alıyordu:</p><p class="calibre1">- Kabahat bende baba, dedi ve diz çökerek ağlamaya başladı: - Beni affet baba, sana karşı da, Allah’a karşı da suçluyum, dedi.</p><p class="calibre2" style="margin:0pt; border:0pt; height:1em"> </p><p class="calibre1">O anda ihtiyar mumu sol eline aldı, sağ elini alnına götürerek haç çıkarmak istedi ama yapamadı, durdu ve “Allah’ım sen büyüksün” diye bir dua mırıldandı. Sonra gözlerini oğluna dikerek: - İvan, Ey İvan! dedi.</p><p class="calibre1">- Ne var baba, ne var?</p><p class="calibre1">- Şimdi ne olacak? İvan ağlıyordu:</p><p class="calibre1">- Bilmiyorum baba. Bundan sonra nasıl yaşayacağımı bilmiyorum.</p><p class="calibre1">İhtiyar gözlerini yumup, son kez kuvvetini topladı ve diliyle dudaklarını ıslattı. Gözlerini tekrar açarak:</p><p class="calibre1">- Yaşarsınız oğlum. Allah’ı içinizde duyarsanız yaşarsınız, dedi ve biraz sustuktan sonra gülümseyerek şunu söyledi: - Bak İvan, yangını kimin çıkardığını kimseye söylemeyeceksin. Şunu unutma ki sen birinin bir günahını örtersen, Allah senin iki günahını örter.</p><p class="calibre1">İhtiyar bunları söyledikten sonra mumu iki eliyle tutup kalbinin altına götürdü, iç çekti ve öldü.</p><div class="mbppagebreak" id="calibre_pb_5"></div>
</body></html>
