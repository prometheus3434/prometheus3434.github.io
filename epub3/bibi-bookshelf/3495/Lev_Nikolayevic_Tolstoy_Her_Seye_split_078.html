<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">165</span></span></p><p class="calibre5">beraber kendini koyverir, bir çocuk gibi ağlamaya başlar. Ümitsiz durumunu, korkunç yalnızlığını, insanların katı yürekliliğini, onu yüzüstü bırakan Tanrının zulmünü düşünür, ağlar: Bütün bunlar ne için? Beni bu dünyaya ne diye getirdin? Neden, bana neden işkence ediyorsun?</p><p class="calibre1">Cevap beklediği yoktu; bunlara bir cevap olmadığını, olamayacağına ağlıyordu. Ağrıları daha çok arttı, yerinden kımıldamadı, kimseleri çağırmadı, “Haydi, diyordu, vur! Daha daha kuvvetli vur! Fakat neden?</p><p class="calibre1">Sana ne yaptım? Bana niçin bu kadar acı çektiriyorsun?”</p><p class="calibre1">Bir ara huzur buldu. Ağlamayı bıraktı, hatta kısa bir müddet nefes bile almadı; sanki serin bir sese, ruhunun sesine, kafasının içinde yükselen fikirlere kulak veriyormuş gibi baştan başa dikkat kesildi.</p><p class="calibre1">Duyduğu, sözle ifade olunacak ilk şey, neye muhtaçsın, sorusu idi. Bunu “Neye muhtaçsın? Neye muhtaçsın?” diye tekrarladı.</p><p class="calibre1">Neye?</p><p class="calibre1">Ağrılarım dinsin, yaşayayım, temennisinde bulundu. Kendini yeniden dikkate verdi, varlığı o kadar gergin idi ki, ağrıları bile onu bu dikkatten çekemiyordu. Ruhtan gelen ses sordu: “Yaşamak, nasıl yaşamak?” “Önce yaşadığım gibi yaşamak; tatlı, kolay bir hayat yaşamak.” Cevabını verdi.</p><p class="calibre1">Tatlı ve rahat dediğin nasıl bir yaşayıştı? Bu soru karşısında hayalinde ömrünün en iyi dakikalarının geçit resmini yapmaya başladı. Tuhaf şey!</p><p class="calibre1">O dakikalar içinde vaktiyle yaşadıkları durum tamamen başka bir şekilde görünüyorlardı. Çocukluğunun ilk hatıraları dışında hepsi böyle idi. Çocukluğunda gerçekten o kadar güzel şeyler olmuştu ki, onlara yeniden vücut vermek mümkün olsaydı, onlar şim166</p><p class="calibre1">di de yaşamasına yeterli olabilirlerdi. Fakat şimdi de o zamanları yaşamış olan varlık artık yoktu; sanki o başka, bambaşka bir adamdı.</p><p class="calibre1">En son hastanın kendisine, bugünkü haline varan olaylar zinciri başladığı andan itibaren tattığı ve gözüne öyle görünmüş olan bütün saadetler şimdi önünden dağılıp siliniyor., miskin ve çirkin bir şeyler oluyorlardı.</p><p class="calibre1">Hatıraları çocukluk çağından ne kadar fazla uzaklaşıyor ve şu acılı gününe ne kadar çok yaklaşıyorsa o sürdüğü mutluluklar gözlerine o kadar şüpheli ve boş görünüyordu. Bu, hukuk okulundan başlıyordu.</p><p class="calibre1">Orada gerçekten güzel günler görmüştü, sevinçle, dostluklarla, ümitlerle yaşamıştı. Fakat sınıflar ilerledikçe bu anlar seyrekleşiyordu. Daha sonra vali emrindeki hizmeti sırasında bazı güzel saatler geçirdi. Bir kadın sevdi. Ondan sonrası hep dumanlarla, sislere karışıyor, güzel anlar yeniden seyrekleşiyor, hep seyrekleşiyordu.</p><p class="calibre1">Evlenişi… O bir tesadüften ibaretti. Evlenme ile birlikte suçlamalar, kadının kötü ağzı, gereksiz zevkler, riya sıralanıyordu. Kederli memuriyet hayatı, para dertleri. Bu böylece bir yıl, iki yıl, on yıl sürüyordu. Hep bu idi. Yıllar akıp gittikçe hayat daha boş, daha kapanık bir durum alıyordu.</p><p class="calibre1">“Bu, ben çıkıyorum sandığım halde bir yokuştan aşağı yuvarlanmışım gibi bir” şey. Gerçek, halkın görüşüne göre çıkıyordum, hakikatte aşağılara kayıyormuşum, hayal elimden uçup gidiyormuş. İşte şimdi her şey bitti, artık öl!”</p><p class="calibre1">“Bütün bunlardan çıkan nedir? Bu neden böyledir? Buna imkan var mıdır? Hayat bu kadar boş, bu kadar hiç olsun, hayır! O bu kadar çirkin ve aptalca bir şey ise, ölmek nedir? Bu kadar acılarla ölmenin anlamı nedir? Bu sonuçta bir yanlış var.”</p><div class="mbppagebreak" id="calibre_pb_78"></div>
</body></html>
