<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">25</span></span></p><p class="calibre5">- Ben olurum istersen.</p><p class="calibre1">Köylü çocuğuna vaftiz babası bulduğu için çok sevinmiş. Yolcuya teşekkür etmiş.</p><p class="calibre1">- Peki, ben şimdi, kime, vaftiz anası ol, diyebilirim.</p><p class="calibre1">- Bu iş için de tüccarın kızını çağır. Şehre git. Oraya varınca meydanda, altında dükkanlar bulunan, taştan yapılmış büyük bir ev göreceksin.</p><p class="calibre1">Kapıyı çal. Tüccara, vaftiz anası olması için kızını göndermesini rica et.</p><p class="calibre1">Köylü duraklamış ve demiş ki:</p><p class="calibre1">- Efendim, zengin bir tüccarın yanına ben nasıl giderim? O beni küçük görür, kızını bırakmaz.</p><p class="calibre1">- Canım, bunu dert etme. Sen sana denileni yap. Git ve rica et. Yarın sabah erkenden hazırlan, vaftiz için geleceğim.</p><p class="calibre1">Yoksul köylü evine dönmüş. Sonra da şehre, tüccarın yanına gitmiş. Atını avluda bırakıp, kapıyı çalmış. Kapıya tüccar çıkmış.</p><p class="calibre1">- Ne istiyorsun, demiş.</p><p class="calibre1">- Lütfen dinleyin efendim. Allah bana, gençliğimde bakayım, ihtiyarlığımda avunayım, öldükten sonra da hayırla anılayım diye bir çocuk verdi. Şimdi ise bir vaftiz anasına ihtiyaç var. Ne olur, vaftiz anası olması için kızını bize gönder.</p><p class="calibre1">- Ne zaman vaftiz ettireceksin?</p><p class="calibre1">- Yarın sabah.</p><p class="calibre1">- Pekiyi. Güle güle git. Kızım sabah duasına gelir.</p><p class="calibre1">Ertesi sabah vaftiz anası da, vaftiz babası da gelip, çocuğa vaftiz etmişler.</p><p class="calibre1">Vaftiz bitince vaftiz babası çıkıp gitmiş. Fakat, köylü ve karısı, onun kim olduğunu bilmiyorlarmış. O günden sonra da kendisini bir daha hiç görmemişler.</p><div class="mbppagebreak" id="calibre_pb_8"></div>
</body></html>
