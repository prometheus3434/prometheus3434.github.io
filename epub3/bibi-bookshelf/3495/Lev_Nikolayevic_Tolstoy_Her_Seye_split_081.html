<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">172</span></span></p><p class="calibre5">Kuvvetli bir miktarda afyon verildi; uyuştu; fakat yemek vakti dert gene başladı. Odaya kim girse kovuyor, kendisini divanın üstünden sağa, sola atıyordu.</p><p class="calibre1">Karısı yanına gidip:</p><p class="calibre1">- Kocacığım, sana yalvarırım, şunu benim için yap, bir zararı yok, hatta bazen faydası görülür. Sapasağlam adamlar bile… dediği zaman hasta gözlerini büyük büyük açtı:</p><p class="calibre1">- Günah çıkartmak mı? Neden? Ne gerek var? Fakat gene sen bilirsin, diyerek ağlamaya başladı. Kadın: -Evet kocacığım, bizim papazı çağırtayım. İyi dürüst bir adamdır.</p><p class="calibre1">Papaz gelip de onun itiraflarını dinlediği zaman hasta bir hafiflik duydu; şüphelerinden ve dolayısıyla bir takım dertlerinden ayrıldı. Hatta bir dakika için sağlığına kavuşma ümidi bile doğdu. Yeniden apandisini, onu nasıl iyi edeceğini düşündü. Gözlerinde yaşlarla, günahlarına tövbe etti.</p><p class="calibre1">Yerine yatırdıkları zaman bir an için kendini daha iyi hissetti ve yeniden ümide kapıldı. Aklı teklif edilen ameliyata gitti, kendi kendine: Yaşamak isterim, yaşamak! Diyordu.</p><p class="calibre1">Karısı tebrik etti ve böyle durumlarda söylenmesi gerekli sözleri söyledi ve sonunda sordu:</p><p class="calibre1">- Nasıl, hafifledin, değil mı?</p><p class="calibre1">O kadının yüzüne bakmaksızın cevap verdi:</p><p class="calibre1">- Evet.</p><p class="calibre1">Kadının giysileri, bütün şahsiyeti, yüzünün ifadesi, sesinin tonu, her şey adamcağızın kulağına diyordu ki:</p><p class="calibre2" style="margin:0pt; border:0pt; height:1em"> </p><p class="calibre1">- Hiç de öyle değil, seni şimdiye kadar yaşatmış olan her şey, senin şimdi kendisiyle yaşamakta olduğun her şey sadece birer yalandır ve biz bu yalanlarla hayatı ve ölümü saklıyoruz.</p><div class="mbppagebreak" id="calibre_pb_81"></div>
</body></html>
