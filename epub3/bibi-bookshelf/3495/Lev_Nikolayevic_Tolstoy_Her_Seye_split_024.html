<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">52</span></span></p><p class="calibre5">Ama Aleksandra Dimitriyevna gitmiyor, susuyordu.</p><p class="calibre1">- Petya bana dedi ki paraları, evinde yaşadığı kadına bırakmak istiyormuşsunuz. Adresini biliyor musunuz?</p><p class="calibre1">- Biliyorum.</p><p class="calibre1">- Öyleyse bunu bizim elimizle yapmayınız. Onun yanına kendiniz gidiniz.</p><p class="calibre1">Nasıl yaşadığını bir kere görünüz, görmek istemezseniz gene de görmezsiniz. Öteki orada yoktur. Zaten, hiç kimse de yoktur.</p><p class="calibre1">Mihail İvanoviç’in bütün vücudu titredi.</p><p class="calibre1">- Ah! Niçin, niçin eziyet ediyorsunuz? Bu konukseverliğe aykırıdır.</p><p class="calibre1">Aleksandra Dimitriyevna kalktı, sesinde göz yaşları seziliyordu. Kendi kendine acıyarak kısık bir sesle:</p><p class="calibre1">- O, öyle acınacak bir durumda, öyle de iyi kalpli ki… dedi.</p><p class="calibre1">Mihail ivanoviç ayağa kalktı, onun sözünü bitirmesini bekliyordu. Gelin, elini ona doğru uzattı:</p><p class="calibre1">- Misel, bu yaptığın doğru değil, diyerek dışarı çıktı.</p><p class="calibre1">Aleksandra Dimitriyevna gittikten sonra, Mihail İvanoviç kendisi için bir yatak odası durumuna getirilmiş olan odada, halının üstünde uzun zaman gezindi, durdu. Yüzünü buruşturuyor, titriyor, arada sırada “of, of” diye inliyor, sonra kendi sesini işitince He korkarak susuyordu.</p><p class="calibre1">Kırılmış ve zedelenmiş onuru acı veriyordu. Kendi kızı, annesinin, yani İmparatoriçeleri evinde kabul etmiş olan meşhur Avdorya Barisovna’nm evinde büyümüş bir insanın kızı, ahbaplığı büyük bir şeref sayılan, bütün hayatı korkusuz bir şövalye gibi geçen bir insanın kızı… Bir Fransız kadından doğan, yabancı bir ülkede yetiştirdiği gayri-meşru bir çocuğu olmasına rağmen kendisi hakkındaki yüksek kanaati sarsılmamıştı. Ve işte onun kızı! O kız ki:</p><div class="mbppagebreak" id="calibre_pb_24"></div>
</body></html>
