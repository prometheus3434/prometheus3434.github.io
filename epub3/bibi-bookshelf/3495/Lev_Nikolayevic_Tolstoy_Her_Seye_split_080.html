<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">168</span></span></p><p class="calibre5">Bundan daha üç ay önce ne durumda olduğunu, işlerini nasıl bir düzen içinde gördüğünü hatırlamak her türlü ümidi silmek için yeter, artardı.</p><p class="calibre1">Büyük bir şehir içinde, dostlarının, ailesinin ortasında bulunduğu halde denizin dibinde, yerin altında daha fazlasının olmaya imkanı olmayan bir yalnızlık içinde kalmıştı; o korkunç yalnızlığın şu son saatlerinde yüzü, üzerinde yattığı divanın arkasına dönük olduğu halde, artık ancak geçmişte yaşıyordu. Daima en yakın olaylardan başlayarak hayalen çocukluğuna kadar gider, orada dururdu. Kendisine o gün yedirilmiş</p><p class="calibre1">olan erik kompostosundan, kendisine çocukluğunda verilen üstleri kıvrım kıvrım kuru eriklere, onların kendilerine mahsus tadına ve iç çekirdeğe dayandığı zaman ağzının sulanmasına giderdi. Bu hatıra gözlerinin önüne aynı çağın diğer hatıralarını; dadısını, kardeşlerini, oyuncaklarını sererdi…</p><p class="calibre1">Hayır zihni oralara götürmemeli, bu pek acı oluyor, diyerek bulunduğu güne dönerdi. Divanın arkalığında düğmeler ve onların etrafında küçük küçük maroken kıvrımları vardı. Buradan zihni ta kaç yıl evvele uçtu: “Deri pahalı, hem de dayanmıyor. Bundan kavga çıkıyor. Fakat o deri başka deri idi. Kavga babamızın cüzdanını yırttığımız zaman çıkmıştı. Bu yüzden ceza görmüştük. Annemiz de pastalar vermişti.” Böyle birden bir sıçrayışla çocukluk çağlarına atlıyor, oralardan bıkınca onları kovmaya, başka bir şey düşünmeye bakıyordu.</p><p class="calibre1">Ve bu hatıralar zincirine istemeyerek başka zincirler de ilave ediyordu ki, bunlar hastalığının büyümesine., ağırlaşmasına yardım ediyordu. Bu sırada ilk zamanlara doğru kendini gittikçe daha canlı görüyordu. Daha iyi: daha canlı idi; iyilik ve canlılık karışıyordu. “Ağrılarım gittikçe arttığı gibi hayanm da bozuldu. Orada, ta varlığımın başlangıcın169</p><p class="calibre1">da tek bir parlak nokta var; sonra her şey kararıyor, daima daha karanlık, daha çabuk yürüyor; ölüme” diyor ve bu, yükseklerden müthiş</p><p class="calibre1">bir hızla düşen bir taş halinde ruhuna saplanıyordu. Gittikçe artan bir ızdırap olmuş olan hayat son haddine, en korkunç ızdıraba doğru müthiş</p><p class="calibre1">bir hızla atılıyordu.</p><p class="calibre1">“Düşüyorum…” diyerek fırlıyor, uğraşmak isteyerek heyecanlanıyordu, halbuki uğraşmanın faydasız olduğunun farkında idi; yorgun, fakat önünde neler olduğuna bakmaktan kendilerini alamayan gözlerini divanın arkalığına dikerek bekliyordu. O korkunç şeyi; düşmeyi, çarpmayı, parçalanarak sönmeyi bekliyordu…</p><p class="calibre1">Kendi kendine: “Boy ölçüşmek imkansız, fakat hiç olmazsa bütün bunların illeti ne olduğunu anlasaydım” diyordu. İşte bu da imkansızdı!</p><p class="calibre1">Layık olduğu gibi yaşamadım, demesi mümkün olsaydı, izah mümkün olabilecekti… Fakat hayır, bunu kabul edemezdi, hayatının kanununa, düzenine ve gücüne, dürüstlüğe uygunluğundan emin idi…</p><p class="calibre1">Kendi kendine tekrar ediyordu: Bunu asla kabul edemem! Diyordu.</p><p class="calibre1">Bunu tekrarlarken sanki biri görecek ve inanacakmış gibi dudakları belli hareketi yapıyordu.</p><p class="calibre1">Hiçbir izah yok! Yalnız ızdırap ve ölüm… Ya sebep?</p><p class="calibre1">XI</p><p class="calibre2" style="margin:0pt; border:0pt; height:1em"> </p><p class="calibre1">Bu şekilde üç hafta geçti. O arada karı kocanın çok arzuladığı bir olay meydana geldi, sorgu yargıcı kızlarını resmen istedi. Bu bir akşam üstü oldu. Ertesi sabah kadın bu işi nasıl açacağını düşünerek kocasının odasına girdi; dü170</p><p class="calibre1">şünerek, çünkü o gece adamcağızın durumu daha da fenalığa doğru değişiklik baş göstermişti. Şimdi kadın onu gene divanı üstünde, fakat başka bir durumda buldu: Sırt üstü uzanmış, gözlerini önüne dikmiş, inliyordu.</p><p class="calibre1">Kadın ilaçlardan söz açtı, kocası bu sefer gözlerini onun üzerine çevirdi.</p><p class="calibre1">Bu bakışta öyle bir kin, hassaten kadına karşı öyle bir kin vardı ki, kadın sözünü bitiremedi.</p><p class="calibre1">- Allah rızası için yakamı bırakınız da son nefesimi rahat vereyim!</p><p class="calibre1">Kadın çıkacaktı, fakat o aralık kızı girdi ve bonjur demek için babasının yanına sokuldu. O anasına nasıl bak-mışsa kızına da öyle baktı ve sağlığına ait sorulara kuru kuru cevaplar verdi, çok yakında kendilerine yük olmaktan kurtulacağını, onları da kurtaracağını söyledi. Ana kız put gibi durdular ve birkaç saniye sonra çıktılar.</p><p class="calibre1">Kız annesine:</p><p class="calibre1">- Bizim suçumuz ne? Sanki hastalık bizim bir günahımızdan mı geliyor?</p><p class="calibre1">Babama acımamak mümkün değil. Fakat o neden bize işkence ediyor?</p><p class="calibre1">Beklenen saatte doktor geldi. Hasta ona da kin dolu bakışlarıyla hücum ederek: “Evet” ve “Hayır”dan başka bir cevap vermedi. Ve son olarak: - Siz de biliyorsunuz ki, bana hayrınız yok, şu halde rahat bıraksanız!</p><p class="calibre1">Dedi.</p><p class="calibre1">Doktor: -Ağrılarınızı hafifletebiliriz.</p><p class="calibre1">Hasta: - Onu da başarabildiğiniz yok, rahat bırakınız!</p><p class="calibre1">Doktor salona geçti ve hanıma hastanın fenalaştığını, yapılacak tek bir şey müthiş olan ağrıları dindirmek için afyon vermek olduğunu söyledi.</p><p class="calibre1">Doktora göre hastanın çektiği ızdıraplar çok daha berbat olacaktı, bunda da haklıydı. Halbuki adamcağızın çek171</p><p class="calibre1">tiği ruhi acı daha acıydı ve ona işkence eden asıl onlardı.</p><p class="calibre1">Ruhi ızdıraplarının sebebi o gece uyuklamakta olan Gerasim’in elmacık kemikleri çıkık güzel başına bakarken aklına birden: Ya hakikaten hayatım, güzel hayatım, olması gereken bir hayat olmamışsa, şüphesi kafasına kemirici bir kurt halinde girmesi idi.</p><p class="calibre1">Aklına gelen bu şüphe şimdiye kadar asla imkansız sandığı bir şeye, hayatını mecbur ve layık olduğu şekilden başka türlü yaşamış olması ihtimaline karşı, ya bu ihtimal hakikat ise… En yüksek mevki tutmuş</p><p class="calibre1">kimselerin iyi saydığı şeylere karşı giriştiği bir takım gizli kapaklı ve yine kendisi tarafından derhal bırakılan mücadelelerini hatırladı. Belki de o kimseler haklıydı da gerisi belki hep yalandı. Belki kendi hizmetleri, kendisinin nizama, intizama uygun yaşayışı, ailesine ilgileri, belki bütün bunlar yalandı. Bunları kendi kendine karşı müdafaaya kalktı ve birden bu müdafaa etmek istediği şeylerin zaafını gördü. Hatta onlarda müdafaa edilecek hiçbir şey yoktu.</p><p class="calibre1">O zaman içinden: Fakat bu böyle ise… Ben hayatı, bana verilen her şeyi yok etmiş, batırmış bulunuyorsam ve bunun tamiri yoksa, o halde… o halde? Diyordu.</p><p class="calibre1">Arkası üstü uzandı ve hayatını büsbütün yeni bir bakımdan muayaneye başladı. Sabahleyin hizmetçisini, sonra karısını, sonra kızını, sonra hekimi gördüğü zaman… Bunların her birinin hali tavrı o gece kendisine beliren hakikati teyit ettiler. Kendisini onlarda görüyordu. Onların hayatı ne ise, kendisininki de o olmuştu. Apaçık fark ediyordu ki, işin içyüzü kesinlikle böyle değildi; bu hayat ve ölüm büyük, korkunç bir yalan saklıyordu. Bu duygu şimdi bedensel acıları arttırıyor, on kat yapıyordu, inliyor, çırpınıyor, kendisini sıkıyor boğuyor gibi olan elbiselerini atmaya çabalıyor ve bütün yakınlarından nefret duyuyordu.</p><div class="mbppagebreak" id="calibre_pb_80"></div>
</body></html>
