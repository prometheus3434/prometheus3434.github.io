<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">154</span></span></p><p class="calibre5">O günden itibaren hasta uşağı zaman zaman çağırtıp bu hareketi tekrarlatıyor, onunla konuşmaktan zevk duyuyordu.</p><p class="calibre1">Uşak işlerini istekle, özenle, gönülden yapıyor, efendisini mutlu ediyordu. Efendi her kimde olursa olsun sağlık, kuvvet, hayat taşkınlığı gördüğü zaman içine kıskançlık kurdu düştüğü halde bunları uşağında hoş buluyor, bunların onda olması kendisine batmadıktan başka bilakis kendisini teskin ediyordu.</p><p class="calibre1">Hasta için en büyük azap yalan idi; halbuki yalan bilinmez bir sebeple bu evde herkes tarafından ilgi bulmuştu. Herkes ona hasta olmadığını, yahut ölmek üzere olmadığını, her şeyin yola girmesi için sakin kalmasından, kendisine bakmasından başka bir şeye gerek bulunmadığını, söylemekte karar birliği etmiş gibiydi. Halbuki o, her ne yapılırsa yapılsın daha acı ızdıraplara ve hatta ölüme gittiğini pek iyi biliyor ve o yalanlara inanıyordu. Herkesin de, kendisinin de gözleri önünde olan bir şeyin söze gelince kabul edilmemesinden, aynı dolaba kendisini de girmeye mecbur etmek şekliyle yalan söylenmesinden azap duyuyordu.</p><p class="calibre1">Etrafında bu kurt masalları konuşulurken kaç defa: “Artık yalanlar sussun, ölmek.üzere olduğumu siz de, ben de biliyoruz. Hiç olmazsa yalanlara bir son verilsin…” diye haykıracağı tutardı. Fakat son anda bu hamleyi yapmak cesaretini bir türlü bulamazdı. Görüyordu ki, kendisinin şu can çekişmesini, derin acısını etrafı, bir tatsızlık, münasebetsizlik, adeta bir salona girerken ona karşı pis kokular saçan bir adammış gibi tavır takınıyorlardı. Arkasından kimselerin yürekten acımayacağı meydanda idi; kimse durumunu anlamak bile istemiyordu.</p><p class="calibre1">Onu anlayan, ona acıyan varsa, yoksa uşağı idi. O gelir, efendisinin ayaklarını bazen bütün gece diklemesine tutar ve “Merak etme155</p><p class="calibre1">yiniz efendim, daha uyumak için zaman var..” diye izin verdiği halde bile çıkıp gitmezken, yahut birden köy lehçesini takınarak sen hitabiyle “Hasta olmasaydın, neyse ne, fakat şimdi sana nasıl yardım etmem!”</p><p class="calibre1">derken, efendi de kendinde bir ferahlık duyardı.</p><p class="calibre1">Yalan söylemeyen yalnız uşağı idi. Olup biteni, gelip geçeni kavrayan ve onu saklamaya da gerek duymayan, yalnız o idi; zayıf, efendisine sadece acıyan, bir o idi. Hatta bir gece efendisi kalkıp gitmesinde ısrar edince ona; “Ne demek, hepimiz ölecek değil miyiz, bir az zahmete katlansam kıyamet mi kopar?” demişti. Bununla: Yaptıklarımı zahmet saymıyorum, çünkü bunlara ölmek üzere olan bir adam için katlanıyorum, ta ki bir gün nöbet bana gelince bana da bir bakan bulunsun” demek istiyordu.</p><p class="calibre1">Hastanın içini en çok burkan o yalandan başka, ya da o yalanın bir eşi olarak, kendisine başkalarının kendi istediği gibi acımaması idi.</p><p class="calibre2" style="margin:0pt; border:0pt; height:1em"> </p><p class="calibre1">Bazen uzun, elim buhranlardan sonra, bunu aklından geçirdiğinden bile sıkılmakla beraber, kendisine her şeyden üstün olarak, küçük bir hasta çocuğa olduğu gibi candan acınmasını isterdi. Küçücük çocukların okşandığı, öpüldüğü gibi okşanmak, öpülmek isterdi. Yüksek Yargıçlar Kurulu üyesi olduğunu, sakalına ak düştüğünü ve artık kendisine öyle şeyler yapılamayacağım bildirdi; fakat bu onun onları istemekten men edemiyordu. Halbuki uşağın durumu bunlara yakın bir şeydi; bu sebeple de onun yanında bulunması, içine bir hafiflik verirdi.</p><p class="calibre1">Ağlamak isterdi. Daha çok, okşanmasını, şansına ağlanmasını isterdi.</p><p class="calibre1">Tam böyle bir düşünce sırasında mahkeme üyelerinden bir dostu kapıdan içeri girer ve hasta o anda ağlayacağına, üzerine çıldırdığı merhameti arayacağına, hemen ciddi, olgun, dalgın bir durum alır ve temyizden</p><div class="mbppagebreak" id="calibre_pb_71"></div>
</body></html>
