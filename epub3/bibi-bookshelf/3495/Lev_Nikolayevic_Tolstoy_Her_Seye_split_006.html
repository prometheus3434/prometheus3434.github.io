<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Her Şeye Rağmen Sevgi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><span class="calibre4"><span class="bold">22</span></span></p><p class="calibre5">İvan hakikati görmüştü. Gavrilo’yu ele vermedi, kimse de yangının sebebini öğrenemedi.</p><p class="calibre1">Artık İvan, Gavrilo’ya kızmıyor, Gavrilo, İvan’ın neden kendisini ele vermediğini düşünüyor ve şaşırıyordu. Önceleri Gavrilo İvan’ın birşey yapmasından korkuyordu. Fakat zamanla bu korku kayboldu. Erkekler ve kadınlar birbirleriyle kavgayı bıraktılar. Köy yenibaştan kuruldu. Yine iki aile aynı avlu içine yerleşti.</p><p class="calibre1">O zamandan sonra İvan ve Gavrilo, tıpkı babalarının zamanında olduğu gibi, iyi birer komşu oldular. İvan, babasının dediklerini hiç kulağından çıkarmıyordu: Ateşi kıvılcımken söndürmek lazımdı.</p><p class="calibre1">O günden sonra birisi İvan’a kötülük etse, o öç almıyor, işi düzeltmeye çalışıyor; kendisine küfredene küfürle karşılık vermiyor, karşısındaki adamı iyi konuşmaya teşvik ediyordu. Kadınlara ve çocuklara da böyle olmaları gerektiğini söylüyordu.</p><p class="calibre1">İşte İvan Şcerbakov bu şekilde vaziyetini düzeltti. Sonunda huzurlu bir yaşama kavuştu.</p><div class="mbppagebreak" id="calibre_pb_6"></div>
</body></html>
