<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kitaplarin-Senlik-Atesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <br class="chapter" />

    <p class="solbaslik">Yazarın Notu</p>

    <p class="normal">Kitapların Şenlik Ateşi başlığını taşıyan denemeler ve incelemeler toplamı, biri dışında, son altı yedi yıl içinde kaleme almış olduğum yazılardan oluşuyor. 1986 Mayıs tarihli Günümüzde Kitaplar dergisinde yayımlanmış olan Uzun Sürmüş Bir Günün Akşamı’nın metnini, birkaç küçük değişiklik dışında, aynen korudum. “Tutunamayanlar Üzerine Düşünce Tutamakları” başlıklı metinse, 2004’ün Nisan ayında, Yapı Kredi Sermet Çifter Salonu’nda Oğuz Atay’ın söz konusu romanı üzerine yapmış olduğum bir konuşma metni için alınmış notlardan yola çıkılarak kaleme alındı. Öteki denemelerin büyükçe bir bölümü, daha önce, Kitap-lık dergisinde yayımlanmıştı.</p>

    <p class="normal">Kitabın I. bölümünde, ağırlıklı olarak “yazar”, “yazın”, “yazma eylemi”, “yapıt” konuları çevresinde yoğunlaşan denemeler yer alıyor. Bu denemelerin düşünce harcını belki de hep birkaç yazar ve düşünür oluşturduğu için, neredeyse sık sık onlar boy gösteriyor, sürekli onların görüşlerine başvuruluyor, onların görüşleri ortaya konulup tartışılıyor. Montaigne’in dediği gibi: “Onlar insanı meydana getiriyorlar, ben onu anlatıyorum.” Deneme ve inceleme türleri çoğu kez neredeyse “el ele” diye niteleyebileceğim bir form içinde ilerliyormuş görünüyor; ancak kavramlar daha özgülleştikçe ve teknik bir yapı kazandıkça, denemeden çok inceleme formu ağır basmış gibi. Bu tutum özellikle, “Biyografinin Tuzakları” başlıklı yazıyla bölümdeki son iki metin için geçerli: “Edebiyat ve Zamansallık”, “Edebiyatta Döngüsel Yapılar ve ‘Ebedi Dönüş’ Öğretisi”.</p>

    <p class="normal">Kitabın II. bölümü; doğrudan doğruya dört ayrı yapıt üzerine odaklanmakta: Uzun Sürmüş Bir Günün Akşamı, Tutunamayanlar, Madam Bovary ve Düzyazının İnce Sesi.</p>

    <p class="normal">III. ve son bölümse, hem bir “son selamlama”, hem de “yeniden irdeleme” niteliği taşıyor. Samuel Beckett, John Fowles ve Maurice Blanchot üzerine kaleme alınmış üç veda yazısı.</p>

    <p class="sagdayazi">S. R.</p>
  </div>

  <div class="calibre1" id="calibre_pb_4"></div>
</body>
</html>
