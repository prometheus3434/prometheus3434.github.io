<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-1">Giriş</p>

      <p class="paragraf">Tarih: 27 Aralık 2012</p>

      <p class="paragraf">Silivri Cezaevi’nden çıktım...</p>

      <p class="paragraf">İki yıl sonra evimde uyandım sabaha.</p>

      <p class="paragraf"><span>Kütüphaneye girdim. Polisler gün boyu yaptıkları arama sırasında tüm kitapları birbirine karıştırmışlardı. Kütüphane dağınıktı.</span></p>

      <p class="paragraf">Düzenlemek zaman alacaktı.</p>

      <p class="paragraf">İlk gün başladım çalışmaya; ve bu aslında benim için kitaplarıma “merhaba” demekti.</p>

      <p class="paragraf">Aradan kaç gün geçti bilmiyorum. Başbakan Recep Tayyip Erdoğan ile ilgili yazılmış kitapları bir araya getiriyorum. Kitaplar tamamdı; ama ayrıca bir defter ile bir dosya olacaktı.</p>

      <p class="paragraf">Aradım... Aradım...</p>

      <p class="paragraf">Yok. Bulamadım.</p>

      <p class="paragraf">İyi biliyorum, dosyanın üzerine “Erdoğan’ın Sicili” yazmıştım. Erdoğan ile ilgili topladığım özel bilgileri ileride kitap yapmak için bu dosyaya koyuyordum. Çok özel bilgiler toplamıştım; yılların emeği vardı. Bulmalıydım.</p>

      <p class="paragraf">Aramaya devam ettim; bulacaktım o dosyayı...</p>

      <p class="paragraf">Kütüphanenin iki katının altını üstüne getirdim. Yok.</p>

      <p class="paragraf">Evin her yerine baktım. Bulamadım.</p>

      <p class="paragraf">Dosya ve defter kayıptı...</p>

      <p class="paragraf">Anladım:</p>

      <p class="paragraf">O dosyayı ve o defteri evden biri/birileri çalmıştı!</p>

      <p class="paragraf">Peki...</p>

      <p class="paragraf">Hırsız kimdi?</p>

      <p class="paragraf">Önce dedim ki; “Polis olsa gözaltı-tutuklama sürecinde medyaya sızdırır, ‘Başbakan’ı bile fişlemişler’ diye yalan haber yaptırırdı!”</p>

      <p class="paragraf">Öyle ya...</p>

      <p class="paragraf">Rahmetli AP’li Bakan Seyfi Öztürk’ün yıllar önce Nazlı Ilıcak’ın özel hayatıyla ilgili söylediği ve benim bir ajandama öylesine yazdığım iki cümlelik not medyaya servis edilmiş ve günlerce yazılıp söylenmişti.</p>

      <p class="paragraf">Polis bu fırsatı kaçırmazdı!</p>

      <p class="paragraf">Hayır. “Erdoğan’ın Sicili” medyaya sunulmadı.</p>

      <p class="paragraf">O halde...</p>

      <p class="paragraf">Dosyayı ve defteri çalan polis değil miydi? Adi bir hırsızlık vakası mıydı?</p>

      <p class="paragraf">Bilmiyorum.</p>

      <p class="paragraf">Bildiğim; evimden 14 Şubat 2011’de polisler tarafından çıkarıldım ve iki yıl evime giremedim. Ev kapalıydı.</p>

      <p class="paragraf">Hırsız girdiyse niye bir tek o dosyayı ve defteri alsın? Saçma.</p>

      <p class="paragraf">Peki...</p>

      <p class="paragraf">Polis almış ve gözaltı sırasında kaybetmiş olabilir mi?</p>

      <p class="paragraf">Olamaz; çünkü evden alınan her defteri, kitabı, CD ve DVD’yi ben gördüm, üzerine imza attım.</p>

      <p class="paragraf">Öyle ki halen çalışmakta olduğum bir ailenin soyağacını bile polis aldı. Çok iyi hatırlıyorum; “Aman dikkat edin, kaybolmasın, çok emek harcadım,” diye uyarıda bulundum.</p>

      <p class="paragraf">Eminim...</p>

      <p class="paragraf">Polisler o dosyayı ve o defteri imzalamam için önüme getirmedi.</p>

      <p class="paragraf">Nerede “Erdoğan’ın Sicili”?</p>

      <p class="paragraf">Tahminim var kuşkusuz.</p>

      <p class="paragraf">Çağlayan Adliyesi’nde tahliye edildiğim duruşmada şöyle dedim:</p>

      <p class="paragraf">“Baksanıza, Başbakan Erdoğan bile kendisinin dinlendiğini, ofislerinde dinleme cihazı böceklerin bulunduğunu açıkladı.</p>

      <p class="paragraf">Şimdi sıra bu böceği yerleştiren kötülük merkezini ortaya çıkarmaya geldi. Buradan açıklıyorum:</p>

      <p class="paragraf">Biz bu tertipçileri biliyoruz. Yazdık. Ve 2 yıldır da bu mahkeme salonunda haykırdık.</p>

      <p class="paragraf">Bu tertipçiler: Deniz Baykal’a kaset komplosu kuranlardır.</p>

      <p class="paragraf">Bu tertipçiler: Bir değil, üç değil, beş-yedi değil, 10 MHP’liye kaset komplosu kuranlardır.</p>

      <p class="paragraf">Bu tertipçilerin kim olduğu bellidir. Komplo kuracağı kişinin telefonunu dinleyecek, adım adım takip edecek, gizlice evlere girip kamerayı yerleştirecek, görüntüleri kaydedecek, montaj yapacak, yurtdışından internete sızdıracak ve hiç yakalanmayacak!</p>

      <p class="paragraf">Böylesine bir tertibi kim yapabilir?</p>

      <p class="paragraf">Sırtını devlete dayamadan; devletin istihbarat olanaklarına sahip olmadan bu tezgâh kurulabilir mi, yapılabilir mi?</p>

      <p class="paragraf">Türkiye’nin merakla aradığı asıl derin devlet işte budur.</p>

      <p class="paragraf">Evet, biz bu tertipçileri biliyoruz; bunları yazdığımız için bize de komplo kurdular; bilgisayarlarımıza virüslü word dosyaları yükleyip bizi hapse attırdılar...” (27 Aralık 2012)</p>

      <p class="paragraf para-style-override-11"></p>

      <p class="paragraf">Dönelim tekrar “Erdoğan’ın Sicili” dosyasına...</p>

      <p class="paragraf">Bize komplo kuranlar, insanların evlerine sözde “delil” koyanlar, “İleride lazım olur” diye kimi bilgi ve belgeleri de çalmış olamaz mı?</p>

      <p class="paragraf">Bal gibi olur.</p>

      <p class="paragraf">Eminim; o dosyayı ve o defteri çalanlar bize komplo kuranlardı.</p>

      <p class="paragraf">14 Şubat’ta evime giren tüm polisleri suçlamak doğru değil; içlerinde işini dürüst yapmaya çalışan emekçi polisler mutlaka vardır.</p>

      <p class="paragraf">Ama...</p>

      <p class="paragraf">Biliyorum ki...</p>

      <p class="paragraf">İçlerinden bazıları o dosyayı ve o defteri çaldı. İleride Erdoğan’a karşı kullanmak için alıp götürdü. Polisler, bana güvenilip özel olarak anlatılan bilgileri, iddiaları telefon-ortam dinlemeleriyle elde edemezlerdi.</p>

      <p class="paragraf">Belki polis ekibinin içine böyle gizlice görevlendirilmiş bir-iki polis koyuyorlar. Bunlar evlerdeki, işyerlerindeki aramalarda ileride kullanılmak üzere “delil” arıyorlardı.</p>

      <p class="paragraf">Aklıma böyle birçok olasılık geliyor. Ne bileyim...</p>

      <p class="paragraf">Dosyayı ve defteri o gün evimde inceleme olanağı bulamadıkları için dosyanın üzerindeki “Erdoğan’ın Sicili” yazısına bakıp “içinde işimize yarar bilgi vardır” diye mi alıp götürdüler?</p>

      <p class="paragraf">Öyle ya, onlara göre ben “karanlık bir adamım” ve elimde çok özel bilgiler olabilirdi. Çaldılar. Resmi tutanaklara geçirmediler. Bana imzalatmadıkları için de bir daha ortaya çıkarmadılar.</p>

      <p class="paragraf">Sonra kimin çaldığı konusunu bıraktım; yapacak bir şey yoktu; burası Türkiye...</p>

      <p class="paragraf">Erdoğan’a yönelik 17 Aralık Operasyonu başlayınca, bekledim; “Bakalım bizim dosya ve defterden de bilgiler ortaya serilecek mi” diye!</p>

      <p class="paragraf">İşte o günlerde...</p>

      <p class="paragraf"><span class="char-style-override-12">Hürriyet</span> <span>gazetesinden</span> <span>Ayşe Arman</span> <span>17 Aralık Operasyonu’yla ortaya serilen</span> <span>Erdoğan-</span><span>Cemaat kavgasını sorunca şöyle konuştum:</span></p>

      <p class="paragraf">“Erdoğan’la ilgili belgeler, dosyalar topluyordum, ileride kitap yapmak için. O polisler aldı onları ve yok ettiler. Yok o dosya! O dosyayla Recep Tayyip Erdoğan’ı fişlediler! Benim elimdeki bu dosyayı kim aldı, yok etti? O dosyayı bir yere koydular, zamanı gelince açacaklar herhalde!” (14 Ocak 2014)</p>

      <p class="paragraf para-style-override-11"></p>

      <p class="paragraf"><span class="char-style-override-13">Sonra dedim ki,</span> “O dosya ve o defter bana artık geri gelmez. Belki Cemaat/paralel yapı o bilgileri Cumhurbaşkanlığı’na aday olması kesinleşen Erdoğan aleyhinde kullanacak. En iyisi çıkmasını hiç bekleme, otur yaz.”</p>

      <p class="paragraf para-style-override-11"></p>

      <p class="paragraf"><span class="char-style-override-12">Kayıp Sicil/</span> <span class="char-style-override-12">Erdoğan’ın Çalınan Dosyası</span> <span>kitabı böyle ortaya çıktı...</span></p>

      <p class="paragraf"></p>

      <p class="paragraf para-style-override-12"><span class="char-style-override-13">Soner Yalçın</span></p>

      <p class="paragraf para-style-override-10"><span class="char-style-override-13">Mayıs 2014-</span><span class="char-style-override-13">İstanbul</span></p>
    </div>
  </div>
</body>
</html>
