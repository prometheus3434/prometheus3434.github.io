<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-2">Bölüm: 1</p>

      <p class="arabaslik-orta">TEYÜP</p>

      <p class="paragraf-2">Rize bölgesi MÖ 4000’lerde Kuban; MÖ 3200’lerde Kolkhide; Pontus Krallığı döneminde Sannika; Roma İmparatorluğu döneminde Pontus Polemoniacus; Bizans İmparatoru I. Justinianos zamanında Rhisios; Osmanlı Devleti ve Cumhuriyet’in ilk dönemlerinde Lazistan olarak adlandırıldı.</p>

      <p class="paragraf-2">Rize, Yunanca “Rhizios” (pirinç) ya da Rumca “Riza” (dağ eteği) sözcüğünden geliyordu. Potamya; Rize’nin Güneysu ilçesinin Osmanlı dönemindeki adıydı. Pilihoz ise Potamya’nın köyü. Yeni adı, Dumankaya.</p>

      <p class="paragraf-2">Dumankaya... Başbakan Recep Tayyip Erdoğan’ın baba tarafının köyü.</p>

      <p class="paragraf-2">Babası; Ahmet Erdoğan.</p>

      <p class="paragraf-2">Dedesi; –nüfus kâğıdında Teyüp– Bakatalı Tayyip.</p>

      <p class="paragraf-2">Erdoğanlar “Bakatalı” lakabını kullanıyordu.</p>

      <p class="paragraf-2">Dr. Turgut Günay’ın <span class="char-style-override-12">Rize İli Ağızları</span> kitabında, “Bakata” sözcüğü yok. <span class="char-style-override-12">Osmanlı-Türkçe Sözlüğü</span>’nde böyle bir isim-sözcük yok. Âdem Işık’ın <span class="char-style-override-12">Antik Kaynaklarda Karadeniz Bölgesi</span> kitabında “Baktrialılar” var; ama onlar Kuzey Afganistan halkı. İbrahim Tellioğlu’nun <span class="char-style-override-12">Osmanlı Hâkimiyetine Kadar Doğu Karadeniz’de Türkler</span> kitabında da yok. Laz dilinde yok. Hemşince dilinde yok. Çok sözlüğe baktım, bulamadım.</p>

      <p class="paragraf-2">Yazar Muhammet Safi, <span class="char-style-override-12">Rize Tahrir-i Öşür Envanteri</span> isimli eserinde, Başbakan Erdoğan’ın bundan 159 sene öncesine, yani 1850 yılına ait aile kayıtlarını Osmanlı Arşivleri’nde bulduğunu yazdı. Bu kayıtlarda Rize’de 1850’de yaşayan, 1682 ailenin isimleri ve köyleri, ödedikleri vergilerle birlikte yer alıyordu.</p>

      <p class="paragraf-2">Pilihoz (Dumankaya) ile hemen yanıbaşındaki Kaluharaf (Kiremitköy) deftere bir arada kaydedilmişler ve ödeyecekleri vergiler, deftere “Karye-i Pilihoz Kaluharaf” başlığı altında işlenmişti.</p>

      <p class="paragraf-2">Deftere göre, ailesi geçmişte “Bakatoğlu” lakabını kullanan Başbakan Erdoğan’ın büyük amcası olan ve Rize’nin o yıllarda “Pilihoz” adını taşıyan “Dumankaya” köyünde çiftçilik yapan “Bakatoğlu Memiş”, devlete 86 kuruş vergi ödemişti.</p>

      <p class="paragraf-2">Defteri yayımlayan Muhammet Safi, Bakatoğlu Memiş’in Başbakan Erdoğan’ın büyük büyük dedesinin kardeşi olduğunu yazdı.</p>

      <p class="paragraf-2">Pilihoz Köyü’nde en fazla vergiyi ödeyen ikinci mükellef olduğunu ve Erdoğan’ın büyük büyük dedesinin, yani asıl cetlerinin Osmanlı Arşivleri’nde bulunan 1831 tarihli defterde kayıtlı bulunduğunu iddia etti; “ancak tasnifler yıllardır tamamlanamadığı için, o dönemin defterleri araştırmacılara kapalı” idi.</p>

      <p class="paragraf-2">Muhammet Safi, “Erdoğan’ın asıl cetlerinin” kaydının o defterde olduğunu nereden biliyor acaba? Biraz zorlama var.</p>

      <p class="paragraf-2">Çünkü...</p>

      <p class="paragraf-2">Dr. Arzu Pehlevan’ın Topkapı Sarayı’nda bulunan Rize tarihinin 1869-71 yıllarını kapsayan, 1495 Numaralı Şer’iyye Sicili Defteri (mahkeme kayıtlarında) araştırmasında; “Bakatoğlu” diye bir sülale ismi yok. “Baskaboğlu” diye bir sülale var. Ayrıca, “Bakatoğlu Memiş” yok, “Baskaboğlu Memiş” var!</p>

      <p class="paragraf-2">Boşnakoğlu var... Bursalıoğlu var... Bağdatlıoğlu var... Uzun uzun hangi sülale isimlerinin olduğunu yazmayayım. “Bakat-oğlu” yok!</p>

      <p class="paragraf-2">Uzatmayayım, sadece Erdoğan’ın hemşerilerinin hazırladığı <span class="char-style-override-12">Güneysu</span> <span class="char-style-override-12">Rize</span> kitabında “Bakatoğlu” mahallesi var. Kitabın 351. sayfasında “Köyde yalnız Bakatoğlu mahallesine yol gitmez” diye bir cümle geçiyor.</p>

      <p class="paragraf-2">Bir yerde daha “Bakatalı” adı geçiyor...</p>

      <p class="bos"></p>

      <p class="paragraf-2">Tarih: 11 Ağustos 2004</p>

      <p class="paragraf-2">Başbakan Erdoğan Gürcistan gezisinde şöyle dedi:</p>

      <p class="paragraf-2">“Ben de Gürcü’yüm, ailemiz Batum’dan Rize’ye göç etmiş bir Gürcü ailesidir.”</p>

      <p class="paragraf-2">Olabilir mi?</p>

      <p class="paragraf-2">Güney Osetya’nın başkenti olan <span class="char-style-override-14">Tskhinvali’ye bağlı köylerin arasında</span> <span class="char-style-override-14">Bakata (Bagata) adı</span> var. Yaşasın “Bakatalı”yı bulduk!</p>

      <p class="paragraf-2">Bagata; Gürcistan’a bağlı Güney Osetya bölgesinde; <span>Tskhinvali’ye bağlı.</span></p>

      <p class="paragraf-2"><span>Kuzey Kafkasya’ya bağlantılı bir ticaret yolu üzerinde yer alan</span> <span>Tskhinvali’de karışık bir nüfus vardı: Yüzde 38.4 Yahudi; yüzde 34.4</span> <span>Gürcü; yüzde 17.7 Ermeni ve yüzde 8.8 Oset.</span></p>

      <p class="paragraf-2"><span>Bölge, 1801’de Ruslar tarafından işgal edildi; nüfus dağıldı.</span></p>

      <p class="paragraf-2"><span>Bugün kuşkusuz bu nüfus yapısı değişiktir; yüzde 67.1 Oset’tir.</span> <span>Gürcü yüzde 25, Ermeni yüzde 1.3, Yahudi yüzde 0.9 ve Ruslar yüzde 3. Yahudiler ve Ermeniler bölgeyi terk etmişti...</span><span class="dipp" style="font-size:0.82em;"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="bos"></p>

      <p class="paragraf-2">Başbakan Erdoğan diyor ki:</p>

      <p class="paragraf-2">“Babama sordum ‘Biz Laz mıyız, Türk müyüz?’ dedim. Allah rahmet eylesin, babam (Ahmet Erdoğan) dedi ki: ‘Oğlum ben de dedeme sordum; ‘Dede biz Laz mıyız, Türk müyüz?’ ‘Torinim, dedi, yarın öleceğiz. Öldüğümüz zaman Allah bize bir soru soracak; torunum Rabbin kim? Nebin kim? Dinin ne? Ama kavmin ne diye bir soru sormayacak. Sana sordukları zaman ‘Elhamdülillah Müslü­man’ım de, geç.’”</p>

      <p class="paragraf-2">İnsanlar hangi inançtan ve etnik kimlikte olursa olsun benim için eksiklik değil, aksine zenginliktir. Düzeysiz, spekülatif yakıştırmalardan hep kaçındım.</p>

      <p class="paragraf-2">Kim kendini hangi inanç ve etnik kimlikle tanımlıyorsa, benim için “doğru” odur.</p>

      <p class="paragraf-2">Erdoğan “Gürcü’yüz” diyorsa, öyledir.</p>

      <p class="paragraf-2">Emine Hanım “Arap’ım” diyorsa doğrudur.</p>

      <p class="bos"></p>

      <p class="paragraf-2"><span>Gelelim tekrar</span> <span>Ahmet</span> <span>Erdoğan’ın söylediklerine...</span></p>

      <p class="paragraf-2"><span>Diyor ki, “Oğlum ben de dedeme sordum!”</span></p>

      <p class="paragraf-2"><span>Babasına değil dedesine soruyor. Niye? Çünkü babası</span> <span>Bakatalı Tayyip,</span> <span>Ahmet</span> <span>Erdoğan küçükken kayboldu!</span></p>

      <p class="paragraf-2"><span>Nasıl kaybolduğuna dair iddialar var.</span></p>

      <p class="paragraf-2"><span>Birincisi...</span></p>

      <p class="bos"></p>

      <p class="paragraf-2">Tarih: 8 Mart 1916</p>

      <p class="paragraf-2">Birinci Dünya Savaşı...</p>

      <p class="paragraf-2">Ruslar, Rize’yi işgal etti. Yöre halkı evini, bahçesini, hayvanını bırakıp Trabzon’a doğru kaçmaya başladı.</p>

      <p class="paragraf-2">Ruslara en büyük yardımı Karadeniz’deki Rum ve Ermeni çeteler yaptı. İki yıl önce İstanbul’dan Rize’ye gelen ve buradaki yerli halkın katılımıyla gücünü artıran İttihatçı Teşkilat-ı Mahsusa fedaileri, işgalci güçlere karşı çete savaşı vermeye başladı.<span class="dipp" style="font-size:0.82em;"><a class="footnote-link" href="#footnote-225-2" id="footnote-225-2-backlink">2</a></span> İttihatçı fedailerin arasında “Bakatalılar” olarak söylenen Erdoğan’ın akrabaları var mıydı? Gönüllüler arasında; Tuzcuoğlu Memiş Grubu, Basaoğulları, Alemdaroğulları, Sipahioğulları, Mataracılar vs. var.</p>

      <p class="paragraf-2">Rize’nin Pekmezli Köyü’nden Serdümen Recep, Çakıroğlu İsmail Ağa, İkizdereli Süleyman Sırrı, Mataracı Mehmet, Pazarlı Talatorzade Fevzi, Rizeli Lazoğlu Mustafa kahramanlıklarıyla örnek oldular. (Doç. Rahmi Doğanay, <span class="char-style-override-12">Milli Mücadelede Karadeniz</span>) Bakatalı Tayyip bunlar arasında mıydı? Adı geçmiyor! Rusya’daki Bolşevik Devrimi sonucu Ruslar Doğu Karadeniz’den çekilmeye başladı. Fakat Ermenilerin bölgeyi bırakmaya hiç niyeti yoktu. Teşkilat-ı Mahsusa ile aralarında kanlı çarpışmalar oldu. Rize, 2 Mart 1918’de kurtarıldı.</p>

      <p class="paragraf-2">Bakatalı Tayyip kayıptı...</p>

      <p class="paragraf-2">Bakatalı Tayyip hakkında hiç bilgi yok.</p>

      <p class="paragraf-2">Erdoğan, nedense adını taşıdığı dedesi Bakatalı Tayyip hakkında hiç konuşmadı. Niye?</p>

      <p class="bos"></p>

      <p class="paragraf-2">Gelelim Bakatalı Tayyip ile ilgili ikinci iddiaya...</p>

      <p class="paragraf-2">Eşkıyalık yaptığı ve köylünün canına tak ettiği için pusu kurulup 1906’da öldürüldüğü söyleniyor. 22 yaşındaymış.</p>

      <p class="paragraf-2">Doğru olabilir mi?</p>

      <p class="paragraf-2">Osmanlı Arşivleri’nde kayıtlı Rize’de faaliyet gösteren bir Güneysulu eşkıya var: “Kalitozlu (Güneli, Güneysu) Kürt Yanboli.” (İ.MLV.272/10521)</p>

      <p class="paragraf-2">Allah Allah, Güneysulu Kürt bir eşkıya!</p>

      <p class="paragraf-2">Bir parantez açmalıyım; bunu okuyunca Erdoğan’ın “Malatyalı” olduğu iddiası aklıma geldi. Şöyle...</p>

      <p class="paragraf-2"><span class="char-style-override-12">Kemer</span> <span class="char-style-override-12">Gözcü</span> gazetesindeki bir habere göre, Malatyalılar Derneği, Antalya’ya yeni atanan Emniyet Müdürü Mustafa Sağlam onuruna gece düzenledi. Sohbet sırasında aslen Malatyalı olan AKP’li Bedri Yalçın, Başbakan Erdoğan’ın baba tarafının Malatyalı olduğunu iddia etti! Başbakan’ın kardeşi Mustafa Erdoğan’ın da kendisine bu konuda hak verdiğini ileri sürdü. İddiasını kanıtlamak için Erdoğanlara yakın Rize Emniyet Müdürü Hüseyin Yenice’yi telefonla aradı.</p>

      <p class="paragraf-2">Emniyet Müdürü Yenice, Mustafa Erdoğan ile beraber olduğunu söyleyerek, telefonunu ona verdi. Ve Mustafa Erdoğan köklerinin Malatya’ya dayandığını söyledi!</p>

      <p class="paragraf-2">Osmanlı eşkıya listesinde Bakatalı yoktu ama Kürt vardı! Alın size yeni bir polemik: “Erdoğan Kürt çıktı!”</p>

      <p class="paragraf-2">Bakatalı Tayyip’in nasıl kaybolduğu konusunda bir sır var.</p>

      <p class="paragraf-2">O halde...</p>

      <p class="paragraf-2">Bakatalı Tayyip’i atlayıp, soyağacının bir üstüne bakacağız.</p>

      <p class="paragraf-2">Babası kayıp Ahmet Erdoğan’ın sözünü ettiği dedesi kim?</p>

      <p class="bos"></p>

      <p class="paragraf-2">Dede kim?.. “Bakatalı Tayyip”in babası kim?</p>

      <p class="paragraf-2">Yani Ahmet Erdoğan’ın dedesi kim?</p>

      <p class="paragraf-2">İddialar muhtelif...</p>

      <p class="paragraf-2"><span class="char-style-override-12">Tempo</span> dergisi, 13 Temmuz 2006’da Erdoğan’ın soyağacını çıkardı. Soyağacının en başında “Ahmet” var.</p>

      <p class="paragraf-2">Oğlu Tahir tarafından öldürülen Ahmet’in Tahir’den başka, Yunus ve Mehmet adında iki oğlu daha var.</p>

      <p class="paragraf-2">Ölüm sır. Babasını vurup öldüren Tahir’in deli olduğu söyleniyor!</p>

      <p class="paragraf-2">Ailede öldürülen bir “Ahmet” var.</p>

      <p class="paragraf-2">Önemli bir isim olmalı, çünkü...</p>

      <p class="paragraf-2">“Ahmet” ismi hep kuşaktan kuşağa aktarılıyor:</p>

      <p class="paragraf-2">Recep Tayyip’in babası, Ahmet Erdoğan...</p>

      <p class="paragraf-2">Recep Tayyip’in oğlu, Ahmet Burak Erdoğan...</p>

      <p class="paragraf-2">Recep Tayyip’in torunu, (Esra Erdoğan Albayrak’ın oğlu) Ahmet Akif...</p>

      <p class="paragraf-2">Oysa...</p>

      <p class="paragraf-2">Bu soyağacına göre, “Ahmet”in altında oğlu Yunus var! “Molla Yunus” deniyor. Ahmet Erdoğan’ı büyüten dedesi işte bu “Molla Yunus”...</p>

      <p class="paragraf-2">Dr. Arzu Pehlevan’ın incelediği 1495 Numaralı Şer’iyye Sicili Defteri’nde “Memiş” ile “Yunus”un kardeş olduğuna dair belge var:</p>

      <p class="paragraf-2">“Trabzon vilayeti dahilinde Rize kazâsı kurâsından Kuriloz karyesi ahalisinden iken, 1269 senesi evâsıtında vefât eden Çerkesoğlu Ahmed bin Durmuş bin Abdullah’ın verâseti (mirası); sulbi-i kebîr oğulları; Memiş ve Mustafa ve Molla Yunus ve Receb ve sulbiyye-i kebîre kızları Zeyneb ve Fatıma ve Menefişe ve Şuşika ve Hafize ve Şerife’ye” paylaştırıldı.</p>

      <p class="paragraf-2">Bu bilgiyi yazmamın nedeni; yazar Muhammet Safi’nin, <span class="char-style-override-12">Rize Tahrir-i Öşür Envanteri</span>’nde Bakatalı Memiş’in olduğunu belirtmesi. Yunus ve Memiş aynı aileden mi? “Çerkesoğlu” lakabı ilginç! Geçelim.</p>

      <p class="paragraf-2">Kuriloz; Güneysu’ya bağlı Yenicami Köyü’nün eski adı. Bu yerleşim yerlerinin adları gibi coğrafi sınırları da hep değiştirildi. O tarihte Erdoğanlar Pilihoz gibi Kuruloz’da da bulunuyor muydu?</p>

      <p class="paragraf-2"><span class="char-style-override-12">Güneysu</span> <span class="char-style-override-12">Rize</span>’ye göre, “Güneysu’nun önemli medreselerinden birisi olan Pilihoz Karyesi (medresesi) buradaydı. Bu medrese eski Dumankaya Camii’nin içerisinde bir bölümde idi.”</p>

      <p class="paragraf-2">Medreseden çıkanlara “Molla” diyorlardı.</p>

      <p class="paragraf-2">“Molla Yunus” bu medrese mezunu mu?</p>

      <p class="paragraf-2">Peki...</p>

      <p class="paragraf-2">“Molla Yunus” Erdoğan ailesi için bu kadar önemli bir karakter ise niye sonraki kuşaklara bu isim verilmedi.</p>

      <p class="paragraf-2">Oysa...</p>

      <p class="bos"></p>

      <p class="paragraf-2">Dr. Pehlevan, 1495 Numaralı Şer’iyye Sicili Defteri çalışmasında Rize’de bulunan erkek isimlerinin dökümünü çıkardı. “Tayyip” adı çok az. Ama bir “Molla Tayyip” var...</p>

      <p class="paragraf-2">“Dersaadet’te meydana gelen hırsızlık olayında, çalınan malın satılmak üzere Rize’ye gönderildiği görülmektedir. Buna göre, Rize’nin Setoz karyesinden Molla Tayyip isimli şahıs, Emineddin mahalleli Müftüzâde Abdülhalim’le, Dersaadet’te bir odada kaldıkları sırada, Abdülhalim’in 400 kuruş değerindeki Kur’an-ı Kerim’ini çalarak, satılıp parasının ailesine sarfedilmesi üzere Rize’nin Kal’a Mahallesi’nden Mehmed oğlu Ahmed’e göndermiştir. Ahmed de Kur’an-ı Kerim’i 265 kuruşa satmıştır.</p>

      <p class="paragraf-2">Abdülhalim çalınan Kur’an-ı Kerim’ini Molla Tayyip’ten talep ettiğinde, Molla Tayyip Kur’an-ı Kerim’i sattığını itiraf ederek, 10 güne kadar kendisine geri vereceğini kefille taahhüt etmiştir. Ancak sözünde durmamıştır. Durum mahkemeye intikal ettiğinde ise, Molla Tayyip Kur’an-ı Kerim mevcutsa aynen, mevcut değilse kıymetini vermek zorunda bırakılmıştır.”</p>

      <p class="paragraf-2">“Molla Tayyip” kim?</p>

      <p class="paragraf-2">Recep Tayyip’in akrabası olabilir mi?</p>

      <p class="paragraf-2">Bildiğimiz şu: Hep bir zincir var...</p>

      <p class="paragraf-2">Recep Tayyip’in dedesi Bakatalı Tayyip.</p>

      <p class="paragraf-2">Kendi adı; Recep Tayyip.</p>

      <p class="paragraf-2">Torunu (Bilal’in oğlu) Ömer Tayyip!</p>

      <p class="paragraf-2">Adı hırsızlık olayına karışan “Molla Tayyip” akraba mı, bilemiyoruz!</p>

      <p class="paragraf-2">Koskoca Türkiye Cumhuriyeti başbakanının biyografisi için iğneyle kuyu kazıyoruz. Devam edelim...</p>

      <p class="paragraf-2">2004’te “Gürcü” olduğunu söyleyen Erdoğan, 2007’de NTV’de katıldığı bir programda “Türk” olduğunu söyledi. Ekledi:<br />
      “Bizim oğlan (Bilal) meraklı, başbakanlık kaynaklarından ailemizi araştırıyor.”</p>

      <p class="paragraf-2">6 yıl geçti, hâlâ araştırıyor herhalde...</p>

      <p class="paragraf-2">Çünkü daha bir şey açıklanmadı.</p>

      <p class="paragraf-2">Herhalde Erdoğanların da kafası karışık!</p>

      <p class="paragraf-2">Kimin değil ki?</p>

      <p class="paragraf-2">İşte bir gazete haberi:</p>

      <p class="paragraf-2">“Başbakan Recep Tayyip Erdoğan’ın amcası, İstanbul İl Genel Meclis Üyesi Mehmet Ali Erdoğan’ın babası Mehmet Erdoğan (70) yaşamını yitirdi. Mehmet Erdoğan’ın yaklaşık bir yıldır kanser tedavisi gördüğü belirtildi.” (20 Nisan 2008, <span class="char-style-override-12">Habertürk</span>)</p>

      <p class="bos"></p>

      <p class="paragraf-2">Mehmet Erdoğan’ın diğer oğlunun adı Haydar’dı.</p>

      <p class="paragraf-2">1938 doğumlu Mehmet Erdoğan; Ahmet Erdoğan’ın öz kardeşi mi üvey kardeşi mi?</p>

      <p class="paragraf-2">Bakatalı Tayyip kaybolunca/öldürülünce oğlu Ahmet’e dedesi sahip çıktı. Peki Ahmet’in annesine ne oldu?</p>

      <p class="paragraf-2">Nüfusta adı “Havuli” diye geçiyor! Kimle evlendirildi? Hiç bilgi yok.</p>

      <p class="paragraf-2">Bakatalı Tayyip’in küçük kardeşi Halil ile evlendirildiği iddiası var.</p>

      <p class="paragraf-2"><span class="char-style-override-12">Güneysu</span> <span class="char-style-override-12">Rize</span> kitabında Dumankaya muhtarları arasında Musa Erdoğan var.</p>

      <p class="paragraf-2">Köydeki Erdoğanlar Yunus’un diğer oğlu Halil ve Ahmet Erdoğan’ın büyük amcası Mehmet’in soyundan gelenler.</p>

      <p class="paragraf-2">Sonra Erdoğan’ın söylediği bir “Mustafa Amca” var; “Hafız Mustafa”!</p>

      <p class="paragraf-2">Recep Tayyip’in babasının amcasının oğlu İlyas Erdoğan var. 2003’te (ki Erdoğan ailesinin çoğu kanserden yaşamını kaybetti) 56 yaşında ölen İlyas Erdoğan’ın oğlu Ali Erdoğan, Başbakan Erdoğan’ın “koruması” olarak görev yapıyor. Karakol basıp polis azarlaması medyada haber oldu. (24 Aralık 1013)</p>

      <p class="bos"></p>

      <p class="paragraf-2">Peki...</p>

      <p class="paragraf-2">Hadi diyelim, Başbakan Erdoğan’ın baba tarafı karışık, ya anne tarafı?</p>

      <p class="paragraf-2">Recep Tayyip Erdoğan, 8 Ocak 2011’de Sarıkamış şehitleri için yapılan kardan heykellerin açılışını gerçekleştirdikten sonraki konuşmasında “Dedem Kemal Mutlu burada şehit düştü” dedi!</p>

      <p class="paragraf-2"><span>“Büyük dedem,</span> <span>Rize Güneysulu</span> <span>Kemal Mutlu, burada,</span> <span>Sarıkamış’ta şehit düşerek Hakk’ın rahmetiyle kucaklaştı. Derlerdi ki: Tüfeğine sarılı olarak, donarak şehit olduğunu gördük ve adeta gözlerindeki soğuğun v</span><span>erdiği gözyaşları buz damlacıkları gibi, damlamış halde şehit olmuş.”</span> <span xml:lang="de-DE">(9 Mayıs 2008,</span> <span class="char-style-override-12" xml:lang="de-DE">Sabah</span><span xml:lang="de-DE">)</span></p>

      <p class="bos"></p>

      <p class="paragraf-2">Kemal Mutlu, Erdoğan’ın annesi Tenzile tarafından büyük dedesi.</p>

      <p class="paragraf-2">Şehit miydi?... Kaynaklara bakalım...</p>

      <p class="paragraf-2">Milli Savunma Bakanlığı’nın <span class="char-style-override-12">Şehitlerimiz</span> adlı beş ciltlik yayınında, Sarıkamış Şehitleri’nin yer aldığı 1. Dünya Savaşı kategorisinde 276 Rizeli şehidin ismi var. Sarıkamış Harekâtı’nda şehit olan Rizeliler arasında “Kemal Mutlu” diye bir isim yok.</p>

      <p class="paragraf-2">2008 yılında bazı işadamlarının Rize’nin Güneysu ilçesinde yaptırdığı okulun adı; “Şehit Kemal Mutlu Anadolu Öğretmen Lisesi” oldu! Açılışı Başbakan Erdoğan gerçekleştirdi.</p>

      <p class="paragraf-2">2009’da ise Sarıkamış ilçesinin “Belediye Caddesi”nin ismi, “Şehit Kemal Mutlu Caddesi” olarak değiştirildi.</p>

      <p class="paragraf-2">Bu arada:</p>

      <p class="paragraf-2">1914 yılının son günlerinde gerçekleşen Sarıkamış Harekâtı sırasında Soyadı Kanunu henüz çıkmamıştı. Yani, o yıllarda “Mutlu” diye bir soyadının olması mümkün değil. İlgili kanun tam 20 yıl sonra, 1934 yılında yürürlüğe girdi.</p>

      <p class="paragraf-2">Karışık bir konu...</p>

      <p class="bos"></p>

      <p class="paragraf-2">En iyisi, çok eskileri karıştırmadan Ahmet Erdoğan biyografisine bakalım. Çünkü Erdoğanlarda bir sır var.</p>

      <p class="bos"></p>

      <p class="paragraf-2">Ahmet Erdoğan’ın ne zaman doğduğu net olarak bilinmiyor. Mezar taşında “1321” yazıyor. “17345714226” TC kimlik no bilgilerine göre:</p>

      <p class="paragraf-2">Baba adı: Teyüp.</p>

      <p class="paragraf-2">Ana adı: Fatuli.</p>

      <p class="paragraf-2">Doğum: 1905.</p>

      <p class="paragraf-2">Ölüm tarihi ise, 8 Aralık 1988 idi.</p>

      <p class="paragraf-2">Ahmet Erdoğan’ı “Molla Yunus” büyüttü.</p>

      <p class="paragraf-2">Erdoğanların “resmi tarihine” göre, Molla Yunus seferberlikte askere alınmadı; bunun sebebi çevrede eli kalem tutan eğitimli tek kişi olmasıydı! Ruslar gelince ne yaptı acaba?</p>

      <p class="paragraf-2">“Bakatalı Tayyip” pek anımsanmasa da, Molla Yunus bölgede tanınan bir karakterdi:</p>

      <p class="paragraf-2">Osmanlı döneminde İttihatçılara ve Milli Mücadele döneminde Kuvayı Milliye’ye destek verdiği; Cumhuriyet devrimlerinin halk tarafından anlaşılması ve benimsenmesinde önemli katkılarda bulunduğu dile getiriliyor. Keza Rize’de Latin harflerini ilk öğrenen ve halka öğreten kişi olarak anılıyor!</p>

      <p class="paragraf-2">Rize’deki şapka devrimine karşı çıkan yobazlara karşı duruşuyla hatırlanıyor. Yazdığım gibi bunlar “resmi tarih” notları...</p>

      <p class="bos"></p>

      <p class="paragraf-2">“Molla Yunus” torunu Ahmet Erdoğan’ı kocası savaştan dönmeyen Havuli ile evlendirdi. Havuli, Ahmet Erdoğan’dan 12 yaş büyüktü.</p>

      <p class="paragraf-2">Sabit’ten olma Gülin’den doğma Havuli hakkında pek bilgi yok.</p>

      <p class="paragraf-2">“Havuli” adının aslında “Havva” olduğu söylendi; iddiaya göre Lazlar ismi böyle telaffuz ediyordu. Tamamen uydurma bir gerekçe; hiç ayrıntıya girmeyeyim.</p>

      <p class="paragraf-2"><span>Erdoğan’ın nüfus kütüğünde isimleri geçen</span> <span>Havuli,</span> <span>Fatuli,</span> <span>Farfuli diye isimler Lazcada yok.</span></p>

      <p class="paragraf-2"><span>Ahmet-</span><span>Havuli</span> <span>Erdoğan çiftinin</span> iki oğulları oldu:</p>

      <p class="paragraf-2">– Mehmet (d. 1926, ö. 1988)...</p>

      <p class="paragraf-2">– Hasan (d. 1929, ö. 2006)...</p>

      <p class="paragraf-2">Havuli’nin ilk evliliğinden kaç çocuğu vardı?</p>

      <p class="paragraf-2">Ahmet Erdoğan, bir süre sonra taşı toprağı altın olan İstanbul’un yolunu tuttu. Eşini ve çocuklarını götürmedi...</p>

      <p class="paragraf-2">Ahmet Erdoğan’ın İstanbul’a gitmesinin sebebi ekonomik miydi?</p>

      <p class="paragraf-2">Başka bir sebebi olamaz mı? Çünkü...</p>

      <p class="bos"></p>

      <p class="paragraf-2">Tarih: 18 Eylül 1924</p>

      <p class="paragraf-2">Yer: Rize</p>

      <p class="paragraf-2">Mustafa Kemal, eşi Latife Hanım’la birlikte bir gün önce saat 18.00’de Rize’ye gelmişti. Valiliği, belediyeyi ve garnizonu ziyaret ettikten sonra geceyi Rize’nin tanınmış isimlerinden Mehmet Mataracı’nın konağında geçirdi.</p>

      <p class="paragraf-2">Sabah saatlerinde “Gazipaşa” ve “Cumhuriyet” adı verilen iki çeşmeyle bir abidenin açılışını yaptı.</p>

      <p class="paragraf-2">Dinlenmek üzere valiliğe geçti. Burada sevgi gösterisinde bulunan halkı selamladı.</p>

      <p class="paragraf-2">Saat 14.30’da Hamidiye gemisiyle Giresun’a hareket edecekti. Halkın alkışları ve İdman Yurdu’nun bandosuyla valilikten uğurlanırken yanına iki müftü yaklaştı.</p>

      <p class="paragraf-2">Bundan sonrasını <span class="char-style-override-12">Cumhuriyet</span> gazetesinin muhabirinin yazdıklarından okuyalım:</p>

      <p class="paragraf-2">“Paşa Hazretleri’nin hükümet dairesinden dönüşleri esnasında Rize ve Atina (Pazar) müftüleri tarafından kendilerine bir dilekçe verilmiştir. Dilekçede medreselerin tekrar açılması talep ediliyordu.</p>

      <p class="paragraf-2">Reisicumhur Hazretleri, dilekçe muhteviyatını öğrenince asabileşmişler ve müftülere hitaben:</p>

      <p class="paragraf-2">‘Tevhid-i tedrisat mı istemiyorsunuz? Bu millet mektep yapmayacak mı? Şimdiye kadar geri kalmamızda en büyük etkenin ne olduğunu bilmiyor musunuz? Hayır, medreseler açılmayacak!’</p>

      <p class="paragraf-2">Buyurmuşlar ve halk tarafından alkışlanmışlardır.</p>

      <p class="paragraf-2">Paşa Hazretleri hitabelerine devam buyurarak:</p>

      <p class="paragraf-2">‘Geçiminizi mi düşünüyorsunuz? Müsterih olun, ibadetinizle uğraşın. Bırakın milleti. Yoksa bu kararı veren Meclis’te sizden büyük âlimler mi yok? Millet bildiği gibi yapacak.’</p>

      <p class="paragraf-2">Paşa Hazretleri tekrar şiddetle alkışlanmışlardır ve müteakiben Vali Bey’le bir müddet konuşmuşlar ve bu arada, ‘Bu adamlar burasını İran gibi mi yapmak istiyorlar?’ demişlerdir. Ahali, müftüleri kınamış ve Gazi’nin hitabesinden çok memnun olmuştur.” (<span>20 Eylül 1924,</span> <span class="char-style-override-12">Cumhuriyet</span><span>)</span></p>

      <p class="bos"></p>

      <p class="paragraf-2">Mustafa Kemal niye İran’ı kötü örnek olarak göstermişti?</p>

      <p class="paragraf-2">O dönemde İran’da neler olmuştu?</p>

      <p class="paragraf-2">Rıza Şah, İngilizlerin desteğiyle İran’da darbe yaptı. Ordu Komutanlığı, Savunma Bakanlığı derken Başbakan oldu.</p>

      <p class="paragraf-2">Kaçar Hanedanı’nın gücünü yok etmek için cumhuriyet ilan etmek istedi. Dava arkadaşları modernistler ülke genelinde cumhuriyet propagandası yapmaya başladı. Ancak cumhuriyetin kurulmasına (İngilizlerin kontrol ettiği) mollalar karşıydı ve bunlar eğitimsiz halkı kışkırttılar.</p>

      <p class="paragraf-2">Cumhuriyet hayalinin gerçekleşmeyeceğinin farkına varıp, iktidar gücünü elinden kaçırmak istemeyen Rıza Şah, toprak ağaları ve mollaların desteğiyle hükümdarlığını ilan etti. Meclis’te İslam yasalarını koruyacağına ve hiçbir değişiklik yapmayacağına yemin etti.</p>

      <p class="paragraf-2">İşte...</p>

      <p class="paragraf-2">Bir yıl önce Cumhuriyet’i ilan eden Mustafa Kemal, medreselerin açılmasını isteyen hocalara kızıp, bu nedenle “Türkiye, İran olmayacak” demişti.</p>

      <p class="paragraf-2"><span class="char-style-override-14">Potamya (Merkez),</span> <span class="char-style-override-14">Setoz (Ortaköy),</span> <span class="char-style-override-14">Kuruloz (Adacami),</span> <span class="char-style-override-14">Kamboz (Selamet),</span> <span class="char-style-override-14">Pilihoz (</span><span class="char-style-override-14">Dumankaya),</span> <span class="char-style-override-14">Kaluharaf (</span><span class="char-style-override-14">Kiremitköy) ve</span> <span class="char-style-override-14">Mişona (</span><span class="char-style-override-14">Pazarköy) medreseleri kapatılmıştı.</span></p>

      <p class="paragraf-2"><span class="char-style-override-14">Kapatılan medreselerin yerine ilk kez</span> <span class="char-style-override-14">Ulucami (Merkez),</span> <span class="char-style-override-14">Setoz (Ortaköy),</span> <span class="char-style-override-14">Kuruloz (Adacami),</span> <span class="char-style-override-14">Kamboz (Selamet) ve</span> <span class="char-style-override-14">Mişona (</span><span class="char-style-override-14">Pazarköy) mektepleri açıldı.</span></p>

      <p class="bos"></p>

      <p class="paragraf-2">Mustafa Kemal medreselerin yeniden açılması talebine çok kızdı. Hamidiye gemisine çıkar çıkmaz hemen Başvekil İsmet Paşa’ya şifreli bir telgraf yazıp gönderdi.</p>

      <p class="paragraf-2">“Bugün Rize’den ayrıldığım sırada Rize ve Atina müftülerinin temsil ettiği bir hoca heyeti, bütün memleket ve civar halkı önünde kapattırılan medreselerin açılmasını dilekçeyle talep ettiler. Dilekçeyi okuduktan sonra çok kızdım. Yüksek ve şiddetli bir sesle kendilerini azarladım ve memleketin, milletin şimdiye kadar felaketi sebeplerinin kendileri olduğuna işaret ettim.</p>

      <p class="paragraf-2">‘Mektep istemiyorsunuz! Halbuki millet onu istiyor. Bırakınız. Artık bu zavallı millet, bu memleketin evlatları yetişsin. Medreseler açılmayacaktır. Millete mektep lazımdır’ diye bağırdım. Bütün halk ve mektep talebesi ‘bravo’ sesleri ve heyecanlı alkışlarla karşıladılar. Ayrılmamdan sonra bu hocalara halkın bir fenalık yapmalarından korkarım.</p>

      <p class="paragraf-2">Buna karşılık, Rize’deki liseyi canlandırmak elzemdir. Mektep binası ve eğitim aletleri yoktur. Hocaları çok olan bu muhitte ilim irfan teşkilatımızın süratle faaliyete başlaması pek lüzumludur. Burada Osman Ağa’nın oğlu İsmail Bey, yirmi bin liralık bir mektep binası yapmak üzere imiş. Bunu taltif ederek, işin hızlandırılması ve hemen eğitim aletleri göndermek ve fazla alaka göstermek suretiyle, halkın taassuba karşı gösterdiği fiili tezahüre karşılık vermek icap eder.” (<span>Cumhurbaşkanlığı Arşivi, A: 4, D: 81, F: 2-394, 2-395.)</span></p>

      <p class="bos"></p>

      <p class="paragraf-2">Tarih: 25 Kasım 1925</p>

      <p class="paragraf-2">Şapka Kanunu kabul edildi.<span class="dipp" style="font-size:0.82em;"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="paragraf-2">Türkiye’de bu kanuna karşı isyanın çıktığı yerlerden biri de Başbakan Erdoğan’ın ailesinin yaşadığı Rize/Potamya (Güneysu) idi. Potamya Ulu Cami imamı Hafız Şaban Hoca’nın liderlik yaptığı ayaklanmaya Muhtar Yakup da katıldı. Şeriatın korunması için Rize’yi basmayı, hapishaneyi boşaltmayı, hükümet konağını ele geçirmeyi hedeflediler. Ve önce Potamya’daki Jandarma Karakolu’nu bastılar. Karakol komutanı onbaşıyı asmak istediler. Onbaşı “Ben de sizdenim” deyince canını kurtardı.</p>

      <p class="paragraf-2">Bu arada halkı tahrik etmek için Peçeli Mehmet, “Ey ahali, Ankara ihtilal içindedir. Mustafa Kemal üç yerinden yaralandı. İsmet Paşa ortadan kaldırıldı. Dindar paşalarımız hükümeti ellerinden aldılar. Şeriat kurtarılıyor. Korkulacak bir şey kalmamıştır” diye halka konuşma yaptı. Halk galeyana geldi ve “Şapka giymeyeceğiz, askere de gitmeyeceğiz” diye bağırmaya başladı.</p>

      <p class="paragraf-2">Ayaklanmanın asıl meselesi bir yıl önce 17 Eylül 1924’te Rize’ye gelen Mustafa Kemal’in tüm ricalara rağmen medreselerin bir daha açılmayacağını söylemesi ve din hocalarının işsiz kalmasına sebep olan icraatıydı. Üstelik askerlikten de muaf olmayacaklardı. Sıradan vatandaş olmayı kabul edememişlerdi. Rize Valisi Hurşit Bey Potamya’da olanları Ankara’ya bildirdi. Sonuçta isyan bastırıldı.</p>

      <p class="paragraf-2">143 kişi tutuklandı. İstiklal Mahkemesi önüne çıkarıldı. Mahkeme Başkanı Afyon Milletvekili Ali Çetinkaya, mahkeme üyeleri, Gaziantep Milletvekili Kılıç Ali, Aydın Milletvekili Reşit Galip ve Rize Milletvekili Ali Zırh idi.</p>

      <p class="paragraf-2">Karar verildi: Sekiz kişi idama, 14 kişi 15 yıla, 22 kişi 10 yıla, 19 kişi 5 yıla mahkûm edildi. 80 kişi beraat etti.</p>

      <p class="paragraf-2"><span class="char-style-override-14">Potamya’dan</span> <span class="char-style-override-14">Tarakçı</span> <span class="char-style-override-14">Sabit,</span> <span class="char-style-override-14">Peçeli</span> <span class="char-style-override-14">Mehmet,</span> <span class="char-style-override-14">Peçeli Arslan,</span> <span class="char-style-override-14">Peçeli Yakup,</span> <span class="char-style-override-14">Kolivalı Kadir,</span> <span class="char-style-override-14">Kolivalı Şaban,</span> <span class="char-style-override-14">Külünk</span> <span class="char-style-override-14">Hasan ve</span> <span class="char-style-override-14">Kanbur Mahmut isimli kişiler idam edildi.</span></p>

      <p class="paragraf-2">Rize’deki Şapka İsyanı’yla ilgili İstiklal Mahkemesi kararı ve bu 143 kişinin adı TBMM arşivinde var. Ve bu arada... İsyandan sonra birçok aile çocuklarını “beladan” uzaklaştırmak için İstanbul’a gönderdi.</p>

      <p class="paragraf-2">Başbakan Erdoğan’ın babası Ahmet Erdoğan da bu nedenle mi İstanbul’a zorunlu göç etmişti?</p>

      <p class="paragraf-2">Başbakan Erdoğan her fırsatta İstiklal Mahkemeleri’ne sitem ediyor, Kel Ali’den, Kılıç Ali’den, “Üç Aliler Divanı”ndan öfkeyle bahsediyor.</p>

      <p class="paragraf-2">Bunun sebebi Potamya (Güneysu)’daki şapka ayaklanması mı?</p>

      <p class="bos"></p>

      <p class="paragraf-2">Göç gerekçesi yoksulluk olduğu söylenen Ahmet Erdoğan’ın İstanbul günlerine bakalım...</p>

      <p class="paragraf-2">“Reis Kaptan’ın (Ahmet Erdoğan), İstanbul’daki hatıraları hareketli ve renkli. Gençlik yıllarını İstanbul’un çılgın bölgelerinde, Pera’larda geçirdi. Beyoğlu’nu, Tophane’nin her tarafını karış karış öğrendi. Gece âleminin merkezinde denizciliğin verdiği duygusallıkla yaşadı.” (s. 15)</p>

      <p class="bos"></p>

      <p class="paragraf-2">Bu satırları, <span class="char-style-override-12">Bir Liderin Doğuşu</span> kitabından aldım. Kitabın yazarları Hüseyin Besli ve Ömer Özbay. Her ikisi de Başbakan Erdoğan’a çok yakın isimler. Biliyoruz ki, ilgili kitap Erdoğan tarafından yazdırıldı. İtibariyle alıntı yaptığım satırları ifade eden Erdoğan’dı! Babasının “çapkın” olduğunun altını çiziyordu.</p>

      <p class="paragraf-2">Ve...</p>

      <p class="paragraf-2">Sebebi bugüne kadar açığa çıkmadı; büyük bir sır olarak saklandı.</p>

      <p class="paragraf-2">“Çapkın” Ahmet Erdoğan, iki çocuğunun annesi Havuli’den ayrıldı. Dikkat ediniz boşanmadı, ayrıldı.</p>

      <p class="paragraf-2">Aynı yıl...</p>

      <p class="paragraf-2">Tarih: 6 Mayıs 1953...</p>

      <p class="paragraf-2">Ahmet Erdoğan Beyoğlu’nda terzilik yapan; Mehmet’ten olma Havva’dan doğma 29 yaşındaki Tenzile Mutlu (d. 1924-ö. 2011) ile yaşamaya başladı.<span class="dipp" style="font-size:0.82em;"><a class="footnote-link" href="#footnote-225-4" id="footnote-225-4-backlink">4</a></span></p>

      <p class="paragraf-2">Ahmet-Tenzile Erdoğan, imam nikâhlıydı.</p>

      <p class="paragraf-2">Ahmet Erdoğan ile Tenzile’nin resmi nikâhı yoktu; bu nedenle resmi kayıtlara göre ilişkileri evlilik dışıydı.</p>

      <p class="paragraf-2">Erkeğin çokeşliliği ve tek taraflı boşanmasına ilişkin düzenlemelerin kaldırılması; kadınlara boşanma hakkı, velayet hakkı ve malları üzerinde tasarruf hakkı tanıyan Türk Medeni Kanunu, 17 Şubat 1926’da kabul edildi. Bu sebeple...</p>

      <p class="paragraf-2">Ahmet Erdoğan’ın eşi Havuli, Dumankaya köyünde 1980’de vefat edince ikinci eşi Tenzile ile resmi nikâh kıydı<span>.</span> <span class="dipp" style="font-size:0.82em;"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf-2">Yıllar sonra İstanbul Büyükşehir Belediye Başkanı olduğunda Erdoğan ne diyecekti: “Sadece imamlar resmi nikâh kıysın!” (<span>9 Mayıs 1995,</span> <span class="char-style-override-12">Milliyet</span><span>)</span></p>

      <p class="paragraf-2">Rize tarihiyle ilgili yapılan çalışmalarda, bölgede Osmanlı döneminde çokeşliliğin az olduğu belirtiliyor. Dr. Pehlevan’ın çalışmasına göre, Rize’nin yüzde 95.51’i tekeşliydi. İkinci eşe sahip olanların oranıysa yüzde 3.52 idi. Ahmet Erdoğan ikinci evliliği neden yaptı? İstanbul’da yalnız kalmamak için mi? Ya da bir başka nedeni mi var?</p>

      <p class="bos"></p>

      <p class="paragraf-2">Tarih: 26 Şubat 1954</p>

      <p class="paragraf-2">Recep Tayyip de doğdu!</p>

      <p class="paragraf-2">Ahmet Erdoğan’ın dini nikâhla yaptığı ikinci evliliğinin tarihini tekrar anımsatayım: 6 Mayıs 1953.</p>

      <p class="paragraf-2">Evlilik ile Recep Tayyip’in doğumu arasında, 9 ay 20 gün süre var.</p>

      <p class="paragraf-2">Nasıl denk getirmişler!</p>

      <p class="paragraf-2">Tabii Recep Tayyip’in nüfus cüzdanındaki kayıt doğruysa!</p>

      <p class="paragraf-2">Recep Tayyip’e “Recep” ayında doğduğu için bu ismin verildiği söylendi. 1954 yılının Recep ayı, Diyanet İşleri Başkanlığı’na göre 6 Mart’ta başlıyor. Erdoğan ise, 26 Şubat doğumlu! Yani Recep ayında doğmamış!</p>

      <p class="paragraf-2">Ahmet Erdoğan oğlunu nüfusa 8 Aralık 1954’te kaydettirdi:</p>

      <p class="paragraf-2">Recep Tayyip Erdoğan... Rize İli Güneysu (Potamya) İlçesi... Dumankaya Köyü (Pilihoz)...</p>

      <p class="bos"></p>

      <p class="paragraf-2">Ahmet Erdoğan İstanbul’da kendine yeni hayat kurdu.</p>

      <p class="paragraf-2">“Reis Kaptan” deniyordu...</p>

      <p class="paragraf-2">Kasımpaşa Kulaksız’da oturduğu ev; Kaptanoğlu Sokak’taydı.</p>

      <p class="paragraf-2">İddiaya göre bu nedenle “Kaptan” deniyordu! İddia biraz zorlama gibi. Bilinir ki, Rize bölgesinde “Ağa”, “Hoca”, “Reis” gibi saygınlık unvanları bölgenin ileri gelen kişileri için kullanılıyor.</p>

      <p class="paragraf-2">Ahmet Erdoğan bu tür bir “saygınlık imajı” sonucu mu bu unvanı kullandı? Ailenin kendini saygın göstermek için hep bir çaba içinde olduğunu söyleyebiliriz.</p>

      <p class="paragraf-2">Danışmanı Akif Beki <span class="char-style-override-12">Erdoğan’ın Harfleri</span> kitabında yazdı: “Erdoğan, İbn-i Arabi’nin çizelgesine göre Musa peygamber soyundan geliyor. Yani hem Musa peygamberin karakteristlik özelliklerini taşıyor hem de hayatı bu peygamberin yaşam öyküsüyle paralellikler gösteriyor.” (s. 14)</p>

      <p class="bos"></p>

      <p class="paragraf-2">Muhyiddin İbn-i Arabi herhalde yattığı yerde ters dönmüştür.</p>

      <p class="paragraf-2">Biz dönelim Ahmet Erdoğan’ın İstanbul günlerine...</p>

      <p class="paragraf-2">“(Erdoğan’ın) Babası Hasköy ile Fener arasında sandalcılık yapan ve geçimini bu şekilde sağlayan biriydi. Tayyip’in babası Ahmet’in ideali Sütlüce ile Eyüp arasında yolcu taşımaktı. Zira o hat yolcu bakımından en verimli hatlardandı. Ahmet Efendi’nin ya da nam-ı diğer Reis Kaptan’ın sandalı dört yolcu alabiliyordu. Ahmet, yolcuları taşımak için akşama kadar kürek çekiyordu.” (Ergün Poyraz, <span class="char-style-override-12">Takunyalı Führer</span>, s. 55)</p>

      <p class="bos"></p>

      <p class="paragraf-2">Ailenin resmi açıklamasına göreyse denizcilik işletmelerinde kıyı kaptanlığıyla uğraşıyordu!</p>

      <p class="bos"></p>

      <p class="paragraf-2">Ahmet Erdoğan İstanbul’da iken Dumankaya köyündeki eşi ve iki çocuğu neler yapıyordu?</p>

      <p class="paragraf-2">Köydeki çocuklarından Mehmet (Muhammed) Erdoğan...</p>

      <p class="paragraf-2">Önce Karadeniz’in yeni geçim yolu çay bahçelerinde gündelikçi olarak çalışmaya başladı. Sonra 1960’ta, Güneysu Küçükcami Mahallesi’ne kurulan Çaykur’a ait ilk fabrikaya kadrolu girdi ve buradan emekli oldu. Bedriye ile evlendi; iki çocukları oldu.</p>

      <p class="paragraf-2">Ahmet Erdoğan’ın diğer oğlu, “Aşçı Hasan” diye tanınan Hasan Erdoğan 35 yıl lokantalarda çalıştı. 12 yaşındaki oğlu Hamdi’nin Pilihoz Deresi’nde boğularak ölmesiyle içine kapandı. Diğer oğlu Ahmet ile “Ustaoğlu Kavurma Lokantası”nı açtı; başarılı olamadılar. Hasan Erdoğan Bağ-Kur’dan emekli olunca <span class="char-style-override-14">İzmit Yuvacık’a taşındı;</span> oğlu Ahmet’le “Ak Market”i işletti.</p>

      <p class="paragraf-2">“Aşçı Hasan”ın bir diğer oğlu İsmet Erdoğan, –ileri sayfalarda ayrıntılı bir biçimde göreceğimiz gibi Başbakan Erdoğan’ın mal varlığında mirasçı olarak gözüktüğü– aile bahçesinde çay üretimi yapıyor. (Rize Ziraat Odası tarafından hazırlanan belgeye göre, Başbakan Erdoğan Çaykur’un kayıtlarında, “168 No’lu Çay Müstahsili” olarak geçiyor.)</p>

      <p class="paragraf-2">“Aşçı Hasan”ın küçük oğlu Mustafa Selim Erdoğan ise, Rize’deki devlet hastanesinde çalışıyor.</p>

      <p class="paragraf-2">Başbakan Erdoğan’ın ağabeyi Hasan Erdoğan ile ilişkisi nasıldı?</p>

      <p class="bos"></p>

      <p class="paragraf-2">Tarih: 4 Haziran 2006</p>

      <p class="paragraf-2">Başbakan Erdoğan ve eşi Emine Hanım, hastanede yatan Hasan Erdoğan’ı ziyaret etti.</p>

      <p class="paragraf-2">Erdoğan sonra Isparta’ya hareket etti. Burada yaptığı konuşmada nedense “sahte anneler”den bahsetti:</p>

      <p class="paragraf-2">“Halkımızın ilgisi bizleri heyecanlandırıyor. Partimin bunu taşıyabilecek kapasitesi var mı? Var. Öyleyse gereğinin yapılması lazım. Net söyleyeyim. Her şeyden önce çocuğun annesi kim hikâyesi var ya, sahte anneler de çıkabilir. Ama bir de gerçek anneler var. Bu çok önemli. Söz verdik. Açık ve net söylüyorum. Gündüzümüze gölge düşürmeye kalkanlar olursa, kusura bakmasınlar, yollarımızı ayırırız.”</p>

      <p class="paragraf-2">Partiler ve medya anlam veremedi:</p>

      <p class="paragraf-2">Ne demekti bu “sahte anneler?”</p>

      <p class="paragraf-2">Havuli mi?</p>

      <p class="paragraf-2">Recep Tayyip’in Havuli’den gelen akrabalarıyla ilişkileri hep inişli çıkışlı oldu. Örneğin...</p>

      <p class="paragraf-2">Büyük ağabeyi Mehmet Erdoğan’ın kendisiyle aynı ismi taşıyan oğlu Mehmet Erdoğan uyuşturucudan cezaevine girdi. 2010’da Diyarbakır’dan İstanbul’a uyuşturucu sevkıyatı yapılacağını değerlendiren İstanbul Narkotik Polisi, yaptığı operasyonla Başbakan Erdoğan’ın yeğeni Mehmet Erdoğan ile birlikte 11 kişiyi, 50 kilo esrarla yakaladı. Aralarında Mehmet Erdoğan’ın da bulunduğu yedi kişi tutuklanarak cezaevine gönderildi. İstanbul 1. Ağır Ceza Mahkemesi’nde 27 Haziran 2011 günü görülen duruşmasında tutuklu sanık Mehmet Erdoğan, yaptığı savunmada, 22 yıldır uyuşturucu kullandığını, ancak hiçbir zaman bu işin ticaretine girmediğini söyledi. Mahkeme Mehmet Erdoğan’ı tahliye etti.</p>

      <p class="paragraf-2">Bir örnek olay daha yazayım...</p>

      <p class="paragraf-2">Başbakan Erdoğan’ın “üvey amcası” (muhtemelen Havuli’nin oğlu) Muhittin Erdoğan’ın oğlu Ahmet Erdoğan, Tayyip Erdoğan’ın İstanbul Büyükşehir Belediye Başkanlığı döneminde Halk Ekmek İşletmesi’nde işe alındı. Ama işleri büyüttü! Kuzen Ahmet Erdoğan, dolandırıcılığa teşebbüs ve tehdit suçlamasıyla 18 Şubat 2007’de tutuklandı. Haydarpaşa Endüstri Meslek Lisesi Müdürü’nü, okula ait otoparkın işletmesini alabilmek için tehdit etmişti. Kuzen Erdoğan ve suç ortağı Müfit Tutumlu elleri kelepçelenerek Ümraniye Cezaevi’ne götürüldü.</p>

      <p class="paragraf-2">Yıllar sonra, 9 Şubat 2012... Başbakan Erdoğan Başbakanlık’ta Rizelileri kabul etti. Amcasının oğlu Ahmet Erdoğan’ı görünce esprili bir şekilde <span class="char-style-override-14">“Burada ne işin var?”</span> diyen Başbakan Erdoğan, hemşerilerini görmekten dolayı oldukça mutluydu.</p>

      <p class="paragraf-2">Erdoğan’ın bir diğer akrabası Ahmet Erdoğan da Fazilet Partisi Rize İl Başkanlığı görevini sürdürdü. Erdoğan ailesinin maceraları çok; dönelim Ahmet Erdoğan’ın İstanbul’daki ailesine...</p>

      <p class="bos"></p>

      <p class="paragraf-2">Ahmet Erdoğan, 1934’te çıkarılan soyadı kanunuyla “Erdoğan” soyadını aldı. Köyde bulunan akrabaları da aynı soyadını aldığına göre, demek ki birlikte karar verildi.</p>

      <p class="paragraf-2">Ahmet Erdoğan’ın Tenzile’den Recep Tayyip’ten başka Mustafa (d. 1958) ve Vesile (d. 1965) adında iki çocuğu oldu.</p>

      <p class="paragraf-2">Ahmet Erdoğan’ın –hay maşallah– ilk çocuğu Mehmet Erdoğan ile son çocuğu Vesile arasındaki yaş farkı 40’tı! Kızı doğduğunda Ahmet Erdoğan, 62 yaşındaydı. Tenzile Erdoğan ise 44 yaşında!</p>

      <p class="paragraf-2">Resmi evraklarda 3 Mayıs 1924 yazıyor ama Tenzile Erdoğan’ın doğum tarihinin pek doğru olmadığını düşünüyorum. Kız kardeşi Meliha Er’in (d. 1936) doğum tarihini göz önünde bulundurarak, 1934 doğumlu olduğunu düşünebiliriz. Neyse...</p>

      <p class="paragraf-2">“Vesile” Bakatalı Tayyip’in kız kardeşinin ve kızının adıydı. Ahmet Erdoğan kızına, halasının ve kız kardeşinin adını koydu.</p>

      <p class="bos"></p>

      <p class="paragraf-2">Recep Tayyip’ten dört yaş küçük Mustafa Erdoğan, okuyamadı; tornacıydı. Sonra sekiz yıl İsrailli Oger’in gemilerinde teknik eleman olarak çalıştı. Yurtdışından getirdiği saatleri satıyordu.</p>

      <p class="paragraf-2">Reşat Birinci’nin (d. 1935-ö. 2012) kızı Fatma’yla evlendi. Dünürler yabancı değildi; Güneysu/Tepebaşı Köyü’ndendi. Evliliği Ahmet Erdoğan istedi. İlk oğlu Recep Tayyip gibi “hata” yapmasını istemiyordu. Bu konuya geleceğiz...</p>

      <p class="paragraf-2">Mustafa-Fatma Erdoğan çiftinin üçü kız, biri erkek dört çocukları oldu. Onlar da ağabeyleri Recep Tayyip gibi çocuklarına Üsame, Sevde gibi İslami isimler koydular.</p>

      <p class="bos"></p>

      <p class="paragraf-2">Vesile Erdoğan ise, yine hemşerileri Mehmet İlgen’in (d. 1929-ö. 2013) oğlu Ziya ile evlendirildi.</p>

      <p class="paragraf-2">İki kızları oldu; Kübra, Ümraniye AKP Belediye Başkanı Hasan Can’ın oğlu Mahmut Halil Can ile evlendi.</p>

      <p class="paragraf-2">Diğer kızları Fatma Zehra ise, Murat Şeker ile dünyaevine girdi.</p>

      <p class="paragraf-2">Hepsinin başı örtülüydü...</p>

      <p class="paragraf-2">Başı açık olan sadece Emine Erdoğan’dı...</p>

      <p class="paragraf-2">Üstelik başını kapatmamak için intiharı bile düşündü.</p>

      <p class="paragraf-2">Emine Gülbaran 15 yaşında intihar etmeyi düşündü.</p>

      <p class="bos"></p>

      <p class="paragraf-2">Yıl 1970’ti.</p>

      <p class="paragraf-2">Emine Gülbaran Mithatpaşa Akşam Sanat Okulu’nun öğrencisiydi.</p>

      <p class="paragraf-2">Terzi olmak istiyordu; o yaşında kendine güzel elbiseler dikiyordu.<span class="dipp" style="font-size:0.82em;"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="paragraf-2"><span>Romantik bir kişiliği vardı. Cep romanları okuyor, artistlerin kartpostallarını biriktiriyordu.</span> <span>Emel Sayın ve</span> <span>Ajda Pekkan’ı beğeniyordu. Bir de sinemaya gitmeyi seviyordu.</span></p>

      <p class="paragraf-2"><span>İlk kez Ziya amcalarının eski Amerikan otomobilinde direksiyona geçti; otomobil kullanmak istiyordu. Giyinmeyi çok seviyordu. Dikiş dergisi</span> <span class="char-style-override-12">Burda</span><span>’nın patronlarından kalıp çıkarıp, kendine elbise dikiyordu. İlk diktiği giysi ise çift taraflı bir pelerin oldu. Bir tarafı uçuk eflatun, diğer tarafı uçuk griydi.<br />
      Ağabeyi</span> <span>Hüseyin Gülbaran kız kardeşi Emine’ye artık örtünmesi gerektiğini söyledi.</span> <span>Emine Erdoğan,</span> <span>yıllar sonra</span> <span class="char-style-override-12">Nasıl Örtündüler?</span> <span>kitabının yazarı</span> <span>Gülay Atasoy’a o günü şöyle anlattı:</span></p>

      <p class="paragraf-2">“Ağabeyim bana örtünmem gerektiğini söylediği zaman intihar etmeyi bile düşünmüştüm. Nasıl olur da örtünürdüm! Çevremde bir tane örneği yoktu. Köy gibi bir yerde olsam neyse... Orada dikkati çekmezdim. Ama burada (İstanbul’da) olamazdı. Bu karışık duygular içindeyken, bir vesileyle Şule Yüksel Şenler’le tanıştım. Bu tanışma beni çok etkiledi. Böylelikle bir Müslüman hanımın hem modern, hem kültürlü, hem de örtülü olabileceğini gördüm.”</p>

      <p class="bos"></p>

      <p class="paragraf-2"><span>Emine Gülbaran 15 yaşında örtündü.</span></p>

      <p class="paragraf-2"><span>“Örtünme” hikâyesine temkinli yaklaşmamın nedenini açıklayayım.</span> <span>Emine</span> <span>Erdoğan’ın büyük ağabeyi</span> <span>Hasan Gülbaran, 1965 Konya Ereğli doğumlu,</span> <span>Üsküdar Amerikan Koleji’nde okuyan Saadet Hanım ile evlendi. Saadet Hanım’ın başı açıktı ve hiçbir zaman örtünmedi.</span><span class="dipp" style="font-size:0.82em;"><a class="footnote-link" href="#footnote-225-7" id="footnote-225-7-backlink">7</a></span></p>

      <p class="paragraf-2">Emine Gülbaran örtününce okuldan ayrıldı.</p>

      <p class="bos"></p>

      <p class="paragraf-2">Nasıl tanışmışlardı?</p>

      <p class="paragraf-2">Bilmiyorum. Yazılanlar ne kadar doğru emin değilim. Ama yine de aktarayım:</p>

      <p class="paragraf-2"><span>Emine Erdoğan,</span> <span>Şule Yüksel Şenler öncülüğünde kurulan İdealist Kadınlar Derneği’ne üye olmuştu. Üsküdar Balık Pazarı’nın üstünde kiraladıkları yerde faaliyet sürdüren dernek yöneticileri Tepebaşı’nda</span> <span>MSP’nin düzenlediği toplantıya katılmak için yola çıktılar. Yıl 1977 idi.</span></p>

      <p class="paragraf-2"><span>Emine Hanım, toplantıya giderken gece görmüş olduğu rüyanın etkisindeydi. Zaten kendisini tanımlarken ‘Çok romantik bir insanım’ derdi. Gece rüyasında gördüğü erkek gözlerinin önünden gitmiyordu. Kader, bu derneğin aktif üyelerinden</span> <span>Emine Hanım ile</span> <span>Recep Tayyip Erdoğan’ı,</span> <span>Erbakan’ın geleceği toplantıda buluşturdu.</span> <span>Erbakan Tepebaşı’ndaki Milli</span> <span>Şahlanış Gecesi’nde bir konuşma yapacaktı. Toplantı başladı. Erdoğan</span> <span>davudi sesiyle şiirler okuyup salonu coşturuyordu. Heyecanlananlar arasında ön sıralarda oturan bir bayan da vardı. Tesettürlü bu bayan, Erdoğan’ın</span> <span>dikkatini çekmişti. Erdoğan’ı</span> <span>gözü, konuşması<br />
      sırasında ona birkaç kez takıldı. Söz konusu kadın ise yıllar sonra Erdoğan</span> <span>için ‘Konuşmasına hayran kalmıştım’ diyecekti.</span></p>

      <p class="paragraf-2"><span>Tabii ki</span> <span>Emine Hanım’dı bu kadın. Soluksuz bir şekilde Tayyip Erdoğan’ı</span> <span>dinledi. İşte, gece rüyasında gördüğü genç adam tam karşısındaydı. Toplantı biter bitmez Erdoğan, o</span> <span>bayanın kimliğini araştırdı. Araştırma sonucu ‘ilgisini’ gösteren bu mesajı</span> <span>Emine Hanım’a iletti.</span> <span>Emine Hanım ise ‘Ben de sizi beğeniyorum’ demekle yetindi.</span> <span>(</span><span>R. Çakır-F. Çalmuk,</span> <span class="char-style-override-12">Bir Dönüşümün Hikâyesi</span><span>, s. 35.)</span></p>

      <p class="bos"></p>

      <p class="paragraf-2">Baba Ahmet Erdoğan bu evliliğe karşı çıktı. Oğluna Rizeli gelin almak istiyordu. Gelin adayı kara çarşaflıydı. Ahmet Erdoğan zor ikna edildi. Güya Recep Tayyip sırılsıklam âşıktı. Oysa yıllar sonra şöyle söyleyecekti:</p>

      <p class="paragraf-2">“16 yıllık evliyim ama hiç âşık olmadım!” (20 Ekim 1996, <span class="char-style-override-12">Hürriyet</span>)</p>

      <p class="bos"></p>

      <p class="paragraf-2">Recep Tayyip, yanına babasını, annesini ve yengesini alarak kız istemeye gitti. Giderken bir de kakaolu çikolatalı bir baklava yaptırdı!</p>

      <p class="paragraf-2">Recep Tayyip çok heyecanlıydı; yüzü kıpkırmızıydı. Sonra kahveler içildi.</p>

      <p class="paragraf-2">Bir sene içinde nişan ve düğün yapıldı. Nişan, Emirgân yolu üzerindeki Baltalimanı’ndaki Oba Gazinosu’nda; düğün ise Fatih Akdeniz Caddesi üzerinde pastaneden bozma bir düğün salonunda yapıldı.</p>

      <p class="paragraf-2">Bir not yazmalıyım: Yıl 1978.</p>

      <p class="paragraf-2">İslami hareketin İstanbul’da en keskin olduğu dönem. Anlayışlarına göre, düğünde davul çalmak veya müzik eşliğinde eğlenmek haram.</p>

      <p class="paragraf-2">Fakat Recep Tayyip-Emine çiftinin düğünü, İslami geleneklere göre değil Anadolu geleneklerine göre oldu. Emine Gülbaran öyle istemişti...</p>

      <p class="paragraf-2">Emine Hanım güçlü kişilikli biriydi. Tenzile, gelini Emine’ye uzun süre ısınamadı. Ancak her şeye rağmen Emine Hanım’ın sabrı ve saygılı yapısı Kasımpaşa’daki evde kavgaya yol açmadı. Ne var ki Tayyip Erdoğan, annesinin yemeklerine iltifatı hep daha büyük tuttu!</p>

      <p class="paragraf-2">Rizeli Erdoğanların dünürleri kimdi?</p>

      <p class="paragraf-2">Siirtli ve Arap kökenli Hayriye ve Cemal Gülbaran çifti, İstanbul Fatih semtinin arka sokaklarında, dededen kalma evlerinde yaşadılar. Üç kuşak önce gelmişlerdi İstanbul’a...</p>

      <p class="paragraf-2">Cemal Gülbaran’ın babası 1904 doğumlu Hamdi Ali, yıllar önce göçmüştü Siirt’in Aydınlar (Tillo) ilçesinden. İstanbul’da “Hanım” ile evlendi.<span class="dipp" style="font-size:0.82em;"><a class="footnote-link" href="#footnote-225-8" id="footnote-225-8-backlink">8</a></span></p>

      <p class="paragraf-2">“Arap Cemal” diye bilinen Cemal Gülbaran, 1926’da doğdu. (ö. 2004) Yoksuldular; ilkokul ikinci sınıfta okuldan alındı. Kapalıçarşı’da babası Hamdi Ali Bey’in hemşerisi Mehmet Sabri’nin döşeme atölyesine çırak verildi.</p>

      <p class="paragraf-2">Cemal 17 yaşında kalfa olduğunda Mehmet Sabri Efendi’nin mahallelinin “Arap Hayriye” dediği, okul yüzü görmemiş, 22 yaşındaki kızıyla (d. 1921-ö. 2002) evlendirildi. (21 Aralık 2006 <span class="char-style-override-12">Tempo</span>)</p>

      <p class="paragraf-2">Nedendir bilinmez bu evlilikle Cemal, gerçek soyadı “Mercan”ı bırakıp “Gülbaran” soyadını aldı.</p>

      <p class="paragraf-2">Hayriye ve Cemal Gülbaran çiftinin ilk çocukları Hüseyin (oğlunun adı Lut?) 1944’te doğdu. 1948’de Hasan, 1950’de Eyüp (çocukları Şuayb ve Şeyma), 1954’te Ali dünyaya geldi.<span class="dipp" style="font-size:0.82em;"><a class="footnote-link" href="#footnote-225-9" id="footnote-225-9-backlink">9</a></span> Dördüncü çocuktan sonra beşinci kez hamile kalan Hayriye Hanım çok istediği kız bebeğini, 21 Şubat 1955’te doğurdu ve ona “Emine” ismi verildi.</p>

      <p class="paragraf-2">Emine, yeni taşındıkları Üsküdar’daki Zeynep Kâmil İlkokulu’na gitti. Ardından Mithatpaşa Akşam Sanat Okulu’na devam etti ama okulu bitiremedi. Çünkü artık türbana sokulmuştu. Başı örtülü okula gitmeye utandı.</p>

      <p class="paragraf-2">Sonra evlilik geldi.</p>

      <p class="paragraf-2">Ardından...</p>

      <p class="bos"></p>

      <p class="paragraf-2">Tarih: 4 Temmuz 1979</p>

      <p class="paragraf-2">Ahmet Burak Erdoğan dünyaya geldi.</p>

      <p class="paragraf-2">Sıkıntılı günler yaşadılar. Minik Burak’ın fiziki sorunları vardı. 2000 yılında Kasımpaşa Deniz Hastanesi’nden “çürük raporu” alarak askerliğe gitmedi.</p>

      <p class="bos"></p>

      <p class="paragraf-2">Tarih: 12 Nisan 1980</p>

      <p class="paragraf-2">Necmettin Bilal doğdu. Emine Erdoğan, oğlu Burak’ı doğurduktan hemen sonra hamile kalmıştı. Hemen ardından yine hamile kaldı ve 1981’de kızı Esra dünyaya geldi.</p>

      <p class="paragraf-2">Emine Erdoğan’ın evliliğinin üzerinden üç yıl geçmişti ve üç bebeği vardı. Güçlü bir kadındı; kolay değildi üç yıl hamile yaşamak. Şanslıydı; kayınvalidesi Tenzile ve görümcesi Vesile çok yardımcı oldu. Bazen annesi Hayriye Gülbaran Üsküdar’dan Kasımpaşa’ya kızına yardıma geldi.</p>

      <p class="paragraf-2">Son çocuk Sümeyye, 1985’te doğdu...</p>

      <p class="paragraf-2">Sümeyye’nin diğer kardeşlerinden farkı Şişli nüfusuna kayıtlı olmasıydı. Demek ki Erdoğan Kasımpaşa’dan taşınmıştı.</p>

      <p class="bos"></p>

      <p class="paragraf-2">Küçük Erdoğanlara geçmeden Recep Tayyip Erdoğan’ın çocukluk günlerine dönelim...</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> Robert Titiaev, Kafkasya’dan İsrail’e göç etmiş Gürcü kökenli Yahudi milletvekili. İsrail Parlamentosu’nda İsrail-Türkiye Parlamentolar Arası Dostluk Grubu Başkanı. Niye Türk Dostluk Grubu Başkanı yapıldı acaba?</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> Makbule Sarıkaya, <span class="char-style-override-12">Milli Mücadele Döneminde</span> <span class="char-style-override-12">Rize</span>.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> Mustafa Kemal’in evinde kaldığı Rizeli Mehmet Mataracı, bir yıl sonra Şapka Kanunu çıktığında, İstanbul’dan hemen 10 adet şapka getirtti. Hemşerilerine dağıttı. Rize’nin çağdaş bir şehir olması için ömrü boyunca çabalayan Mehmet Mataracı’nın adı, bugün şehirde nereye verildi bilir misiniz: “Mehmet Mataracı Kız Kuran Kursu!”</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> Tenzile Mutlu’nun kız kardeşi Meliha Er, Pilihoz’a yakın Mişona (Pazarköy) Köyü’ne gelin gitti. 76 yaşında, 2012’de vefat etti. Danıştay üyesi İbrahim Er, A Haber Genel Yayın Yönetmeni Cengiz Er, Ankara Kredi ve Yurtlar Kurumu Bölge Müdürü Recep Ali Er, Ticaret ve Sanayi Odası üyesi Ali Yaşar Er, Recep Tayyip Erdoğan Üniversitesi Sosyal ve Kültür İşler Dairesi Başkanı Adnan Er ve Fatih Sultan Er’in anneleriydi.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> Tenzile Erdoğan 7 Ekim 2011’de vefat edince, Ahmet Erdoğan’ın mezarının bulunduğu Kulaksız Mezarlığı’nda defnedilmesi bekleniyordu. Ancak bizzat Erdoğan’ın yaptığı defin işlemleri sonucu annesi 8 Ekim Cumartesi günü Fatih Camii’nde kılınan cenaze namazı sonrası Karacaahmet Mezarlığı’na defnedildi. 1 Kasım’da ise Ahmet Erdoğan’ın kemikleri Kulaksız Mezarlığı’ndan alınarak Karacaahmet’te eşinin yanındaki mezara kondu. Erdoğan annesiyle babasının mezarlarını yan yana getirmek istiyor ise neden annesini Kulaksız Mezarlığı’na defnettirmedi acaba? Çok sevdiği ve cenazesinde gözyaşlarını tutamadığı dayısı Kemal Mutlu’yu da 25 Ocak 2013’te Kulaksız Mezarlığı’na defnetti.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> Emine Erdoğan, Odatv’de İstanbul Kanyon Alışveriş Merkezi’ndeki Harvey Nichols mağazasından alışveriş yaptığını yazınca bizi mahkemeye verdi; 5000 YTL’lik tazminat davası açtı.</p>

          <p class="dipnot">Dava dilekçesinde bu haberle kişilik haklarının zedelendiğini öne sürdü. Davanın görüldüğü Ankara 10. Sulh Hukuk Mahkemesi, 7 Mart 2008 tarihinde Erdoğan’ın açtığı davada tazminat koşullarının oluşmadığına karar verdi ve davayı reddetti. Sonra ne oldu? Elimize bir davetiye ulaştı; Emine Erdoğan, Harvey Nichols’ın Ankara Kentpark’taki şubesinin açılışını gerçekleştirecekti!</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-7-backlink" id="footnote-225-7">7</a> Saadet Gülbaran AKP delegesi. İki kızının da başı açık. Kızı Mine Gülbaran (Saatçioğlu), Emine Erdoğan’ın Üsküdar’daki ofisinde çalışıyor ve başı açık. Diğer kızı Müge Gülbaran (Gümüşdağ) ise Dolmabahçe Ofisi’nde Başbakan Erdoğan’ın sekreterliğini yapıyor. İstanbul Büyükşehir Belediyesi Meclis Üyesi Göksel Gümüşdağ ile evli olan Müge Hanım’ın da başı açık.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-8-backlink" id="footnote-225-8">8</a> Hanım ismini tırnak içinde yazdım; çünkü, İstanbul 1. Asliye Hukuk Mahkemesi’nin 26-8-1997 tarih ve 1997/871-541 sayılı kararıyla asıl adı olan “Hatmi”yi değiştirip “Hanım” ismini aldı! Yıllar sonra, o yaşta bu değişiklik niye yapıldı, anlayamadım.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-9-backlink" id="footnote-225-9">9</a> Ümraniye bombalarının sahibi olduğu iddiasıyla Ergenekon Davası’ndan haksız yere altı yıl cezaevinde yatırılan Mehmet Demirtaş’ın ağabeyi Nevzat Demirtaş, büyük marketlere peynir pazarlayan Ali Gülbaran’ın ortağıydı.</p>
        </div>
      </div>
    </div>
  </div>
</body>
</html>
