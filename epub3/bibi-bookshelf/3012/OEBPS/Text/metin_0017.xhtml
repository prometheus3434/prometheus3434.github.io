<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/stylesheetyeni.css" rel="stylesheet" type="text/css" />
</head>

<body>
  <h3 id="sigil_toc_id_17">18.</h3>

  <p>Sivil giyimli polis sobanın başında oturmuş, müşterilerle muhabbet ediyordu. Telaşla içeri girdiklerini görünce, masasında oturan iki kişiyi bir el hareketiyle kaldırdı, Mürşit'e karşısındaki sandalyeyi gösterdi. Mürşit Özgür'e başıyla bankoyu işaret etti. Özgür gitti, arkasına&nbsp;geçip oturdu. Az önce oteli şöyle yapıcam böyle yapıcam&nbsp;diye atıp tutan ihtiraslı genç adam o değildi sanki, oturduğu yerde ufaldı, korkmuş bir oğlan çocuğuna döndü.</p>

  <p>Mürşit’in yüreği boğazına çıkmış, güm güm atıyor. Otele polisin gelişi hayra alamet değil. Polis hiçbir zaman hayırlı bir iş için gelmez. Çocuklarımla ilgili olmasın da ne olursa olsun diye düşündü. Benim için olsun,&nbsp;beni alsın götürsün, ne yaparsa yapsın. Gerçi bir şey yapmış da değil. Bazen dalıyor yaşadığı anı hatırlamaz gibi&nbsp;oluyor; ama polislik bir şey yapacak kadar kendini kaybetmiyor hiç. Her şey olabilir öte yandan. İnsanın bu ülkede polisle başının derde girmesi için bir şey yapması&nbsp;şart değil.</p>

  <p>Polisin karşısına, işaret ettiği sandalyeye oturdu.</p>

  <p>"Hayırdır amirim? Bi durum mu var?" dedi normal insanlar gibi.</p>

  <p>"Yok.. mühim bir şey yok," dedi polis. “Önce demli bi çay söyle de içelim..’ ’</p>

  <p>İyice korktu. Polis ağırdan alıyor. Kibar'a iki çay diye işaret etti. Kibar ocağa koşturdu. Polis geğirdi birden.&nbsp;"Estağfurullah," diye mırıldandı. Bir soğan kokusu bir&nbsp;süre havada dolaştı, kayboldu.</p>

  <p>Polis sessizce televizyona bakıyordu. Mürşit bundan hoşlanıyor diye düşündü, sessizliğiyle içimdeki korkuyu&nbsp;büyütmekten zevk alıyor. Lobideki müşterilere göz gezdirdi. Herkes kendi alemindeydi. Okey oynayanlar, uyuklayanlar, dertli bakışlarla sigara içenler. Polisin kendileriyle bir işi olmadığını anlamışlardı, rahattılar. Ama arada&nbsp;göz ucuyla Mürşit'e bakıyorlardı, başında nasıl bir dert&nbsp;olduğunu merak ettikleri belli.</p>

  <p>Kibar çayları getirdi. Polis şeker attı, uzun uzun karıştırdı. Böylece gerginliği daha da büyüttü. Mürşit'in başı zonklamaya başladı. Hiç konuşmayacağını, onu&nbsp;böyle sessizliğiyle gererek öldüreceğini sandığı anda polis birdenbire konuştu.</p>

  <p>"Uzay denen mühendis burda mı kalıyor?” Madenci'den söz ettiğini anlaması birkaç saniye sürdü. Mesele Özgür'le ilgili olmadığı için rahatladı, aynı&nbsp;anda rahatladığı için utandı. Madenci'nin başı dertte demek. Rahatlayacak bir şey yok. Derin bir sıkıntı içini&nbsp;doldurdu. Doğruyu mu söylemesi gerekiyor, yoksa başka&nbsp;bir şey mi uydurmalı bilemedi.</p>

  <p>"Bir ara kaldı," dedi. “Bir hafta on gün önce ayrıldı." “Şimdi nerde kalıyormuş?”</p>

  <p>"Madende.”</p>

  <p>"Niye?”</p>

  <p>"Bilmem..”</p>

  <p>"Masraf olmasın diyedir," dedi polis. "Hayat pahalı." Resepsiyon tabelasına, her yanı dökülen koltuklara,&nbsp;kahve masalarına, okey oynayan sefil müşterilere göz&nbsp;gezdirdi, yüzünde bir küçümseme belirdi.</p>

  <p>"Gerçi burda kalmakla ne masraf olacak.."</p>

  <p>Mermer tablalı konsola gözü ilişti. Çenesiyle işaret etti.</p>

  <p>“Bu aileden kalma mı?”</p>

  <p>"Dededen..”</p>

  <p>“Çok para ediyormuş bunlar.”</p>

  <p>"Öyle diyorlar da, satmaya kalksan para veren çıkmaz.”</p>

  <p>"O da doğru ..”</p>

  <p>Beni eşya üstüne muhabbet etmek için mi çağırdı bu diye düşündü. Böyle havadan sudan başladığına göre&nbsp;altından kötü bir şey çıkacak, kesin.</p>

  <p>"Bir mesele mi var?”</p>

  <p>Polis yine cevap vermedi, dinlemiyor gibiydi, televizyona bakıyordu.</p>

  <p>“Mühendisin başına bir şey mi geldi?"</p>

  <p>Dinlemiyor gibi görünen polis "Ne gelecek başına?" dedi birden.</p>

  <p>Mürşit irkildi. “İyi adamdır," diye kekeledi. "Başına bir şey geldiyse üzülürüm."</p>

  <p>Polis yine cevap vermedi, televizyonda bir şeye güldü. Karı koca yarışması, gürültü, müzik, seyirciler, alkışlar. Sonra Mürşit’ e döndü. Sanki önemsiz bir şey için gelmiş ya da geçerken öylesine uğramış gibi baktı.</p>

  <p>“Mühendisin kayınpederi öldürülmüş, onu soruşturuyoruz,” dedi aynı sakinlikle. "Biri gırtlağını kesmiş."</p>

  <p>Mürşit’in yudumladığı çay boğazına kaçtı. Öksürdü, ağzını burnunu koluna sildi. Madenci’nin gözlerindeki&nbsp;büyük acıyı, yaptım dediği ânı hatırladı.</p>

  <p>Lobide bir kahkaha koptu. Televizyondaki yarışmada gözleri bağlı bir kadın, yan yana sıralanmış kutuların birinin içinden başını çıkarmış bir adamın kafasını elliyordu,&nbsp;burnuna dokununca "Hayvan bu<sup>1</sup>” diyerek çığlık attı.</p>

  <p>"He hayvan," dedi polis, güldü. "Hayvanın hası hem</p>

  <p>de.”</p>

  <p>Kadın yan kutuya geçti, kutuda bir muz vardı. Onu tuttu. "Ayy!” diye bağırdı. Polis yine güldü. Lobidekilerin&nbsp;hepsi gülmekten kırıldılar. Seyrettiler, dakikalarca seyredip güldüler. Bir adamın gırtlağı kesilmişti. Televizyonda&nbsp;yarışma seyredip gülen polis soruşturmaya gelmişti. Mürşit'in içi uğulduyordu, yüzünün rengi çekilmişti, şakağında bir yer seğiriyordu. Korkusunun belli olduğunu düşündü. Ama polis yarışmayla meşguldü, halinin farkına&nbsp;varmadı. Program reklama girdi. Az önce kahkahayla gülen polis birden düşünceli bir hal aldı. Araya dakikalar&nbsp;girmemiş gibi kaldığı yerden devam etti.</p>

  <p>"Tuhaf olan,” dedi “hırsızlık için fazla hunharca bir cinayet."</p>

  <p>“İyi de mühendisle alakası ne?”</p>

  <p>“Formalite,” dedi polis.</p>

  <p>Mürşit hiç formalite gibi durmuyor diye düşündü. Aklına belirginleşmemiş, birbirine karışmış, yığınla düşünce üşüştü.</p>

  <p>“Normalde itiş kakış olur, hırsız, ev sahibini karnından filan bıçaklar,” dedi polis. "Ama bu öyle değil. Katil muhtemelen maktulün tanıdığı biriydi. İşin içinde bir&nbsp;nefret var gibi. Gerçi arkadaşlar başta pek takılmamışlar&nbsp;buna. Hırsızlık diye düşünmüşler.”</p>

  <p>Madenci'nin başı dertte, kesin. Ortadan kaybolduğu bu sürenin hayra alamet olmadığını anlamalıydı, otele&nbsp;dönmeyip madene yerleşmesinin bir sebebi varmış demek.</p>

  <p>"Ne zaman oldu bu hadise?”</p>

  <p>"Geçen sene, yılbaşı gecesi.”</p>

  <p>Mürşit şaşırdı. "Geçen sene mi?”</p>

  <p>Polisin yüzünde bir sıkıntı belirdi. Devlet işlerinin ağır yürüyüşünden bunalmış bir memurun şikâyetlerini&nbsp;sayıp dökmeye hazır hali.</p>

  <p>İstanbul emniyeti önce hırsızlık zannetmiş, uzun müddet böyle gitmiş soruşturma, sonra hırsızlık olmadığı anlaşılmış. Adamın yakınlarını sorgulamak istemişler.&nbsp;Ama ortada bir yakını yokmuş. Oğlu Libya mibya öyle&nbsp;bir yerde yaşıyormuş, senelerdir memlekete ayak basmamış, karısının nerede olduğu belli değilmiş. Hâlâ araştırıyorlarmış. Yalnız adamın kızı intihar etmiş, Madenci'nin karısı yani, adamın gırtlağı kesilmeden bir gün&nbsp;evvel, bu enteresanmış işte.</p>

  <p>Gene televizyona dikti gözünü. Anlatırken sesi yumuşamıştı, dertleşir gibi bir hal almıştı. Mürşit cesaretlendi.</p>

  <p>“Gene de soruşturmanın bir sene sürmesi tuhaf değil mi?”</p>

  <p>Polis sinirlendi. “İstanbul'da günde kaç cinayet işleniyor haberin var mı? Emniyet hangi birine yetişsin?"</p>

  <p>Meslekten dert yanmaya başladı. Maaşın azlığından, ikide bir izinlerin kaldırılmasından, ödeneğin yetersizliğinden. Amirlerin, müdürlerin isteklerini saymıyormuş&nbsp;bile. Yeri geliyormuş polis otosuna koyduğu benzinin&nbsp;parasını kendi cebinden veriyormuş. Milletin rahat durduğu da yokmuş. Hep bir olay hep bir hareket. Evinin&nbsp;yolunu unutmuş artık. Emniyet lojman da vermemiş.&nbsp;Dünyanın kirasını ödüyormuş, üç çocuk okutuyormuş,&nbsp;ayın ortasını bulmadan maaş uçup gidiyormuş.</p>

  <p>"Zor,” dedi Mürşit. "Allah kolaylık versin.”</p>

  <p>Polis başını salladı. Sözü tekrar Madenci'ye getirdi.</p>

  <p>“Burdan önce çalıştığı yerden ayrılmış,” dedi. "Cinayet gecesinden sonra epeyce bir boşluk var. O sırada nerde olduğu bilinmiyor. Sonra buraya gelmiş.”</p>

  <p>Polis bir şey biliyor musun der gibi bakıyordu. Mürşit tedirgin oldu, omuzlarını kaldırdı sadece.</p>

  <p>"Ailesine sormadınız mı?”</p>

  <p>“Onlar da bilmiyor.”</p>

  <p>Reklamlar bitti, polis tekrar televizyon seyretmeye başladı. Bu kez yeteri kadar gülünç değildi durum. Kan&nbsp;koca kapışmış vaziyetteydiler.</p>

  <p>"Kes desen var ya, karısını keser bu," dedi yarışmacıyı kastederek. "Para neler yaptırıyor adama.”</p>

  <p>Tekrar sıkıntılı bir havayla Mürşit’e döndü.</p>

  <p>“Maden de anasının nikâhında," dedi. “Gitmek lazım ama yarın bakarız artık."</p>

  <p>Birden kalktı. Mürşit polisi kapıya kadar geçirdi.</p>

  <p>Madene gitmesi gerektiğini düşündü. Madenci'yi bulması, polis geldi, seni arıyor demesi lazımdı. içeriye&nbsp;bir göz attı, yarışmanın hızı kesilmiş, millet okey oynuyor. Özgür rahatlamış, cep telefonuyla meşgul, ablasını&nbsp;arıyor olmalı, acı bir şey geçti içinden.</p>

  <p>Birden burnu kanamaya başladı. Oluk gibi kan boşandı burnundan.</p>

  <p>Müşteriler fırladı, okey oynayanlar oyunu bıraktılar. Kibar'ı kan tutuyor, Mürşit'in halini görünce gözleri&nbsp;kaydı, neredeyse bayılacak. Özgür panikledi.</p>

  <p>Mürşit “Yok bir şey,” dedi.</p>

  <p>Eliyle burnunu tutup başını kaldırdı, bir sandalyeye oturdu. Şehre esrar getiren kamyoncu gelmişti gene,&nbsp;odasında çekmiş ki gözleri buğuluydu. Aşağı indiği sırada Mürşit'i gördü, pis bir mendil uzattı.</p>

  <p>“Tut şunu burnuna," dedi. “Niye kanıyor, tansiyonun mu var?</p>

  <p>Hayır diye başını salladı. Eliyle gidin dedi başına toplananlara. Özgür'ün getirdiği kâğıt peçeteyle burnuna tampon yaptı.</p>

  <p>Az sonra kanama durdu, ortalık yatıştı. Okeyciler oyuna döndüler. Kibar kendine geldi ama Mürşit'in üstü&nbsp;başı kanlıydı, görmemek için başını çevirdi. Özgür tekrar telefonuna döndü. Mürşit oğlunun telefonda “Yarın&nbsp;size geleyim de konuşalım,” dediğini duydu.</p>

  <p>Ellerine baktı, parmaklarının arasından kan sızmış. Dinlediği, hatırladığı, korktuğu şeyler yüzünden başı dönüyordu. Buna rağmen burnundan boşanan kan içinde&nbsp;birikmiş kötü bir şeyleri götürmüş gibi hafifledi.</p>

  <p>"Ben gidiyorum,” dedi Kibar’a.</p>

  <p>Çıktı.</p>

  <p>Şehir sessizdi, karanlıktı ve yoldan tek bir araç bile geçmiyordu. Madenci’nin telefonu servis dışıydı. Madene giden bir araç yok, taksi bulmam lazım diye düşündü.&nbsp;Ama bu şehirde bu saatte taksi bulunmaz. Bu şehirde bu&nbsp;saatte hayat istiridye gibi sımsıkı içine kapanır. Madene&nbsp;kadar yürümeye karar verdi. Ama daha üçüncü adımda&nbsp;yere yığıldı. Kibar arkasından bakıyordu, yetişti, yerden&nbsp;kaldırdı, ona bakmamaya dikkat ederek eve götürdü.&nbsp;Şükran üstünü başını kan içinde görünce korktu. Şükran'ı sakinleştirdi.</p>

  <p>“Yatacağım," dedi "başım dönüyor.”</p>

  <p>Gitti yattı. Ağlamaya başladı.</p>
</body>
</html>
