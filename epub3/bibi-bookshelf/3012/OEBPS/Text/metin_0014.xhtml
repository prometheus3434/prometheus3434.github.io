<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/stylesheetyeni.css" rel="stylesheet" type="text/css" />
</head>

<body>
  <h3 id="sigil_toc_id_14">15.</h3>

  <p>Madenci yok ya on gündür -belki on beş, belki yüz on beş gündür, kaç gün oldu bilemiyor artık, zamanı bir&nbsp;yerlerde kaybetti- zaman, Mürşit'in içinde, karanlığa&nbsp;uzanan ışıksız bir tünelde kayboldu. Zaman kaybolup&nbsp;giderken kelimeler içinde birikti, artık ağzına sığmıyor,&nbsp;taştı taşacak. Suskunluk sağlam bir baraj, kelimeleri tutuyor, kelimeler içinde kaynaşıyor bu yüzden, boğazını&nbsp;tıkıyor, ağzının duvarlarına çarpıp duruyor. Bir tek Madenci anlıyordu onu, kelimeden kelimeye giden tek yol&nbsp;onunkiydi. Madenci olmayınca kelimelerin kimsesi kalmadı.</p>

  <p>İçini havayla dolduracak, onu ipi kopmuş bir balon gibi yükseltip uçuracak, dünya denen bu amaçsız gezegenin üstünden aşırarak varlığın olmadığı bir boşluğa taşıyıp orda kaybolmasını sağlayacak kadar derin bir soluk&nbsp;almak istiyor. Dünyanın bütün havasını içine çekmek&nbsp;istiyor. Bu barajı kendisinin kurduğunu biliyor.</p>

  <p>Lobi sakin, birkaç kişi var sadece, biri bulmaca dolduruyor, biri boşluğa bakıyor.</p>

  <p>Boşlukta bir şeyler görebilen sadece Madenci'yle kendisi değilmiş. Elvan da boşluğu biliyormuş meğer, o&nbsp;da dünya ağrısı çekiyormuş. Çekmediğini sanıyordu, yılbaşı gecesi öğrendi. Oğlu için istediklerini boşluğu</p>

  <p>görebilen kızı için istememiş olduğunu bilmek ağrısını daha da artırıyor şimdi, hatta başkalaştırıyor.</p>

  <p>Elvan öncekiler gibi anlamsızlık ve hay huy içinde geçecek yeni bir yılın kutlanmasını bahane ederek onları&nbsp;yemeğe çağırmıştı. Şükran kızıyla damadının onları davet ettiğini söylerken öyle mahzun bakıyordu ki, Mürşit&nbsp;kıyamadı, ne işimiz var demedi. “İyi gidelim,” dedi. "Madem çağırmışlar..”</p>

  <p>Herkes gibi olmayı denemek istiyordu. Damatlarının evinde başköşeye buyur edilen bütün babalar gibi bir baba.&nbsp;Ama istemekle olunmuyormuş, öyle doğmak lazımmış.</p>

  <p>Televizyonda şarkı türkü, masada misafire çıkarılan çatal bıçak takımları, bir sürü yemek, çoğunu Şükran&nbsp;yapmış. Hindi yok ama o kadar da değil, yılbaşı bu. Özgür'ün neşeli sesi.</p>

  <p>“Kırismısla karıştırmayalım, di mi enişte?”</p>

  <p>Gülüşmeler.</p>

  <p>Yumuşak bir hava vardı kızının evinde, neşeli bir hal. Her sabah başını alıp gitmek niyetiyle uyanan bir adam&nbsp;olmasa, güzel bir akşam geçirdik bile diyebilirdi. Elvan&nbsp;çok mutluydu, ailesini firesiz bir araya toplamış, tek fire&nbsp;babasıdır her zaman, çağırırlar gitmez, gelse de dikenli&nbsp;haller içinde ama bu gece gelmiş, iyiliği de üstünde.</p>

  <p>Elvan sofraya sürekli bir şeyler getirip koyuyordu.</p>

  <p>“Pastırma da vardı, eski kaşar da vardı.”</p>

  <p>Şükran "Kızım yeter," diyordu “kim yiyecek bu kadar şeyi.”</p>

  <p>Damat “Yeriz anne yeriz,” diyordu. “Gece uzun. Elvan getir. Helva da aldım, onu da getir.” Daha çok yemeleri için ısrar ediyordu. ‘Anne yarın çarşıya kadar bi yürürsün, hepsini yakarsın.”</p>

  <p>Damat aptal belki ama cömert. Mürşit'in en azından bunu kabul etmesi lazım.</p>

  <p>Şükran alçacık sesle, mırıl mırıl bir şeyler anlatıyor. Özgür'ün elinde cep telefonu, arada arkadaşlarıyla mesajlaşıyor, onun da uysallığı üstünde. İngilizce kursuna&nbsp;yazılmak istediğini söylüyor eniştesine. Lise kitaplarından biraz çalışmaya çalışmış ama bir gösteren olmayınca&nbsp;kafasına girmiyormuş.</p>

  <p>"Otel işinde İngilizce bilmek şart/' diyor.</p>

  <p>Eniştesi tasdik ediyor.</p>

  <p>"Bu zamanda İngilizcesiz hiçbir şey olmuyor Özgür," diyor. "Vaktim olsa valla ben de yazılırdım, bana da lazım.” Özgür'ü maddi olarak destekleyeceğini de ima&nbsp;ediyor. “Hemen ilk kura yazıl, tamam mı? Destek çıkarım sana, düşünme."</p>

  <p>Elvan'ın yüzü aydınlanıyor, kardeşini madden ve gönülden destekleyen bir kocası var, daha ne olsun? Aile&nbsp;işte bu demek. Mürşit duymazdan geliyor. Başı uğulduyor yine.</p>

  <p>Damat içki içmiyor ama bu geceye mahsus rakı almış.</p>

  <p>“Baba senin için aldım valla.."</p>

  <p>Şükran duymamış gibi yapıyordu. Özgür ne olacağını biliyormuş gibi bakıyordu. Mürşit damadıyla göz göze geldi. Damat çocuk yüzlüydü, mahzun bakışlı, sadece&nbsp;çenesinde biraz sakalı var, damadı köseymiş de haberi yok,&nbsp;hiç dikkatle bakmamış ki. Gülümsüyordu çocuk, iyi yürekli bir gülümseme. Bu çocuk kızımı sahiden seviyor&nbsp;mu ne.</p>

  <p>“Hadi içeyim bi kadeh. Madem aldın ..”</p>

  <p>Özgür'ün yüzünde alaycı bir ifade belirdi, sen bu sofradan bir kadehle kalkarsan var ya, seni eve kadar sırtımda taşımazsam adam değilim.</p>

  <p>Mürşit gece boyunca bütün babalar gibi bir baba olmak istese de, ortamdaki tek yabancı maddenin kendisi olduğunu her an hissediyordu. Her şey yolundaymış&nbsp;gibi gülümsemek de çok yoruyor insanı.</p>

  <p>Damat Tuzlukaya Konakları’ndan bahsetmeye başladı, yepyeni, gıcır gıcır villalar. Onlardan birini almaya niyeti varmış.</p>

  <p>Elvan "Size uzak ama," dedi annesine bakarak. “Gelip gitmek zor olur."</p>

  <p>Şükran'ın yüzünde bir sevinç. İstediği kadar uzak olsun. Minibüslere ine bine gider, yeter ki kızı müreffeh&nbsp;insanların oturduğu Tuzlukaya Konakları’nda otursun.&nbsp;Yere göğe koyamıyorlar Tuzlukaya Konakları'nı.</p>

  <p>Mürşit bir kere daha Tuzlukaya Konakları derlerse çekip gideceğim diye düşündü. Dediler, Şükran da dedi,&nbsp;Özgür de, kızıyla damadı da. Ama Mürşit gidemedi.&nbsp;Şükran öyle mutlu ki. Hayatını berbat ettim, bari bu gecesi zehir olmasın.</p>

  <p>Gidemeyince sigarasını alıp balkona çıktı. Damadı arkasından seslendi.</p>

  <p>“Burda iç baba, bu soğukta balkona çıkılır mı?”</p>

  <p>Damadın yüzünde iyi niyet vardı. Kendini Mürşit’e sevdirmek için elinden geleni yapıyordu. Çocuğa haksızlık ettiği duygusu geçti içinden. Ama iyi niyet geçici olabilir, her an değişebilir, niyetlere hele iyi niyetlere hiç&nbsp;güvenilmez.</p>

  <p>Balkonda sigarasını yaktı. Madenci'nin gittiği günkü azgınlığı kalmamışsa da, hava hâlâ karlıydı. Rüzgârın savurduğu karın içinde şehir ışıkları solgun ateş böcekleri&nbsp;gibi yanıp sönüyor. Sigarasını bitirdi, izmaritini balkondan aşağı attı, ikinciyi yaktı.</p>

  <p>Elvan geldi, elindeki battaniyeyi Mürşit’in sırtına koydu, yanına oturdu, yumuşacık gözlerle baktı.</p>

  <p>"Baba.. Neyin var?"</p>

  <p>“Hiç kızım.. İçim ağrıyor.”</p>

  <p>Keşke böyle demeseydim diye düşündü, Elvan hastayım sanacak. Sansın ne yapayım dedi sonra, hastayım zaten, benimki de bir nevi hastalık ama ilacı yok.</p>

  <p>Ama Elvan hiç öyle sanmadı.</p>

  <p>“Benim de ağrıyor baba,” dedi “herkesin az çok ağrıyor içi."</p>

  <p>Mürşit şaşırdı, yanlış mı duydum, soyut, elle tutulmayan, tarif edilemeyen bir ağrıdan söz ettim ve kızım anladı mı yani diye düşündü. Bende de var dedi üstelik.&nbsp;Kızının gözlerinde varlığından daha önce haberdar olmadığı bir irade gördü, daha çok şaşırdı.</p>

  <p>“Yaşamak böyle bir şey değil mi zaten baba.. dinmeyen bir ağrı.”</p>

  <p>Elvan dünyanın, boşluğun, ağrının farkında. Elvan yaşamak denen şeyin bu ağrıyla uzlaşmak olduğunu anlamış. Kızını hiç tanımamış meğer. Kızı kendi hayatının&nbsp;iplerini elinde tutuyor.</p>

  <p>Damadın çocuksu bir yüzü var. Elvan Elvan diye çevresinde pervane oluyor, damadın kızına âşık olduğu&nbsp;belli. Bu aşkta yanağını uzatan Elvan'mış. Aşk için iki&nbsp;taraftan birinin âşık olması yetiyormuş demek ki. Arzu&nbsp;Madenci'ye âşıkmış, Şükran ona âşık oldu, en azından başında, annesi babasına âşık öldü.</p>

  <p>Mürşit kızıyla aralarında yepyeni bir bağ kurulduğunu hissetti, baba kız olmaktan daha başka, daha derin bir şey. Ağzında biriken kelimelerin kızında bir karşılığı var.&nbsp;Elvan’ın dudaklarına hüzünlü bir gülümseme kondu.</p>

  <p>“Herkes kendine göre bir ilaç arıyor baba,” dedi. “Ama senin ilacın bana uymaz, benimki de sana." Elini&nbsp;babasının yanağına koydu. “Benim için üzülme. Ben&nbsp;mutluyum.”</p>

  <p>Mürşit’in göğsü şişti, neredeyse patlayacak. Bir yandan da sevinmiş. Elvan'ın yanağında duran elini tuttu, gözlerine sürdü. Her şeyi yanlış mı biliyorum diye düşündü, hayat kitabını okumaya en başından mı başlamam lazım? Kendince düşünceler, beklentiler, hayal kırıklıkları biçtiği kızını değil, gerçek kızını ilk kez tanıyor.</p>

  <p>“Hadi içeri girelim artık.” dedi Elvan. “Hava çok soğuk, üşüteceksin.”</p>

  <p>Babasının elini tuttu, içeri girdiler. Balkonda kısacık bir anda aralarında kurulan sahici bağ, aile hayatının coşkusunda inceldi ama yine de özü yerinde duruyor. Saat&nbsp;on iki oldu sonra, televizyonda havai fişekler patladı.&nbsp;Kalktılar, öpüştüler, birbirlerine iyi yıllar dilediler. Mürşit&nbsp;kızıyla aralarında başlayan yeni çağa rağmen sahtelik hissinden kurtulamadı. Boşlukta yüzüyormuş gibi geldi ona.&nbsp;Yerçekimi kaybolmuş, attığı adımlar boşlukta eriyor.</p>

  <p>Anlamak her şeyi değiştiriyor.</p>

  <p>Anladığı şeyden memnun değildi öte yandan. Elvan hayata razı olmuş, teslim olmuş diye düşündü, bunun&nbsp;suçunun kendisinde olduğunu bilmek içini kavurdu.</p>

  <p>Yine de zamanın içinden daha kolay geçti o gece.</p>

  <p>Elvan tatlıları getirirken, dobra kadının şu anda sahnede olduğu geçti aklından. Bire kadar kalacak. Birden sonra kralı gelse onu sahnede tutamaz. Kadını kimlerin&nbsp;dinlediğini merak etti. Aile eğlencesiymiş. Burada öyle&nbsp;şeyler olmaz, buralı aileler böyle ortamlara girmez. Salonu terli adamlar, bekar adamlar, alemciler, hovardalar,&nbsp;zengin serseriler, eğlence parasını denkleştirmiş ipsiz&nbsp;sapsızlar doldurmuştur. Kadın şarkılarını sap dediği bu&nbsp;adamlara okuyordur. Hepsi sarhoş olmuştur, yılışmışlardır, kadını ellemişlerdir. Dobralık sökmez burada, hele&nbsp;kadınsan.</p>

  <p>Ertesi gün, tam düşündüğü gibi olduğunu öğrendi.</p>

  <p>Gülören tesislerinin bir gece için gazinoya çevrilen self servis lokantasına tek bir aile bile gelmemiş yılbaşı&nbsp;gecesi. Gelenler hep âlemci bekârlar, şehrin zenginlerinin parayı harcayacak yer arayan oğulları, on beşte bir&nbsp;toplaşıp civar illerdeki pavyonlara gidenler. Eşraftan da&nbsp;birkaç kişi gitmiş, sırf meraktan. Cevdet de gitmiş, o&nbsp;anlattı. Ona kalsa gitmezmiş; ama defterlerini tuttuğu bir&nbsp;herif masrafı ben çekicem demiş, ısrar etmiş. Gerçi iyi&nbsp;olmuş, çok eğlenmişler. Yeni Çarşı'daki özel hastanenin&nbsp;sahibinin oğlu ayağına kusmasaymış daha iyi olacakmış.&nbsp;Pis herif, arkadaşlarıyla yan masada oturuyormuş, hop&nbsp;mop diyemeden hark diye indirmiş yediği içtiği ne varsa.&nbsp;Kusmuğu ayakkabısının içine kadar girmiş, iğrençmiş,&nbsp;tuvalete gidip ayağını, çorabını yıkamış, çorapsız ayağı&nbsp;bütün gece donmuş.</p>

  <p>“Kadın güzel okuyordu ama," dedi. “Bir ara herkes hislendi."</p>

  <p>Beş altı kişi vardı lobide, içlerinden biri “Nasıl?” diye sordu. "Hislenip ne yaptılar?”</p>

  <p>“Hislendiler işte,” dedi Cevdet. “Ne bileyim. Ağlamaklı oldular. Kadehleri masalara vurmalar, Allaaah diye bağırmalar falan..”</p>

  <p>Şarkıcı kadını dinlerken ağlamaklı olup kadehini vuran adamların görüntüsü gülünç geldi Mürşit'e. Cevdet buna hislenmek diyor, daha da gülünç.</p>

  <p>Kadın bire kadar kalmış sahnede. Sonra sağolun, varolun, mutlu yıllar deyip inmiş. Ama bir homurdanma olmuş, sarhoş müşteriler bu kadar parayı beş şarkı için mi&nbsp;verdik diye itiraz etmişler. Cevdet kadının arkada biriyle&nbsp;tartıştığını görmüş, gençten, esmer, iri yan, kirli sakallı bir&nbsp;adam, avucuyla kadının alnına vurmuş, kadın sendelemiş,&nbsp;neredeyse arkadaki bira kasalarının üstüne düşecekmiş.&nbsp;Beş dakika sonra tekrar sahneye çıkmış, suratı bir karış bu&nbsp;sefer. Ruhsuz ruhsuz okumuş, tadı kaçmış herkesin. Cevdetler üçe doğru kalktıklarında kadın hâlâ sahnedeymiş.</p>

  <p>Mürşit bir hayal kırıklığı hissetti. Dobra kadın imgesi tuzla buz oldu gözünde, kadın dişli çıksın isterdi, şehrin kaymağını yiyen bu hırt sürüsüne postayı koysun, ama yapamamış, yapamayacağı belliydi. Zaten hep böyle oluyor, yücelttiği şeylerin çöplüğü olan bir hayatı var.</p>

  <p>Kibar çay dağıtıyordu.</p>

  <p>“Başka hadise çıkmadı mı? Hayret..’ ’ dedi.</p>

  <p>Ara sıra böyle geceler oluyor şehirde, şarkıcıların, oryantallerin filan geldiği. Her defasında olayla bitiyor&nbsp;ya bir bıçaklama yaşanıyor ya silahlar çekiliyor, jandarma&nbsp;geliyor, ortalık karışıyor.</p>

  <p>"Otelde çıkmış," dedi Cevdet. “Tayfur denen it var ya, otogarı işletiyor hani. İşte o deyyus, kadının kapısına&nbsp;yüklenmiş sabaha karşı.”</p>

  <p>Hikâyeyi o âna kadar yarım bir ilgiye dinleyen müşteriler birden canlandılar, doğruldular. İçeri girebilmiş mi diye sordular. Girebilmişse hikâye başka bir renk alacaktı. Ama girememiş, Beyazıt Tayfur’a tekme tokat girişmiş. Tayfur Beyazıt'a bıçak çekmiş ama Beyazıt öyle&nbsp;bıçağa mıçağa pabuç bırakacak adam değil, elinden aldığı gibi Tayfur'un kaba etine saplamış. Polis Beyazıt’ı içeri almış. Tayfur hadise duyulup da rezil olmasın diye&nbsp;şikâyetçi olmayınca iki saat sonra bırakmışlar.</p>

  <p>Cevdet “Tamahkârdır, paragözdür, ama şimdi Allah'ı var kodoş değildir,” dedi Beyazıt için, bu bahsettikleri&nbsp;kimdir nedir bilmeyen otel müşterilerine hitap ederek&nbsp;“Bunca senedir otel işletir, böyle bir şeye göz yumduğunu duymadık."</p>

  <p>Beyazıt'ı tanıyan müşteriler onayladılar. Uzun uzun Beyazıt'tan bahsettiler, kahramanlık yaptığı başka hikâyeler anlatıp takdir ettiler. Tayfur’a kıçından bıçaklandı&nbsp;diye güldüler. Özgür Tayfur'un hikâyesine çok bozuldu.&nbsp;Mürşit oğlunun güvendiği dağlara kar yağdığını düşündü. İyi oldu, Allah'ın serserisini adam zanneder misin?</p>

  <p>Yeni yılın ilk akşamını avluda tek başına içerek geçirmek içinden gelmedi, zaten kafası çok karışıktı, eve gitti, Şükran'la birlikte televizyon seyrettiler. Mürşit’in&nbsp;evde olması Şükran için büyük yenilikti, inlemeden, kolunu yüzüne düşürmeden uyudu o gece. Mürşit sabaha&nbsp;kadar kızıyla aralarında geçen konuşmayı düşündü. Düşündükçe içindeki ağrı şiddetlendi.</p>

  <p>Aradan günler geçti sonra. Altı gün, yedi gün, belki de on gün, ayın kaçıysa artık.</p>

  <p>Anlamak daha sinirli yaptı onu, ikide bir öfkeleniyor. İşin kötüsü öfkesini yönelteceği somut bir şey bulamıyor. Birine öfkelensen kavga edersin, hırsını alırsın. Bir nesneye öfkelensen kırıp atarsın. Ama soyut bir öfke bu,&nbsp;her şeyi anladığını inkâr edememenin acısı.</p>

  <p>Eskiden de anlıyordu aslında, kendini kandırmasına lüzum yok artık, eskiden de herkesin az çok bir dünya&nbsp;ağrısı çektiğini, hayatın anlamsızlığını kendine göre bir&nbsp;anlama çevirmeye çalıştığını içten içe biliyordu, ama anladığı bu şey hakkında düşünmek istemiyordu. Anlarsa&nbsp;onlardan biri olacak. Dünya bir ağrı, hepimizde var ve&nbsp;hepimiz aynıyız. Şimdi anladığını idrak etmek içindeki&nbsp;öfkeyi uyandırıyor. Şükran'a minnettar olmak, Elvan’ın&nbsp;hayatı olduğu gibi, bütün anlamsızlığı ve ağrısıyla kabullendiğini, hatta barışıp sevdiğini görmek, Özgür'ü&nbsp;özgür bırakması gerektiğini hissetmek içinde yeni yaralar açıyor.</p>

  <p>Cihanda aşk lazımmış meğer. Belki de tek gerçek anlam buydu ama geri dönüp hayatını değiştiremez.&nbsp;“Alemde aşk olmasa köpekten aşağı olurdu halimiz," diyen babası haklıymış. Babasından nefret ediyor, kendini&nbsp;köpekten aşağı hissediyor.</p>

  <p>Kapının önünde bir arabanın fren sesini duyunca dönüp baktı. Madenci’nin arabası. Döndü diye sevindi.&nbsp;Karşılamak için kalktı ama arabadan başka biri indi.&nbsp;Genç, esmer, sıkı giyinmiş bir adam. İçeri girdi, doğruca&nbsp;Mürşit' e yöneldi.</p>

  <p>"Selamünaleyküm," dedi. “Beni Mühendis Uzay Bey gönderdi. Eşyalarını almaya geldim. Bir de borcu varmış,&nbsp;onu getirdim."</p>

  <p>Mürşit'in içinde şaşkınlıkla birlikte derin bir hayal kırıklığı dolaştı.</p>

  <p>"Döndü demek.. Nerde kalıyor?”</p>

  <p>"Madende. Bir baraka yaptık ona.”</p>

  <p>Adam hadisene der gibi bakınca anahtarlığından Madenci’nin oda anahtarını çıkardı, Kibar'a verdi.</p>

  <p>“Uzay Bey'in eşyalarını topla da arkadaşa ver, götürsün.”</p>

  <p>Allahtan Kibar soru sormayı bilmiyor. Allahtan üstüne vazife olmayan şeylere karışma huyu yok. Allahtan laf sokmaktan, insan kemirmekten, zehirlemekten anlamıyor. N'oldu? Pek sıkı dosttunuz, her gece rakı içerek&nbsp;hayatı elekten geçiriyordunuz, dostluk buraya kadar&nbsp;mıymış demeyi akıl etmiyor.</p>

  <p>Kibar gitti Madenci’nin eşyalarını getirdi, bir poşete doldurmuş. Adam poşeti aldı, bankoya para dolu bir zarf&nbsp;bıraktı, Madenci’nin arabasına bindi, gitti.</p>

  <p>Mürşit bende bir şey var diye düşündü. Bende zehirli, yaklaşanı iten bir şey var, kimse bana dayanamıyor. Gece konuşmalarının arkadaşı da buraya kadar dayanabildi.</p>
</body>
</html>
