<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/stylesheetyeni.css" rel="stylesheet" type="text/css" />
</head>

<body>
  <h3>1.</h3>

  <p>Bir süredir rüyasında hep Cumhur'u görüyor. Dinozor kılığına girmiş, korkutucu, akıl almaz ölçüde çirkin. Yani otuz küsur yıl önce nasıldıysa öyle.</p>

  <p>“Boynuzların var," dedi dün gece gördüğü rüyada.</p>

  <p>Cumhur “Boynuzsuz şeytan olmaz," diye karşılık verdi.</p>

  <p>Her gördüğünde eğri sırtı daha da eğriliyor Cumhur’ un, zehirli dikenlerle kaplanıyor. İri, terli elleri biraz daha büyüyor, tırnakları giderek pençeye benziyor. Gözleri&nbsp;başlangıçta simsiyah iki boşluktan ibaretti, şimdi yerlerinde cehennemi andıran kıpkırmızı birer kor parçası&nbsp;var. Bedenine göre küçük olan kafası yine küçük; ama&nbsp;sarı, sivri dişlerinin arasında pis böcekler geziniyor. İltihaplı bir yaraya benzeyen, yeşilleşmiş ağzını açıyor.</p>

  <p>“Unuttun mu?” diyor.</p>

  <p>Sesi robot sesi gibi metalik, yankılı. Ağzının kenarlarından yapış yapış bir salya akıyor. Uzun, pütürlü dilini Mürşit'in yüzüne yapıştırırken tekrarlıyor.</p>

  <p>“Unuttun mu?"</p>

  <p>Mürşit her rüyadan unutmamış olduğunu bir kere daha anlayarak uyanıyor.</p>

  <p>Doğrulup yatağın içinde oturuyor. Terden sırılsıklam, kalbi ağzında, nabzını alnında, göz boşluklarında hissediyor.</p>

  <p>Bir zamanlar, on altı yaşında olduğu halde hâlâ ilkokulda okuduğu için aptal olduğunu düşündüğü Cumhur'dan delice korkardı ve bu korkudan hastalıklı bir haz duyardı. Otuz küsur yıl sonra, rüyalarına giren Cumhur'&nbsp;dan çok Cumhur'un hatırlattıklarından korkuyor. Bu seferki korkuda hazzın zerresi yok.</p>

  <p>Şimdi hafızasından silerek zararsız bir hale getirmek için bir ömür harcadığı o vahşet gecesini düşünüyor ve&nbsp;Cumhur'un sıradan bir aptal olmadığını, deli kuvvetine&nbsp;sahip, biçimsiz bedeninin yarattığı korkuyu mükemmelen kullanacak kadar akıllı biri olduğunu anlıyor. Gerçi&nbsp;Cumhur'un varlığındaki bu şeye akıl demek doğru mu,&nbsp;emin değil. Ama etkileyici, hayvani bir şeydi, hatta şeytani.</p>

  <p>Cumhur'un rüyasında birkaç kat artan çirkinliğinin, küçülüp insan boyu kadar kalmış, şeytani bir dinozora&nbsp;benziyor oluşundan kaynaklandığını otuz küsur yıl sonra, üstelik rüyasında fark etmesi saçma; ama her sabah&nbsp;uyanır uyanmaz rüya boyunca Cumhur'un kürek kadar&nbsp;diliyle yaladığı yüzünü yıkamaya koşması saçma değil.</p>

  <p>Cumhur rüyalarına dadandığından beri hemen her sabah musluktan akan suyun önünde durup avuçlarına&nbsp;bakıyor. Ellerinde kandan eser bile olmadığı halde dehşetten titriyor.</p>

  <p>Rüyasındaki Cumhur o kadar gerçek, dili o kadar pürüzlü ve günahı o kadar taze ki, sanki üstünden hiç&nbsp;zaman geçmemiş.</p>
</body>
</html>
