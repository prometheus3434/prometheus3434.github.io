<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/stylesheetyeni.css" rel="stylesheet" type="text/css" />
</head>

<body>
  <h3 id="sigil_toc_id_22">23.</h3>

  <p>Eve döndüğünde burnu tekrar kanadı. Bu seferki uzun sürdü, üst üste birkaç tampon yapmaları gerekti.&nbsp;Ertesi sabah da kanayınca Şükran’la Özgür endişelendiler. Doktora gitmesi için ısrar ettiler. Direnmedi. Şükran'la birlikte yakındaki sağlık ocağına giderlerken hayatında ilk kez direnmediğini düşündü. Sonra birden hiçbir şey yapmadan yaşamasının baştan sona bir direniş&nbsp;olduğunun farkına vardı. Hiçbir şey yapmayarak, normal&nbsp;bir adam olmaya direnmişti. Bu direnişin bir yere varmadığını geçirdi aklından, sonunda teslim oldum dedi. Ama&nbsp;yine bir şey yapmayacak, yaşlı ve işe yaramaz bir hayvan&nbsp;gibi, nereye çekilirse oraya gidecek, gittiği yere kadar.</p>

  <p>Doktoru beklerlerken Şükran'ın endişeli göründüğünü fark etti. Gene de kocasıyım diye mırıldandı içinden; sakatlanmış da olsam, bir işe yaramasam da yıllar boyunca geceleri yatağında sağ tarafını doldurmuş bir&nbsp;varlığım; ölürsem bırakacağım boşluğun kaybolmasının&nbsp;zaman almasından korkuyor. Oysa kolayca kaybolacak;&nbsp;biliyorum, yedi gün, kırk gün, elli iki gün derken hayalim bile uçacak gözlerinden.</p>

  <p>Doktor onu muayene etti, bir şeyi olmadığını söyledi. Soğuk ve kuru hava nedeniyle burun mukozasındaki kılcal damarlar kırılganlaşmış, böyle kanama yaparmış.</p>

  <p>Yaşın da etkisi varmış tabii, bir de sigarayla içkiyi derhal bırakması gerekiyormuş. Şükran tasdikler gibi bakıyordu. Mürşit doktora herhangi bir şey sormaya bile tenezzül etmedi.</p>

  <p>Önemli bir şey olmadığını öğrenince, Şükran'la Özgür’ün ona gösterdikleri ihtimam fazla uzun sürmedi, sürsün diye de bir şey yapmadı. Ailenin vazifesini yapamayan direğinin burun kanaması durunca dünya eski&nbsp;dünya oldu. Hayatta böyle mucizeler yok. Kıssadan hisseler güzel uydurulmuş, sadece dinlemeye teşne olanlara&nbsp;faydalı yalanlar. İnsan öyle filmlerdeki gibi dersini alıp&nbsp;değişmiyor, kafaya darbe yiyip aklı başına gelmiyor. İnsan hamurundaki mayayı değiştiremiyor, hamur bir parça sakinleşiyor sadece, o kadar, belki de yaşlandığı içindir.</p>

  <p>Bu değişmeyen dünya içinde tek değişen Özgür oldu.</p>

  <p>Sağlık ocağından döndüğünde oğlunu onun yerine geçmiş otururken buldu. Özgür onu görünce fırladı hemen. Ne de olsa iyi yetiştirildi, büyük ihtirasları terbiyesiyle hâlâ çarpışıyor. Mürşit eliyle kalkma diye işaret etti.&nbsp;Ama Özgür utanmıştı, bankonun küçük kapağını kaldırıp çıktı. Süklüm püklüm dikildi.</p>

  <p>"Otursana oğlum," dedi Mürşit. “Orası artık senin yerin dedim ya."</p>

  <p>Delidağ'ı yine bütün haşmetiyle görebileceği bir köşe seçti kendine.</p>

  <p>Kibar'a para verdi, Et Meydanı’na gazete almaya gönderdi.</p>

  <p>Özgür bir süre kararsız kaldı, sonra henüz ölmemiş babasının yerini alıyor olmanın utancıyla mücadele ederek yavaşça geçip oturdu.</p>

  <p>Kibar gazete getirdi, yine başka bir gazete, yine istediği gazete değil. Mürşit bunu mu istedim der gibi baktı.</p>

  <p>“Ama bunun bulmacası daha büyük,” dedi Kibar,</p>

  <p>sanki Mürşit bulmaca çözmeye çok meraklı da yaşasın bulmacası büyükmüş diye sevinecek.</p>

  <p>Ama normal bir adammış gibi davranacaksa bulmaca çözmeli. Geleni gideni gözlemeli. Yufkacıyla, berberle, camcıyla çanak oynamalı. Tespih çekmeli. Otur otur sıkıldım diyerek dışarı çıkmalı, eller arkada sokak boyunca yürümeli. Esnafın işi nasıl gidiyor diye bakmalı.&nbsp;Ona buna takılmalı. Çırakları ustalarına şikayet etmeli.&nbsp;Yapmıyormuş gibi dedikodu yapmayı, üstüne vazife olmadığı halde akıl vermeyi, fit sokmayı, kemirmeyi, birbirine düşürmeyi öğrenmeli. Başkalarının kazancına haset etmeli, ama haset ettiğini gizlemeyi başarmalı.</p>

  <p>Kalktı, bankoya gitti, sarı bir tükenmez kalem buldu, yerine geçti, bulmaca çözmeye başladı. Bitirmesi beş dakika sürdü. Kibar bütün karelerin dolduğunu görünce&nbsp;hayranlıkla ona baktı. Bir müşteri geldi o sırada. İri yarı,&nbsp;kalıplı kıyafetli bir adam, şişmanlıktan paltosunun düğmeleri kapanmıyor. Bakındı, bankonun arkasında oturan&nbsp;Özgür’ü gördü.</p>

  <p>“Delikanlı bi oda lazım bana,” dedi. "Var mı boş odan?”</p>

  <p>“Baba," diye seslendi Özgür, cılız bir sesle.</p>

  <p>Mürşit oralı olmadı, sanki kahvenin bütün gunü bulmaca çözerek, gevezelik ederek, fit sokarak geçiren&nbsp;müdavimlerinden biriymiş gibi. Özgür heyecanlandı.&nbsp;Her zaman yaptığı iş aslında, müşteriler gelir gider, o&nbsp;Mürşit'e fırsat vermeden her şeyle ilgilenir. Ama işin sahibi olmakla işin sahibinin oğlu olmak aynı şey değil.&nbsp;Göz ucuyla izledi. Oğlunun neşe ile endişe arasında gidip geldiğini gördü. Alışır diye düşündü.</p>

  <p>Özgür “Odam var,” dedi “yalnız ısıtamıyorum, soğuk.”</p>

  <p>Adam göbeğini sıvazladı.</p>

  <p>“Buna soğuk işlemiyor," dedi, güldü.</p>

  <p>Özgür de güldü, rahatladı, işin sahibi oldu. Alıştı bile, hatta benimsedi. Mürşit alışmasına bir gülüş yetti&nbsp;diye düşündü. Adam müteahhitmiş. İnşaat işi varmış buralarda, şimdilik bir hafta kalacakmış, sonra duruma&nbsp;bakacakmış. Özgür parayı aldı. Kibar’a oda anahtarını&nbsp;uzattı.</p>

  <p>"Yedi numaraya çıkar,” dedi. “Uzay Abi'nin odasındaki elektrik sobasını da al, beyefendinin odasına koy."</p>

  <p>Madenci'nin geri gelmeyeceğinden emin.</p>

  <p>Şişman adam Özgür'e aferin der gibi baktı, pazar çantasına benzeyen valizini Kibar'a uzattı. Kibar şaşırdı,&nbsp;kendi çıksın diyecek oldu. Özgür'ün patronlaşmış halini&nbsp;görünce vazgeçti, adamın valizini aldı, önüne düştü. Özgür kaçamak bir göz attı babasına. Mürşit görmemiş gibi&nbsp;davrandı.</p>

  <p>Temizlikçi kadın geldi, her zamanki sallapatiliği üstündeydi. Sallana sallana Özgür'ün önünden geçip depoya yürüdü.</p>

  <p>Özgür "Zülal Abla bi baksana," diye seslendi arkasından.</p>

  <p>Mürşit adı Zülal'miş, Zuhal değilmiş diye düşündü, kadın iki senedir geliyor, aklımda tutayım şunu artık.&nbsp;Niye tutayım ki dedi sonra, bundan sonra Zülal'le muhatap olmayacağım.</p>

  <p>Zülal masalarda oturan erkek müşterilerin varlığından rahatsız olmuş gibi kaşlarını çatarak yaklaştı.</p>

  <p>"Ne var?"</p>

  <p>"Odaların hepsi temizlenecek,” dedi Özgür. "Dolu boş fark etmez. Öyle yalapşap yapma. Kapıya vur önce,&nbsp;müşteriden ses gelirse girme, gelmezse gir. Bakkaldan da&nbsp;tuzruhu al, helalara dök, leş gibi kokuyor hepsi.”</p>

  <p>Zülal’in yüzünden bir sıkıntı geçti.</p>

  <p>“Kibar Ağa yok mu?" dedi.</p>

  <p>“N'apıcan Kibar Ağa'yı?"</p>

  <p>“O iş veriyordu bana."</p>

  <p>“Artık ben vericem.”</p>

  <p>Zülal sinirlendi. Eskiden ne güzel, birkaç odaya girip çıkardı, canı isterse kirlileri toplar, istemezse toplamaz, koridorlara üstten bir bez gezdirir, tamam. Nereden çıktı şimdi bu sıkılık? Ne diyor bu der gibi Mürşit’e baktı. Mürşit başını gazeteye eğdi, göz göze gelmekten&nbsp;kaçındı. Zülal tekrar Özgür'e döndü.</p>

  <p>“Her seferinde mi?” dedi.</p>

  <p>“Her seferinde.”</p>

  <p>“Aynı paraya mı?”</p>

  <p>Özgür "Aynı paraya,” dedi. “Yapmam dersen sen bilirsin. Mezbelik’te gündelikçi kaynıyor."</p>

  <p>Mürşit Özgür’ün bu acımasız halini daha fazla seyretmek istemedi. Kalktı, otelden çıktı. Nereye gittiğini bilmeden yürürken zalim olmadan olamıyor mu diye&nbsp;düşündü.</p>

  <p>Bulanık, kararsız bir hava vardı, rüzgar ılık esiyordu. Çatılarda kalan karların erime sesini duyar gibi oldu. Binaların saçaklarından yağmur gibi su akıyordu. Kaldırımlar yer yer gölleşmişti.</p>

  <p>Artık işsiz olduğunu, işini eliyle oğluna teslim ettiğini düşündü. Gerçi eskiden de işi var sayılmazdı, hakkını veremiyorsan sayılmaz, hakkını vermedi, bir kere bile&nbsp;gerekeni isteyerek yapmadı, hep zorla, hep gönülsüz.&nbsp;Ama Özgür kendisinin otuz küsur yıldır yapmadığını&nbsp;daha ilk dakikada yaptı, işe annesi yaşındaki Zülal'i azarlayarak başladı. Oğluyla arasındaki fark bu. Özgür’ün&nbsp;vicdanının kabuğu çok kalın, kolay kolay kırılmıyor.</p>

  <p>Oğlunun başına bulut oturmamış. Oysa onun başı daima bulutlu. Bu bulut yüzünden diye düşündü, hayır&nbsp;bulut değil dedi, bulut temiz ve hoş bir şeydir, benimki&nbsp;korkulardan, suçlardan, bıkmalardan, anlamsızlıklardan,&nbsp;bir yere varmayan kopuk düşüncelerden oluşmuş tozlu&nbsp;bir topak. Katılaşmış, yapış yapış olmuş bu topağın zihninin damarlarını kapladığını düşündü. Bu topak yüzünden göremiyor hayatı.</p>

  <p>Et Meydanı’nın ortasında dikildi. Bir belediye otobüsü geçti yanından. Okul kıyafetli iki genç kız bir dükkâna girdi. Büfeci kızarmış yerlerini çevirdiği döneri keserken "Böyle dönüyor efeeem," diye seslendi önünden geçen iki adama. Belediye işçileri taş kırma makinesiyle&nbsp;asfaltı bir yerinden delmeye başladılar.</p>

  <p>Muharrem Gazinosu da yok ki, gidip kimsesiz bir masaya oturayım şimdi, cebimde hâlâ duran kitabı çıkarıp bir sade kahve içerek okuyayım diye düşündü.</p>

  <p>Atlantik’e yöneldi. Binanın merdivenlerini çıkarken yerdeki izmaritlere, kurumuş tükürüklere, birikmiş tozlara baktı, duvarlar leş gibiydi. Üst kattaki avukatın yazıhanesinden iki kişi indi, hararetli hararetli konuşuyorlardı, telaşlıydılar, adamlardan biri Mürşit’e çarptı, pardon&nbsp;der gibi bir bakış attı sadece.</p>

  <p>Mürşit Atlantik'e girdi. Muhsin Abi'yi göremedi.</p>

  <p>"Nerde?" diye sordu ihtiyar garsona.</p>

  <p>"Hasta," dedi garson.</p>

  <p>Mürşit gene kafa mı gitti der gibi bir işaret yaptı.</p>

  <p>Garson "Yok,” dedi. "Bu sefer kafadan değil. Üşütmüş, evde yatıyor."</p>

  <p>Mürşit bir masaya oturdu.</p>

  <p>"Karavanada ne var?” diye sordu.</p>

  <p>"Nohutla bulgur pilavı," dedi garson. "Getireyim</p>

  <p>mi? ”</p>

  <p>Masaya otururken açlık hissetmişti ama kayboldu.</p>

  <p>"Yok," dedi. "Sen gene bir duble ver bana."</p>

  <p>Gözlerini televizyona dikip içti. İçtiğinden bir şey anlamadı. Başı ağırlaştı iyice. Hesabı ödedi, çıktı. Akşamın çökmüş olduğunu görünce hayret etti. Gidecek başka bir yeri olmadığı için otele gitti.</p>

  <p>İçeride tuhaf, hareketli bir kalabalık vardı, kılık kıyafetleri değişik bir sürü adam, bir sürü kadın, hepsi genç, hepsi canlı, cıvıl cıvıl. Kümelenmişler, ellerinde&nbsp;renkli kalemler, harıl harıl çalışıyorlardı, hışır hışır kâğıtlar çevriliyordu. Masalarda çaylar, kahveler, yenmiş tostların kırıntı dolu melamin tabakları, küllükler ağzına&nbsp;kadar dolu, duvar dibine yığılmış alet edevat, kutular,&nbsp;koliler, metrelerce kablo. Genç bir adam çekmediği için&nbsp;ordan oraya giderek telefonla konuşuyordu. Oturup bulmaca çözdüğü masaya iki genç kız yerleşmiş çalışıyorlardı, masanın üstü kağıt yığınıyla doluydu. Lobinin mutat&nbsp;müşterileri duvar dibine çekilmişler, bu sefil otele hiç&nbsp;uymayan yeni müşterileri seyrediyorlardı. Gökkuşağı&nbsp;bereyi gördü. Anladı, sinemacılar gelmiş. Özgür Pehlivan’ ın torunlarından birini karşısına almıştı.</p>

  <p>“Yılmaz Abi sekiz tane elektrik sobası ayarladı, at bi taksiye getir. Tamam mı?"</p>

  <p>"Tamam,” dedi çocuk, filmciler için bir şey yapıyor olmanın sevinciyle fırladı.</p>

  <p>Mürşit bir tepsi çayla önünden geçen Kibar'a baktı.</p>

  <p>“N'oluyor? Niye burda bunlar?"</p>

  <p>“Beyazıt'ın su boruları patlamış,” dedi Kibar neşeyle.</p>

  <p>Özgür sevinçle lafa karıştı.</p>

  <p>"Baba ful çektik,” dedi. "Beyazıt'ın müşterilerinin yarısı bize geldi.”</p>

  <p>Şehrin en eski oteli tarihinde ilk defa ful çekiyordu.</p>

  <p>Mürşit dipte bir masaya, eski, ezik müşterilerinin yanına oturdu.</p>

  <p>Zülal merdivenleri siliyordu, eskiden bir sürü adamla dolu olan lobide bu sefer bir sürü de kadın olduğu için rahattı, gitmeye niyeti yokmuş gibiydi.</p>

  <p>Özgür'e “Artistler ne zaman gelecek?" diye sordu.</p>

  <p>Özgür cevap vermeyince ısrar etti, peşinde dolandı.</p>

  <p>“Özgür söylesene, bir saate gelirler mi?"</p>

  <p>Özgür ters ters baktı. Mürşit oğlunun gözlerinde Zülal'in artık kendisine bey diye hitap etmesini beklediğini okudu. Zülal anlamadı, kıkırdadı.</p>

  <p>Mürşit artistleri görmeden gitmeyecek diye düşündü, eve geç kalıp dayak yemeye bile razı. Sinemacılardan biri kabloları makaraya sarıyordu. Sinirli bir havayla güldü.</p>

  <p>“Hiç bekleme ablacım,” dedi. “Artistler öbür otelde kalıyor. Bizi yerimizden ettiler, kuru odalara onlar yerleşti."</p>

  <p>"Göremeyecek miyiz yani?” dedi kadın, hayal kırıklığıyla.</p>

  <p>Mürşit artık otelde de yeri olmadığını düşündü.</p>

  <p>Akşama doğru celep geldi. Bir gözünün çevresinde morluk, yanağında kalınca bir yara bandı. Yüzünde dayak yemekle kalmamış, ayrıca ağır hakarete uğramış gibi&nbsp;bir hal. Özgür'e gitti. Yüzünün halini göstermemek için&nbsp;başını eğmişti.</p>

  <p>“Benim hesabı kes, gidiyorum," dedi.</p>

  <p>Mürşit buna ne oldu böyle diye merak etti. Aynı anda ne zaman geldi ki hesabını kesip gidiyor diye düşündü. Kim geldi, kim gitti hiç farkında değil artık, annesinin oğlum başımızda erkek ol dediği zamanlardaki&nbsp;gibi. Başa döndüm diye düşündü, düzeltti sonra, hayır&nbsp;dönmedim, zaman beni geçti, zaman kendi sarmalında&nbsp;ilerliyor.</p>

  <p>Özgür “Bir oda daha çıktı,” deyince sinemacıların arasında bir uğultu oldu, boşalan odayı kim alacak diye konuştular.</p>

  <p>Mürşit celebin kırgın gidişinin Özgür'e dokunmadığını fark etti. Abi niye gidiyorsun, yüzüne ne oldu diye sormuyor. Belki bu dünya benim bilmediğim, başka bir&nbsp;dünyadır dedi içinden. Uyuşmayan bir şey var, eski dünya ile yeni dünya arasında ezilen şeyler var. Ben, celep&nbsp;gibi, ezilen şeyler arasındayım.</p>

  <p>Celep başı önünde hesabını ödedi, eşyalarını almak için merdivenlere yöneldi. Kibar o sırada celebi gördü.&nbsp;Elinde çay tepsisi vardı. Masaya bıraktığı gibi yolunu&nbsp;kesti, adama eğri büğrü vücudunun, çarpık sıska kolunun elverdiğince zavallı bir yumruk attı.</p>

  <p>Celep “N'oluyor lan, manyak mısın nesin?” dedi şaşkınlıkla.</p>

  <p>Kibar dilsizdi, hızlı hızlı nefes alıyordu, celebe hiddetle, nefretle bakıyordu.</p>

  <p>Celep birden bir şeyler anlamış gibi güldü.</p>

  <p>“Çekil git, elimde kalırsın," dedi.</p>

  <p>Bu sözleri Kibar'ın daha da ağırına gitti, merdivenleri çıkan adamın sırtına vurdu. Zavallı bir çabaydı, hatta gülünçtü.</p>

  <p>Celep döndü, Kibar'ı yakasından tuttuğu gibi yere çarptı. Kaldırdı bir daha çarptı. Gençti, kuvvetliydi, müşteriler koşuştular, ağzını burnunu dağıtmadan Kibar’ı&nbsp;elinden aldılar. Özgür, Kibar’a öfkeyle bakıyordu, utanmasa bir tane de o çakacak. Mürşit, Kibar'ı kolundan&nbsp;tuttu.</p>

  <p>“Ne oluyor? Ne istiyorsun adamdan?”</p>

  <p>Kibar ağlamaya başladı, Mürşit’in elinden kurtulup odasına girdi. Mürşit kulağını kapıya dayadı, hıçkıra hıçkıra ağladığını duydu.</p>

  <p>Bir uğultu oldu lobide, bir şaşkınlık, sonra herkes yatıştı, işine gücüne döndü.</p>

  <p>Meseleyi çabucak öğrendiler. Burada olup bitenin yayılması birkaç saati geçmez zaten, gene geçmedi.</p>

  <p>Celep birkaç gün önce genelevde çalışan sevgilisini almaya gelmiş. Ama kadın onunla gitmek istemeyince&nbsp;ille de geleceksin diye olay çıkarmış. Genelevi işletenler&nbsp;celebi adamakıllı dövmüşler. Ondanmış gözündeki morluk.&nbsp;Celep yediği dayağı kaldıramamış, genelevi jandarmaya ihbar etmiş. Jandarma baskın yapmış. Bakmışlar ki&nbsp;üstü ahır, altı kâşane. İşletenler ahırın altını kazmışlar,&nbsp;elektrik çekmişler, dayayıp döşemişler, renkli ışıklar, tüylü halılar, boy boy aynalar, şömine filan. İçeride kim var&nbsp;kim yok, toplayıp götürmüşler.</p>

  <p>Celep hırsını almış ama rezil de olmuş. Jandarma sevgilisini fuhuştan götürürken kadın ellerinden kurtulmuş, celebe saldırmış. "Allah belanı versin,” diyerek yüzünü gözünü tırmalamış.</p>

  <p>Artistleri görürüm umuduyla gelen Şakir “Kibar’la alakası ne?" dedi.</p>

  <p>Yufkacı “Genelev kapandı diye bozuldu herhalde," dedi.</p>

  <p>Özgür'ün Sinan Abisi Beyazıt’ın otelinden gönderilenler arasında değildi, ama ekiple toplantı yapmak için buraya gelmişti, Kibar’ın hikâyesini harıl harıl not aldı.</p>

  <p>Gece oldu. Herkes odasına çekildi. Lobide kimseler kalmadı. Mürşit, Kibar'ın odasına girdi, tuttu kolundan,&nbsp;zorla avluya çıkardı. Önüne bir kadeh rakı koydu. Tanıdığından beri ilk kez gerçek bir yakınlık oldu aralarında.</p>

  <p>“Söylesene..” dedi. “Niye giriştin adama durup dururken?"</p>

  <p>“Durup dururken değil,” dedi Kibar.</p>

  <p>“Neden peki? Ne yaptı sana?”</p>

  <p>“Gitti..<sup>1</sup> ’ dedi. “Onun yüzünden.”</p>

  <p>“Kim gitti? Nereye gitti?”</p>

  <p>Cevap yok. Ağlamaklı bir yüzle içini çekti Kibar.</p>

  <p>Mürşit anladı meseleyi. Genelev basılınca jandarma Kibar'ın sevdiği kadını da götürmüş olmalı. Hıncı, acısı&nbsp;bundan olsa gerek.</p>

  <p>Beraber içtiler o gece, konuşmadan. Kibar konuşmaya alışık değildi. İçkiye de alışık değildi, daha ikinci kadehte kustu. Mürşit tek başına devam etmedi. Şişeyi&nbsp;merdiven altındaki eski buzdolabına koydu, eve gitti.</p>

  <p>Şükran oturma odasında, divandaydı, dizi seyrediyordu. Mürşit’i görünce şaşırdı.</p>

  <p>“Erken geldin.”</p>

  <p>"Geldim,” dedi Mürşit.</p>

  <p>Şükran “Otel doluymuş ha?” dedi.</p>

  <p>Mürşit cevap vermedi.</p>

  <p>“Afferin benim oğluma," dedi Şükran. Özgür’ü uzun uzun övecekti ama Mürşit’in yüzünde gördüğü aynı acı&nbsp;yüzünden sustu.</p>

  <p>“Aç mısın? Yemek koyayım mı?"</p>

  <p>Mürşit cevap vermedi. Yatak odasına gitti. Erkut’tan aldığı kitabı açtı.</p>

  <p><span style="font-style:italic;">İnsan bir uçurumdur.</span></p>

  <p>Cumhur öldü mü kaldı mı, bilmiyor.</p>

  <p style="text-align: right;"><span style="font-style:italic;">Ekim 2013</span></p>
</body>
</html>
