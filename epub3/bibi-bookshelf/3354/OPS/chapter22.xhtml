<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-22">
    <section>
			<h1><st c="0">Çember</st></h1>
			<p><span><st c="7">A</st></span><st c="9">slında bu bir polis öyküsüdür; bir hırsızın yakalanışını anlatmak için yazılmıştır. </st><st c="93">Ama başlangıcı oldukça acıklıdır. </st><st c="127">Havaların nerdeyse kışlayacağı, soğukların bastıracağı günlerde bir emekçi işsiz kalmıştır. </st><st c="219">Bir söylentiye göre piyasada alışveriş olmadığı için, bir söylentiye göre hammadde ithal edilemediği için çalıştığı sac fabrikasından geçen hafta çıkarılan otuz işçi arasında o da vardır. </st><st c="407">Onbir yaşındaki kızı da hastalanmıştır. </st><st c="447">Paraya ihtiyacı vardır. </st><st c="471">Karısı, üç gün önce satın aldıkları yorganı satmasını söyler. </st><st c="533">Komşularından bir işçi yorganı kırk liraya almak ister. </st><st c="589">Oysa bu yorganı üç gün önce altmış liraya yorgancıdan almıştır. </st><st c="653">Eskimesin diye kullanmış da değillerdir. </st><st c="694">Kullanmak için havaların daha soğumasını bekliyorlardır.</st></p>
			<p><st c="750">60 liraya aldıkları yorganı 45 liraya satarlar. </st><st c="799">Satan adam, aradaki 15 liranın nereye gittiğini bitürlü anlayamaz, “Buna düpedüz hırsızlık derler...” diye söylenir. </st><st c="916">Çalıştığı zamanlar, 15 lira gündelik alıyordu. </st><st c="963">Dört günlük emeği karşılığında aldığı yorganı, üç günlük emeği karşılığında satmıştır. </st><st c="1050">Yeniden yorgancıdan öyle bir yorgan alacak olsa, dört gün çalışması gerekmektedir. </st><st c="1133">Pekiy, aradaki bir günlük emeği ne olmuştur?</st></p>
			<p><st c="1177">Yorganı satın alan işçi, bu alışverişten 15 lira kazançlı çıktığı için sevinmektedir. </st><st c="1264">Karısı, yağışlar başlamadan bir soba alması için bu işçiyi zorlamaktadır. </st><st c="1338">İşçi, mahallelerindeki sobacıya gider. </st><st c="1377">Bir sac soba almak istediğini söyler. </st><st c="1415">Beğendiği sac soba, borularıyla birlikte 70 liradır. </st><st c="1468">Ama işçinin 70 lirası yoktur. </st><st c="1498">Fabrikadan onbeş günde bir para almaktadırlar. </st><st c="1545">Acaba soba parasının 40 lirasını 15 gün, geri kalan 30 lirasını da bir dahaki 15 gün sonra verse olmaz mı? </st><st c="1652">Sobacı, “Olur, neden olmasın!.. </st><st c="1684">Siz komşumuzsunuz,” der. </st><st c="1709">Olmasına olur ama 70 liraya olmaz. </st><st c="1744">Peşin 70 liraya olan soba, veresiye 90 liraya olur. </st><st c="1796">Her onbeş günde bir otuzar lira verirse, şimdiden sobayı alabilir.</st></p>
			<p><st c="1862">İşçi, 70 liralık sobanın durup dururken neden 20 lira arttığını bitürlü anlamaz. </st><st c="1944">Sobacı ona anlatmaya çalışır. </st><st c="1974">O da soba saclarını krediyle aldığı zaman, peşin fiyatından çok para vermektedir. </st><st c="2056">İşçi düşünür: Fabrikada 15 gün çalıştıktan sonra parasını alıyor. </st><st c="2122">Yani patron, ilk günkü çalışmasının gündeliğini 15 gün, ikinci günkünü 14 gün bekletiyor. </st><st c="2212">Yani, patrona kredi açmış oluyor. </st><st c="2246">Ama buyüzden patron ona gündeliğinden fazla para ödemiyor. </st><st c="2305">Pekiy, bu sobacı, onbeş gün geç ödeyecek diye neden sobanın değerinden çok para istiyor?</st></p>
			<p><st c="2393">Razı oluyor. </st><st c="2407">Sobayı satın alıyor. </st><st c="2428">Ama 70 liralık sobayı 90 liraya aldığı için, o gün durmadan, “Buna düpedüz hırsızlık derler, hırsızlık derler...” diye söyleniyor.</st></p>
			<p><st c="2558">Yalnız bir tesellisi vardır. </st><st c="2588">Yorganı, arkadaşından 15 lira ucuza aldığına göre, sobaya verdiği fazladan 20 liranın 15 lirası çıkmış demektir.</st></p>
			<p><st c="2700">Sobacı soba sacı almak için saccıya gider. </st><st c="2744">Yıllardanberi hep bu saccıdan alışveriş eder. </st><st c="2790">Saccı dükkânında hemen hiç bulunmaz. </st><st c="2827">Tezgâhtarı vardır, onu çalıştırır. </st><st c="2862">Kendisi aradabir dükkâna uğrar, işleri denetler, kasadaki paraları alır.</st></p>
			<p><st c="2934">Sobacının geçen seferki aldığı fiyatlara göre sac fiyatları yükselmiştir. </st><st c="3009">On sobalık sac almak için eskiye göre 30 lira fazla vermesi gerekmektedir. </st><st c="3084">Sobacı tezgâhtara neden fiyatların arttığını sorar. </st><st c="3136">Tezgâhtar da anlatır. </st><st c="3158">Eskiden doğrudan doğruya sacları fabrikadan alıyorlardı. </st><st c="3215">Onun için daha ucuza geliyordu. </st><st c="3247">Şimdi fabrika, şu kadar tondan aşağı satış yapmadığından, araya toptancılar girmiştir. </st><st c="3334">Bu toptancılar da yüzde 15 kazanç aldıklarından, sac fiyatları fabrikada artmamışsa da pazarda artmıştır. </st><st c="3440">Şimdi, eskisine göre 30 lira fazla verecektir.</st></p>
			<p><st c="3486">Sobacı düşünmeye başlar. </st><st c="3512">Bu toptancılar olmasa sacı 30 lira ucuza alacaktır. </st><st c="3564">Hatta bu saccı da olmasa kendisi doğrudan fabrikadan alsa daha bile ucuza alacaktır.</st></p>
			<p><st c="3648">İster istemez 30 lira fazla ödeyerek sacları alır. </st><st c="3700">O gün durmadan, “Buna düpedüz hırsızlık derler, hırsızlık derler...” diye söylenir... </st><st c="3786">Yalnız bir tesellisi vardır. </st><st c="3815">O gün krediyle sattığı sobadan açıktan 20 lira kazandığından, fazladan verdiği 30 liranın 20 lirası çıkmış demektir.</st></p>
			<p><st c="3931">Saccı, toptancıya gider. </st><st c="3957">Sac fiyatları yüzde 8 artmıştır. </st><st c="3990">Satış memuruna bu artışın nedenini sorar. </st><st c="4032">Satış memuru, “Neden olacak,” der, “eskiden yapılmış sacları depoda bekletirler. </st><st c="4113">Herşeyin fiyatı artınca bu eski sacların fiyatını da artırdılar.”</st></p>
			<p><st c="4178">Saccı eskiye göre 50 lira fazla verdi. </st><st c="4218">Sacları aldı. </st><st c="4232">Boyuna, “Buna düpedüz hırsızlık derler,” diye söyleniyordu. </st><st c="4292">Yalnız bir tesellisi vardı; fazladan verdiği 50 liranın 30 lirasını sobacıdan çıkarmıştı.</st></p>
			<p><st c="4381">Toptancı fabrikaya sipariş verir. </st><st c="4416">Fabrika sahibi, eski fiyatlara göre ton başında 80 lira daha fazla ister. </st><st c="4490">Çünkü hammadde fiyatları artmıştır. </st><st c="4526">Bundan başka: amortisman, plasman, envestisman... </st><st c="4576">daha bisürü şey vardır.</st></p>
			<p><st c="4599">Toptancı ton başına 80 lira fazla ödemek zorunda kalır. </st><st c="4656">Ama bir tesellisi vardır. </st><st c="4682">Bu 80 liranın 50 lirasını saccıdan çıkarmıştır. </st><st c="4730">Her ne olursa olsun, amortisman, plasman, envestisman, hammadde, vergi, günlük faiz diye kendisinden ton başına 80 lira alınmasına çok kızmıştır. </st><st c="4876">“Buna düpedüz hırsızlık denir,” diye söylenip durur.</st></p>
			<p><st c="4928">Fabrikatör, işini genişletmek, fabrikasını büyütmek için bonoyla borç almıştı. </st><st c="5008">Bu borcun bir kısmını zamanında ödeyecek parası yoktu. </st><st c="5063">Yeniden kredi almak için bankaya gitti. </st><st c="5103">Banka sahibiyle görüştü. </st><st c="5128">Normal faizle para veremeyeceklerdi. </st><st c="5165">Ayrı ayrı bikaç faiz üst üste biniyor, böylece faiz yüzde otuza çıkıyordu. </st><st c="5240">Fabrikatör razı oldu. </st><st c="5262">Yüzde 30 faizle bankadan kredi aldı. </st><st c="5299">Kızmıştı. </st><st c="5309">“Buna düpedüz hırsızlık denir,” diye söyleniyordu.</st></p>
			<p><st c="5359">Ama bir tesellisi vardı, saclara ton başına yaptığı 80 liralık zamla, fazladan verdiği paranın bir kısmını çıkarmıştı.</st></p>
			<p><st c="5478">Bu bankada yüzde 53 hissesi olan banka ortaklarından biri, vapura binmek için iskeleye gelmişti. </st><st c="5576">İskele çok kalabalıktı. </st><st c="5600">İğne atılsa yere düşmezdi. </st><st c="5627">İnsanlar sıkışmışlar, vapura binmek için iskele kapısının açılmasını bekliyorlardı.</st></p>
			<p><st c="5710">Yorganını satan işsiz emekçi de iskelede, bankacının yanındaydı. </st><st c="5776">O, vapura binecek değildi. </st><st c="5803">Hırsızlık edecekti. </st><st c="5823">Bir aydır işsizdi. </st><st c="5842">Çocuğu hastaydı. </st><st c="5859">Karısı da evden kaçmıştı. </st><st c="5885">En sonunda hırsızlık etmeye karar verdi. </st><st c="5926">Bir haftadır buna karar vermişti ama bitürlü cesaret edemiyordu. </st><st c="5991">Burası çok kalabalık diye iskeleye sokulmuş, bankacının yanına düşmüştü. </st><st c="6064">Az önce bankacının, gazeteciden elli lira bozdurup bir Amerikan dergisi aldığını, elli liranın üstünü de ceketinin dış cebine koyduğunu görmüştü. </st><st c="6210">Elini uzatsa, şu cepten bir on liralık çekebilirdi. </st><st c="6262">Şimdi... </st><st c="6271">Kapı açılırsa, bu fırsat kaçacaktı. </st><st c="6307">Elini uzattı, yavaşça...</st></p>
			<p><st c="6331">Bankacı ele yapıştı,</st></p>
			<p><st c="6352">– Hırsız!..</st></p>
			<p><st c="6364">Hırsızın iki parmağı arasında bir on liralık duruyordu.</st></p>
			<p><st c="6420">Hırsızı yakaladılar... </st><st c="6444">Bankacı, “Buna düpedüz hırsızlık derler,” dedi, ama bir tesellisi vardı. </st><st c="6517">Hırsızları yakalayacak polisler eksik değildi.</st></p>
		</section>
  <div id="charCountTotal" value="6563"></div></body>
</html>
