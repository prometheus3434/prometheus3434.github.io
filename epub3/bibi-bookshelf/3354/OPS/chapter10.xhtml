<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-10">
    <section>
			<h1><st c="0">Karakoldan Kurtulamadık</st></h1>
			<p><span><st c="24">N</st></span><st c="26">urettin önce bir otomobil aldı. </st><st c="58">Otomobille Avrupa gezisine çıkacaktı. </st><st c="96">Ençok görmek istediği yer de İsviçre idi. </st><st c="138">Çoktanberi böyle bir geziye çıkmak istiyor, ama bitürlü iki ucunu bir araya getiremiyordu. </st><st c="229">Sonunda istediği oldu. </st><st c="252">Hem bir spor araba aldı, hem de döviz buldu. </st><st c="297">Yaz başında çıktı yola. </st><st c="321">Gezisi ençok bir birbuçuk ay sürecekti. </st><st c="361">Giderken,</st></p>
			<p><st c="370">– Belki mektup gönderemem, kusura bakmayın. </st><st c="415">Ama her gittiğim yerden kart atarım, dedi.</st></p>
			<p><st c="457">Mektup da göndermedi, kart da... </st><st c="491">İnsan Avrupa’ya geziye çıkar da her gittiği yerden, eşine dostuna oranın renkli kartpostallarından göndermez mi? </st><st c="604">İnsan bunu da yapmazsa, Avrupa’ya gitmenin tadı mı olur? </st><st c="661">Avrupa’ya gideceksin. </st><st c="683">Giderken Istanbul’un, Ankara’nın, İzmir’in telefon rehberini de beraber götüreceksin. </st><st c="769">Sonra, her gittiğin yerde oranın bisürü renkli kartpostalını alacaksın. </st><st c="841">Otele gidince, telefon rehberini açacaksın. </st><st c="885">İster tanı, ister tanıma, rehberde ne kadar adres varsa hepsine her gittiğin yerden birer ikişer renkli kartpostal yollayacaksın ki, herkes de senin Avrupa’ya gittiğini anlasın. </st><st c="1063">Kartın arkasına da “Venedik’ten selamlar...”, “Zürih’ten sevgiler...”, “Paris’ten bir hatıra...” diye yazacaksın. </st><st c="1177">İnsanın Avrupa’ya gittiğini bilmeyen kalmamalıdır. </st><st c="1228">Ancak bu kadar zahmete değsin... </st><st c="1261">Ondan sonra da dönünce, ömrün oldukça Avrupa gezisinin anılarını anlatırsın...</st></p>
			<p><st c="1339">– Neydi o günler... </st><st c="1360">Hey hey...</st></p>
			<p><st c="1370">– Ben Avrupa’da iken...</st></p>
			<p><st c="1394">– Avrupa’dan yeni geldiğim sıra idi...</st></p>
			<p><st c="1433">– Efendim, Avrupa başka...</st></p>
			<p><st c="1460">– Biz adam olmayız kardeşim. </st><st c="1490">Adam olmasına oluruz ama, on fırın ekmek ister. </st><st c="1538">Avrupa’nın...</st></p>
			<p><st c="1551">Nurettin bunların hiçbirini yapmadı. </st><st c="1589">Salak oğlan... </st><st c="1604">Ben Avrupa’ya gitmeliyim ki görsünler. </st><st c="1643">Görsünler nasıl Avrupa’ya gidilirmiş. </st><st c="1681">Burnumun ucunu kıvırıp da, şöyle bir çevremdekilere bakayım, görenler,</st></p>
			<p><st c="1751">– Ne derseniz deyin, bu adam Avrupa’ya gitmiş! </st><st c="1799">desinler.</st></p>
			<p><st c="1808">Nurettin yirmi gün sonra döndü.</st></p>
			<p><st c="1840">– Hani birbuçuk ay kalacaktın, niye döndün? </st><st c="1885">dedim.</st></p>
			<p><st c="1891">– Sus, sorma, canımı zor kurtardım, dedi.</st></p>
			<p><st c="1933">– Yahu, bir kart bile göndermedin.</st></p>
			<p><st c="1968">– Kart gönderecek zaman mı buldum?</st></p>
			<p><st c="2003">– Demek iyi eğlendin...</st></p>
			<p><st c="2027">– Ne eğlenmesi... </st><st c="2046">Karakoldan karakola sürttüm. </st><st c="2075">Karakollardan kurtulamadım ki kardeşim... </st><st c="2117">Gözümü açamadım.</st></p>
			<p><st c="2133">– Neden? </st><st c="2143">Yoksa seni interpol, milletlerarası bir sabıkalıya mı benzetti?</st></p>
			<p><st c="2206">– Değil kardeşim, kimseye benzetmedi. </st><st c="2245">Bak nasıl oldu... </st><st c="2263">Arabayla yola çıktım. </st><st c="2285">Sınırı geçtik... </st><st c="2302">Balkanları aştık. </st><st c="2320">İşler yolunda, Avusturya’dan İsviçre’ye girince herşey değişti. </st><st c="2384">Neye uğradığımı şaşırdım. </st><st c="2410">Sınırdan girişim çok sıkıntısız oldu. </st><st c="2448">Ama daha bir kilometre gittim gitmedim, trafik polisi yolumu kesti.</st></p>
			<p><st c="2515">– Lütfen karakola, dedi.</st></p>
			<p><st c="2540">Gidiş o gidiş, bir daha karakollardan kurtulamadım. </st><st c="2593">Arabanın far lambalarından biri yanmıyormuş.</st></p>
			<p><st c="2637">– Bitanesi yanıyor ya, daha ne istiyorsunuz, dedim. </st><st c="2690">İkisi de yanmasa daha mı iyi idi?</st></p>
			<p><st c="2723">Komiser,</st></p>
			<p><st c="2732">– Bakın, arabaya iki far lambası koymuşlar. </st><st c="2777">Bitanesi yetse, bitane yaparlardı, dedi.</st></p>
			<p><st c="2817">Suratıma baktı.</st></p>
			<p><st c="2833">– Yabancısınız galiba... </st><st c="2859">dedi.</st></p>
			<p><st c="2864">– Evet, dedim.</st></p>
			<p><st c="2879">– Belli... </st><st c="2891">dedi.</st></p>
			<p><st c="2896">Lambaları tamir ettirdim, çıktım yola. </st><st c="2936">Bir ayak önce Zürih’i tutmaya çalışıyorum. </st><st c="2979">Zürih’e girerken polisler yine durdurdu:</st></p>
			<p><st c="3019">– Buyrun karakola!</st></p>
			<p><st c="3038">Şehre girerken yavaşlamak gerekirmiş.</st></p>
			<p><st c="3076">– Yol geniş. </st><st c="3090">Dümdüz de... </st><st c="3103">Hızlı girsek ne olur? </st><st c="3125">Adam ezmedik ya...</st></p>
			<p><st c="3143">Komiser suratıma baktı,</st></p>
			<p><st c="3167">– Siz yabancısınız, dedi.</st></p>
			<p><st c="3193">– Yabancıyım, dedim.</st></p>
			<p><st c="3214">– Belli, dedi. </st><st c="3230">Hoşgeldiniz.</st></p>
			<p><st c="3242">– Hoşbulduk.</st></p>
			<p><st c="3255">Şehre girdim. </st><st c="3270">Girmemle arabayı durdurmaları bir oldu.</st></p>
			<p><st c="3309">– Buyrun karakola!</st></p>
			<p><st c="3328">– Yahu ne yaptık?</st></p>
			<p><st c="3346">– Virajı alırken sinyal vermediniz!</st></p>
			<p><st c="3382">Şu Zürih’ten canımı atmazsam, karakollardan da kurtulamayacağım. </st><st c="3448">Aman Bern diye bastım gaza. </st><st c="3476">Bern’e girdim. </st><st c="3491">Şehre şöyle bir bakmaya kalmadı,</st></p>
			<p><st c="3523">– Buyrun karakola...</st></p>
			<p><st c="3544">Bu sefer de soldan gitmişim. </st><st c="3574">Yani önümdeki otobüsü sollamışım.</st></p>
			<p><st c="3607">– Önüm açıktı, ne çıkar...</st></p>
			<p><st c="3634">Komiser suratıma baktı,</st></p>
			<p><st c="3658">– Yabancısınız sanırım, dedi.</st></p>
			<p><st c="3688">– Nereden bildiniz?</st></p>
			<p><st c="3708">– Belli... </st><st c="3720">Hoşgeldiniz.</st></p>
			<p><st c="3732">Baktım, arabada rahat edemeyeceğim. </st><st c="3769">Park yapılmayacak yerde park yaptın diyorlar. </st><st c="3815">Haydi karakola... </st><st c="3833">Trafik işaretine boş verdin diyorlar... </st><st c="3873">Haydi karakola. </st><st c="3889">İşaret lambasına aldırış etmedin, karakol. </st><st c="3932">Hızlı sürdün, karakol... </st><st c="3957">Başım dertte. </st><st c="3971">Şu arabayı satıp da kurtulayım, dedim. </st><st c="4010">Araba belasından, Avrupa diye karakoldan başka bir yer göremeyeceğim. </st><st c="4080">Ucuz pahalı demeden arabayı sattım.</st></p>
			<p><st c="4115">– Haydi karakola...</st></p>
			<p><st c="4135">Bizim arabada motor, makine adına hiçbişey yokmuş.</st></p>
			<p><st c="4186">– Bu nasıl çalışıyor, dediler.</st></p>
			<p><st c="4217">– Çalışır evvelallahın izni ile... </st><st c="4253">dedim.</st></p>
			<p><st c="4259">Şoför yerindeki kaplumbağa kabuğunu, maşallah levhasını, karınca duasını, mavi gözboncuğunu gösterdim. </st><st c="4363">Ne desem inanmazlar.</st></p>
			<p><st c="4383">– Yahu, alın şunu bedava... </st><st c="4412">Kurtarın beni...</st></p>
			<p><st c="4428">Arabayı bıraktım bir boş yere yürüdüm gittim. </st><st c="4475">İsviçre’yi göremeden mi döneceğim, bu araba derdinden...</st></p>
			<p><st c="4531">– Buyrun karakola...</st></p>
			<p><st c="4552">Yaya kaldırımından gitmemişim, araba yoluna inmişim... </st><st c="4608">Anladım ki, bana bu Bern şehrinde de rahat yok. </st><st c="4656">Otobüse binip Lozan’a gideceğim.</st></p>
			<p><st c="4688">– Buyrun karakola...</st></p>
			<p><st c="4709">Komiser,</st></p>
			<p><st c="4718">– Siz yabancısınız, belli... </st><st c="4748">dedi.</st></p>
			<p><st c="4753">Otobüse binerken, benden önceki adamın önüne geçmişim.</st></p>
			<p><st c="4808">Komisere yalvardım,</st></p>
			<p><st c="4828">– N’olur, beni şurdan Lozan’a atın, üst yanına karışmayın.</st></p>
			<p><st c="4887">Lozan’a geldim. </st><st c="4904">Şehri dolaşmaya kalmadı,</st></p>
			<p><st c="4928">– Buyrun karakola!</st></p>
			<p><st c="4947">Allah inandırsın, hiçbişey yapmadım. </st><st c="4985">Ne olmuş, boş cıgara paketini sokağa atmışım. </st><st c="5031">Yahu, adam mı öldürdük, göz göre göre şehir ortasında kız mı kaçırdık, ne yaptık...</st></p>
			<p><st c="5114">Lozan’da da tutunamayacağımı anladım. </st><st c="5153">Ver elini Cenevre. </st><st c="5172">Hiç olmazsa, şu Cenevre denilen yeri bir göreyim. </st><st c="5222">Bırakıyorlar mı?..</st></p>
			<p><st c="5240">– Haydi karakola!</st></p>
			<p><st c="5258">Yola tükürmüşüm. </st><st c="5276">Canım, tükürdümse birinin suratına mı geldi. </st><st c="5321">Ortada bir davacı, bir şikâyetçi mi var?..</st></p>
			<p><st c="5363">Komiser,</st></p>
			<p><st c="5372">– Hımmm... </st><st c="5384">anladım, dedi.</st></p>
			<p><st c="5398">– Ne var anladınsa, yabancıyım işte... </st><st c="5438">dedim.</st></p>
			<p><st c="5444">Koca İsviçre’yi döndük dolaştık, karakoldan başka bir yer göremedim. </st><st c="5514">Artık yollarda gezerken, aman bir pot kırmayayım derken... </st><st c="5573">İnsanlık hali kardeşim, şeyim geldi. </st><st c="5610">Şöyle tenha bir köşe başı aradım. </st><st c="5644">Duvara baktım “eşeklere mahsus” diye de yazmıyor. </st><st c="5694">Eh, anlaşılan serbest...</st></p>
			<p><st c="5718">Buyrun karakola!</st></p>
			<p><st c="5735">Birader İsviçreliler insanın suratına baktılar mı, yabancı mı değil mi şıp diye anlıyorlar. </st><st c="5828">Olur şey değil...</st></p>
			<p><st c="5845">– Aman, beni insaniyet namına İsviçre sınırından dışarı atın! </st><st c="5908">diye yalvardım.</st></p>
			<p><st c="5923">İşte böyle birader, sana kart atmaya vakit mi oldu? </st><st c="5976">İsviçre’yi döndüm, dolaştım da karakoldan başka bişey mi gördüm?..</st></p>
		</section>
  <div id="charCountTotal" value="6042"></div></body>
</html>
