<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-30">
    <section>
			<h1><st c="0">Papelasyon</st></h1>
			<p><span><st c="11">S</st></span><st c="13">abah gazetelerini okuyordum. </st><st c="42">Gazeteler tanınmış bir yazarın basılan bir kumarhanede yakalandığını yazıyordu. </st><st c="122">Tanınmış yazar polislere kumar oynamadığını, yazacağı bir eser için inceleme yapmak üzere kumarhaneye geldiğini söylemiş. </st><st c="244">Bu haberi yeni okumuştum, Yusuf geldi.</st></p>
			<p><st c="282">– Hadi abi, gidiyoruz, dedi.</st></p>
			<p><st c="311">– Nereye?</st></p>
			<p><st c="321">– Bir enayi bulduk. </st><st c="342">Papelasyonla herifi nasıl kazıklayacağımızı gel de gör.</st></p>
			<p><st c="397">Merak da ediyordum. </st><st c="418">Yusuf’la beraber çıktık. </st><st c="443">Beni Beyoğlu’nun ara sokaklarında bir apartmana götürdü. </st><st c="500">Odada iki arkadaşı daha vardı.</st></p>
			<p><st c="530">– Sen burda otur, ben sonra geleceğim, dedi.</st></p>
			<p><st c="575">Yusuf’un arkadaşlarına,</st></p>
			<p><st c="599">– Bu numarayı gazeteler hergün yazıyor. </st><st c="640">Bunu kimse yutmaz sanırım, dedim.</st></p>
			<p><st c="673">İçlerinden biri,</st></p>
			<p><st c="690">– Bu numarayı yutmayacak enayi yoktur, dedi.</st></p>
			<p><st c="735">Biraz sonra kapı çalındı. </st><st c="762">Açıkgöz ama gerçekten açıkgöz, giyinişinden, konuşmasından taşralı bir zengin olduğu belli.</st></p>
			<p><st c="853">– Merhaba arkadaşlar... </st><st c="878">dedi.</st></p>
			<p><st c="883">Kurnaz kurnaz gülüyor.</st></p>
			<p><st c="906">– İnanmadım ya, dedi, bir görmeye geldim.</st></p>
			<p><st c="948">Yusuf’un bir arkadaşı,</st></p>
			<p><st c="971">– Ben de inanmadım, dedi, amma bikez görmekten bir zarar çıkmaz.</st></p>
			<p><st c="1036">Açıkgöz,</st></p>
			<p><st c="1045">– Hee, dedi, görmeynen bi zarar çıkmaz. </st><st c="1086">Benim ağzım yandığından bütün bu nümereleri iyi bilirim. </st><st c="1143">Bir vakitler, bizim kasabaya iki kişi geldi. </st><st c="1188">Buranın eşrafı kimdir deyi gizliden sorup beni öğrenmişler. </st><st c="1248">Bunlar bana geldi. </st><st c="1267">Ellerinde ta Cenevizliler zamanından kalma bir harita var. </st><st c="1326">Bana, “Efendi Ağa, biz bu kasabada bi hazine biliyoruz. </st><st c="1382">Lakin yabancı olduğumuzdan açamıyoruz. </st><st c="1421">Sen bize yardım et, seni hazineye ortak edelim,” dediler. </st><st c="1479">Bir gece Cenevizlilerden kalma hazineyi hakikat çıkardık. </st><st c="1537">Dört Meryem Ana heykeli, üç de İsa heykeli. </st><st c="1581">Hepsi altın. </st><st c="1594">Oturduk paylaşmaya. </st><st c="1614">Velakin biz üç kişiyiz, altın heykel yedi. </st><st c="1657">Paylaşamadık. </st><st c="1671">İçinden biri sarrafa gidelim de, altın mı, bir öğrenelim dedi. </st><st c="1734">Sarrafa heykeli götürmek olmaz. </st><st c="1766">Ucundan bir parça kopartıp götürdük. </st><st c="1803">Sarraf baktı, hakikat altın... </st><st c="1834">O iki kişiden biri, “Efendi Ağa, bunlar antika. </st><st c="1882">Altından pahalı. </st><st c="1899">Hele antikalığını bırak, sırf altın olsa yüzbin lira eder. </st><st c="1958">Sen bize ellibin lira ver. </st><st c="1985">Al, hepsi senin olsun, helalleşelim,” dedi. </st><st c="2029">Heykelleri tarttım, dokuzbuçuk kilo geliyor. </st><st c="2074">Verdim heriflere ellibini, gittiler. </st><st c="2111">Ben de heykelleri aldım. </st><st c="2136">Satmak için Istanbul’a geldim. </st><st c="2167">Yahu, hepsi demir değil miymiş. </st><st c="2199">Herifler ucuna biraz altın yapıştırmışlar. </st><st c="2242">Beni kazıklamışlar. </st><st c="2262">Bizim ellibin gitti. </st><st c="2283">Emme benim de gözüm açıldı o sebepten ben böyle dalgalara gelmem.</st></p>
			<p><st c="2348">Yusuf’un arkadaşlarından biri,</st></p>
			<p><st c="2379">– Ben de inanamıyorum, dedi, inanamıyorum ama, bikez göreyim dedim.</st></p>
			<p><st c="2447">Açıkgöz,</st></p>
			<p><st c="2456">– Ben makineyi de biliyorum, dedi, bunu da gördüm. </st><st c="2508">Bir vakit Istanbul’a gelmiştim gene. </st><st c="2545">Otelde biri, “Efendi, ecnebiyyeden biri gelmiş, herifin elinde bir makine var, para doğuruyor dedi. </st><st c="2645">Gidip makineyi gördük. </st><st c="2668">Herif, makineye yukardan bir binlik koyuyor, alttan yeni bir binlik daha çıkıyor. </st><st c="2750">Her binlik, bir binlik daha doğuruyor. </st><st c="2789">İki, üç doğursa iyi, doğurmuyor. </st><st c="2822">Ben otuz dene binliği ortaya koydum. </st><st c="2859">Bir bastık, üçüncüde makinenin ilacı bitti. </st><st c="2903">Makineyi işleten yarın ilaçlayalım da yapalım dedi. </st><st c="2955">Odayı kilitledik, anahtarı belkim kalbine bir şüphe gelir emice diye bana verdiler. </st><st c="3039">Ertesi gün geldim, odayı açtım. </st><st c="3071">Makine orda, paralar yok. </st><st c="3097">Herif, bize yutturmuş gardaş. </st><st c="3127">O sebepten ben bu nümereleri yutmam gayrı...</st></p>
			<p><st c="3171">Yusuf’un arkadaşlarından biri,</st></p>
			<p><st c="3202">– Ben de yutmam ya, bikez göreyim diye geldim, dedi.</st></p>
			<p><st c="3255">Açıkgöz, başından geçen başka olayları anlattı. </st><st c="3304">Hepsinde de dolandırılmıştı. </st><st c="3333">Her anlattığı olayın sonunda,</st></p>
			<p><st c="3362">– O sebepten ben yutmam, diyordu, yutmam ya, meraktan geldim.</st></p>
			<p><st c="3424">Yusuf’un arkadaşları,</st></p>
			<p><st c="3446">– Biz de meraktan geldik. </st><st c="3473">Bu zamanda kim yutar böyle şeyleri? </st><st c="3509">Hergün gazetelerde okuyoruz, diyorlardı.</st></p>
			<p><st c="3549">Kapı çalındı. </st><st c="3564">Bu gelen Yusuf’tu. </st><st c="3583">Onu, Açıkgöz’e, öbürlerine tanıttılar:</st></p>
			<p><st c="3621">– Papelatör...</st></p>
			<p><st c="3636">Papelatör Yusuf, muavinine,</st></p>
			<p><st c="3664">– Papelasyon makinesini getir, dedi.</st></p>
			<p><st c="3701">Muavin ambalaj içinde bir kutu getirip masanın üstüne koydu. </st><st c="3763">Papelatör Yusuf ambalajı açtı. </st><st c="3794">Papelasyon makinesi ortaya çıktı. </st><st c="3828">Sağda bir bisiklet pedalı, üstünde duvar saati çarkları, önde soba borusu gibi bir boru, orasında burasında otomobil dişlileri, cıvatalar...</st></p>
			<p><st c="3968">– Beyler, dedi, bazı dolandırıcılar çıktı, bizim mesleğimizin şerefini de batırdı. </st><st c="4052">Gazetelerde para doğuran makinelerle nasıl dolandırıcılık yapıldığını çok okumuşsunuzdur. </st><st c="4142">Artık bu zamanda bu yollarla dolandırılacak enayi kaldığını sanmıyorum. </st><st c="4214">Ben sizden para istemiyorum. </st><st c="4243">Benimki hakiki papelasyon makinesi. </st><st c="4279">Yirmi sene ecnebi memlekette bir papelatörün yanında çalışıp bu işi öğrendim. </st><st c="4357">Şimdi gözünüzün önünde yapacağım. </st><st c="4391">Sizden para mara istediğim yok.</st></p>
			<p><st c="4422">Papelatör Yusuf ceketini çıkardı. </st><st c="4457">Gömleğinin kollarını sıvadı.</st></p>
			<p><st c="4485">– Gelin, papelasyon makinesine iyice bakın, dedi.</st></p>
			<p><st c="4535">Açıkgöz gülerek,</st></p>
			<p><st c="4552">– Hemşehrim, yuttu belleme, dedi, emme bir bakalım. </st><st c="4605">Bakmaktan bişey çıkmaz.</st></p>
			<p><st c="4628">Hepimiz papelasyon makinesine iyice baktık.</st></p>
			<p><st c="4672">Yusuf,</st></p>
			<p><st c="4679">– Gördünüz, dedi, makinenin içinde para yok.</st></p>
			<p><st c="4724">Cebinden cüzdanını, cüzdanından bir bin lira çıkardı. </st><st c="4779">Hepimizin gözü önünde bu bin lirayı, papelasyon makinesinin arkasında bir maden levha üzerine koydu. </st><st c="4880">Sonra bin liralığın boyunda yeni bir kâğıdın üstüne küçük şişelerden ilaçlar sürdü. </st><st c="4964">Kâğıdı, binliğin üstüne koydu, papelasyon makinesinin, kahve değirmeni koluna benzer kolunu üç kere çevirdi. </st><st c="5073">Makinenin küçük ampulleri yandı, çarklar döndü.</st></p>
			<p><st c="5120">Açıkgöz,</st></p>
			<p><st c="5129">– Arkadaş, bana yutturamazsın, ben yutmam, dedi, emme seyri eğlenceli oluyor.</st></p>
			<p><st c="5207">Papelatör Yusuf, koyduğu yerden bin lirayı kaldırdı, altta bir binlik daha vardı. </st><st c="5290">Demin koyduğu boş kâğıt yepyeni bin lira olmuştu. </st><st c="5340">Öbürleri benim kadar şaştılar mı bilmem. </st><st c="5381">Açıkgöz hiç şaşmamıştı.</st></p>
			<p><st c="5404">– Bana yutturamazsın arkadaş, diyordu, benden para koparacağım belleme.</st></p>
			<p><st c="5476">Yusuf’un arkadaşlarından biri,</st></p>
			<p><st c="5507">– Aman arkadaş nasıl oldu, al şu yüz lirayı da bir daha yap... </st><st c="5571">dedi.</st></p>
			<p><st c="5576">Yusuf, bu sefer de yüz lirayı koydu. </st><st c="5614">Yine aynı şeyleri yaptı, bir yüz liralık daha oldu. </st><st c="5666">Bu sefer ben, bir ikibuçuk liralık verdim.</st></p>
			<p><st c="5708">Üç dakika sürmedi. </st><st c="5728">Yusuf bana iki tane ikibuçuk verdi, cebime attım. </st><st c="5778">Kimin parasını doğurtursa, o, doğan parayı da cebine indiriyordu.</st></p>
			<p><st c="5843">Açıkgöz,</st></p>
			<p><st c="5852">– Beni yuttu belleme arkadaş, yutmadım ya, al şu yüzlüğü de bi doğurt, görelim, dedi.</st></p>
			<p><st c="5938">Papelatör Yusuf, Açıkgöz’ün yüz lirasını hemen iki tane yüz lira yaptı. </st><st c="6011">Açıkgöz’e verdi. </st><st c="6028">O da alıp cebine attı.</st></p>
			<p><st c="6050">– Arkadaş, yuttu belleme, dedi, sen şu göyneği de çıkarsana. </st><st c="6112">Bir el çabukluğuna getiriyorsun.</st></p>
			<p><st c="6144">Yusuf soyundu. </st><st c="6160">Atlet fanilasıyla kaldı. </st><st c="6185">Açıkgöz ona bu sefer bütün bir bin lira verdi. </st><st c="6232">Papelatör Yusuf, binliği papelasyon makinesine koydu. </st><st c="6286">Kolu bir çevirdi. </st><st c="6304">Üst üste iki tane bin lira... </st><st c="6334">Açıkgöz binliklerden birini cebine koydu.</st></p>
			<p><st c="6375">– Arkadaş yutturmaya yutturamadın, velakin şunu da iki yap görelim, dedi.</st></p>
			<p><st c="6449">Tam bu sırada küt diye kapı açıldı. </st><st c="6486">Altı kişi birden içeri doldu.</st></p>
			<p><st c="6515">– Kimse kıpırdamasın!..</st></p>
			<p><st c="6539">Tabancaları çekmişler. </st><st c="6563">En öndeki,</st></p>
			<p><st c="6573">– Eller yukarı, diye bağırdı.</st></p>
			<p><st c="6603">Hepimiz ellerimizi havaya kaldırdık.</st></p>
			<p><st c="6640">En öndeki, Yusuf’a,</st></p>
			<p><st c="6660">– Ne yapıyorsunuz? </st><st c="6680">diye sordu.</st></p>
			<p><st c="6691">Yusuf,</st></p>
			<p><st c="6698">– Para basıyorduk, dedi.</st></p>
			<p><st c="6723">– Vay kalpazanlar vaay... </st><st c="6750">Ulan altı aydır sizi arıyoruz.</st></p>
			<p><st c="6780">Açıkgöz,</st></p>
			<p><st c="6789">– Vallahi polis bey... </st><st c="6813">diyecek oldu, öndeki,</st></p>
			<p><st c="6834">– Suss!.. </st><st c="6845">diye onu payladı.</st></p>
			<p><st c="6862">Hemen aklıma o sabah okuduğum gazetedeki haber geldi; kumarhanede basılan yazar. </st><st c="6944">Yarın da gazeteler beni yazacak, resimlerim basılacak, rezalet... </st><st c="7010">“Kumarbazların hayatını incelemeye geldim,” desem kim yutar...</st></p>
			<p><st c="7072">Polislerden biri,</st></p>
			<p><st c="7090">– Ulan alçaklar, devletin parasını... </st><st c="7129">Ha... </st><st c="7135">Cezası on seneden başlar... </st><st c="7163">dedi.</st></p>
			<p><st c="7168">Açıkgöz’ün eli ayağı titriyor. </st><st c="7200">Ben ondan beter. </st><st c="7217">O sırada polislerden biriyle, Yusuf’un arkadaşlarından biri fısıldaşmaya başladılar. </st><st c="7302">Hah şöylee... </st><st c="7316">Yusuf ceketini alıp cebindeki cüzdanını olduğu gibi polislerden birine verdi. </st><st c="7394">Polis cüzdandaki parayı saydı, dörtbin lira...</st></p>
			<p><st c="7440">– Bu kadar mı?</st></p>
			<p><st c="7455">– Vallahi başka yok.</st></p>
			<p><st c="7476">Herkes cebindeki parasını sökülmeye başladı. </st><st c="7522">Açıkgöz’ün cebinden kırkbin lira çıktı. </st><st c="7562">Onbin lirasını vermek istedi. </st><st c="7592">Polisler razı olmadılar. </st><st c="7617">İçimizden birimiz oyun bozanlık etsek hepimiz yanacaktık. </st><st c="7675">Onun için Açıkgöz’e,</st></p>
			<p><st c="7695">– Ver ulan. </st><st c="7708">Senin yüzünden on sene hapislerde mi çürüyelim? </st><st c="7756">diye bağırdık.</st></p>
			<p><st c="7770">Açıkgöz ağlayacak oldu ama paraları da verdi. </st><st c="7817">Benim ikiyüz küsur liram vardı. </st><st c="7849">En ucuz ben atlattım.</st></p>
			<p><st c="7870">Polislerden biri,</st></p>
			<p><st c="7888">– Çek arabanı!.. </st><st c="7906">dedi.</st></p>
			<p><st c="7911">Parayı vereni kıçına vurup sepetliyorlardı. </st><st c="7956">Dışarı çıkınca yeniden hayata kavuşmuş gibi sevindim. </st><st c="8010">Azkalsın, adım hiç yoktan kalpazana çıkacaktı.</st></p>
			<p><st c="8056">Bütün bunlardan sonra akşamüzeri Papelatör Yusuf gelmesin mi?</st></p>
			<p><st c="8118">– Yusuf, ne suratla geldin yine?.. </st><st c="8154">Bir daha buralara uğrama!..</st></p>
			<p><st c="8181">– Neden abi? </st><st c="8195">Ne yaptım sana? </st><st c="8211">Al şu paranı...</st></p>
			<p><st c="8226">Polislere verdiğim parayı masanın üzerine koydu.</st></p>
			<p><st c="8275">– Para mara istemiyorum, çabuk git buradan!</st></p>
			<p><st c="8319">– Ayağını öpeyim abi, senin kendi paran al şunu... </st><st c="8371">Niye kızdın anlamadım. </st><st c="8394">Ben sana papelasyon işini gösterdim. </st><st c="8431">Bu numaraya gelmeyecek hiçkimse yoktur. </st><st c="8471">Onlar polis değil yahu, bizim arkadaşlar...</st></p>
		</section>
  <div id="charCountTotal" value="8514"></div></body>
</html>
