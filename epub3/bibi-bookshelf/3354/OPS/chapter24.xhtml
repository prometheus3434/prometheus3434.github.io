<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-24">
    <section>
			<h1><st c="0">Dolmuşta Yer Yok</st></h1>
			<p><span><st c="17">A</st></span><st c="19">ltıda idarehaneden çıktım. </st><st c="46">Tramvay sinirlerimi bozuyor. </st><st c="75">Otobüste de insanın başı mutlaka belaya giriyor. </st><st c="124">Dolmuşa binmekten başka çare yok. </st><st c="158">Türbe’nin köşesinde durdum.</st></p>
			<p><st c="185">– Harbiye!..</st></p>
			<p><st c="198">Dolmuş şoförleri başlarını çevirmeye bile tenezzül etmiyorlar. </st><st c="262">Hem yürüyorum, hem başım arkada dolmuşlara bakıyorum.</st></p>
			<p><st c="315">– Harbiye!..</st></p>
			<p><st c="328">Şoförler, “O kadar uzak yerde ne işin var?” gibilerden bakıp bakıp geçiyorlar. </st><st c="408">Cağaloğlu’na geldim, saat altıyı on geçiyor. </st><st c="453">Arabalar vızır vızır ama, tıklım tıklım dolu,</st></p>
			<p><st c="498">– Harbiye!..</st></p>
			<p><st c="511">Yüz veren şoför yok. </st><st c="533">Çeyrek saat bekledim. </st><st c="555">Daha yirmi otuz kişi bekliyor. </st><st c="586">Beklemekle olmayacak. </st><st c="608">Bari ters dönüp Beyazıt’a gitmeli. </st><st c="643">Orada arabalar boşken binerim. </st><st c="674">Yolda dalga geçmeğe başladım. </st><st c="704">Belediye başkanı olmuşum. </st><st c="730">Yeni yollar açıyorum, yolları genişletiyorum. </st><st c="776">En dar yol kırk metre genişliğinde, tramvayları kaldırıyorum. </st><st c="838">Yeni otobüsler, troleybüsler işletiyorum.</st></p>
			<p><st c="879">Beyazıt’a gelmişim. </st><st c="900">Dolmuş durağında şoförler,</st></p>
			<p><st c="926">– Sirkeci!.. </st><st c="940">Bir iki... </st><st c="951">diye bağırıyorlar.</st></p>
			<p><st c="969">– Harbiye?..</st></p>
			<p><st c="982">Şoför, hakarete uğramışçasına suratıma ters ters baktı. </st><st c="1039">Saat yediye çeyrek var. </st><st c="1063">Dolan araba gidiyor. </st><st c="1084">Düşündüm, bütün bu adamlar Sirkeci otellerinde oturmuyorlar ya... </st><st c="1150">Demek Sirkeci’den aktarma edip yukarı çıkıyorlar.</st></p>
			<p><st c="1199">Şoförün biri,</st></p>
			<p><st c="1213">– Sirkeci! </st><st c="1225">der demez, daldık. </st><st c="1244">Arkaya altı kişi birden girmişiz.</st></p>
			<p><st c="1277">Şoför,</st></p>
			<p><st c="1284">– İdare edin! </st><st c="1299">dedi.</st></p>
			<p><st c="1304">Zaten, memleketimizde herkes idareci... </st><st c="1345">Tek gidelim de, dört değil, altı kişi oturmaya razıyız.</st></p>
			<p><st c="1400">Babıâli yokuşunun dönemecinde bir kadın,</st></p>
			<p><st c="1441">– Sirkeci! </st><st c="1453">diye seslendi.</st></p>
			<p><st c="1467">İyi kalpli şoför;</st></p>
			<p><st c="1485">– Yazıktır, şu kadını da sıkıştıralım! </st><st c="1525">dedi.</st></p>
			<p><st c="1530">Bazı şoförler de çok merhametli oluyorlar. </st><st c="1574">Kadını kucağımıza aldık. </st><st c="1599">İki adımlık yer için insan dolmuşa biner mi? </st><st c="1644">Biniyor işte... </st><st c="1660">Şoför bizi tramvay yoluna boşalttı. </st><st c="1696">Yolculardan biri itiraz edecek olunca, onu da,</st></p>
			<p><st c="1742">– İki adım yürürsen ölür müsün? </st><st c="1775">Zaten kabahat bizde, sizin gibisini arabaya alıyoruz! </st><st c="1829">diye tersledi.</st></p>
			<p><st c="1843">Sirkeci durağı mahşer. </st><st c="1867">Gar saati, yedibuçuk... </st><st c="1891">Kimi Maçka kimi Kurtuluş diye yalvarıyor. </st><st c="1933">Ümitsizlik içinde,</st></p>
			<p><st c="1951">– Harbiye!.. </st><st c="1965">diye bağırıyorum.</st></p>
			<p><st c="1982">Nihayet bir şoför, lütfen cevap verdi:</st></p>
			<p><st c="2021">– Kör müsün? </st><st c="2035">Arkada polis var!..</st></p>
			<p><st c="2054">Anlaşıldı burada binemeyeceğim. </st><st c="2087">Paket postanesinin önünde belki binerim.</st></p>
			<p><st c="2127">– Harbiye!..</st></p>
			<p><st c="2140">Şoförün biri, “Gel!” diye eliyle işaret etti. </st><st c="2187">Biraz yavaşladı. </st><st c="2204">Ben koşuyorum, araba gidiyor. </st><st c="2234">Tam durur gibi oluyor, yetişecekken fırlıyor. </st><st c="2280">Nefes nefese Eminönü’nde yetiştim arabaya. </st><st c="2323">Elimi kapıya attım, şoför bir kahkaha koyverdi:</st></p>
			<p><st c="2370">– Görmüyor musun? </st><st c="2389">Dolu be.</st></p>
			<p><st c="2397">Yolcular da gülüştüler. </st><st c="2422">Meğer, beni koşturup alay ediyormuş. </st><st c="2459">Araba vız diye gitti.</st></p>
			<p><st c="2480">Buraya kadar gelmişken eve öteberi alayım dedim. </st><st c="2530">Hem ucuz, hem de iyisi oluyor. </st><st c="2561">Mısır Çarşısı önünden kestaneyle üzüm aldım. </st><st c="2606">Tekrar Eminönü durağına geldim. </st><st c="2638">Bir kadın, trafik memuruna yalvarıyor:</st></p>
			<p><st c="2676">– Bir saattir bekliyorum. </st><st c="2703">Hiç Kurtuluş’a araba yok!..</st></p>
			<p><st c="2730">Bir araba geliyor. </st><st c="2750">Karaköy, der demez, bir boş yere kırk kişi birden atlıyor. </st><st c="2809">Dolmuş koltuğu değil, sanki mebus koltuğu... </st><st c="2854">Eminönü saati sekizbuçuk... </st><st c="2882">Otobüse bineyim dedim, imkânsız. </st><st c="2915">Kiminin eli otobüsün otomatik kapısına sıkışmış. </st><st c="2964">Anlaşıldı, Karaköy’e dolmuşla gidip, oradan başka bir dolmuşla çıkmaktan başka yol yok.</st></p>
			<p><st c="3051">Bir şoför,</st></p>
			<p><st c="3062">– Karaköy! </st><st c="3074">der demez, ben de hücum ettim.</st></p>
			<p><st c="3104">Biri sağdan iteledi, biri soldan dürteledi, elimde kesekâğıdı yırtıldı, haydi kestaneler Eminönü meydanına. </st><st c="3213">Araba tekerlekleri çarptıkça, kestaneler havaya fırlıyor. </st><st c="3271">Herkes dolmuşu unuttu, bana bakıyor. </st><st c="3308">Şişman bir adam halime katıla katıla gülerken, arkasından bir araba çamurluğu toslayınca, adamın kucağındaki domates kâğıdı yere fırladı. </st><st c="3446">Herifin suratı bir anda, tiyatrolardaki komedi maskından dram maskına döndü. </st><st c="3523">Arkamdan biri itti. </st><st c="3543">Kendimi dolmuşun içinde buldum. </st><st c="3575">Oooh!.. </st><st c="3583">Çok şükür.</st></p>
			<p><st c="3593">Ne o? </st><st c="3600">Köprüye sapmadı ama. </st><st c="3621">Yeni Cami önünden gidiyoruz.</st></p>
			<p><st c="3649">– Nereye bay şoför?</st></p>
			<p><st c="3669">– Beyazıt...</st></p>
			<p><st c="3682">– Aman ben Harbiye’ye gidecektim yahu.</st></p>
			<p><st c="3721">Şoför söylenmeye başladı. </st><st c="3748">Dünyada ne eşek herifler varmış. </st><st c="3781">Beyazıt diye bar bar bağırmış. </st><st c="3812">Yok artık tellal mı çıkaracakmış.</st></p>
			<p><st c="3845">– Ben binmedim ki... </st><st c="3867">dedim, beni arkamdan zorla ittiler. </st><st c="3903">Kendimi arabada buldum. </st><st c="3927">Bari şurda dur da ineyim.</st></p>
			<p><st c="3952">– Duramam, ceza yazarlar.</st></p>
			<p><st c="3978">İş Bankasının ilerisinde durdu, indim.</st></p>
			<p><st c="4017">– Bayım para!..</st></p>
			<p><st c="4033">– Ay bir de para mı vereceğim?</st></p>
			<p><st c="4064">– Yok seni bedava mı gezdireceğiz? </st><st c="4100">Sen olmasan Beyazıt’a başka müşteri alırdım.</st></p>
			<p><st c="4144">Elliyi verdim. </st><st c="4160">Tekrar durağa geldim. </st><st c="4182">Karaköy’e kadar yürümekten başka çare yok, oradan binerim. </st><st c="4241">Köprüde yine dalgaya tutuldum. </st><st c="4272">Belediye başkanı olmuşum, yolları genişletmişim. </st><st c="4321">Metrolar açmış, köprüler yapmışım.</st></p>
			<p><st c="4355">Karaköy’de saat dokuz... </st><st c="4381">Geçen arabalar hep dolu. </st><st c="4406">Anlaşıldı. </st><st c="4417">Yolcu salonuna kadar gitmek lazım. </st><st c="4452">Bir Taksim dolmuşuna çok şükür atladım. </st><st c="4492">Araba Tophane’den döndü. </st><st c="4517">Cihangir’e çıkan yokuşa saptı. </st><st c="4548">Motor da, yüksek perdeden seçim nutkuna başladı, Bir yukarı, bir aşağı. </st><st c="4620">A-ah... </st><st c="4628">gitmiyor. </st><st c="4638">Zira ki bu terazi bu kadar sıkleti çekmez. </st><st c="4681">Şoför, motorun şurasını burasını yokladı. </st><st c="4723">Motora mı, bize mi ettiği anlaşılmayan okkalı bir küfürden sonra,</st></p>
			<p><st c="4788">– Bozuldu!.. </st><st c="4802">dedi.</st></p>
			<p><st c="4807">Burada dolmuş da bulunmaz. </st><st c="4835">Yokuşu tırmanmaya başladım. </st><st c="4863">Zaten Taksim neresi?.. </st><st c="4886">İki adımlık yer. </st><st c="4903">Dalgamı geçe geçe tırmanıyorum. </st><st c="4935">Bu seferki belediye başkanlığımda, havai hatlar da yapmaya başladım. </st><st c="5004">Saat onbuçukta Taksim’e geldim. </st><st c="5036">Dolmuşların hiçbirinde yer yok.</st></p>
			<p><st c="5067">– Harbiye!.</st></p>
			<p><st c="5079">– Evet...</st></p>
			<p><st c="5089">Tam ayağımı atarken, “Düüüt, düt!” trafik memurunun düdüğü. </st><st c="5150">Şoför gaza bastı. </st><st c="5168">Bir adam tutmasa, ertesi sabah gazetelere bedava ölüm ilanım girmiş olacaktı. </st><st c="5246">Taksim’le Harbiye arası ne kadarcık, yürürüm, Taksim bahçesinin önüne gelmiştim, yanımda bir araba yavaşladı.</st></p>
			<p><st c="5355">– Harbiye...</st></p>
			<p><st c="5368">– Buyrun.</st></p>
			<p><st c="5378">Müşterileri olmayınca, şoförlerimiz ne kadar da naziktirler. </st><st c="5440">Atladım arabaya, Harbiye’de indim. </st><st c="5475">Saate baktım onikiye yirmi var.</st></p>
			<p><st c="5506">Evin kapısını çaldım. </st><st c="5529">Ses yok. </st><st c="5538">Lambalar da sönmüş. </st><st c="5558">Uyumuşlar herhalde... </st><st c="5580">Bir daha çaldım, bir daha... </st><st c="5609">Nihayet kapı açıldı. </st><st c="5630">Karımın suratı bir karış... </st><st c="5658">Gözlerini ovuştura ovuştura,</st></p>
			<p><st c="5686">– Bu saatlere kadar nerelerde gönül eğlendiriyorsan, yine oraya git! </st><st c="5756">Hadi bakalım!..</st></p>
			<p><st c="5771">Çat kapı yüzüme kapandı. </st><st c="5797">Anlaşılan, bana yine yer yok.</st></p>
			<p><st c="5826">– Beni almadın, hiç olmazsa şu üzümü al! </st><st c="5868">diyecektim, baktım, sıkışmaktan ezilmekten üzüm yerine posayla saplar kalmış...</st></p>
		</section>
  <div id="charCountTotal" value="5947"></div></body>
</html>
