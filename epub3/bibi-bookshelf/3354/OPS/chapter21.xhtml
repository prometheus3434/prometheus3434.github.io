<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-21">
    <section>
			<h1><st c="0">Punç Nasıl Yapılır?</st></h1>
			<p><span><st c="20">S</st></span><st c="22">arıçizmeli Memet Efendiyi tanır mısınız? </st><st c="63">Adını çok duymuşsunuzdur ama, kendisini tanıdığınızı sanmam. </st><st c="124">Hele yurdumuzun ileri gelenlerinin, önemli kişilerin, ülkemizi yönetenlerin, Sarıçizmeli Memet Efendiyi tanımadıkları kesindir. </st><st c="252">Tanımış olsalardı, her başları sıkıştıkça gider ona danışır, akıl sorar, işleri de böyle karman çorman etmezlerdi.</st></p>
			<p><st c="366">Sarıçizmeliler, ülkemizin en eski, en köklü ailesidir. </st><st c="422">Türklerin Anadolu’ya yerleşmeleriyle birlikte Sarıçizmeli ailesi de kurulmuştur. </st><st c="503">Eskiden Sarıçizmelilere ağa denilirdi, şimdilerdeyse efendi sanını aldılar. </st><st c="579">Biçokları ağa denilmesinden dolayı, Sarıçizmeli’yi köylü sanır. </st><st c="643">Oysa Sarıçizmeli ne köylüdür, ne kentlidir; köylüyle kentli arası kırma bir yaşamı vardır. </st><st c="734">Bir ayağı köyde, bir ayağı kentte olan bir kasabalıdır. </st><st c="790">Kurnazlığı, laf bilirliği, lafı yerine oturtması, daha leb demeden leblebiyi anlaması da bundandır. </st><st c="890">Ne kentli gibi bozulmuş, ne köylü gibi sızılmıştır. </st><st c="942">Kasaba aydınının bütün özelliğini taşır kendinde. </st><st c="992">Ne sorsanız bilir. </st><st c="1011">Ama bildiğini doğrudan, açık açık söylemez; dolaylı yoldan, kızım sana söylüyorum gelinim sen anla, anlayana sivrisinek saz, gibilerden anlatır. </st><st c="1156">Anlattıkları oldukça açık saçıktır. </st><st c="1192">Ama yararlı bir sonuç çıkarmak için anlattığından, bunlar müstehcen sayılmaz.</st></p>
			<p><st c="1269">Bu denli ünlü bir kişiyken, hiçbir ansiklopedide, Sarıçizmeli adını göremezsiniz. </st><st c="1352">Bu bizim değerbilmezliğimizi gösterir.</st></p>
			<p><st c="1390">Ne zaman anlayamadığım bir sorun olsa, başım sıkışsa, içinden çıkamadığım bir durum olsa, Sarıçizmeli’ye gider, sorar, danışır, öğrenirim. </st><st c="1530">Bundan yıllarca önce de öyle olmuştu. </st><st c="1568">Gidip sormuştum Sarıçizmeli’ye,</st></p>
			<p><st c="1599">– Sen bu işe ne diyorsun Sarıçizmeli?</st></p>
			<p><st c="1637">Sarıçizmeli,</st></p>
			<p><st c="1650">– Ben böyle işlerden hiç anlamam, dedi.</st></p>
			<p><st c="1690">Hep böyle söyler ama, sonra, yine de bişeyler anlatır.</st></p>
			<p><st c="1745">– Ben böyle şeylerden anlamam. </st><st c="1777">Sen onu bırak da, ben sana bir hikâye anlatayım da dinle!</st></p>
			<p><st c="1834">– Buyur Sarıçizmeli.</st></p>
			<p><st c="1855">– Bizim oralardan köylünün biri kasaba pazarına gitmek için traktörüne binmiş. </st><st c="1935">Giderken bir de bakmış, bir köylüsü de pazara yayan gidiyor. </st><st c="1996">Almış onu da traktöre, güle söyleşe gidiyorlar. </st><st c="2044">Eh, uzun yol boyu eğlence gerekir ya, traktörün sahibi olan öbürüne, “Bak,” demiş, “yol üstündeki fışkıyı gördün mü... </st><st c="2163">İşte o fışkıyı yersen, sana bu traktörü veririm.”</st></p>
			<p><st c="2212">Traktöre sahip olmak için yoksul köylü hemen inmiş, yerdeki fışkıyı avuçlaya avuçlaya yemiş. </st><st c="2306">“Eh”, traktörün sahibi bikez söz verdi, sözünden dönmek olmaz. </st><st c="2369">Vermiş traktörü... </st><st c="2388">Kasaba pazarına gitmişler. </st><st c="2415">Akşam olmuş, köye dönecekler. </st><st c="2445">Yeni sahibi traktörün direksiyonuna kurulmuş. </st><st c="2491">Traktörün eski sahibi de yaya giderken, “Gel, seni de köye götüreyim,” demiş. </st><st c="2569">Almış yanına... </st><st c="2585">Güle söyleşe gidiyorlar. </st><st c="2610">Yol uzun, eğlence gerekir ya... </st><st c="2642">Traktörün yeni sahibi, “Bak,” demiş, “yolun üstünde fışkı var, gördün mü... </st><st c="2718">İşte o fışkıyı yersen, bu traktörü sana veririm.” Aklınca, kendi yediği fışkının acısını çıkaracak... </st><st c="2820">Öbürü inmiş traktörden, fışkıyı avuç avuç yemiş. </st><st c="2869">Traktördeki, “Ulan,” demiş, “insan olan insan, hiç fışkı yer mi?” Öbürü de, “Hadi ben elimden çıkardığım traktöre yeniden sahip olmak için yedim, ya sen nasıl yedin o fışkıyı?”</st></p>
			<p><st c="3045">İkisi traktörde, yedikleri fışkının tadı ağızlarında, pis pis düşünüp köye dönerlerken, yoksul köylü traktörün sahibine, “Yahu,” demiş, “köyden çıkarken bu traktör senindi, benim traktörüm de yoktu. </st><st c="3245">Şimdi köye giriyoruz. </st><st c="3267">Traktör yine senin, benim yine traktörüm yok. </st><st c="3313">Peki öyleyse, biz o fışkıyı neden yedik?”</st></p>
			<p><st c="3354">Anlayacağımı anlamıştım. </st><st c="3380">Sarıçizmeli’ye teşekkür edip yanından ayrıldım.</st></p>
			<p><st c="3427">Bundan bikaç yıl kadar önce yine anlam veremediğim bitakım işlerle karşılaştım. </st><st c="3508">Koştum Sarıçizmeli’ye, danıştım:</st></p>
			<p><st c="3540">– Aman Sarıçizmeli, bu olup bitenler neyin nesidir, anlat hele...</st></p>
			<p><st c="3606">O herzamanki gibi,</st></p>
			<p><st c="3625">– Ben bu işlerden hiç anlamam, sana bir hikâye anlatayım da dinle... </st><st c="3695">dedi.</st></p>
			<p><st c="3700">– Buyur Sarıçizmeli.</st></p>
			<p><st c="3721">Anlattı:</st></p>
			<p><st c="3730">– Bizim oralarda bir köyde, koca bir delikanlı bir kaya başına çıkmış, bağıra çağıra ağlıyormuş. </st><st c="3828">Bunu gören biri, neden ağladığını sorunca, delikanlı da, “Aaah, ah...” diye içini çekip, “Anam iyice kocadı, hiçbir işe yaradığı yok. </st><st c="3962">Anam ölse de babam yeniden taze gelin alsa... </st><st c="4008">Taze gelindir, her işe yarasa... </st><st c="4041">İşte buna ağlarım...” demiş. </st><st c="4070">Aradan epiy zaman geçmiş. </st><st c="4096">O adam yine delikanlıyı o kaya başında ağlar görünce, nedir, diye sormuş. </st><st c="4170">Delikanlı da, “Ben ağlamayayım da kimler ağlasın,” demiş. </st><st c="4228">“Anam ölsün de babam taze gelin alsın, babam da ben de taze gelini her işte kullanırız diye dua ettim. </st><st c="4331">Anam öleceğine babam öldü. </st><st c="4358">Babam taze gelinle evleneceğine, kocakarı anam bir delikanlıyla evlendi. </st><st c="4431">Biz babamla taze gelini her işe koşacağımıza, şimdi anamın yeni kocası, hem anamı, hem beni her işe koşmakta, ona ağlarım...”</st></p>
			<p><st c="4556">Sarıçizmeli’ye, sağol deyip yanından ayrıldım.</st></p>
			<p><st c="4603">Gel zaman git zaman, şu reform söylentileri çıktı. </st><st c="4655">Kimi reform şöyledir, kimi böyledir, dedi. </st><st c="4698">Kimi iyidir, kimi kötüdür, dedi. </st><st c="4731">İyice aklım karıştığından varıp Sarıçizmeli’nin yanına, ona danıştım:</st></p>
			<p><st c="4800">– Sarıçizmeli, sence reform dedikleri nedir, yapılacak mı?</st></p>
			<p><st c="4859">Sarıçizmeli yine herzamanki gibi,</st></p>
			<p><st c="4893">– Benim böyle işlere aklım ermez, sana bir hikâye anlatayım da dinle! </st><st c="4964">dedi.</st></p>
			<p><st c="4969">– Buyur, dedim.</st></p>
			<p><st c="4985">Anlattı:</st></p>
			<p><st c="4994">– Bizim ora köylülerinden biri, bir kış günü kentteki bir tanıdığının evine konuk gelmiş. </st><st c="5085">Kentli ona bir güzel içki sunmuş. </st><st c="5119">İçki köylünün öyle hoşuna gitmiş ki, “Aman bu içki içimi kızıştırdı, pek güzelmiş, adı ne bunun?” diye sormuş. </st><st c="5230">Kentli de içkinin adının punç olduğunu söylemiş. </st><st c="5279">Köylü bu kez, punçun nasıl yapıldığını sormuş. </st><st c="5326">Kentli de anlatmış: “Üç bardak kadar çaya bir kadeh konyak karıştırır, üstüne de yarım limon sıkarsın, punç olur,” demiş. </st><st c="5448">Köylü evine gidince hemen punç yapmış. </st><st c="5487">Bir zaman sonra yine kentlinin evine gelişinde, “Yahu o senin dediğin punçu yaptım, ama berbat, kötü bişey oldu, içilecek gibi değil,” demiş. </st><st c="5629">Kentli, “Nasıl yaptın, anlat!” diye sorunca köylü de anlatmış: Eve vardım. </st><st c="5704">Karıya, çabuk çay getir dedim. </st><st c="5735">Karı evde çay yok, kahve var dedi. </st><st c="5770">Çay da bir kahve de bir, varsın kahve olsun dedim. </st><st c="5821">Sonra çabuk konyak getir dedim. </st><st c="5853">Karı evde konyak yok, şarap var dedi. </st><st c="5891">Olsun, ha konyak olmuş, ha şarap olmuş, getir şarabı dedim. </st><st c="5951">Şarabı kahveye boca ettim. </st><st c="5978">Sonra karıya limon getir dedim. </st><st c="6010">Karı limon yok sirke var dedi. </st><st c="6041">Varsın olsun, sirke de ekşi limon da... </st><st c="6081">Getir sirkeyi dedim. </st><st c="6102">Sirkeyi, şarabı, kahveyi birbirine kattım. </st><st c="6145">Dediğin gibi çalkaladım. </st><st c="6170">Bir de içtim ki zehir...”</st></p>
			<p><st c="6195">Sarıçizmeli’ye, sağlıcakla kal deyip yanından ayrıldım.</st></p>
			<p><st c="6251">Yine içinden çıkamadığım karışık işler olunca, danışmak için Sarıçizmeli’ye gideceğim.</st></p>
			<p><st c="6338">Yazık, Sarıçizmeli gibi değerli bir kişiyi, önde gelenlerden, ileri gelenlerden kimse tanımıyor.</st></p>
		</section>
  <div id="charCountTotal" value="6435"></div></body>
</html>
