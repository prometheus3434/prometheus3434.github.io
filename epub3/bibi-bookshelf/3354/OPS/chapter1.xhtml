<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-1">
		<section>
			<h1><st c="0">Gel de Oku Mektubunu</st></h1>
			<p><span><st c="20">K</st></span><st c="22">ardeşim Muzaffer,</st></p>
			<p><st c="39">Sana kaçtır, el yazın okunaklı değil, lütfen daktiloyla yaz mektuplarını diye rica ettiğim halde benim zar zor okuyabildiğime göre 2 Mayıs 1962, belki 21 Nisan 1953 yada 91 Şubat 1217 tarihli mektubunu, yine o kargacık burgacık el yazınla yazmışsın. </st><st c="290">Hem “3 Haziran 1096”, hem “1 Ocak 2991” okunabilen, ama bir arkadaşımın “3, 5 Haziran 3856”, başka bir arkadaşımın da sökmek için yarım saat uğraştıktan sonra “1961 Aralık 36l” olarak okuduğu, doğrusunun hangisi olduğu bitürlü anlaşılmayan, ama bir yazı okuma bilirkişisine göre de “301 Mart 3387” tarihli mektubun için çok teşekkür ederim.</st></p>
			<p><st c="630">Nasıl olup da el yazının her kelimesini, hatta her harfini, herkese ayrı ayrı okutturabilip başka başka anlamlar çıkarttırabildiğine çok şaşıyorum; bu büyük başarından ötürü seni candan kutlarım.</st></p>
			<p><st c="826">Çoktanberi senden gelecek yanıtı beklemekteydim. </st><st c="876">Durumumu, vereceğin yanıta göre belirleyecektim. </st><st c="925">Sen de yanıtını çok geciktirdin.</st></p>
			<p><st c="957">Postacıların zarfın üstündeki yazılarından, notlarından, açıklamalarından, mektubun neden geciktiğini öğrendim. </st><st c="1070">Sen hemen cevap yazıp postaya atmışsın ama, postacılar zarfın üstüne “Istanbul” niyetiyle yazdığın kelimeyi “İzmir” okuduklarından mektubu İzmir’e, İzmir’deki postacı da “Mersin” okuyup Mersin’e göndermiş; mektup buyüzden altı il, dokuz ilçe dolaştıktan sonra Istanbul’a ulaşmış.</st></p>
			<p><st c="1349">Mektubun Istanbul’da da günlerce postaneden postaneye, elden ele dolaşmış durmuş.</st></p>
			<p><st c="1431">Bigün postacının,</st></p>
			<p><st c="1449">– Acaba bu mektup sizin mi? </st><st c="1478">diye tereddütle uzattığı zarfı alıp üstündeki yazıya baktım, baktım, baktım; tabii okumak niyetiyle bakıyordum. </st></p>
			<p><st c="1590">Bütün ömrümce baksam yine de okuyamayacağımı anlayınca,</st></p>
			<p><st c="1645">– Neden benim oluyormuş! </st><st c="1671">dedim.</st></p>
			<p><st c="1677">Postacı,</st></p>
			<p><st c="1686">– Herkese gösterdik de, dedi, bir de size sorayım dedim...</st></p>
			<p><st c="1745">Sonra mektubun inanılmayacak bir tesadüfle elime geçti. </st><st c="1802">Bir öğleüzeri evden çıkarken, karşı daire komşumuzun postacıyla tartıştıklarını gördüm.</st></p>
			<p><st c="1889">Pijamalı komşum postacıya,</st></p>
			<p><st c="1916">– Zarfın üstünde “Hacı Veli” yazıyor, benim adım Muhsin... </st><st c="1976">diyordu.</st></p>
			<p><st c="1984">Postacı da,</st></p>
			<p><st c="1996">– Bayım, diyordu, ben ve postanedeki arkadaşlar bu kelimenin olsa olsa ancak “Muhsin” olabileceğine karar verdik.</st></p>
			<p><st c="2110">Komşum beni görünce imdat ister gibi,</st></p>
			<p><st c="2148">– Ne olur, şunu okur musunuz... </st><st c="2181">diye zarfı bana uzattı.</st></p>
			<p><st c="2204">Postacının “Muhsin”, komşumuz Muhsin Beyin de “Hacı Veli” olarak okuduğu kelimeye baktım,</st></p>
			<p><st c="2294">– Bana kalırsa, dedim, “Sayın Bay Memiş” olacak...</st></p>
			<p><st c="2345">Evet evet, bu yazı “Muhsin”den ve “Hacı Veli”den çok “Sayın Bay Memiş”e benziyordu. </st><st c="2430">Elime aldığım zarfın bir hafta önce postacıya, “Benim değil...” diye geri verdiğim mektup olduğunu anlamıştım.</st></p>
			<p><st c="2540">Pijamalı komşumuz,</st></p>
			<p><st c="2559">– Gördün mü işte, benim değil... </st><st c="2593">dedi postacıya.</st></p>
			<p><st c="2608">Biraz daha dikkat ederek yazıyı sökmeye çalıştım.</st></p>
			<p><st c="2658">– Belki de “Mahmut” diye yazılmış, ama “Suavi” de olabilir... </st><st c="2721">dedim.</st></p>
			<p><st c="2727">Postacı,</st></p>
			<p><st c="2736">– Ben onsekiz yıllık posta dağıtıcısıyım, böyle şey ilk defa başıma geliyor, dedi, bir aydır bu zarfı hiçkimse almak istemiyor, kime götürdükse, benim değil diye geri veriyor.</st></p>
			<p><st c="2912">Muhsin Bey,</st></p>
			<p><st c="2924">– Bu kadar aramışsınız, sizden günah gitmiş, dedi, ben yerinizde olsam çoktan yırtar atardım.</st></p>
			<p><st c="3018">Postacı,</st></p>
			<p><st c="3027">– Evet ama, dedi, mektup taahhütlü... </st><st c="3066">Taahhüt makbuzunu, mektubu alan imzalayacak da çıkış postanesine göndereceğiz.</st></p>
			<p><st c="3144">– Öyleyse adresi okunamadığından geri gönderin mektubu... </st><st c="3203">dedim.</st></p>
			<p><st c="3209">Postacı,</st></p>
			<p><st c="3218">– Nasıl gönderebiliriz, dedi, gönderilen yerin adresini, gönderenin adını da herkes bir başka türlü okuyor. </st><st c="3327">Nereye gönderelim? </st><st c="3346">Bu mektup Posta İdaresinin başına bela oldu. </st><st c="3391">Bizim postanenin müdürü, mektubun Kayseri’den geldiğini söylüyor.</st></p>
			<p><st c="3456">Muhsin Bey zarfı alıp arkasındaki çıkış yeri adresine bakarak,</st></p>
			<p><st c="3519">– Nerden anlamış Kayseri’den geldiğini? </st><st c="3560">dedi.</st></p>
			<p><st c="3565">Postacı,</st></p>
			<p><st c="3574">– Sondaki harf “i”ye benziyormuş.</st></p>
			<p><st c="3608">Muhsin Bey,</st></p>
			<p><st c="3620">– Eğer bu yazı Kayseri ise, ben de bileklerimi keserim... </st><st c="3679">dedi.</st></p>
			<p><st c="3684">Postacı,</st></p>
			<p><st c="3693">– Evet, dedi, bence de Kayseri değil, olsa olsa Edirne... </st><st c="3752">Bakınız, şurda “n”ye benzer bir harf görünüyor, değil mi?</st></p>
			<p><st c="3809">Muhsin Bey,</st></p>
			<p><st c="3821">– Bu kelimenin Edirne’yle “n” harfinden başka bir ilintisi yok... </st><st c="3888">Bu düpedüz “Çankırı” işte... </st><st c="3917">Postanenin damgasından da belli...</st></p>
			<p><st c="3951">Postacı,</st></p>
			<p><st c="3960">– Bikere “Çankırı” olamaz, dedi, çünkü taahhüt makbuzunun çıkış yerinde Ankara yazıyor, Ankara’dan gelmiş... </st><st c="4070">Gönderenin adı okunabilseydi...</st></p>
			<p><st c="4101">– Verir misiniz bana... </st><st c="4126">dedim.</st></p>
			<p><st c="4132">Bisüre yazıyı inceledikten sonra,</st></p>
			<p><st c="4166">– Sadi filan gibi bişey bu... </st><st c="4197">dedim.</st></p>
			<p><st c="4203">– Nerden anladınız? </st><st c="4224">diye sordu Muhsin Bey.</st></p>
			<p><st c="4246">– Anlamadım, tahmin... </st><st c="4270">dedim, başta “S” gibi bir harf var da...</st></p>
			<p><st c="4310">Muhsin Bey,</st></p>
			<p><st c="4322">– Bana kalsa “Orhan” olabilir ama, Sadi olamaz... </st><st c="4373">dedi.</st></p>
			<p><st c="4378">İşte o zaman birdenbire, senin kargacık burgacık el yazını, herkesin başka türlü okuduğunu anımsayarak,</st></p>
			<p><st c="4482">– Galiba bu mektup bana gelmiş olacak, dedim.</st></p>
			<p><st c="4528">Postacı,</st></p>
			<p><st c="4537">– Emin misiniz? </st><st c="4554">dedi.</st></p>
			<p><st c="4559">– Tabii... </st><st c="4571">dedim. </st><st c="4578">Ankara’da bir müsteşar arkadaşımdan iki aydır mektup bekliyorum; bu odur. </st><st c="4652">Arkadaşımın öyle ustalıklı bir el yazısı vardır ki, herkes kendine göre başka başka okur.</st></p>
			<p><st c="4741">Postacı,</st></p>
			<p><st c="4750">– Allah sizden razı olsun, makbuzu imzalayın da lütfen alın şu mektubu, kurtarın bizi... </st><st c="4840">dedi.</st></p>
			<p><st c="4845">Gitmekten cayıp eve girdim, hemen zarfı açtım. </st><st c="4893">Bikaç satırlık kısacık bir mektup yazmışsın, ama tek kelimesini okuyamadım. </st><st c="4969">Tersliğe bak, karım da o gün evde yok ki ona okutayım... </st><st c="5026">Alt katta bir emekli edebiyat öğretmeni oturur, iyi dostumdur. </st><st c="5089">Mektubu ona götürüp,</st></p>
			<p><st c="5109">– Acaba okuyabilir misiniz, ben çıkaramadım... </st><st c="5157">dedim.</st></p>
			<p><st c="5163">Edebiyat öğretmeni dostum, kelime bulmacasını çözdüğü gazeteyi yanına bırakıp mektubu eline aldı, önce gözlüksüz baktı, sonra da gözlükle... </st><st c="5305">Okuyamamış olmak ona çok ağır gelmiş olacak ki,</st></p>
			<p><st c="5352">– Biz bunu harf harf başka bir kâğıda yazalım da öyle okuyalım... </st><st c="5419">dedi.</st></p>
			<p><st c="5424">Mektubu masanın üstüne koydu. </st><st c="5455">Sol eline bir büyüteç alıp mektuptaki harfleri tek tek okuyarak bir kâğıda yazdı. </st><st c="5537">Yazdıklarından bir anlam çıkaramayınca,</st></p>
			<p><st c="5576">– Allah Allah, dedi, ben yirmiyedi yıllık öğretmenim, bunca imtihan kâğıdı, öğrencilerin bunca yazılı ödevini okudum, ama bunu okuyamadım. </st><st c="5716">Size bu mektubu gönderen okuma yazma biliyor mu?</st></p>
			<p><st c="5764">– Bilmez mi, herif koskoca müsteşar...</st></p>
			<p><st c="5803">– Hayret... </st><st c="5816">Okulda sınıflarını nasıl geçti peki?</st></p>
			<p><st c="5852">– İkişer, üçer yılda, pişire pişire...</st></p>
			<p><st c="5891">– Siz bu mektubu bana bırakın da, yarın gelin alın.</st></p>
			<p><st c="5943">Ertesi gün gittiğimde, emekli öğretmenin geceyi uyumadan geçirdiğini karısından öğrendim. </st><st c="6034">Hâlâ mektubun başındaydı, başarısızlığından bozguna uğramıştı.</st></p>
			<p><st c="6096">– Çok yoruldunuz... </st><st c="6117">dedim.</st></p>
			<p><st c="6123">– Yoo, çok eğlendim, vaktin nasıl geçtiğini anlayamadım... </st><st c="6183">dedi.</st></p>
			<p><st c="6188">– Okuyabildiniz mi?</st></p>
			<p><st c="6208">– Evet... </st><st c="6219">Okudum ama bir anlam çıkaramadım işte!</st></p>
			<p><st c="6257">Mektuptan, başka bir kâğıda aktardığı yazıyı bana verdi. </st><st c="6315">Şunlar yazılıydı:</st></p>
			<p><st c="6332">“Oeboplke, knbsp onbiinşeterdinkçsüq poldusaxq!” ve böyle sürüyordu.</st></p>
			<p><st c="6401">– Ne demek yani? </st><st c="6419">dedim.</st></p>
			<p><st c="6425">– Hiçbişey demek değil, dedi, çünkü mektup değil ki bu, şiir...</st></p>
			<p><st c="6489">– Aman nasıl şiir bu?..</st></p>
			<p><st c="6513">– Bu, yeni şiir akımıdır, anlamsız şiir dedikleri...</st></p>
			<p><st c="6566">– Nasıl buldunuz eski bir edebiyat öğretmeni olarak.</st></p>
			<p><st c="6619">– Anlaşılsa güzel şiir, ama ne yazık ki anlaşılamıyor.</st></p>
			<p><st c="6674">– Öyleyse yanıt veremeyeceğim.</st></p>
			<p><st c="6705">– Yoo, verirsiniz... </st><st c="6727">Siz de yazın böyle...</st></p>
			<p><st c="6748">Emekli öğretmene teşekkür ettim, ama mektubu da okuyamadığı belliydi. </st><st c="6819">Ünlü bir gazete fıkracısı olan bir arkadaşıma götürdüm. </st><st c="6875">Mektuba şöyle bir baktı,</st></p>
			<p><st c="6899">– Baştan sona sövmüş sana... </st><st c="6929">dedi, bana böyle mektuplar günde beş on tane gelir.</st></p>
			<p><st c="6980">– Peki, ne diyor, ne yazmış...</st></p>
			<p><st c="7011">– Okunamıyor ki... </st><st c="7031">Ama sövmüş, çok ağır...</st></p>
			<p><st c="7054">İki gün sonraydı, karım,</st></p>
			<p><st c="7079">– Artık ayrılacağız... </st><st c="7103">dedi.</st></p>
			<p><st c="7108">– Ne? </st><st c="7115">dedim.</st></p>
			<p><st c="7121">– Ayrılacağız...</st></p>
			<p><st c="7138">– Müsaade edersen karıcığım, neden böyle bir karar aldığını öğrenebilir miyim?</st></p>
			<p><st c="7217">Karım,</st></p>
			<p><st c="7224">– Bir de soruyorsun, diye bağırdı, bu mektup ne! </st><st c="7274">Ütülerken ceketinin cebinde buldum...</st></p>
			<p><st c="7311">Sevinçle,</st></p>
			<p><st c="7321">– Yoksa okudun mu, oh oh... </st><st c="7350">Ne yazıyor? </st><st c="7362">diye sordum.</st></p>
			<p><st c="7374">– Alay mı ediyorsun? </st><st c="7396">Tek kelimesi okunmuyor, kime gösterdimse okuyamadı. </st><st c="7448">Ama bir gizli aşk mektubu olduğu belli...</st></p>
			<p><st c="7489">– Nerden belli, ben hiç anlayamadım.</st></p>
			<p><st c="7526">– Şifreyle yazılmış ayol...</st></p>
			<p><st c="7554">Muzaffer ne diyeyim sana ben, o çetrefil, içinden çıkılmaz yazın yüzünden azkalsın evimi barkımı yıkacak, beni bunca yıllık karımdan edecektin. </st><st c="7699">Karıma gerçeği anlatıncaya kadar akla karayı seçtim.</st></p>
			<p><st c="7751">Bir avukat arkadaşıma senin mektubunun sözünü etmiştim.</st></p>
			<p><st c="7807">– Göster bana, belki okurum... </st><st c="7839">dedi.</st></p>
			<p><st c="7844">Verdim. </st><st c="7853">Bisüre baktıktan sonra,</st></p>
			<p><st c="7876">– Yahu mektup dava konusu, neden polise bildirmiyorsun, mahkemeye vermiyorsun? </st><st c="7956">dedi.</st></p>
			<p><st c="7961">– Ne var ki?</st></p>
			<p><st c="7974">– Daha ne olsun, baksana şurda iki yerde iskelet kafası resmi var; bu düpedüz ölüm tehdidi...</st></p>
			<p><st c="8068">– Hadi yahu... </st><st c="8084">Senin iskelet kafası resmi sandığın, biri arkadaşımın imzası, öbürü de herneyse okunamayan bir yazı...</st></p>
			<p><st c="8186">Avukat arkadaşım,</st></p>
			<p><st c="8204">– Bu mektubu okusa okusa, dedi, bir yazı bilirkişisi vardır, o okuyabilir. </st><st c="8280">İmzaları seçmek, yazıları ayırt etmek için mahkemeler ona başvururlar.</st></p>
			<p><st c="8350">Yazı okuma bilirkişisine gittim. </st><st c="8384">Benden aldığı parayı hak etmek için yirmi dakika kadar mektuba baktıktan sonra,</st></p>
			<p><st c="8463">– Siz bunu yazı uzmanı Samim Beye götüreceksiniz, ancak o okuyabilir. </st><st c="8534">Bizim de üstadımızdır. </st><st c="8557">Almanya’da bu işin uzmanı olmuştur... </st><st c="8595">dedi.</st></p>
			<p><st c="8600">Yazı uzmanı Samim Bey mektubu inceledikten sonra,</st></p>
			<p><st c="8650">– Bravo... </st><st c="8662">diye bağırdı.</st></p>
			<p><st c="8675">– Ne olmuş? </st><st c="8688">dedim.</st></p>
			<p><st c="8694">– Bir harika... </st><st c="8711">dedi.</st></p>
			<p><st c="8716">Yazı uzmanı senin mektubu ters tutuyordu.</st></p>
			<p><st c="8758">– Bayım, mektubu ters tutuyorsunuz, dedim.</st></p>
			<p><st c="8801">– Tabii ters tutuyorum, dedi, yazının değeri de burda ya... </st><st c="8862">Ne yandan tutarsanız tutun, yukarı, aşağı, sağa, sola, değerinden hiçbişey kaybetmiyor. </st><st c="8950">Bu mektup nasıl dursa olur; çok, çok değerli...</st></p>
			<p><st c="8997">– Ne gibi yani, değeri neresinde?..</st></p>
			<p><st c="9033">– Soyut, soyut... </st><st c="9052">Bir sanat harikası... </st><st c="9074">Bu, mektup değil, bir tablo... </st><st c="9105">Siz bunu çerçeveletip asın karşınıza.</st></p>
			<p><st c="9142">– Peki ama, ne yazılı bu mektupta? </st><st c="9178">Ne diyor?</st></p>
			<p><st c="9187">– Ne dediği hiç önemli değil bayım; tıpkı soyut resimler gibi. </st><st c="9251">Ne yandan asılsa, ne yandan bakılsa olur ve siz ne anlıyorsanız odur. </st><st c="9321">Şu forma, şu lekelerin dengesine bakınız; bir sanat şaheseri...</st></p>
			<p><st c="9384">– Fakat ben bu mektubun okunmasını istiyorum...</st></p>
			<p><st c="9432">– Haaa öyleyse siz bunu profesör Karabey’e götüreceksiniz, belki o okuyabilir.</st></p>
			<p><st c="9511">Götürdüm. </st><st c="9522">Profesör Karabey güldü,</st></p>
			<p><st c="9545">– Siz tabii okuyamazsınız bu mektubu... </st><st c="9586">dedi.</st></p>
			<p><st c="9591">– Neden? </st><st c="9601">dedim.</st></p>
			<p><st c="9607">– Türkçe değil ki bu...</st></p>
			<p><st c="9631">– Ya nece?</st></p>
			<p><st c="9642">– Nece olduğunu anlayamadım, ama kesinlikle Türkçe olmadığını söyleyebilirim.</st></p>
			<p><st c="9720">Profesörün sözleri aklıma uygun geldi. </st><st c="9760">Demek ki, mektupta yazdıklarını başkaları okumasın diye Türkçe yazmamışsın. </st><st c="9836">Verdiğin yanıtın gizli olduğunu anladım.</st></p>
			<p><st c="9876">Yirmiüç dil bilen bir filolog varmış, ona götürdüm mektubunu. </st><st c="9939">Adam bir bakışta anladı,</st></p>
			<p><st c="9963">– Bu, dedi, yaşayan dillerin hiçbirinden değil...</st></p>
			<p><st c="10013">– Yani?</st></p>
			<p><st c="10021">– Ölü dillerden biriyle yazılmış.</st></p>
			<p><st c="10055">Bana bir ölü diller bilginini salık verdi. </st><st c="10099">Ölü diller bilgini mektuba bakınca sıçradı,</st></p>
			<p><st c="10142">– Müthiş! </st><st c="10153">diye bağırdı.</st></p>
			<p><st c="10166">– Nedir? </st><st c="10176">dedim.</st></p>
			<p><st c="10182">– Yıllardanberi bilim âlemi bu yazıyı aramaktaydı; siz bunu kimden aldınız?</st></p>
			<p><st c="10258">– Postacıdan...</st></p>
			<p><st c="10274">Uzun bisüre düşündü kaldı.</st></p>
			<p><st c="10301">– Bilginler bu yazıyı neden arıyorlarmış, neye yararmış?.. </st><st c="10361">diye sordum.</st></p>
			<p><st c="10373">– Bu kâğıttakiler, Amurangibut yıkıntılarındaki bir anıttaki yazıtın kopyasıdır.</st></p>
			<p><st c="10454">– Yani ne diyor şimdi bu mektupta?</st></p>
			<p><st c="10489">Bayım, bu yazılar Kaltvence... </st><st c="10521">Bu dil şimdiye kadar okunamadı; ölü dillerdendir. </st><st c="10571">Ama üzerinde çalışılıyor, yakında okunabileceğini sanıyorum. </st><st c="10632">Bu yazının bir fotokopisini almama müsaade eder misiniz?</st></p>
			<p><st c="10688">– Tabii...</st></p>
			<p><st c="10699">Muzaffer, mektubunun serüveni çok uzun; hepsini anlatsam kitap olur. </st><st c="10769">Karışık yazıları okuyabildiğini söyledikleri bir yüksek memura götürüp verdim. </st><st c="10848">Adam baktı baktı mektubuna,</st></p>
			<p><st c="10875">– Beyefendiye çok hürmet ederim, şimdilik sizin için münasip bir memuriyetimiz yok. </st><st c="10960">İlk münhalde sizi düşüneceğim... </st><st c="10993">dedi.</st></p>
			<p><st c="10998">Adam senin mektubunu okuyamayınca, alışkısıyla onu bir tavsiye mektubu sanmış olacaktı. </st><st c="11087">Ben de hiç bozmadım, masasının üstüne bıraktığı mektubu yavaşça alıp dışarı çıktım.</st></p>
			<p><st c="11170">Bir arkadaşım,</st></p>
			<p><st c="11185">– Bu mektubu hem de sana okutabilecek birisi var ama, seni ona gönderemem... </st><st c="11263">dedi.</st></p>
			<p><st c="11268">– Neden? </st><st c="11278">dedim.</st></p>
			<p><st c="11284">– Sana kıyamam da ondan... </st><st c="11312">dedi.</st></p>
			<p><st c="11317">– Allah Allah... </st><st c="11335">Söyle de kim olduğunu ona gideyim.</st></p>
			<p><st c="11369">– Göndermem. </st><st c="11383">Sonra seni ufalar, un ufak eder. </st><st c="11416">Olmaz! </st><st c="11423">O olsaydı, sana bu mektubu okuturdu.</st></p>
			<p><st c="11459">– Neden kendisi okumuyor da bana okutturuyor.</st></p>
			<p><st c="11505">– Mesleği öyle onun.</st></p>
			<p><st c="11526">– Ben okuyamıyorum ki...</st></p>
			<p><st c="11551">– O okutturur. </st><st c="11567">Okuryazar olmayanlara bile ne yazılar okutturmuştur...</st></p>
			<p><st c="11621">– Ne olursun söyle kim olduğunu da gideyim.</st></p>
			<p><st c="11665">– Bu mektubu görürse, casusluk raporu diye seni süründürür. </st><st c="11726">Siyasi kısımda komserdir. </st><st c="11752">İstersen git, bak o sana bu mektubu nasıl okutturuyor. </st><st c="11807">On satırlık bu mektubu on gün okutturur sana...</st></p>
			<p><st c="11854">Artık mektubunun okunmasından umudumu kesmek üzereydim ki bir tanıdığım,</st></p>
			<p><st c="11927">– Bir de Mümtaz Beye gösterseniz... </st><st c="11964">dedi.</st></p>
			<p><st c="11969">– Kimdir Mümtaz Bey?</st></p>
			<p><st c="11990">– Bir eski eczacıdır, yaşlı adam... </st><st c="12027">Derin kültürü vardır. </st><st c="12049">O da okuyamazsa hiçkimse okuyamaz.</st></p>
			<p><st c="12083">Mektubu eczacı Mümtaz Beye götürüp verdim. </st><st c="12127">Beni kimin gönderdiğini söyledim. </st><st c="12161">Gözlük camlarının üstünden mektuba baktı.</st></p>
			<p><st c="12202">– Acaba okuyabilecek misiniz? </st><st c="12233">dedim.</st></p>
			<p><st c="12239">– Tabii... </st><st c="12251">dedi, iki saat sonra gelin hazır olur.</st></p>
			<p><st c="12289">İki saat sonra gittiğimde Mümtaz Bey elime bir şişeyle bir kutu da ilaç verdi, mektubunu da birlikte.</st></p>
			<p><st c="12391">– Akşam yatarken bir tatlı kaşığı içeceksiniz bundan. </st><st c="12446">Bu kutudaki hapları da her yemekten sonra bitane alacaksınız... </st><st c="12510">dedi.</st></p>
			<p><st c="12515">– Sakın bir yanlışlık olmasın... </st><st c="12549">dedim.</st></p>
			<p><st c="12555">Elimde tuttuğum senin mektubu işaret ederek,</st></p>
			<p><st c="12600">– Reçetede ne yazıyorsa biz onu yaparız... </st><st c="12644">dedi.</st></p>
			<p><st c="12649">– Borcumuz?</st></p>
			<p><st c="12661">– Yirmibeş lira...</st></p>
			<p><st c="12680">Kardeşim ulan Muzaffer, ne diyeyim ben sana. </st><st c="12726">Şu mektubu daktilo makinesinde yazsan olmaz mıydı da beni bunca uğraştırıp başımı derde soktun. </st><st c="12822">Ya acele Istanbul’a gel de şu mektubunu kendin oku yada yeni baştan daktiloda yazıp gönder, biz okuyalım. </st><st c="12928">Biliyorsun, sana sorduklarım önemliydi, vereceğin yanıta göre durumum belli olacak. </st><st c="13012">Acele ve daktiloyla yazılmış yanıtını bekliyorum. </st><st c="13062">Gözlerinden öper, mutluluklar dilerim.</st></p>
			
			<section>
				<p><span><st c="13100">NOT</st></span><st c="13104">: Siyasi polisin eline geçer de başımıza olmadık dertler açar korkusuyla el yazını geceyarısından sonra ocakta yaktım, yanıklarını ve küllerini çukura atıp sifonu da çektim.</st></p>
		</section>
		</section>

	<div id="charCountTotal" value="13278"></div></body>
</html>
