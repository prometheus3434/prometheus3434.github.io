<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-">
    <section>
			<h1><st c="0">Büyüyen Masa</st></h1>
			<p><span><st c="13">–</st></span> <span><st c="15">B</st></span><st c="16">eyef...</st></p>
			<p><st c="23">Müdür,</st></p>
			<p><st c="30">– Biliyorum Asım Bey, dedi, sizin mesainizden çok memnunum.</st></p>
			<p><st c="90">Asım Bey, bir kere daha “beyefendi” diyecek oldu. </st><st c="141">Müdür lafı ağzına tıkadı,</st></p>
			<p><st c="166">– Sizi unuttuğumu zannetmeyin Asım Bey. </st><st c="207">Çok teşekkür ederim. </st><st c="228">Büronun bütün işi sizin sırtınızda. </st><st c="264">Siz olmasanız işler nerdeyse duracak...</st></p>
			<p><st c="303">Müdür zile bastı. </st><st c="322">Gelen hademeye,</st></p>
			<p><st c="337">– İdare müdürünü çağır! </st><st c="362">dedi.</st></p>
			<p><st c="367">Asım Beye de,</st></p>
			<p><st c="381">– Mesainiz nazarı dikkate alınmıştır, dedi, masanızı değiştireceğim.</st></p>
			<p><st c="450">Asım Bey,</st></p>
			<p><st c="460">– Allah ömürler versin beyfendi, dedi.</st></p>
			<p><st c="499">Müdür Bey içeri giren idare müdürüne,</st></p>
			<p><st c="537">– Asım Beye daha büyük bir masa alın! </st><st c="576">dedi.</st></p>
			<p><st c="581">Asım Bey müdüre teşekkürler ederek çıktı.</st></p>
			<p><st c="623">Büroda sekiz kadın, yirmiyedi erkek memur çalışıyordu. </st><st c="679">Çalışıyordu demek pek yerinde değil. </st><st c="716">Bu kadar kişi aylık alıyordu. </st><st c="746">Bir çalışan Asım Beydi. </st><st c="770">Bütün ötekilerin hepsi, bir Asım Beyin yaptığı iş kadar bile iş çıkarmıyorlardı. </st><st c="851">Bunu, Asım Bey gibi öbür memurlar da, şefler de, müdür de biliyordu. </st><st c="920">Ondört yıldır bu büroda çalışan Asım Bey, hiçbir işgünü büroya gelmemezlik etmemişti. </st><st c="1006">Hastalanmış, hasta hasta yine işinin başına gelmişti. </st><st c="1060">Sabahtan akşama kadar çalıştığı yetmezmiş gibi, çalışma saatlerinde yetiştiremediği işleri de evine götürür, yapardı. </st><st c="1178">Bürodan eve, evden büroya gidip gelirken, eski çantası hep dosyalarla dolu olurdu.</st></p>
			<p><st c="1260">Doğrusu öteki memurlara devamsız denilemezdi: Onlar da maç olmadığı, önemli bir işleri çıkmadığı, izinli gitmedikleri, hasta olmadıkları zamanlar büroya gelir, tatlı vakit geçirirlerdi.</st></p>
			<p><st c="1446">Asım Bey ondört yıldır bu büroda çalışırdı ama ilk girdiği zamanki aylığı bir kuruş bile artmamıştı. </st><st c="1548">Oysa öbür büro arkadaşları, kendisinden sonra gelenler bile terfi etmişlerdi. </st><st c="1626">Asım Bey, yumuşak adamdı ama, hakkını da aramayacaklardan değildi. </st><st c="1693">Ayda bir olsun, müdürün yanına gider, “beyfendi” diyecek olurdu. </st><st c="1758">Ama yalnız diyecek olurdu. </st><st c="1785">Diyemezdi. </st><st c="1796">Daha o ağzını açıp,</st></p>
			<p><st c="1815">– Beyf... </st><st c="1826">derken müdür, lafı ağzına tıkar,</st></p>
			<p><st c="1858">– Biliyorum Asım Bey, mesainizden çok memnunum, derdi, çalışmanız nazarı dikkate alınmıyor sanmayın. </st><st c="1960">Sonra idare müdürünü çağırır,</st></p>
			<p><st c="1989">– Asım Beye daha büyük bir masa alın! </st><st c="2028">derdi.</st></p>
			<p><st c="2034">Asım Bey de,</st></p>
			<p><st c="2047">– Allah ömürler versin efendim, diye saygıyla eğilerek müdürün odasından çıkardı.</st></p>
			<p><st c="2129">Müdür bigün memurların çalıştığı odaya geldi. </st><st c="2176">Şaşarak Asım Beye sordu:</st></p>
			<p><st c="2200">– Siz bu masada mı çalışıyorsunuz?</st></p>
			<p><st c="2235">– Evet...</st></p>
			<p><st c="2245">– Bunun eni boyu ne kadar?</st></p>
			<p><st c="2272">Masanın enini boyunu ölçtüler, seksene bir kırk...</st></p>
			<p><st c="2323">Müdür,</st></p>
			<p><st c="2330">– Olamaz! </st><st c="2341">diye bağırdı, çabuk bu masayı büyütün. </st><st c="2380">Boyu enaz iki metre olsun...</st></p>
			<p><st c="2408">Başka bigün de yine memurların odasına gelen müdür,</st></p>
			<p><st c="2460">– Asım Beyin masası cilalanacak! </st><st c="2494">diye emir verdi. </st></p>
			<p><st c="2511">Bu odaya her gelişinde Asım Beyin masasında bir değişiklik yaptırırdı.</st></p>
			<p><st c="2581">– Aaa... </st><st c="2591">Asım Bey! </st><st c="2601">Sizin masanızın camı yok mu? </st><st c="2630">Çabuk! </st><st c="2637">Asım Beyin masasına cam koyun!</st></p>
			<p><st c="2667">Hiçbir memurun masası, Asım Beyinki kadar yeni, cilalı, büyük değildi. </st><st c="2739">Ama hiçbirinin de aylığı Asım Beyinki kadar az değildi. </st><st c="2795">Şefin masası bile, Asım Beyin masasının yanında oyuncak gibi kalıyordu.</st></p>
			<p><st c="2866">Müdürün bu kadar anlayışı, iyiliği karşısında Asım Bey sesini çıkaramıyordu. </st><st c="2944">Ama kendi kendini yiyordu. </st><st c="2971">Masasının haftadan haftaya, aydan aya büyümesine çok seviniyordu. </st><st c="3037">Asım Beyin masası, birbuçuk metre eninde; üç metre boyunda koca bir masa olmuştu. </st><st c="3119">Yine bigün para sıkıntısından canı burnuna gelip müdürün odasına kapıyı çalmadan girmiş,</st></p>
			<p><st c="3207">– Beyfen... </st><st c="3220">diye söz başlamıştı.</st></p>
			<p><st c="3240">Yine onu konuşturmaz, aylığını artırmazsa, dün gece yazıp cebinde sakladığı istifasını müdürün suratına fırlatacaktı.</st></p>
			<p><st c="3358">– Beyfen...</st></p>
			<p><st c="3370">– Ooo... </st><st c="3380">Asım Bey... </st><st c="3392">Sizin mesainizden çok memnunum. </st><st c="3424">Çok iyi çalışıyorsunuz.</st></p>
			<p><st c="3447">Müdür zile basıp idare müdürünü çağırdı. </st><st c="3489">Ona,</st></p>
			<p><st c="3493">– Asım Beyin masasını neden büyültmüyorsunuz? </st><st c="3540">diye çıkıştı.</st></p>
			<p><st c="3553">Daire müdürü,</st></p>
			<p><st c="3567">– Efendim, dedi, odada öbür memurların masalarına yer kalmadı.</st></p>
			<p><st c="3630">Müdür,</st></p>
			<p><st c="3637">– Öyleyse, bütün öteki memurlar, başka odaya gitsinler.</st></p>
			<p><st c="3693">Şimdi Asım Beyin masasının eni 2,5 boyu da 4 metre olmuştu. </st><st c="3754">Bu koca masada, bir odada tek başına çalışıyordu.</st></p>
			<p><st c="3803">Masanın bu kadar büyümesinden, bir odada tek başına çalışmaktan ötürü Asım Beyin duyduğu sevinç ancak iki ay kadar sürdü. </st><st c="3926">Bigün yine müdürün karşısına çıkıp,</st></p>
			<p><st c="3961">– Beyf... </st><st c="3972">diye söze başlıyacak oldu.</st></p>
			<p><st c="3998">Suratından ne kadar kızdığı belliydi. </st><st c="4037">O daha ilk sözcüğünü tamamlamadan müdür,</st></p>
			<p><st c="4077">– Merak etmeyin Asım Bey, dedi, çalışanlar herzaman takdir edilir. </st><st c="4145">Gözümden kaçıyor zannetmeyin.</st></p>
			<p><st c="4174">Zile basıp idare müdürünü çağırdı. </st><st c="4210">Ona sordu:</st></p>
			<p><st c="4220">– Asım Beyin masasını cilalattınız mı?</st></p>
			<p><st c="4259">– Evet efendim, her ay cilalatıyoruz.</st></p>
			<p><st c="4297">– Camı koydunuz mu?</st></p>
			<p><st c="4317">– Tabii efendim.</st></p>
			<p><st c="4334">– Öyleyse Asım Beyin masasını büyütün.</st></p>
			<p><st c="4373">Asım Bey cebindeki istifa dilekçesini parmaklarıyla buruşturdu.</st></p>
			<p><st c="4437">Müdüre,</st></p>
			<p><st c="4445">– Allah ömürler versin efendim, diyerek çıktı.</st></p>
			<p><st c="4492">Yine Asım Beyin masasının yeniden büyütüldüğü bir gündü.</st></p>
			<p><st c="4549">İdare müdürü, müdüre,</st></p>
			<p><st c="4571">– Efendim, dedi, Asım Beyin masasını artık büyütemiyoruz.</st></p>
			<p><st c="4629">– Neden?</st></p>
			<p><st c="4638">– Çünkü efendim, masa bütün odayı kapladığından Asım Beye odada oturacak yer kalmadı. </st><st c="4725">Asım Bey kapı ağzında oturuyor.</st></p>
			<p><st c="4756">Müdür,</st></p>
			<p><st c="4763">– Öyleyse, iki oda arasındaki bölme yıkılsın. </st><st c="4810">Asım Beyin masası büyüsün! </st><st c="4837">dedi.</st></p>
			<p><st c="4842">Asım Beyin masası, generallerin harp harekâtını üstüne harita koyup idare ettikleri masa kadar büyümüştü.</st></p>
			<p><st c="4948">Asım Bey, sevinçten kabına sığmıyordu. </st><st c="4988">Ama bu sevinç iki aydan çok sürmedi. </st><st c="5025">Kirayı verememişti. </st><st c="5045">Evin elektriğini de keseceklerdi. </st><st c="5079">Karısı o sabah evden çıkarken para istemişti.</st></p>
			<p><st c="5124">Asım Bey söylene söylene, müdürle kavga ederek büroya geldi. </st><st c="5186">Burnundan soluyordu. </st><st c="5207">Yok, artık bu kez ağzına geleni söyleyecekti. </st><st c="5253">Ya aylığını artırırlar yada basardı istifayı... </st><st c="5301">Hızla müdürün odasına girdi. </st><st c="5330">Kapıyı bile vurmadı. </st><st c="5351">Daha müdür gelmemişti. </st><st c="5374">Kapıdan ayrılmadı. </st><st c="5393">Müdür gelir gelmez.</st></p>
			<p><st c="5412">– Beyfendi, dedi.</st></p>
			<p><st c="5430">Müdür ona tastamam “beyfendi” kelimesini bile söyletmezdi ama, paltosunu çıkarttığından Asım Beyin ağzını lafla tıkayacak zaman bulamamıştı.</st></p>
			<p><st c="5571">– Asım Bey, mesainizden çok memnunum...</st></p>
			<p><st c="5611">– Beyfendi, ben bu büroda ondört yıllık memurum.</st></p>
			<p><st c="5660">– Çalışkanlığınız...</st></p>
			<p><st c="5681">– Ama bugüne kadar aylığım hiç artmadı.</st></p>
			<p><st c="5721">– Masanızı...</st></p>
			<p><st c="5735">– Hayır. </st><st c="5745">Masa filan istemiyorum. </st><st c="5769">Herkesin aylığı arttı. </st><st c="5792">Bir benim aylığım...</st></p>
			<p><st c="5812">– Masanızı...</st></p>
			<p><st c="5826">Bu kez konuşamayan Asım Bey değil, müdürdü. </st><st c="5871">Asım Bey ondört yıllık hıncını alıyordu. </st><st c="5912">Açtı ağzını, yumdu gözünü. </st><st c="5939">Müdür biraz dinledikten sonra,</st></p>
			<p><st c="5969">– Siz nankör bir adamsınız! </st><st c="5998">diye bağırdı. </st><st c="6012">Siz hiç iyilikten anlamıyorsunuz. </st><st c="6046">Şu koca büroda, sizin masanız kadar büyük kimin masası var? </st><st c="6106">Hangi memur sizinki kadar büyük masada oturuyor? </st><st c="6155">Sizde hiç utanmak yok mu, insaf yok mu? </st><st c="6195">Size daha ne yapayım? </st><st c="6217">Her ay masanızı büyüttüm. </st><st c="6243">Yahu koskoca müdürken, benim masam bile seninki kadar değil... </st><st c="6306">Nerdeyse masanız binaya sığmayacak! </st><st c="6342">Haydi çıkın dışarı! </st><st c="6362">Beğenmiyorsanız istifa edersiniz. </st><st c="6396">İşte o kadar...</st></p>
			<p><st c="6411">Asım Bey süklüm püklüm çıktı dışarı. </st><st c="6449">Odasına gitti. </st><st c="6464">Koskoca masasına baktı. </st><st c="6488">Ne güzeldi, kendi yatak odası bile bu masa kadar büyük değildi. </st><st c="6552">Hayır, başka hiçbir yerde bu kadar itibar göremezdi. </st><st c="6605">Masasının başına geçti, çalışmaya başladı. </st><st c="6648">Ama o günden sonra Asım Beyin masası hiç büyümedi.</st></p>
		</section>
  <div id="charCountTotal" value="6698"></div></body>
</html>
