<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-20">
    <section>
			<h1><st c="0">Naylon Milyoner</st></h1>
			<p><span><st c="16">D</st></span><st c="18">ünyada aptallık yarışması yapılsa yüzde yüz birinci gelir. </st><st c="77">Tarihlerin yazmadığı bir budaladır. </st><st c="113">Efendim? </st><st c="122">Bu aptallıkla nasıl mı milyoner oldu dediniz? </st><st c="168">Hahhahhah... </st><st c="181">Anlatayım.</st></p>
			<p><st c="191">Onun fabrikaya girişi bugünkü gibi hatırımda:</st></p>
			<p><st c="237">Istanbul’un saygıdeğer Yahudi işadamlarından Müsü Levi’yle Hacı Mümtaz Bey, ortaklaşa bir dokuma fabrikası kurdular. </st><st c="355">Bu fabrikanın kuruluşu da akıl almaz bir iştir ya... </st><st c="408">Ben o zamanlar Hacı Mümtaz Beyin muhasebecisiydim. </st><st c="459">Hacı Mümtaz Bey, Asmaaltı’ndaki hanlardan birinde toptan kumaşçılık yapıyordu.</st></p>
			<p><st c="537">Müsü Levi gibi kurnaz bir Yahudi’nin Hacı Mümtaz Beyle ortak oluşuna piyasada herkes şaşmıştı. </st><st c="633">Ben işin içyüzünü bildiğim için hiç şaşmadım. </st><st c="679">Çok zengin olan Hacı Mümtaz Bey öğleleri lokantada yemek yer ama, tatlı yada meyve yemez. </st><st c="769">Lokantadan dönüşünde, mağazada yer meyvesini. </st><st c="815">Çünkü, sokaktan geçen satıcılardan meyve alırsa, lokantadakinden daha ucuza gelir. </st><st c="898">Alacağı da, ya bir mandalina ya bir portakaldır. </st><st c="947">Bitek portakal almak için çekişe çekişe pazarlık eder.</st></p>
			<p><st c="1001">Eskidenberi tanıdığı olan Müsü Levi’nin de mağazada olduğu bigün, yoldan geçen bir portakalcıyı çağırdı:</st></p>
			<p><st c="1106">– Kaça portakal?</st></p>
			<p><st c="1123">Köylü satıcı,</st></p>
			<p><st c="1137">– Kırkar kuruş... </st><st c="1156">dedi.</st></p>
			<p><st c="1161">Hacı Mümtaz Bey, epiyce bir zaman portakalları karıştırıp içlerinden, en irisini, sulusunu seçtikten sonra,</st></p>
			<p><st c="1269">– Buna otuz kuruş vereyim... </st><st c="1299">dedi.</st></p>
			<p><st c="1304">Satıcı,</st></p>
			<p><st c="1312">– Kırk kuruştan aşağı olmaz! </st><st c="1342">dedi.</st></p>
			<p><st c="1347">– Otuz kuruştan fazla vermem...</st></p>
			<p><st c="1379">– Ben otuzdan aldım beyim... </st><st c="1409">Hadi otuzbeş ver...</st></p>
			<p><st c="1428">– Otuz...</st></p>
			<p><st c="1438">– Otuzbeş...</st></p>
			<p><st c="1451">– Otuz...</st></p>
			<p><st c="1461">– Otuzikibuçuğa bıraktım...</st></p>
			<p><st c="1489">– Otuz...</st></p>
			<p><st c="1499">Belki on dakika sıkı bir pazarlıktan sonra otuz kuruşa portakalı aldı.</st></p>
			<p><st c="1570">Müsü Levi bakışlarından anladığıma göre, dikkatle, merakla Hacı Mümtaz Beyi incelemekteydi. </st><st c="1663">Mümtaz Bey portakalı soydu, ortadan ikiye böldü. </st><st c="1712">Daha küçükçe olan bölümü Müsü Levi’ye uzattı:</st></p>
			<p><st c="1757">– Buyrun Müsü Levi...</st></p>
			<p><st c="1779">Müsü Levi, soyulmuş yarım portakalı aldı, dilim dilim yerken,</st></p>
			<p><st c="1841">– Hacı Bey, dedi, maşallah siz bu kadar çok zenginsiniz, ama bir portakal için nasıl pazarlık ettiğinize şaştım kaldım.</st></p>
			<p><st c="1961">Hacı Mümtaz Bey gevrek gevrek güldükten sonra,</st></p>
			<p><st c="2008">– Pazarlık etmeden bişey alırsam bana çok tatsız geliyor da ondan... </st><st c="2078">dedi. </st><st c="2084">Şimdi bu portakala adamın istediği parayı verseydim, tadını alamazdım. </st><st c="2155">Ne sulu portakal değil mi Müsü Levi?</st></p>
			<p><st c="2191">Çok cimri olan Müsü Levi bile şaştı da,</st></p>
			<p><st c="2231">– Ama çok fakir adamdı, dedi, on kuruş fazla alsa ne çıkardı?</st></p>
			<p><st c="2293">– Öyle deme Müsü Levi, benim için on kuruşun, on liranın önemi yok. </st><st c="2362">Ama ben bikez pazarlıksız bişey almaya alışırsam, huyum bozulur, sonra büyük alışverişlerde de pazarlık etmem; benim korkum bu, yoksa on kuruşta değilim... </st><st c="2518">Ben bu on kuruşu nasıl olsa bir dilenciye veririm, hem de sevap işlemiş olurum... </st><st c="2600">İdmanım bozulmasın diye, kırk paralık bişey alsam yine pazarlık ederim; şimdi anladın mı?</st></p>
			<p><st c="2689">Bana kalırsa Müsü Levi’nin Hacı Mümtaz Beyle ortak olmak isteyişi, işte bu konuşmadan sonra oldu.</st></p>
			<p><st c="2787">Sonradan öğrendiğime göre Hacı Mümtaz Bey, Müsü Levi’ye demiş ki:</st></p>
			<p><st c="2853">“Benim muhasebecinin ağzı çok sıkıdır, gayetle sır saklar bir adamdır; onun için fabrikamızda da çalıştırırsak iyi olur.”</st></p>
			<p><st c="2975">Müsü Levi de, “Fabrikamızda bütün hesaplarımız çok açık olacak, hiç hile yapmayacağız, onun için sır saklar bir muhasebeciye ihtiyacımız olmayacak,” demiş. </st><st c="3132">Bunun üzerine Hacı Mümtaz Bey eksik olmasın, “Muhasebecim çok namuslu adamdır; çünkü onbeş yıldır yanımda çalıştığı halde, bigünden bigüne de aylığımı artır demedi. </st><st c="3297">Çok sıkıntı çekiyor. </st><st c="3318">Onun için fabrikada da çalışırsa aylığını bikaç kuruş artırırım da zavallı sıkıntıdan kurtulur,” demiş.</st></p>
			<p><st c="3421">Daha fabrika kurulmadan işin içindeydim. </st><st c="3463">Hem Hacı Mümtaz Beyin ticarethanesinde, hem de fabrikada çalışıyordum. </st><st c="3534">Sağolsun Hacı Mümtaz Bey aylığımı yüzseksen lira artırmıştı.</st></p>
			<p><st c="3594">Hacı Mümtaz Bey de, Müsü Levi de dokuma fabrikası için on para sermaye yatırmadılar. </st><st c="3680">Nasıl mı oldu? </st><st c="3695">İkisi de iş bilir kişilerdi çünkü.</st></p>
			<p><st c="3729">Biyandan Hacı Mümtaz Bey, biyandan Müsü Levi kiralık bir dokuma fabrikası arıyorlardı. </st><st c="3817">Kendilerinin zamanı az olduğundan, Hacı Mümtaz Bey benim de kiralık bir fabrika aramamı söylemişti. </st><st c="3917">Muhasebeci olduğumdan fabrika işlerinden anlamadığımı söyleyince Müsü Levi, “Anlamadığın daha iyi, biz dört duvarla çevrili, üstü çatıyla örtülü, kirası çok ucuz bir fabrika arıyoruz, her ne fabrikası olsa işimizi görür,” dedi. </st><st c="4145">Hacı Mümtaz Bey iş saatleri dışında, hem gezip hem de kiralık bir fabrika arayabileceğimi söyledi.</st></p>
			<p><st c="4243">Eyüp’te dört tezgâhlı, kirası çok ucuz biyer buldum, birlikte gidip baktık. </st><st c="4320">Beğendiler ama, pazarlıkta uyuşamadılar. </st><st c="4361">Müsü Levi Tophane’de bir şarap fabrikası bulmuş. </st><st c="4410">Orasını gidip gördük. </st><st c="4432">Ben yolda Hacı Mümtaz Beyin kulağına yavaşça,</st></p>
			<p><st c="4477">– Şarap fabrikasından nasıl kumaş çıkarılacak? </st><st c="4525">dedim.</st></p>
			<p><st c="4531">– Müsü Levi müthiş bir adamdır, o herşeyi yapar... </st><st c="4583">dedi.</st></p>
			<p><st c="4588">Benim korkum Müsü Levi’nin Hacı Mümtaz Beye kazık atma ihtimali, yoksa bana ne...</st></p>
			<p><st c="4670">Şarap fabrikasını beğendiler ama kirasını çok buldular.</st></p>
			<p><st c="4726">Sonra Hacı Mümtaz Bey Ayvansaray’da bir çivi fabrikası bulmuş. </st><st c="4790">Gidip gördük. </st><st c="4804">Ben yine dayanamadım, Hacı Mümtaz Beyi uyarmak için,</st></p>
			<p><st c="4856">– Bu çivi makineleri sökülecek, yerine dokuma makineleri konulacak, çok pahalıya çıkar... </st><st c="4947">Yeniden bir fabrika kurulsa daha iyi olmaz mı? </st><st c="4994">dedim.</st></p>
			<p><st c="5000">– Çivi makineleri sökülmeyecek, yerinde kalacak... </st><st c="5052">dedi.</st></p>
			<p><st c="5057">İnsanın aklı durur yani; çivi makinelerinden kumaş çıkaracaklar...</st></p>
			<p><st c="5124">Ayvansaray’daki fabrika da uygun değildi. </st><st c="5167">Sonra ben Rami’de bir lastik fabrikası buldum. </st><st c="5214">Bunu beğendiler ama, adam kirayı para olarak istiyordu. </st><st c="5270">Oysa bizimkiler para vermeyecekler, bono vereceklerdi.</st></p>
			<p><st c="5324">En sonunda Müsü Levi’nin bulduğu Yedikule’deki kösele fabrikasını kiraladılar. </st><st c="5404">Para vermediler tabii, kira yerine üç aylık bono verdiler çünkü, Müsü Levi’yle Hacı Mümtaz Beyin imzaladıkları bonolar, devletin darphanesinde basılan paradan daha sağlam sayılıyordu.</st></p>
			<p><st c="5587">Kösele fabrikası dersem, adı fabrika... </st><st c="5628">Fabrikadan başka herşeye benziyor, yıkıntı biyer... </st><st c="5680">Bu eski püskü yıkıntıda nasıl dokuma fabrikası kurulacağını, nerden kumaş çıkarılacağını çok merak ediyordum.</st></p>
			<p><st c="5789">Fabrikanın ön duvarına, üzerinde “Hacı Mümtaz Türksoylu ve Ortağı Mensucat Fabrikası” yazılı kocaman bir levha astırdılar. </st><st c="5913">Bana da bir çalışma odası gösterdiler.</st></p>
			<p><st c="5951">Müsü Levi,</st></p>
			<p><st c="5962">– Hayırlı olsun, artık işe başladık... </st><st c="6002">dedi.</st></p>
			<p><st c="6007">– Nerde? </st><st c="6017">diye sordum.</st></p>
			<p><st c="6029">Hacı Mümtaz,</st></p>
			<p><st c="6042">– İşte burda, dedi. </st><st c="6063">Fabrikayı açtık ya...</st></p>
			<p><st c="6084">Yahu, fabrika nerde? </st><st c="6106">Ben içimden, makineler sonra gelecek herhalde diye bekliyordum. </st><st c="6170">Geldi de... </st><st c="6182">Geldi ama, bunlar demirden dişli, çark, mil, volan filan gibi bitakım hurda demir parçalarıydı. </st><st c="6278">Bunları üst üste koydular, karmakarışık bişey ortaya çıktı. </st><st c="6338">Bu, hiçbir zaman işlemedi. </st><st c="6365">Çünkü işleyemezdi. </st><st c="6384">Yalnız aradabir üst üste konulan demir parçalardan biri kendiliğinden kayar, devrilir, hemen bunu kaldırıp üste atarlardı.</st></p>
			<p><st c="6506">Müsü Levi çok memnun, ellerini birbirine sürterek,</st></p>
			<p><st c="6557">– İşler tamam, dedi, yalnız bize ayak işleri için biri ister.</st></p>
			<p><st c="6619">– Nasıl bir adam Müsü Levi? </st><st c="6648">dedim.</st></p>
			<p><st c="6654">– Çok aptal olacak bir, dedi, ama çok aptal olacak... </st><st c="6709">Hiçbişeye aklı ermeyecek. </st><st c="6735">Sonra okuryazar da olmayacak...</st></p>
			<p><st c="6766">Fabrikada adam arandığı duyulunca çok kişi başvurdu. </st><st c="6820">Bunlar işe alınsınlar diye bütün hünerlerini ortaya döküyorlar, çok çalışacaklarını söylüyorlardı. </st><st c="6919">Müsü Levi hiçbirini beğenmedi. </st><st c="6950">Galiba fabrikanın açıldığının beşinci günüydü, bir adam geldi. </st><st c="7013">Biz onu da iş istemeye geldi sanmıştık.</st></p>
			<p><st c="7052">Müsü Levi,</st></p>
			<p><st c="7063">– Adın ne? </st><st c="7075">diye sordu adama.</st></p>
			<p><st c="7092">Adam,</st></p>
			<p><st c="7098">– Hıı? </st><st c="7106">diye sordu Müsü Levi’ye.</st></p>
			<p><st c="7130">– Adını soruyorum.</st></p>
			<p><st c="7149">– Ne?</st></p>
			<p><st c="7155">– Adını...</st></p>
			<p><st c="7166">– Kimin adını?</st></p>
			<p><st c="7181">– Senin... </st><st c="7193">Senin adın ne?</st></p>
			<p><st c="7207">– Benim mi?</st></p>
			<p><st c="7219">Öyle bir budala ki, karşısındakini çat diye çatlatır.</st></p>
			<p><st c="7273">O soğukkanlı Müsü Levi bile patladı da,</st></p>
			<p><st c="7313">– Senin be, senden başka kim var karşımda? </st><st c="7357">Adın ne? </st><st c="7366">diye bağırdı.</st></p>
			<p><st c="7379">Adam bisüre düşündükten sonra,</st></p>
			<p><st c="7410">– Hıdır... </st><st c="7422">dedi.</st></p>
			<p><st c="7427">– Hıdır!</st></p>
			<p><st c="7436">– Ne var?</st></p>
			<p><st c="7446">– İş mi istiyorsun?</st></p>
			<p><st c="7466">– İş mi?</st></p>
			<p><st c="7475">Müsü Levi ona soruyor, o Müsü Levi’ye soruyor.</st></p>
			<p><st c="7522">– Kim?</st></p>
			<p><st c="7529">– Sen...</st></p>
			<p><st c="7538">– Ben mi?</st></p>
			<p><st c="7548">– Sen... </st><st c="7558">İş istemeye mi?</st></p>
			<p><st c="7573">– Ne işi?</st></p>
			<p><st c="7583">Hacı Mümtaz Bey dayanamadı,</st></p>
			<p><st c="7611">– Defol git! </st><st c="7625">diye bağırdı.</st></p>
			<p><st c="7638">Hıdır döndü, dönerken kolu, masa üstündeki sürahiye çarpıp devirdi, sonra sehpaya çarpıp sehpayla birlikte kendisi de yere devrildi. </st><st c="7772">Bir zaman yerde sehpayla boğuştu; çünkü kendisini sehpadan bitürlü kurtarıp ayağa kalkamıyordu. </st><st c="7868">Sanki sehpa üç ayaklı canlı bir yaratıktı da yapışmıştı vücuduna. </st><st c="7934">Epiy bir zaman sehpayla alt alta, üst üste güreştikten sonra ayağa kalkmasıyla duvara yönelmesi bir oldu, cam bölmeye çarpınca,</st></p>
			<p><st c="8061">– Kapı nerde? </st><st c="8076">diye sordu.</st></p>
			<p><st c="8087">Kahkahalarla gülmekten kapıyı gösteremiyorduk.</st></p>
			<p><st c="8134">– Solda! </st><st c="8144">diye bağırdım.</st></p>
			<p><st c="8158">Sağını solunu bilmediği için o yana bu yana dönendikten sonra merdivenden aşağı ver etti kendini. </st><st c="8257">Sonra büyük bir tıngırtı duyuldu. </st><st c="8291">Koşup baktık ki, merdivenin altına boylu boyunca uzanmış. </st><st c="8349">Basamaklardan yuvarlanırken de saksı, kova gibi oralarda her ne varsa, hepsini çarpa çarpa devirmiş.</st></p>
			<p><st c="8449">Müsü Levi,</st></p>
			<p><st c="8460">– Tamam! </st><st c="8470">dedi, işte aradığımız adamı bulduk.</st></p>
			<p><st c="8505">Yahudi şaşırmış mıdır nedir...</st></p>
			<p><st c="8536">– Aman Müsü Levi... </st><st c="8557">Bu dangalak yemek yerken ağzını zor bulur...</st></p>
			<p><st c="8601">– İyi ya işte, biz de böylesini arıyorduk...</st></p>
			<p><st c="8646">Hıdır’ı işe aldılar. </st><st c="8668">Hangi işe? </st><st c="8679">Hıdır’ın hiçbir iş gördüğü yok ki... </st><st c="8716">Pardon, hergün bikaç şeyi devirip kırmak gibi bir işi var. </st><st c="8775">Verdiği bu kadar zarara karşılık da çokaz bir haftalık alıyor.</st></p>
			<p><st c="8837">Müsü Levi,</st></p>
			<p><st c="8848">– Fabrika tamam, hemen çalışmaya başlamalıyız! </st><st c="8896">dedi.</st></p>
			<p><st c="8901">Mensucat Fabrikası üç yıl çalıştı. </st><st c="8937">Ne bir santim iplik girdi, ne bir milim kumaş çıktı. </st><st c="8990">Ama yine de fabrikaydı, hem de kazanan bir fabrika... </st><st c="9044">Bütün işler kâğıt üstünde görülüyordu. </st><st c="9083">Defterleri ben tutuyordum. </st><st c="9110">Fabrikaya şu kadar bin kilo iplik girdi. </st><st c="9151">Ama hep kâğıt üstünde, fabrikaya giren çıkan yok... </st><st c="9203">Defterde girdi gösterilen iplikler, yine defterde çıktı gösteriliyor: Şu kadar bin kilo iplik satıldı. </st><st c="9306">Alıp satıyoruz, alıp satıyoruz, ama hep defterde.</st></p>
			<p><st c="9355">Bigün Hacı Mümtaz Beye,</st></p>
			<p><st c="9379">– Fabrika ne zaman işleyecek? </st><st c="9410">diye sordum.</st></p>
			<p><st c="9422">– İşliyor ya... </st><st c="9439">dedi. </st><st c="9445">Biz burda Karagöz mü oynatıyoruz yoksa?</st></p>
			<p><st c="9484">İşin içine girdikçe öğreniyordum; bizimki gibi olanlara “Naylon Fabrika” deniliyordu. </st><st c="9571">Gerçekten bir dokuma fabrikası kurup kumaş çıkarılsa, kazanç ancak yüzde beş on olabilecekti. </st><st c="9665">Oysa hiç kumaş dokumadan fabrika yüzde otuz kazanıyordu. </st><st c="9722">Hem de yüzde otuz kazanç defterde gösterilendi; gerçek kazanç çok daha yüksekti.</st></p>
			<p><st c="9802">Müsü Levi’nin neden Hacı Mümtaz Beyi ortak aldığını sonraları öğrenebildim. </st><st c="9879">Çünkü Mümtaz Beyin, bakanlıkta çok önemli yerlerde akrabaları, dostları vardı. </st><st c="9958">Böylece bakanlıktan istedikleri kadar “tahsis” iplik alma müsaadesi koparabiliyorlardı.</st></p>
			<p><st c="10045">Müsü Levi de, Hacı Mümtaz Bey gibi çok namuslu bir adamdı. </st><st c="10105">Bana sık sık,</st></p>
			<p><st c="10118">– Ben işlerimde katiyen hile istemem, ticarette namussuzluk olmaz... </st><st c="10188">Hesabımız çok düzgün olmalı... </st><st c="10219">derdi.</st></p>
			<p><st c="10225">Çalışmayan ama kazanan fabrikamızın işçileri de vardı ve biz bunlara bordrolara göre düzenli olarak gündeliklerini ödüyorduk. </st><st c="10352">Haftadan haftaya paralarını almaya gelen sözde dokuma işçileri, hiç çalışmadıkları yada fabrikanın bahçesinde filan çalıştıkları için ucuza tutulmuşlardı. </st><st c="10507">Bunların gündelikleri, sigorta primleri, fabrikanın kazanç vergisi de tamam olarak ödenirdi. </st><st c="10600">Gerçekten hiçbir hile yapılmıyordu. </st><st c="10636">Aptal Hıdır’ın bordrodaki görevi de fabrikanın müdürlüğüydü ve yapmadığı bu görev için ayda bin lira alıyordu. </st><st c="10747">Oysa ben iki ayrı yerdeki muhasebeciliğim için dokuzyüz lira almaktaydım.</st></p>
			<p><st c="10820">Fabrikanın üç yıllık kazancı, iki ortaktan herbiri için dörder milyon liraydı. </st><st c="10900">Ama bu defterdeki kazançtı. </st><st c="10928">Defter dışı kazancın ne olduğunu bilmiyorum.</st></p>
			<p><st c="10972">Müsü Levi bigün Hacı Mümtaz Beye,</st></p>
			<p><st c="11006">– Artık yeter Hacı Bey, dedi, başımız boka girmeden fabrikayı kapatıp hesaplarımızı tasfiye edeceğiz.</st></p>
			<p><st c="11108">Kazancı tatlı bulan Hacı Mümtaz Bey,</st></p>
			<p><st c="11145">– Böyle bir fabrikayı kapatmak günah... </st><st c="11186">dedi.</st></p>
			<p><st c="11191">Müsü Levi,</st></p>
			<p><st c="11202">– Kodese girersek bize de günah... </st><st c="11238">dedi.</st></p>
			<p><st c="11243">Fabrikayı kapatmaya karar verdiler. </st><st c="11280">Buna ençok benim canım sıkıldı. </st><st c="11312">Çünkü fabrika kapanınca, benim fabrika muhasebeciliği ek görevimden aldığım yüzseksen lira aylık indirilecekti.</st></p>
			<p><st c="11423">Fabrikadaki son günümüzdü. </st><st c="11451">Bir tangırtı tungurtu duyuldu. </st><st c="11482">Müsü Levi gülerek,</st></p>
			<p><st c="11500">– Aptal Hıdır geliyor... </st><st c="11526">dedi.</st></p>
			<p><st c="11531">Gerçekten de Hıdır gelmişti. </st><st c="11561">Hıdır odaya girdi, girmesiyle de odanın kapısını kilitledi, anahtarı cebine koydu, geçip koltuğa oturdu,</st></p>
			<p><st c="11665">– Yüzbin... </st><st c="11678">dedi.</st></p>
			<p><st c="11683">Hacı Mümtaz hâlâ gülüp duruyordu.</st></p>
			<p><st c="11717">Müsü Levi,</st></p>
			<p><st c="11728">– Ne yüzbini? </st><st c="11743">dedi.</st></p>
			<p><st c="11748">Hıdır bir cıgara yakıp yine,</st></p>
			<p><st c="11777">– Yüzbin... </st><st c="11790">diye tekrarladı.</st></p>
			<p><st c="11806">– Ne demek yüzbin?</st></p>
			<p><st c="11825">– Yüzbin...</st></p>
			<p><st c="11837">– Çık dışarı!.. </st><st c="11854">Defol!..</st></p>
			<p><st c="11862">Hıdır çok soğukkanlı, sürekli “Yüzbin” deyip duruyordu,</st></p>
			<p><st c="11918">– Yüzbin...</st></p>
			<p><st c="11930">Ben şaşırmıştım. </st><st c="11948">Hacı Mümtaz’la Müsü Levi’nin gülüşleri yüzlerinde donup kalmıştı.</st></p>
			<p><st c="12013">– Yüzbin...</st></p>
			<p><st c="12025">– Ama Hıdır...</st></p>
			<p><st c="12040">– Yüzbin...</st></p>
			<p><st c="12052">– Hıdır oğlum...</st></p>
			<p><st c="12069">– Yüzbin...</st></p>
			<p><st c="12081">– Kardeşim Hıdır...</st></p>
			<p><st c="12101">Hıdır “yüzbin” diyor, başka bişey demiyordu. </st><st c="12147">Önce korkutmak istediler, olmadı. </st><st c="12181">Rica ettiler, olmadı. </st><st c="12203">Yalvardılar, sökmedi.</st></p>
			<p><st c="12224">– Ama Bay Hıdır, senin bizden alacağın yok ki... </st><st c="12274">Biz senin hakkını fazlasıyla verdik...</st></p>
			<p><st c="12312">Hıdır bacak bacak üstüne atmıştı:</st></p>
			<p><st c="12346">– Yüzbin...</st></p>
			<p><st c="12358">– Vallahi olsa... </st><st c="12377">Yok ki...</st></p>
			<p><st c="12386">Hıdır burnuyla kasayı gösterip yine,</st></p>
			<p><st c="12423">– Yüzbin... </st><st c="12436">dedi.</st></p>
			<p><st c="12441">Baktılar ki olmayacak, Müsü Levi,</st></p>
			<p><st c="12475">– Peki Bay Hıdır, dedi, yarın gel al...</st></p>
			<p><st c="12515">Hıdır yine insanın beynini oyan o tekdüze sesiyle.</st></p>
			<p><st c="12566">– Yüzbin... </st><st c="12579">dedi.</st></p>
			<p><st c="12584">En sonunda Müsü Levi cebinden bir çek çıkartıp üstüne yüzbin yazdı Hıdır’a uzattı. </st><st c="12668">Çeki almayan Hıdır yine,</st></p>
			<p><st c="12692">– Yüzbin... </st><st c="12705">dedi.</st></p>
			<p><st c="12710">Müsü Levi kasayı açtı, çıkardı paraları Hıdır’ın avucuna saydı. </st><st c="12775">Hesaplarında hiç hile yapmayan Müsü Levi o gün hile yaptı. </st><st c="12834">Hıdır’a yüzbin diye, doksanbin lira verdi. </st><st c="12877">Hıdır’ın avucuna paraları sayarak koyuyordu ama, Hıdır o kadar çok sayı bilmediğinden, onbin lira kazık yemişti.</st></p>
			<p><st c="12989">Hıdır paraları aldı, anahtarla kapıyı açıp allasmarladık bile demeden çekip gitti.</st></p>
			<p><st c="13072">Müsü Levi,</st></p>
			<p><st c="13083">– Tüh... </st><st c="13093">dedi, herifin eline yüzer lira koyup biner biner sayabilirdim ama sonradan aklım başıma geldi.</st></p>
			<p><st c="13187">Fabrika kapandı. </st><st c="13205">Ben yine Hacı Mümtaz Beyin ticarethanesinde çalışıyordum.</st></p>
			<p><st c="13262">Hıdır sonradan milyoner oldu. </st><st c="13293">Şimdi çok zengindir... </st><st c="13316">O kadar aptal adam nasıl mı milyoner oldu? </st><st c="13359">Hahahhah... </st><st c="13371">Zengin olmak için akıl istemez ki, para ister; bikere yüzbin oldu mu gerisi kolay... </st><st c="13456">Marifet, ilk yüzbini bulmakta. </st><st c="13487">Yok canım, akıllandığı filan yok, yine eskisi gibi aptal... </st><st c="13547">Ama emrinde biçok akıllı adam çalışıp herifin milyonlarını artırmak için kafa patlatıyorlar. </st><st c="13640">Adını da değiştirdi. </st><st c="13661">Nüfus kâğıdında göbek adı olarak Rıza yazılıymış. </st><st c="13711">Şimdi Rıza Bey oldu. </st><st c="13732">Ama onu piyasada Naylon Rıza diye tanırlar...</st></p>
		</section>
  <div id="charCountTotal" value="13777"></div></body>
</html>
