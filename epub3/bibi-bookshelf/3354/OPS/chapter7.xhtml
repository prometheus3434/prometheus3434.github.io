<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-7">
    <section>
			<h1><st c="0">Bir Günlük Yumurtanın Hayatı</st></h1>
			<p><span><st c="29">A</st></span><st c="31">şağıdaki nutuk bir yumurtaya, ikinci yıldönümü münasebetiyle yapılan jübilede, kalabalık horoz ve tavuklar önünde, bir horoz tarafından verilmiştir:</st></p>
			<p><st c="179">– Muhterem tavuklar, horozlar!..</st></p>
			<p><st c="212">Bugün jübilesini yaptığımız, dünyaya gelişinin ikinci yıldönümünü idrak eden bir günlük yumurtadır. </st><st c="313">Size, bu münasebetle, kısaca hayatını anlatmayı faydalı buldum. </st><st c="377">Bu yumurta, 1953 yılı 21 Mayısında saat 11’de, Gümüşhane ilinin Kelkit ilçesinin İncek köyünde Mahmut Ağanın kümesindeki follukta dünyaya çıktı. </st><st c="522">Annesi tarafından legorn, plimut ve Denizli cinsleri gibi asil bir aileye dayanır. </st><st c="605">Baba tarafı, eldeki kayıtlara göre sarih olarak bilinmemekle beraber komşu kümesin kırmızı tüylü horozu tarafından annesinin baştan çıkarıldığı, yine annesinin düşmanları tarafından söylenir. </st><st c="797">Bu yumurta, yumurtlandıktan otuzdört gün sonra bir kuluçkanın altına konulursa da, bu otuzdört günde bayatladığından içinde bir civcivin yalnız baş kısmı meydana gelebilmiştir. </st><st c="974">Kuluçka tavuk civcivleriyle lohusa yatağından kalktığı zaman, Mahmut Ağanın kızı Ayşe de, bu yumurtayı köy bakkalına götürüp, onu bir mavi boncukla değiştirmiştir... </st><st c="1140">Haziran ayında köyden yumurta toplayan bir çergici, bakkala on tane “Namaz Hocası” ve “Âşık Garip” vermiş, karşılığında bakkaldan, arada jübilesini yaptığımız yumurta da bulunan üçyüz yumurta almıştır. </st><st c="1342">Yumurtaları eşeğine yükleyen çergici, köylerde bir ay dolandıktan sonra, bu yumurtaları Kelkit kazasında bakkal Hacı Ömer’den aldığı yarım kilo tozşekerle değiştirmiştir. </st><st c="1513">Hacı Ömer’in dükkânında kırkbeş gün dinlenen yumurtamızı Hasan Hoca adında bir yumurta tüccarı almış öbürleriyle beraber bir sepete koyup Gümüşhane’ye getirmiş, burada tüccar Hafız Ali’ye satmıştır.</st></p>
			<p><st c="1711">Hafız Ali, yumurta fiyatlarının yükselmesini iki ay bekledikten sonra, iyi fiyatla yumurtaları bir yumurtacıya devretmiştir. </st><st c="1837">Bu adam, adı geçen yumurtamızla öbürlerini samanlı bir sandığa doldurmuş, kamyonla Giresun’a yollamış ve oradaki bir tüccara satmıştır. </st><st c="1973">Bu tüccar da yumurtaları vapurla Istanbul’da yumurta ve tavuk ticareti yapan toptancı Vasil’e göndermiştir. </st><st c="2081">Vasil, piyasanın yükselmesi için, yumurtaları, bu arada hayatını anlattığımız yumurtayı ambarında üç ay beklettikten sonra, ihracat ve ithalatçı Mişon’a satmıştır. </st><st c="2245">Mişon, bozulmamaları için yumurtaları buzhaneye kaldırmış. </st><st c="2304">Beş ay sonra İngiltere’den bir firma kendisinden taze yumurta isteyince, yumurtaları yeniden ambalajlayarak bir gemiyle İngiltere’nin Southampton limanına göndermiştir. </st><st c="2473">Oradan marşandizle Londra’ya giden yumurtaların muayene sonunda çürük, kokmuş oldukları anlaşılmış, durum yumurtacı Mişon’a bildirilmiştir. </st><st c="2613">Mişon, “Sakin imha etmeyin, yeri gönderin!” diye telgraf çekince, yumurtalar iki ay sonra tekrar Istanbul’a dönmüştür. </st><st c="2732">Bu zaman içinde, günden güne fırlayan hayat pahalılığına uygun olarak, Mişon bozuk yumurtaların arasındaki bizim yumurtamızı da on misli kârla Beyoğlu’nda bir pastacıya satmıştır. </st><st c="2912">Pastacı yumurtaları kırarken, eline günlük yumurta da geçmiş, fakat yumurtanın içindeki sarı ve beyaz kısımlar çalkalanmaktan, seyahatlerden zamanla taşlaşmış olduğundan bitürlü kırılmamıştır. </st><st c="3105">Pastacı kırmaya muvaffak olamadığı sert yumurtayı, öbür sert yumurtalarla birlikte Tavukpazarı’nda yumurtacı Anastas’a satmıştır. </st><st c="3235">Muhalif partilerden birinin hatibi Taksim’de nutuk verirken çürük yumurtaya tutulmuş, bu arada Anastas’tan alınan yumurta da hatibin kafasına atılarak demokrasi tarihinde önemli biyer almış, hatibin kafasında da derin bir iz bırakmıştır. </st><st c="3473">Asfalt üstünde yuvarlanan yumurtamız bir mahalle çocuğunun eline geçmiş, paskalyada yumurta dövüşünde bu yumurtayla vuruşturarak iki sepet yumurta kazanmıştır.</st></p>
			<p><st c="3632">Bundan sonra çocuk yumurtayı bir yumurtacıya satmış, yumurtacı üzerine “günlük yumurta” damgasını vurduktan sonra bir sütçüye satmıştır. </st><st c="3770">Sütçüden yumurtayı bir müşteri sabah kahvaltısı için almış, fakat kırmak mümkün olmadığından sinirlenen aşçı yumurtayı apartmanın altıncı kat penceresinden bahçeye atmış böylece bizim elimize geçmiştir.</st></p>
			<p><st c="3972">Kısaca hayatını anlattığım ve burada ikinci yıldönümünü kutladığımız günlük yumurtanın daha uzun yıllar günlük olarak kalmasını temenni ederiz.</st></p>
		</section>
  <div id="charCountTotal" value="4116"></div></body>
</html>
