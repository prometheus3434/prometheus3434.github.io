<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-14">
    <section>
			<h1><st c="0">Bu Aklıma Gelmemişti</st></h1>
			<p><span><st c="21">H</st></span><st c="23">asan Ustanın bugünkü düşkün haline bakmayın... </st><st c="70">Gençliğinde... </st><st c="85">Hani gençliğinde dersek, o kadar da eski değil, daha yirmi yıl önce, eline keseri, testereyi aldı mı, yanında iki üç de yardımcıyla, bir hafta içinde bir evi çıkarıverirdi. </st><st c="258">Bu kadar eline ayağına çabuk yapı kalfası görülmemişti. </st><st c="314">Şimdi, eski kalfadır diye hatırını sayar da, birisi iş verirse verir, vermezse, desturun kargalar tuvalete gitmeden mahalle kahvesine çıkar, tavla başında, çaptan düşmüş şairler, işletmeden alınmış politikacılar gibi, eski günlerinin dalgasını geçerdi.</st></p>
			<p><st c="566">– Ne şans, zara bak be... </st><st c="593">Oğlum, sen git de balık tut. </st><st c="622">Ben bir zaman Horhor’da bir ev yapmıştım... </st><st c="666">E vallahi... </st><st c="679">Şeş çiharım kandesin... </st><st c="703">Ha, ne diyordum, şimdikiler de kalfa diye, mühendiz diye çıkmış orta yere. </st><st c="778">Alimallah ben keseri elime aldım mı... </st><st c="817">Zar tutma...</st></p>
			<p><st c="829">– Zar tutmadan atılmaz... </st><st c="856">Kahveci, Hasan Ustaya bir dört-beş getir...</st></p>
			<p><st c="899">– Severler genç ise... </st><st c="923">Ne idi o günler... </st><st c="942">Üç katlı bir konak yavrusu yapmıştım... </st><st c="982">Şeşi beş görmeye başladın, gözlük tak... </st><st c="1023">Gelsin de şimdiki mühendiz beyler görsün. </st><st c="1065">Caharı se, severler genç ise... </st><st c="1097">Namussuz kemik... </st><st c="1115">Tuh... </st><st c="1122">Söyletir adamı... </st><st c="1140">Boğaziçi’nde bir yalıyı kaç günde bitirsem, beğenirsin... </st><st c="1198">Hem de... </st><st c="1208">Şişşt!. </st><st c="1216">Seyrek sakallı Memet Ağa... </st><st c="1244">Aşağı kapıya... </st><st c="1260">Gele yavrum... </st><st c="1275">Vay dubaracı vay... </st><st c="1295">Ulan parasını mı verdik be... </st><st c="1325">O zamanlar, malzeme de ucuzdu bilader...</st></p>
			<p><st c="1365">– Çarşaf lazım mı Hasan Usta?</st></p>
			<p><st c="1395">– Senin ayağın çarşafa dolaştı... </st><st c="1430">Bir döşeme yapardım... </st><st c="1453">Allah seni inandırsın... </st><st c="1478">Şaşırdııı...</st></p>
			<p><st c="1490">Üst üste iki partide de, iki mars bir oyunla yenildiği gece, canı çok sıkkın bir halde Hasan Usta evine döndü. </st><st c="1602">Yatağa uzandı. </st><st c="1617">Yıllar var ki, artık kadınlar rüyalarına bile girmiyorlardı. </st><st c="1678">Bütün ömrü başkalarına ev yapmakla geçmiş, kendine başını sokacak bir kulübecik yapamamıştı. </st><st c="1771">Düşündükçe canı sıkılıyordu. </st><st c="1800">İsteseydi neler yapamazdı. </st><st c="1827">Ama daha fırsat vardı. </st><st c="1850">Eli keser tutarken, kira köşelerinde sürünmekten kurtulmalıydı. </st><st c="1914">Yaptığı yüzlerce ev içinde, hep o küçücük, nohut oda, bakla sofa, pancurları kiremit kırmızısı, tahini boyalı, yeşil balkonlu, konak yavrusu gözünün önüne geliyordu. </st><st c="2080">Pek o kadar da değil ama, kuş yuvası gibi bir evcik de kendine yapabilirdi. </st><st c="2156">Düşündü. </st><st c="2165">Böyle bir evi kaça çıkarabilirdi? </st><st c="2199">Kurdukça kurdu, artık gözünü uyku tutmuyordu. </st><st c="2245">O, bu gece muhakkak bir ev yapmalıydı. </st><st c="2284">Düşündü taşındı, hesap etti, kitap etti, aklından geçirdiği böyle bir evi, ancak onbin liraya çıkarabilirdi.</st></p>
			<p><st c="2392">– Say ki, dörtbin lira cebinde, haydi Hasan Usta, dedi kendi kendine, yap bir ev de, ev sahiplerinin ağzının kokusunu çekme.</st></p>
			<p><st c="2517">Dörtbin lirası cebindeydi. </st><st c="2545">Önce güzel biyerden arsa aldı. </st><st c="2576">Şimdi arsalar da pahalanmıştı. </st><st c="2607">Onun zamanında bu arsa fiyatlarına bir han yapılırdı. </st><st c="2661">Gözünü uyku tutmuyordu. </st><st c="2685">Çekişe çekişe pazarlık etti, kıydı paracıklara, arsayı üzerine tapulattı. </st><st c="2759">Şimdi iş temelin kazılmasına gelmişti. </st><st c="2798">İşçiler tuttu. </st><st c="2813">Kendisi de onların başında idi. </st><st c="2845">Sıcak soğuk demeden çalıştılar. </st><st c="2877">Ama işçilerden çok dertli idi. </st><st c="2908">Nerde onun zamanındaki işçiler... </st><st c="2942">Onlar bir işe canı gönülden, kendi işleriymiş gibi sarılırlardı. </st><st c="3007">Şimdikiler, işi açılış nutku gibi angarya sayıyorlardı. </st><st c="3063">Sıra taş, tuğla, çimentoya gelmişti. </st><st c="3100">Bunları ucuz pahalı demeden aldı. </st><st c="3134">Temel duvarları örülmeye başlandı. </st><st c="3169">Hem sağlam, hem de güzel bir ev yapacaktı. </st><st c="3212">Bundan sonra da başka hiçkimseye ev yapacak değildi. </st><st c="3265">Yaptığı son evin içinde, son nefesini vermeliydi. </st><st c="3315">Tek katlı evin duvarları yükseldi. </st><st c="3350">Hatıllar atıldı, döşemeler çakıldı. </st><st c="3386">Kapılar, pencereler takıldı, herşey olup bitti. </st><st c="3434">İş tam çatıya gelince paralar da suyunu çekti. </st><st c="3481">Dörtbin liradan metelik kalmamıştı. </st><st c="3517">Yatağında bir o yana, bir bu yana döndü. </st><st c="3558">Boşa koydu dolmadı, doluya koydu almadı, ne yaptı, ne ettiyse, bitürlü çatıyı kapayamıyordu. </st><st c="3651">Elimi biraz açık tuttum diye düşündü. </st><st c="3689">Yaptığı evi bozdu, başka bir ev yapmaya başladı. </st><st c="3738">Tam çatıya gelince, yine elinde avucunda para kalmamıştı. </st><st c="3796">İnsan, yorganına göre ayağını uzatmalı dedi. </st><st c="3841">Bu sefer başka yerden daha ucuza bir arsa aldı. </st><st c="3889">Yine olmadı. </st><st c="3902">Elindeki dörtbin lirayla, evin çatısını kapamak imkânsızdı. </st><st c="3962">Yatağının içinde sağa sola dönmekle de çatıyı örtemezdi.</st></p>
			<p><st c="4018">Hasan Usta evler yapar, yaptıklarını yıkar, yeniden yaparken, güneş de çıkmış, sabah olmuştu. </st><st c="4113">O kadar canı sıkılmıştı ki, doğru soluğu kahvede aldı. </st><st c="4168">Ağzını bıçak açmıyor, durmadan köylü paketinin kâğıdına hesaplar yapıyordu. </st><st c="4244">Tavla arkadaşlarından biri yanına sokuldu.</st></p>
			<p><st c="4286">– Merhaba Hasan Usta. </st><st c="4309">Var mısın?</st></p>
			<p><st c="4319">Hasan Usta karşılık vermedi, parmaklarıyla paranın hesabını yapıyordu.</st></p>
			<p><st c="4390">– Ne o yahu... </st><st c="4406">Bişeye canın mı sıkıldı? </st><st c="4431">Binin yarısı beşyüz, o da bizde yok.</st></p>
			<p><st c="4467">– Sorma bilader, dün gece hiç uyuyamadım.</st></p>
			<p><st c="4509">– Belli, gözlerin şiş şiş... </st><st c="4539">Bir derdin mi var?</st></p>
			<p><st c="4557">– Hem de ne dert!.. </st><st c="4578">Kendime, başımı sokacak bir ev yapayım dedim, çatısını örtmek için, daha ikibin lira lazım.</st></p>
			<p><st c="4669">Arkadaşı, Hasan Ustayı başındaki yağlı kasketten, yırtık pabuçlarına kadar süzdü. </st><st c="4752">Acaba, ihtiyar oynatmış mıydı?</st></p>
			<p><st c="4782">– Ne söylersin sen Hasan Usta? </st><st c="4814">Kendine ev mi yaptın?</st></p>
			<p><st c="4835">– Daha bitmedi, çatıya kadar çıktım, üstünü örtemiyorum. </st><st c="4893">İkibin lira muhakkak lazım...</st></p>
			<p><st c="4922">– Tevekkeli para ile imanın kimde olduğu bilinmez, derler. </st><st c="4982">Mademki çatıya kadar çıktın, öyle ise kolay. </st><st c="5027">Git pangalardan birine, evi ipotek et, al ikibin, çık çatıyı...</st></p>
			<p><st c="5090">– Yok canım, öyle değil... </st><st c="5118">Dün gece düşündüm taşındım, cebimde dörtbin liram olsaydı bir ev yapardım dedim kendi kendime. </st><st c="5213">Sanki dörtbin lira cebimdeymiş gibi işe başladım. </st><st c="5263">Şimdi herşey pahalılaşmış bilader. </st><st c="5298">İkibin lira olmazsa çatıyı örtemeyeceğim.</st></p>
			<p><st c="5339">Hasan Ustayı sahiden dertli diye ciddi ciddi dinleyen arkadaşı fena halde içerlemişti:</st></p>
			<p><st c="5426">– Bre kerhut, diye bağırdı, mademki işin lafı ile geçiniyorsun, cebine dörtbin koyacağına onbin lira koysaydın da, altıbinle evi yapıp, dörtbini de tıkır tıkır yeseydin olmaz mıydı?</st></p>
			<p><st c="5608">Hasan Ustanın gözleri sevinçle parladı:</st></p>
			<p><st c="5648">– Sahi yahu, dedi, bak bu hiç aklıma gelmemişti.</st></p>
		</section>
  <div id="charCountTotal" value="5697"></div></body>
</html>
