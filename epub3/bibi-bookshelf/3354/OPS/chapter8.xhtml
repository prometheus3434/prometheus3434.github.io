<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-8">
    <section>
			<h1><st c="0">Köprüyü Geçene Kadar</st></h1>
			<p><span><st c="21">Y</st></span><st c="23">irmi yaşındayken evlenmeyi kafasına koymuş. </st><st c="67">Ama bitürlü evlenememiş. </st><st c="92">Kendisi çirkin, güzel kadın arıyor. </st><st c="128">Kendisi züğürt, zengin kadın arıyor. </st><st c="165">Kendisi ortaokulu bile bitirememiş, lise bitirmiş arıyor. </st><st c="223">Kendisi Istanbul’dan dışarı çıkmamış, kadının dünya görmüşünü arıyor. </st><st c="293">Kendisi halktan biri, ama soylu kadın arıyor. </st><st c="339">Kendisi ıslık öttüremez, müzikten anlayan, piyano, keman çalan kadın arıyor. </st><st c="416">Kendi züğürtse de gönlü zengin.</st></p>
			<p><st c="447">Aradabir kendisiyle evlenecek bir kadın buluyorsa da, onda da aradıklarından dokuzu varsa biri yok, biri varsa beşi yok.</st></p>
			<p><st c="568">Aklı hep evlenmekte. </st><st c="590">Otuzuna gelince, çok okumuş olmasa da olur dedi. </st><st c="639">Otuzbeşinde, zengin olmasa da olur dedi. </st><st c="680">Kırkında, cahil de olsa olur dedi. </st><st c="715">Kırkbeşinde, evinden çıkmamış da olsa kabulüm dedi. </st><st c="767">Ellisinde, dul da olur varsın kız olmasın dedi. </st><st c="815">Elliikisinde, kenar kıyıdan olsa da olur dedi. </st><st c="862">Ellibeşinde, güzel olmasın ne çıkar dedi, yüzüne bakılır gibi olsun yeter. </st><st c="937">Ellialtısında, çirkin de olsun razıyım dedi.</st></p>
			<p><st c="981">Elliyedisine geldi, bir kadın olsun da nasıl olursa olsun dedi. </st><st c="1046">En sonunda haftalık iki yapraklı serüven dergilerinden birinin “Kısmetimi Arıyorum” sütununa şu ilanı verdi:</st></p>
			<p><st c="1154">“Evlenmek isteyen olgun bir erkek. </st><st c="1190">Yaş ellisekiz. </st><st c="1205">Şimdiye kadar hiç evlenmedim. </st><st c="1235">İçkim ve kumarım yoktur. </st><st c="1260">Memurum. </st><st c="1269">Bir kadını mesut edecek evsafı haizim. </st><st c="1308">Mesut bir aile yuvası kurmak istiyorum. </st><st c="1348">Müstakbel eşimde aradığım evsaf, niyetinin ciddi olmasıdır. </st><st c="1408">Kızlık, dulluk mevzubahis değildir. </st><st c="1444">Mazisi beni alakadar etmez. </st><st c="1472">Güzellik ve tahsil de aranmaz. </st><st c="1503">Çocuklular da kabulüm. </st><st c="1526">Teklifim gayet ciddi ve çok aceledir. </st><st c="1564">‘Mesut yuva’ rumuzuna müracaat...”</st></p>
			<p><st c="1598">İlanı verirken derginin sekreterine,</st></p>
			<p><st c="1635">– Acaba cevap gelir mi? </st><st c="1660">dedi.</st></p>
			<p><st c="1665">Sekreter,</st></p>
			<p><st c="1675">– Tabii, dedi, her ilana enaz yüz teklif geliyor. </st><st c="1726">Bakın şu mektuplara!</st></p>
			<p><st c="1746">Masanın üstü yığınla mektup doluydu.</st></p>
			<p><st c="1783">– Acaba ne kadar zamanda cevap gelir?</st></p>
			<p><st c="1821">– Bir haftaya kalmaz.</st></p>
			<p><st c="1843">Dergide ilan çıktıktan sonra, hergün dergi idarehanesinin eşiğini aşındırdı. </st><st c="1921">Ancak yirmialtıncı günü “Mesut Yuva” rumuzuna bir mektup geldi. </st><st c="1985">Heyecandan kalbi duracaktı. </st><st c="2013">Hemen cevap yazıp gönderdi. </st><st c="2041">Gecelerce uykusu kaçtı. </st><st c="2065">Cevap geldi. </st><st c="2078">İkinci mektupta sözleştiler, bir muhallebicide buluşup tanıştılar. </st><st c="2145">Ellisekiz yaşınacak evlenmek istediği kadında aradığı vasıfların hiçbiri bu kadında yoktu. </st><st c="2236">Ama buna da razıydı. </st><st c="2257">Ellidokuz yaşına gelirse, bunu bile bulamayacaktı. </st><st c="2308">Kadının ailesiyle tanıştı. </st><st c="2335">Çok utangaç olduğu için kadının evine bir arkadaşıyla gitmişti. </st><st c="2399">Bundan sonra iş söze kaldı. </st><st c="2427">Kadının ailesi razı mı, değil mi? </st><st c="2461">Bunu söyleyeceklerdi. </st><st c="2483">Öğrenmek için, heyecandan kendisi gidemedi, arkadaşını Eminönü meydanında, ilan kulesinin dibinde beklemeye başladı. </st><st c="2600">Yağmur yağdı, ıslandı. </st><st c="2623">Soğukta titredi. </st><st c="2640">Eski ayakkabılarından su girdi. </st><st c="2672">Saat ondokuzda arkadaşı geldi. </st><st c="2703">Gözlerinin içine bakarak arkadaşına sordu:</st></p>
			<p><st c="2745">– Ne haber?</st></p>
			<p><st c="2757">Yan yana Köprü üstünde yürümeye başladılar. </st><st c="2802">Arkadaşı anlatıyordu:</st></p>
			<p><st c="2823">– Evlerine gittim...</st></p>
			<p><st c="2844">– Eeee?</st></p>
			<p><st c="2852">– Anası babası filan...</st></p>
			<p><st c="2876">– Evet?</st></p>
			<p><st c="2884">– Efendime söyleyeyim...</st></p>
			<p><st c="2909">Vapur düdüğü öttüğü için, arkadaşının ne dediğini anlamıyordu.</st></p>
			<p><st c="2972">– Efendim? </st><st c="2984">diye bağırdı...</st></p>
			<p><st c="2999">Arkadaşı,</st></p>
			<p><st c="3009">– Ondan sonra... </st><st c="3027">dedi.</st></p>
			<p><st c="3032">Vapur düdüğü ikileşmişti.</st></p>
			<p><st c="3058">– Duymuyorum...</st></p>
			<p><st c="3074">– Geldiler...</st></p>
			<p><st c="3088">– Ne oldu?</st></p>
			<p><st c="3099">– Geldiler be... </st><st c="3117">Lakin...</st></p>
			<p><st c="3125">– Bağırsana yahu...</st></p>
			<p><st c="3145">Karşıdan gelen biri onları göğüsleyip aralarına girdi.</st></p>
			<p><st c="3200">– Ne iş yahu... </st><st c="3217">Eve gittim.</st></p>
			<p><st c="3228">– Hızlı söylesene birader. </st></p>
			<p><st c="3256">Vapur düdükleri çoğalmıştı.</st></p>
			<p><st c="3283">– Vallahi, yani...</st></p>
			<p><st c="3302">– Ne dediler?</st></p>
			<p><st c="3316">– Falan filan...</st></p>
			<p><st c="3333">– Ne dedin, duymadım.</st></p>
			<p><st c="3355">– Falan filan dedim.</st></p>
			<p><st c="3376">– Kime dedin? </st><st c="3391">Bağır yahu duymuyorum.</st></p>
			<p><st c="3413">Yanlarında tramvay çan çalıyor, trafik memuru düdük öttürüyordu.</st></p>
			<p><st c="3478">– Sonra kardeşim... </st><st c="3499">Derken... </st><st c="3509">Vay anasını...</st></p>
			<p><st c="3523">– Kim?</st></p>
			<p><st c="3530">– Kahve mahve...</st></p>
			<p><st c="3547">– Bağır be kardeşim.</st></p>
			<p><st c="3568">– Ondan sonracığıma söyleyeyim.</st></p>
			<p><st c="3600">– Karşıya geçelim, vapur düdüklerinden duymuyorum.</st></p>
			<p><st c="3651">Karşıya geçerlerken aralarından bir otomobil geçti. </st><st c="3704">Biri bu yanda, öbürü öteki yanda kaldı. </st><st c="3744">Sonra o da karşıya geçti.</st></p>
			<p><st c="3769">– Olur dediler mi?</st></p>
			<p><st c="3788">– Teyzesi meyzesi geldi... </st><st c="3816">Ulan ne iş be...</st></p>
			<p><st c="3832">– Efendim?</st></p>
			<p><st c="3843">Balıkçılar bağırıyor, vapur düdükleri ötüyor, tramvay çanları çalıyor, şoförler sesleniyor, trafik memurları düdük öttürüyorlardı.</st></p>
			<p><st c="3974">– Sonra birader...</st></p>
			<p><st c="3993">– Anlayamadım.</st></p>
			<p><st c="4008">– Sonra birader dedim.</st></p>
			<p><st c="4031">– Ne dedin?</st></p>
			<p><st c="4043">– Kime dedin?</st></p>
			<p><st c="4057">– Hiç canım... </st><st c="4073">Kendi kendime. </st></p>
			<p><st c="4088">Elini kulağına boru yaptı,</st></p>
			<p><st c="4114">– Bağırsana birader...</st></p>
			<p><st c="4137">– Oturduk moturduk derken... </st><st c="4167">Efendime söyleyeyim.</st></p>
			<p><st c="4187">– Olur dediler mi?</st></p>
			<p><st c="4206">Vapura yetişmek için koşan bir yolcu çarptı, yere devirdi. </st><st c="4266">Ayağa kalkar kalkmaz sordu:</st></p>
			<p><st c="4293">– Peki mi dediler?..</st></p>
			<p><st c="4314">– Duymuyorum ki...</st></p>
			<p><st c="4333">– Anlatsana birader...</st></p>
			<p><st c="4356">– Kahve falan filan geldi...</st></p>
			<p><st c="4385">– Kim geldi?</st></p>
			<p><st c="4398">– Falan filan geldi diyorum.</st></p>
			<p><st c="4427">– Biraz bağır yahu!</st></p>
			<p><st c="4447">– Falan filan...</st></p>
			<p><st c="4464">– Sonra...</st></p>
			<p><st c="4475">– Sonra, efendime söyleyeyim. </st><st c="4506">Velakin... </st><st c="4517">Ulan be...</st></p>
			<p><st c="4527">Köprü’yü geçtiler. </st><st c="4547">Karaköy meydanına geldiler. </st><st c="4575">Arkadaşının elinden tutup yan sokağa soktu:</st></p>
			<p><st c="4618">– Ne dediler söylesene! </st><st c="4643">Razı oldular mı?</st></p>
			<p><st c="4659">– Hayır, dedi, razı olmadılar.</st></p>
			<p><st c="4690">Duvara yaslandı, bitkin bir sesle,</st></p>
			<p><st c="4725">– Bunu sabahtanberi söylesene...</st></p>
			<p><st c="4758">Öbürü,</st></p>
			<p><st c="4765">– Düdüklerden duyulmuyor ki... </st><st c="4797">dedi.</st></p>
		</section>
  <div id="charCountTotal" value="4802"></div></body>
</html>
