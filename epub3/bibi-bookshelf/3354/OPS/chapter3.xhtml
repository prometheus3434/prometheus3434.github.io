<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-3">
    <section>
			<h1><st c="0">Göbek Atmak En Tabii Haklarımızdandır</st></h1>
			<p><span><st c="38">“</st></span><st c="40">... </st><span><st c="44">E</st></span><st c="45">veeeet muhterem üyeler... </st><st c="71">Şimdiii... </st><st c="82">Yıllık faaliyet raporumuzun yüksek takdirlerinize mazhar olmasından dolayı, idare heyeti arkadaşlarım namına hepinize teşekkürlerimi arz ederken şunu da bilhassa arz etmek isterim ki... </st><st c="268">İdare heyetimizin ibrasından sonra, gündem gereğince, şimdi de tenkitler ve dilekler faslına geliyoruz. </st><st c="372">Muhterem delegelerin tenkit ve dileklerini sırasıyla ıttılanıza arz edeceğim efendim. </st><st c="458">Otuzsekiz imzalı bir takrir var efendim... </st><st c="501">Deniliyor ki... </st><st c="517">İstical buyurmayınız rica ederim... </st><st c="553">Bir dakka beyim... </st><st c="572">Lütfen... </st><st c="582">Evet, deniliyor ki bu yazılı soruda... </st><st c="621">Daha doğrusu idare heyetimiz bazı noktalarda tenkit ediliyor. </st><st c="683">Arz edeceğim efendim, müsaade buyrun... </st><st c="723">Reis vekili İslam Bey arkadaşımızın, bir gece kulübünde, bir dansözle karşı karşıya göbek atmış olması ve göbek atarken çekilmiş resimlerinin gazetelerde çıkmış olması tenkit ediliyor... </st><st c="910">Efendim... </st><st c="921">Rica ederim... </st><st c="936">Bir dakika... </st><st c="950">Arz ediyorum... </st><st c="966">Evet, arkadaşlarımız, İslam Beyin bir dansözle göbek atarken çekilmiş resimlerinin gazetelerde çıkmasını, camiamızın şerefiyle kabili telif görmüyorlar ki, bence de haklıdırlar. </st><st c="1144">Ancak... </st><st c="1153">Muhterem arkadaşlarım, sayın delegeler!.. </st><st c="1195">O resimleri gazetelerde bendeniz de gördüm. </st><st c="1239">Ve pekçok üzüldüm. </st><st c="1258">Bazı hukukçu arkadaşlarımızla da meseleyi inceledik. </st><st c="1311">Reis vekili bulunan İslam Bey arkadaşımızın bir dansözle bir gece kulübünde göbek atması... </st><st c="1403">Bir dakika efendim, ben de onu söylüyorum... </st><st c="1448">Evet, tabii evvela camiamızın şerefi ve haysiyeti ön planda gelir. </st><st c="1515">Yalnız... </st><st c="1525">Ancak... </st><st c="1534">Meseleyi bir kere de Anayasa muvacehesinde tetkik etmek icap eder. </st><st c="1601">Şunu da söyleyeyim ki, İslam Bey arkadaşımızın göbek atarken çekilmiş resimlerini gazetelerde görünce, itimat buyurunuz ki ben de çok üzüldüm... </st><st c="1746">Fakat, göbek atmak her vatandaşın hususi hayatına ait bir meseledir ve bunun şerefli camiamızla hiçbir ilgisi yoktur, olamaz. </st><st c="1872">İsteyen vatandaş istediği yerde göbek atabilir arkadaşlar. </st><st c="1931">Bu hususta hukukçu arkadaşlar da teminat veriyorlar. </st><st c="1984">Göbek atmak, her vatandaşın tabii hakları arasında ve teminat altındadır. </st><st c="2058">Binaenaleyh, bir arkadaşımızı göbek atıyor diye tenkit edemeyiz. </st><st c="2123">Ancak bir nokta var. </st><st c="2144">Bazı arkadaşlarca deniliyor ki göbek atmak serbestse de, her vatandaş ister göbek atar, ister ş’aparsa da, bunu herkesin önünde yapmamalıdır, evinde mesela göbek atmalıdır, deniliyor. </st><st c="2328">Aksi halde camiamızın şerefi rencide olur, deniliyor... </st><st c="2384">Bir dakika... </st><st c="2398">Ve bir de bazı arkadaşlar, İslam Beyin göbek atmasını değil, göbek atarken, gece kulübündeki masalardan birinin örtüsünü beline bağlamış olmasını tenkit ediyorlar. </st><st c="2562">Ve... </st><st c="2568">Ve... </st><st c="2574">Müsaade buyrun... </st><st c="2592">Göbek de atsa, beline çarşaf da bağlasa, bunun mühim olmadığını ve fakat bu resimlerin gazetelerde çıkmasıyla, reis vekilimizin efkârıumumiyeye teşhir edilmesinin doğru olmadığını söylüyorlar. </st><st c="2785">Ve bir de şu nokta var. </st><st c="2809">İslam Bey tek başına göbek atabilir, ama bir çıplak dansözün karşısında göbek atınca iş değişir, deniliyor...</st></p>
			<p><st c="2918">Efendim... </st><st c="2930">Müsaade buyurulursa, bu noktalara teker teker cevap vereceğim...</st></p>
			<p><st c="2994">Şurası muhakkaktır ki, yüksek ibranıza mazhar olan idare heyetimizden ve reis vekilimiz İslam Bey arkadaşımız, evet, bir gece kulübünde bir dansözle birlikte, beline masa örtüsünü bağlayarak göbek atmış ve bu anda çekilmiş resimleri de bazı gazetelerde neşredilmiştir. </st><st c="3264">Bu doğrudur... </st><st c="3279">Fakat... </st><st c="3288">İslam Beyin şahsiyeti üzerinde biraz durmalıyız arkadaşlar! </st><st c="3348">İslam Bey kimdir? </st><st c="3366">Hepinizin bildiği gibi, İslam Bey son derece fedakâr bir arkadaşımızdır. </st><st c="3439">Kulübümüze beşyüzbin lira borç vermiş olup ve biçok defa kredi açmış bir arkadaşımızdır. </st><st c="3528">Daha dört ay önce Avrupa Şampiyon Kulüpler maçına gidecek olan takımımız, parasızlık yüzünden biletleri alınamayıp havaalanında kalınca, takımımızın tayyare bileti paralarını İslam Bey arkadaşımız ödemiş ve kulübümüze borç vermiştir. </st><st c="3762">Böyle bir fedakâr arkadaşımızın göbek atmasını çok görmek ve bunu camiamızın şerefiyle mütenasip bulmamak, bilmem ki ne dereceye kadar doğrudur? </st><st c="3907">Bu hususu yüksek takdirlerinize arz ediyorum.</st></p>
			<p><st c="3952">İsteyen her vatandaş, istediği zaman göbek atabilirken, fedakâr bir arkadaşımız olan İslam Beyden böyle bir hakkı esirgemek doğru olur mu? </st><st c="4092">Bu bir... </st><st c="4102">İkincisi de... </st><st c="4117">Muhterem delege arkadaşlarım... </st><st c="4149">İslam Bey arkadaşımızın hangi şartlar altında göbek atmak mecburiyetinde kaldığını biliyor musunuz? </st><st c="4249">Bunu bilmeyince de İslam Beyin göbek atmasıyla camiamızın şerefinin ihlal olacağını söylemek doğru olmaz zannederim.</st></p>
			<p><st c="4365">Hakikati, bütün çıplaklığıyla önünüze seriyorum. </st><st c="4415">İslam Bey göbek attığı o gece kulübünde yalnız değildi. </st><st c="4471">Bütün idare heyeti arkadaşlarımız ve o günkü maçta oynayan çocuklar, hepimiz oradaydık. </st><st c="4559">Ve yalnız İslam Bey göbek atmadı, orda herkes, hepimiz göbek attık. </st><st c="4627">Şunu da söyleyeyim ki, maksadım kendimi temize çıkarmak değildir. </st><st c="4693">Çünkü ben göbek atmadım. </st><st c="4718">Ve çünkü atamazdım... </st><st c="4740">Beni yakından tanıyan arkadaşlarım bilirler ki, amudufıkarimdeki bir arızadan dolayı, göbek atmam mümkün değildir. </st><st c="4855">Yoksa itiraf edeyim ki, ben de o gece arkadaşlarım gibi göbek atabilirdim.</st></p>
			<p><st c="4929">Şimdi gelelim meselenin can noktasına. </st><st c="4969">Muhterem arkadaşlar!.. </st><st c="4992">O günkü maçta karşılaştığımız ecnebi takımını, bildiğiniz gibi üç-bir mağlûp etmiştik. </st><st c="5079">Biz zaten o gün zafer sarhoşuyduk. </st><st c="5114">Şimdi burda, İslam Beyi göbek attı diye tenkit eden arkadaşlara soruyorum: Zaferimizle biten maçtan sonra sanki sizler, hepiniz göbek atmadınız mı? </st><st c="5262">Yüksek müsamahanıza sığınarak söylüyorum; bendeniz, sahada göbek atmakla, bahçede, hamamda veya barda göbek atmak arasında esaslı bir fark görmüyorum. </st><st c="5413">Hiçbir fark yoktur demiyorum, ve fakat hemen hemen fark yok gibidir.</st></p>
			<p><st c="5481">Biz o gece, maçtan sonra misafir takım idarecilerini ve oyuncularını ağırlamak mecburiyetindeydik tabii. </st><st c="5587">Yemekten sonra hep birlikte gece kulübüne gidildi. </st><st c="5638">Gece kulübünde dansöz Şark dansına başladı. </st><st c="5682">İşte o sırada fevkalade bir hadise oldu. </st><st c="5723">Misafir takımın idarecilerinin reisi birden fırlayıp göbek atmaya başladı. </st><st c="5798">Bir Avrupalının göbek atmasından son derecede hayrete düştük. </st><st c="5860">Caz orkestrası da Bahriye Çiftetellisi havası vurmaktaydı. </st><st c="5919">O dansözle birlikte, yabancı takımın idarecisi karşılıklı göbek atmaktaydılar. </st><st c="5998">Hep biliriz ki çiftetelli, bizim bir millî oyunumuzdur. </st><st c="6054">Bir ecnebi nasıl olup da, çiftetelli, hem de Bahriye Çiftetellisi oynuyor ve göbek atıyordu? </st><st c="6147">Bizim hayretimizi gören barın sahibi yanımıza gelip izahat verdi. </st><st c="6213">Millî içkimiz olan rakının böyle bir tesiri varmış. </st><st c="6265">Hayatında hiç göbek atmamış ve göbek atıldığını görmemiş olan herhangibir insan, rakıyı biraz fazlaca kaçırdı mı, mümkün değil kendini tutamaz, fırlar ortaya mükemmel göbek atarmış; daha önceden hiç bilip görmesine lüzum yokmuş... </st><st c="6496">Yabancı elçilerin bile, aslan sütünü çekince çiftetelli oynadıkları oluyormuş. </st><st c="6575">Demek mübarek rakının bir kerameti bu...</st></p>
			<p><st c="6615">Misafir takımın idarecilerinin reisi göbek atmaya başlayınca, adamı yalnız başına bırakıp bizim masada oturmamız, takdir edersiniz ki, doğru olmazdı. </st><st c="6766">Bunun üzerine ordaki bütün arkadaşlarımız ortaya fırlayıp çiftetelliye katıldılar. </st><st c="6849">Evvelce arz ettiğim gibi, belkemiğimde eski bir arıza olduğundan, maalesef ben oynayamadım. </st><st c="6941">Yoksa, itiraf edeyim ki, ben de oynardım.</st></p>
			<p><st c="6982">İslam Bey arkadaşımız, reis vekili olduklarından benim yerime vekâlet etti. </st><st c="7059">İslam Beyle misafir takımın idarecisi, dansözü ortalarına alıp oynadılar.</st></p>
			<p><st c="7132">Beline masa örtüsü dolamış olmasına gelince... </st><st c="7180">Bendeniz bunda da bir fevkaladelik ve camiamızın şerefini haleldar edecek bir nokta ve mahiyet göremiyorum. </st><st c="7288">Hepinizin bildiği gibi, İslam Bey arkadaşımızın, zayıf olduklarından, göbek atmaya müsait göbekleri yoktur. </st><st c="7396">Bu sebepten bütün gayretine ve iyi niyetine rağmen kıvamlı bir şekilde göbek atamıyordu. </st><st c="7485">Bunun üzerine dansöz, iki masa örtüsünü alıp, birini misafir takım idarecisinin, birini de bizim İslam Beyin beline bağladı. </st><st c="7610">İslam Bey o esnada pek tabii olarak dansöze ‘Camiamızın şerefiyle mütenasip değildir, belime masa örtüsü bağlama!’ diye itiraz edemezdi. </st><st c="7747">Sanırım bu nokta da aydınlanmıştır. </st><st c="7783">Sonra, masa örtüsünün bir ucunun, İslam Beyin bacaklarının arasından aşağı sarkmasına gelince, bu da tamamen mezkûr dansözün işi olup, İslam Beyin bunda bir kastı mahsusu ve su-i taksiri yoktur.</st></p>
			<p><st c="7977">Müteakiben, rakıya devam edip kıvamına gelen misafir takımın bütün idarecileri ve oyuncuları da, bellerine birer masa örtüsü dolayıp göbek atmaya başladılar. </st><st c="8136">İtimat ediniz, son derecede samimi bir manzaraydı.</st></p>
			<p><st c="8186">Siz, gazetelerde yalnız İslam Beyin göbek atarken çekilmiş resimlerini görmüş olduğunuzdan buna itiraz ediyor ve bunu camiamızın şerefi ile kabili telif bulmuyorsunuz. </st><st c="8355">Ve fakat, orda bulunan herkesin göbek atarken çekilmiş resimleri gazetelerde çıkmış olsaydı, buna hiçbir itirazınız olamazdı. </st><st c="8481">Çünkü ekseriyetle yapılmış bir iştir. </st><st c="8519">Bir an için tasavvur ediniz ki, bütün memleket hep birden göbek atmaya başlasa, bunun hiçbir ayıp tarafı yoktur. </st><st c="8632">Fakat mesela herkes sokakta işine gücüne giderken, ordan birisi çıkıp da tek başına göbek atsa gayet tabii bu ayıptır. </st><st c="8751">O gece barda da İslam Bey arkadaşımız tek başına göbek atmamıştır ki ayıp olsun... </st><st c="8834">Hatta aksine, herkes göbek atarken yalnız bir kişinin göbek atmaması misafirlerimize karşı da münasip bir hareket olmazdı.</st></p>
			<p><st c="8956">Arz etmek istediğim bir nokta daha var. </st><st c="8997">Arkadaşlarımızın itirazı, biliyorum ki, neşelerini bulan misafirlerimizle birlikte İslam Beyin göbek atmasına değil, göbek atarken çekilmiş resimlerinin gazetelerde neşredilmesinedir.</st></p>
			<p><st c="9180">Muhterem delegeler! </st><st c="9201">Bilindiği gibi, memleketimizde basın hürriyeti vardır. </st><st c="9256">İslam Bey bu resimleri, reklam olsun diye kendisi gazetelere vermedi. </st><st c="9326">İslam Bey böyle bişey yapmaz, reklama ihtiyacı olan bir arkadaşımız değildir, son derecede mütevazıdır. </st><st c="9430">Fakat gazeteler bu resimleri kendiliklerinden basmışlardır. </st><st c="9490">Sonra bir de gazetecilik hilesi yaparak, çektikleri resimlerden, başka göbek atanları kesmişler, yalnız İslam Beyle dansözün resmini gazetelerine basmışlardır. </st><st c="9650">Bu resmi görenler de yalnız İslam Bey arkadaşımızın dansözün karşısında göbek attığını sanmışlardır. </st><st c="9751">Biz isterdik ki, muhterem basınımız vazifesini layıkıyla yapsın, yalnız İslam Beyin değil, bütün göbek atan zevatın resimlerini bassın. </st><st c="9887">Ama böyle yapmadılar... </st><st c="9911">Ve bunu da kulübümüzü sevmeyen gazetelerin yaptığına hiç şüphe yoktur.</st></p>
			<p><st c="9981">Yüksek huzurlarınızda muhterem basınımızı tenkit etmiş olduğum sanılmasın. </st><st c="10057">Benim basına karşı hususi bir hürmetim ve muhabbetim vardır. </st><st c="10118">Ama ben burda bir vakıayı sizlere arz ediyorum.</st></p>
			<p><st c="10165">Arkadaşlarımızın bu husustaki hissiyatına ve hassasiyetlerine de hürmet ederim. </st><st c="10246">Fakat tekrar edeyim ki, İslam Beyin göbek atmasının camiamızın şerefiyle hiçbir şekilde hiçbir münasebeti yoktur. </st><st c="10360">Her vatandaşın göbek atma hakkı olduğu gibi, İslam Bey de bu hakkını kullanmıştır.</st></p>
			<p><st c="10442">Muhterem delege arkadaşlarımın bu izahatımdan tatmin olduklarını tahmin ederim. </st><st c="10523">Göbek atma meselesini böylece izah ettikten sonra, gelelim tenkit ve dileklerden ikincisine...”</st></p>
		</section>
  <div id="charCountTotal" value="10618"></div></body>
</html>
