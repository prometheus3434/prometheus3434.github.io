<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-15">
    <section>
			<h1><st c="0">Gözünüz Aydın Efendim!</st></h1>
			<p><span><st c="23">S</st></span><st c="25">ıkıyönetimin daha ilk günüydü, evime o türlü telefonlar edilmeye başlanmıştı. </st><st c="103">Tanımadığım meraklı yurttaşlardan biri, telefonda benim konuştuğumu anlayınca büyük bir şaşkınlık içinde sormuştu:</st></p>
			<p><st c="217">– Aaa! </st><st c="225">Gerçek mi? </st><st c="236">Demek sizi tutuklamadılar?</st></p>
			<p><st c="262">– Hayır tutuklamadılar.</st></p>
			<p><st c="286">Konuşmayı kısa kestim, telefonu kapatıp işime dalarken, yine telefon zili çaldı, başka bir okurum soruyordu:</st></p>
			<p><st c="395">– Affedersiniz, pek şaşırdım da evde olduğunuzu anlayınca...</st></p>
			<p><st c="456">– Neden şaşırdınız?</st></p>
			<p><st c="476">– Sıkıyönetimin sizi tutukladığını sanıyordum.</st></p>
			<p><st c="523">– Tutuklamadılar.</st></p>
			<p><st c="541">– Oh, oh, çok sevindim.</st></p>
			<p><st c="565">Sıkıyönetimin beni tutuklayıp tutuklamadığını öğrenmeyi dert edinmiş meraklı yurttaşların telefondaki sorguları gecenin geç saatlerine dek sürdü. </st><st c="712">Ertesi sabah uzak yakın tanıdıklar evime gelmeye başladı. </st><st c="770">Bunlardan bir hanım,</st></p>
			<p><st c="790">– Sizi evde gördüğüme çok sevindim, diyordu, alıp götürdüler diye öyle korkmuştum ki...</st></p>
			<p><st c="878">– Kim alıp götürecekmiş?</st></p>
			<p><st c="903">– Sıkıyönetim elbet.</st></p>
			<p><st c="924">Dostluk ilgisi, sevgi gösterdikleri için de sinirlendiğimi belli edemiyordum. </st><st c="1003">Ama o gün evime gelenlerden bir arkadaş da,</st></p>
			<p><st c="1046">– Aman çok iyi, bu sefer seni tutuklamamışlar! </st><st c="1094">diye sevinç şaşkınlığı gösterince artık dayanamayıp,</st></p>
			<p><st c="1146">– Beni neden tutuklayacaklarmış canım! </st><st c="1186">diye sesimi yükselttim.</st></p>
			<p><st c="1209">O, sinirimi yatıştırmak isteyen bir gülümseyişle,</st></p>
			<p><st c="1259">– Bundan önceki sıkıyönetimlerde sanki ne diye tutukluyorlardı? </st><st c="1324">diye sordu.</st></p>
			<p><st c="1335">Konuklardan biri de,</st></p>
			<p><st c="1356">– Öyle ya, dedi, her sıkıyönetimde seni tutuklarlardı da...</st></p>
			<p><st c="1416">Bu kez tutuklamadıklarına göre herkes meraka kapılmıştı: Acaba neden tutuklamıyorlardı? </st><st c="1505">Bunda bir giz vardı ama neydi?</st></p>
			<p><st c="1535">Sıkıyönetimin üçüncü günü de artarak süren bu merak ve ilgiden artık iyice tedirgin olmaya başladığım, evimde çalışamaz olduğum için, gideceğim yeri bilmeden sokağa çıkmıştım.</st></p>
			<p><st c="1711">Durakta otobüs beklerken tanımadığım biri yanıma sokulup,</st></p>
			<p><st c="1769">– Günaydın efendim, dedi, sizi burada görünce öyle şaşırdım ki...</st></p>
			<p><st c="1835">– Neden şaşırdınız?</st></p>
			<p><st c="1855">– Tutuklandınız diye duymuştum da...</st></p>
			<p><st c="1892">– Neden tutuklanacakmışım! </st><st c="1920">diye bağırdım.</st></p>
			<p><st c="1934">Durakta bekleyenlerden bir yaşlı adam,</st></p>
			<p><st c="1973">– Tutuklayacak olsalardı elbet bir neden bulurlardı... </st><st c="2029">dedi.</st></p>
			<p><st c="2034">Durak kalabalıktı. </st><st c="2054">Hepsi de bizim konuşmamızla ilgilenmişti. </st><st c="2096">Üstelik onlar da konuşmaya katılmışlardı.</st></p>
			<p><st c="2137">Bastonlu yaşlıca bir bey,</st></p>
			<p><st c="2163">– Her sıkıyönetimde gazetelerde, sizi tutuklandı diye okurduk... </st><st c="2229">dedi.</st></p>
			<p><st c="2234">Bunu söylerken, “Ah efendim, ah... </st><st c="2270">Nerde eski sıkıyönetimler! </st><st c="2297">Şimdikilere de siz sıkıyönetim mi diyorsunuz? </st><st c="2343">Eskiden olacaktı ki, siz sıkıyönetim nasılmış, görecektiniz. </st><st c="2404">Şimdiki zamanda sıkıyönetimin bile tadı yok!” der gibi bir özlem içindeydi.</st></p>
			<p><st c="2479">Otobüs de bitürlü gelmek bilmiyordu ki, binip otobüse, beni çevirenlerin şu gevezeliklerinden kurtulayım.</st></p>
			<p><st c="2585">Esnaf giyimli bir adam,</st></p>
			<p><st c="2609">– Bu seferki sıkıyönetim gevşek, gevşek... </st><st c="2653">dedi.</st></p>
			<p><st c="2658">Beni tutuklamadılar diye üzülmüş görünüyordu.</st></p>
			<p><st c="2704">Bir kadın,</st></p>
			<p><st c="2715">– Sıkıyönetim ilan edileli dün bir, bugün iki, dedi, daha belli olmaz ki, belki de tutuklarlar...</st></p>
			<p><st c="2813">İster sevdiklerinden, ister kızdıklarından konuşsunlar, bu türlü sözlerden sinirlendiğim için otobüse binmekten vazgeçtim. </st><st c="2937">Ordan uzaklaşırken, demin, “Daha belli olmaz...” diyen kadına, bir adamın,</st></p>
			<p><st c="3011">– Ama eskiden sıkıyönetimin ilk gününde onu tutuklarlardı... </st><st c="3073">dediğini duydum.</st></p>
			<p><st c="3089">Sanki sıkıyönetimin geleneği bozulmuş, bir ulusal alışkanlık değişmiş gibi tedirginlik içindeydiler. </st><st c="3191">Nerdeyse sıkıyönetim komutanlığına gidip, “Neden hâlâ tutuklamadınız? </st><st c="3261">Bu ne biçim sıkıyönetim?” diye soracaklardı.</st></p>
			<p><st c="3305">O gün, tanıdığım, tanımadığım, bikaç kişi daha aynı soruyu sordu:</st></p>
			<p><st c="3371">– Sizi tutuklamadılar mı efendim?</st></p>
			<p><st c="3405">– Hayır efendim.</st></p>
			<p><st c="3422">Hele biri de,</st></p>
			<p><st c="3436">– Ne zaman tutuklarlar dersiniz? </st><st c="3470">diye sormaz mı!</st></p>
			<p><st c="3485">Tanışlardan kimi görsem aynı şaşkınlık içinde soruyordu:</st></p>
			<p><st c="3542">– Aaa! </st><st c="3550">Sen dışarda mısın?</st></p>
			<p><st c="3568">Beni ençok sinirlendiren, bütün kitaplarımı okuduğunu söyleyen genç, güzel bir bayanın şu sorusu olmuştu:</st></p>
			<p><st c="3674">– Acaba neden tutuklamadılar efendim?</st></p>
			<p><st c="3712">Elimde olmadan bağırdım:</st></p>
			<p><st c="3737">– Ben ne bileyim a efendim, çok merak ettiyseniz, gidip kendilerine sorun.</st></p>
			<p><st c="3812">Yaptığım kabalıktı. </st><st c="3833">Onlar, bana olan sevgilerinden, ilgilerinden böyle ateşli bir meraka kapılmışlardı. </st><st c="3917">Ama artık sinirlenmemek de elimde değildi.</st></p>
			<p><st c="3959">Beş altı gün hep bu hava içinde geçti. </st><st c="3999">Ne evde, ne dışarda rahat vardı. </st><st c="4032">Hiçkimsenin neden tutuklanmadığımı soramayacağı biyere gidip başımı dinlemek istedim. </st><st c="4118">Deniz kıyısında bir çayevine gittim. </st><st c="4155">Çayımı içerken bir genç kadınla erkek yanıma geldi. </st><st c="4207">Erkek, beni dışarda, yani özgür görmekle çok memnun olduklarını söyledi.</st></p>
			<p><st c="4279">Kadın,</st></p>
			<p><st c="4286">– Demek, daha tutuklamadılar? </st><st c="4317">dedi.</st></p>
			<p><st c="4322">– İlle tutuklanmam mı gerekiyordu? </st><st c="4358">dedim.</st></p>
			<p><st c="4364">– Yoo, hayır... </st><st c="4381">dedi, yani herkesi tutukladılar da...</st></p>
			<p><st c="4418">– Herkesi mi?</st></p>
			<p><st c="4432">– Öyle ya... </st><st c="4446">Hemen hemen bütün yazarları... </st><st c="4477">Aydınların çoğunu... </st><st c="4498">Şairleri, karikatürcüleri, yazarları filan... </st><st c="4544">Bütün tanınmış, ünlü kişileri tutukladılar da...</st></p>
			<p><st c="4592">– Bir ben mi kaldım demek istiyorsunuz?</st></p>
			<p><st c="4632">– Gibi...</st></p>
			<p><st c="4642">Ciddi mi konuştuklarını, şaka mı ettiklerini anlayamadım. </st><st c="4701">Ama bana o gün başkaları da aynı sözleri söylediler: Biçok yazar tutuklanmış da...</st></p>
			<p><st c="4783">Herkes soruyordu:</st></p>
			<p><st c="4801">– Acaba sizi neden tutuklamadılar efendim?</st></p>
			<p><st c="4844">Gitgide ben de kendimden işkillenmeye başlamıştım; neden beni tutuklamıyorlardı? </st><st c="4926">Herkes tutuklanmamda birlik olduğuna göre, bende bir eksiklik mi vardı da hâlâ tutuklamıyorlardı. </st><st c="5024">Gün geçtikçe sinirlerim bozuluyordu.</st></p>
			<p><st c="5060">Kimi görsem hep merak içinde soruyordu:</st></p>
			<p><st c="5100">– Hâlâ dışarda mısınız efendim?</st></p>
			<p><st c="5132">–!..</st></p>
			<p><st c="5137">– Acaba neden?</st></p>
			<p><st c="5152">–!</st></p>
			<p><st c="5155">– Var bunda bişey...</st></p>
			<p><st c="5176">–!</st></p>
			<p><st c="5179">– Hemen hemen bir siz kaldınız da efendim... </st><st c="5225">Çok şaşılacak şey!..</st></p>
			<p><st c="5245">Çevremdekilerin bakışlarından, gözden düştüğümü, okurlarımın gözünde değerimi yitirdiğimi anlıyordum. </st><st c="5348">Bana acır gibi bakıyorlardı: Hıh, n’olacak!.. </st><st c="5394">Bir de yazar olacak, daha sıkıyönetim bile tutuklamıyor, anla artık...</st></p>
			<p><st c="5464">En sonunda... </st><st c="5479">Evet, en sonunda... </st><st c="5499">Bir geceyarısından sonra kapımızın zili çalındı. </st><st c="5548">Ama nasıl çalınma? </st><st c="5567">Hani şu polis romanlarında “kapının zili acı acı çalındı” diye yazar ya, işte öyle çalındı kapımızın zili, üst üste... </st><st c="5686">Açtık kapıyı... </st><st c="5702">Altı polis, bir sivil polis, bir de teğmen girdi içeri. </st><st c="5758">“Girdi” mi, dedim, hayır girmediler, daldılar... </st><st c="5807">Aradılar, taradılar... </st><st c="5830">Ne olduğunu bilmedikleri bir bavul dolusu kitabımı da alıp beni de götürdüler.</st></p>
			<p><st c="5908">Kısacası, meraklılara duyurmak istiyorum: Tutuklandım, gözünüz aydın efendim!</st></p>
		</section>
  <div id="charCountTotal" value="5986"></div></body>
</html>
