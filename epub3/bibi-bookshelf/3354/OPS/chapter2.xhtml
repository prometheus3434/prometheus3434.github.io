<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-2">
    <section>
			<h1><st c="0">Bir Bayram Gezintisi</st></h1>
			<p><span><st c="21">B</st></span><st c="23">endeniz fakr-ü hal ilmühaberleriyle hastane kapılarından hastane kapılarına atılmış, ayda yüzseksen liraya satılmış, nüfus sayımında mevcut, seçmen kütüklerinde de her nasılsa adam arasına katılmış bir daracık gelirliyim.</st></p>
			<p><st c="244">Romatizmalarımdan başka hayatta hiçbir şikâyetim yok şükür... </st><st c="307">Noolacak şu ölümlü dünyada, işte geldiiik, işte gidiyoruz, şen olsun Ankara şehri... </st><st c="392">Şu bayram gezintisi olmasaydı, dünyanın en mesut insanı bendim. </st><st c="456">Ah bilader, bilseniz başıma gelenleri... </st><st c="497">Hayatımda kahve nedir bilmem, cıgaram yok, içkim yok. </st><st c="551">Bu yaşıma geldim, Allah sizi inandırsın, harama uçkur çözmüş değilim.</st></p>
			<p><st c="620">Nerden başlasam bilmem ki... </st><st c="650">Bizim Hasene... </st><st c="666">Haa, bak unuttum söylemeyi, Hasene, benim 30 senelik refikam. </st><st c="728">Daha doğrusu refikam idi.</st></p>
			<p><st c="753">Bayramın birinci günü akşamı, yorgun argın ziyaretlerden döndüm. </st><st c="819">Allah ne verdiyse yemeğimizi yedik, kahvelerimizi içtik. </st><st c="876">Hava da lodos... </st><st c="893">Lodos oldu mu, kör olsun, romatizmalarım tutar. </st><st c="941">Mindere yüzükoyun uzandım, Hasene de romatizmalarımı ovmaya başladı.</st></p>
			<p><st c="1009">– Huucuğum, dedi, bunca senelik eyalimsin, bir günden bir güne de, kalk yahu seni bir sinemaya götüreyim, demedin. </st><st c="1125">Bayram gelir, seyran gelir, ben kukumav kuşu gibi evde pineklerim.</st></p>
			<p><st c="1191">Kadın milletine de pek yüz vermeye gelmez.</st></p>
			<p><st c="1234">– Hanım, seni heyheyler bastı galiba, dedim, otur oturduğun yerde...</st></p>
			<p><st c="1303">– Ayol efendi, biz insan değil miyiz? </st><st c="1342">Şekercinin Nafia yok mu?.. </st><st c="1369">Yaşına başına bakmadan mayo almış, deniz hamamına gideceklermiş. </st><st c="1434">Benim öyle pilaş, milaş istediğim yok. </st><st c="1473">Ama kırk yılın başı, o da bayram diye bir sinema istedim işte...</st></p>
			<p><st c="1537">Ben tiretorayı severim. </st><st c="1562">Gençliğimde ramazan geceleri giderdik. </st><st c="1601">Ama hanım ille de sinemaya diye tutturdu. </st><st c="1643">Meğer, aşağı kattakiler gündüz gitmişler, bir yerli film varmış, ağlaya ağlaya bir hal olmuşlar.</st></p>
			<p><st c="1739">– Zaten senin yüzünden bigün öliciim. </st><st c="1778">Şöyle bir ooh dedirtmedin bana...</st></p>
			<p><st c="1811">Daha yerli filme gitmeden ağlamaya başladı. </st><st c="1856">Naapiciin bilader, helbet gideceksin...</st></p>
			<p><st c="1895">Giyindik kuşandık. </st><st c="1915">Hanım misafirliğe, davete, düğüne giderken, yüzgörümlüğü verdiğim beşibiryerdeyi mutlaka takar. </st><st c="2011">Gerdanlığını taktı, üst kattaki Esma’nın çantasını aldı.</st></p>
			<p><st c="2067">– Hadi hanım, geç kalıciiz...</st></p>
			<p><st c="2097">– Dur ayol patlamadın a...</st></p>
			<p><st c="2124">– Ben patlamadım, sinemacı patlar...</st></p>
			<p><st c="2161">Kadınlarla sokağa çıkmak derttir bilirim. </st><st c="2204">Bir patırtı, bir gürültü, bir telaş sokağa çıktık. </st><st c="2255">Köşeyi dönerken,</st></p>
			<p><st c="2271">– Eyvah, gördün mü başıma gelenleri... </st><st c="2311">dedi.</st></p>
			<p><st c="2316">– Yine n’oldu?</st></p>
			<p><st c="2331">– Teldolabın kapağını kapamayı unuttum. </st><st c="2372">Vallahi de billahi de o hınzır tekir cirit oynar.</st></p>
			<p><st c="2421">Bıraksam, bir giderse, bir saat evden çıkmaz. </st><st c="2468">Çeke çeke caddeye çıkardım. </st><st c="2496">Tramvaya bindik. </st><st c="2513">Hanımın çenesi durmuyor ki...</st></p>
			<p><st c="2542">– Ayol yakanı düzelt, herkes bize bakıyor.</st></p>
			<p><st c="2585">– Hanım, herkesin işi gücü yok da bize mi bakacak? </st><st c="2637">Sus acık. </st><st c="2647">Tut çeneni...</st></p>
			<p><st c="2660">– Boyunbağın kaymış, elâleme rezil olduk... </st><st c="2705">Düzelt...</st></p>
			<p><st c="2714">İtişe kakışa Beyoğlu’na geldik. </st><st c="2747">Aman yarabbi, bir kalabalık, bir kalabalık. </st><st c="2791">İğne atsan yere düşmez... </st><st c="2817">Hürriyet mi ilan edildi? </st><st c="2842">Ne oldu?.. </st><st c="2853">Kimi dirsek vurur, kimi kol çarpar... </st><st c="2891">Uyduk akıntıya gidiyoruz. </st><st c="2917">Ne kadar zaman oldu, buralara çıktığımız yok ki... </st><st c="2968">Salma Tomruk neresi, Beyoğlu neresiii... </st><st c="3009">Otomobiller vızır vızır. </st><st c="3034">Başladım hanıma söylenmeye, açtım ağzımı, yumdum gözümü:</st></p>
			<p><st c="3090">– Öliciim, öliciim, senin dırdırından bigün... </st><st c="3138">Valla da billa da çekilir şey diilsin Hasene... </st><st c="3186">Sinema da sinema diye tutturdun. </st><st c="3219">Otur evinde... </st><st c="3234">Rahat mı battı?..</st></p>
			<p><st c="3251">– Hi hiii...</st></p>
			<p><st c="3264">Bizim hanım sokakta gülmez. </st><st c="3293">Bi de başımı çevirip bakayım ki, a dostlar, ne bakayım, ben Hasene diye başka bir kadına anlatıp durmuyor muyum?.. </st><st c="3408">Bütün Beyoğlu başıma geçti sandım.</st></p>
			<p><st c="3442">– Hasene... </st><st c="3455">Haseneee... </st><st c="3467">Haseneeee... </st><st c="3480">diye bağırdım, bağırdım ama, kalabalık,</st></p>
			<p><st c="3519">– Hadi amca kırmızı lamba yandı, çabuk geç... </st><st c="3566">diye beni itti. </st><st c="3582">Cümbür cemaat, karşı kaldırıma geçtik. </st><st c="3621">Demindenberi laf anlattığım kadın da yanımda...</st></p>
			<p><st c="3668">– Affedersiniz hanımefendi, yanımda zevcem vardı da... </st><st c="3724">Sizi zannettim, dedim.</st></p>
			<p><st c="3746">– Aa n’olacak... </st><st c="3764">Zarar yok, dedi.</st></p>
			<p><st c="3780">– Sinemaya gidecektik. </st><st c="3804">Ben şimdi naapiciim? </st><st c="3825">Hasene de buralarını bilmez, kaybolur.</st></p>
			<p><st c="3863">İyi kalpli bir kadınmış. </st><st c="3889">Allah razı olsun, beni teselli etti:</st></p>
			<p><st c="3925">– Helbet biri çıkar evine götürür, dedi. </st><st c="3967">Hadi beraber gidelim sinemaya...</st></p>
			<p><st c="3999">Kadına baktım, haza kadın... </st><st c="4029">Dört başı mamur...</st></p>
			<p><st c="4047">– Aman sultanım, emredersiniz. </st><st c="4079">Yalnız...</st></p>
			<p><st c="4088">– N’olmuş yalnız?</st></p>
			<p><st c="4106">– Biri görür de...</st></p>
			<p><st c="4125">– Kim görecekmiş? </st><st c="4144">Herkes burnunun ucunu görmüyor.</st></p>
			<p><st c="4175">Kadın haklı. </st><st c="4189">Öyle bir kalabalık ki, herkes birbirine girmiş, sarmaş dolaş akraba olmuşlar. </st><st c="4267">Kim kimin karısı, kim kimin kocası belli değil... </st><st c="4317">Başladık gitmeye... </st><st c="4337">Lafın bir iyi yerinden başlamak istedim. </st><st c="4378">Evvela kendimi tanıtayım dedim.</st></p>
			<p><st c="4409">– Efendim, bendeniz doğma büyüme Salma Tomrukluyum. </st><st c="4462">Bilmem duymuşluğunuz var mı, peder merhum, Kayyumzade Cabir derlerdi... </st><st c="4534">Valdem yana Trabzon eşrafından Hacı İbrahimlere dayanırız.</st></p>
			<p><st c="4592">– Senin ananı babanı soran var mı şimdi?</st></p>
			<p><st c="4633">– Yoo... </st><st c="4643">Aman sultanım kızma. </st><st c="4664">Hani laf kıtlığında konuştum işte. </st><st c="4699">Sinemaya gidene kadar...</st></p>
			<p><st c="4723">– Herif çıldırmış... </st><st c="4745">Sinemaya giden kim?</st></p>
			<p><st c="4764">Tuh Allah layığını versin... </st><st c="4794">Ben meğer yine başka bir kadına laf atıyormuşum. </st><st c="4843">O deminki kadın kaybolmuş.</st></p>
			<p><st c="4869">– Ayağının turabı oliim, vallahi harfendazlık kastıyla değil...</st></p>
			<p><st c="4933">Yine kibar bir kadınmış,</st></p>
			<p><st c="4958">– Kıyak herifsin be... </st><st c="4982">dedi. </st><st c="4988">Ben bu akşam biraz içecektim ama, seni gördüm, vazgeçtim.</st></p>
			<p><st c="5045">– Affedersiniz, isminizi bağışlar mısınız?</st></p>
			<p><st c="5088">– Nüfusumda Fatma. </st><st c="5108">Annem Fatoş derdi. </st><st c="5127">İlk kocam değiştirdi Müjgân yaptı. </st><st c="5162">Öbürlerini hatırlamıyorum. </st><st c="5189">Bu hayata düştükten sonra Leyla diyorlar.</st></p>
			<p><st c="5230">– Bu hayat dediğiniz hangisi efendim...</st></p>
			<p><st c="5270">– Beyoğlu hayatı işte...</st></p>
			<p><st c="5295">– Yaa... </st><st c="5305">Demek şimdi benim de ismim değişecek... </st><st c="5345">Vah vah vah...</st></p>
			<p><st c="5359">Sürüklene sürüklene giderken, yanımdaki hanım, bir çığlık attı.</st></p>
			<p><st c="5423">– N’oldu sultanım?</st></p>
			<p><st c="5442">– N’olacak, pis herifin biri çimdik attı, demeye kalmadı, kaba etim koparılıyor sandım.</st></p>
			<p><st c="5530">Arkama döndüm, bir oğlan,</st></p>
			<p><st c="5556">– Affedersin efendi amca, dedi, hanıma nişan aldım, biri dürttü, sana geldi.</st></p>
			<p><st c="5633">Ezile büzüle, çimdiklene mıncıklana sinemaya geldik.</st></p>
			<p><st c="5686">– Leyla hanım...</st></p>
			<p><st c="5703">– A herif çıldırmış... </st><st c="5727">Leyla da kim? </st><st c="5741">Münasebetsiz... </st><st c="5757">Her kuşun eti yenmez. </st><st c="5779">Parmağını ağzına soktum mu, cart diye ikiye ayırırım. </st><st c="5833">Sünepe moruk...</st></p>
			<p><st c="5848">Of Allahım, meğer Leyla’yı da kaybetmişim. </st><st c="5892">İki kişilik bilet alınca, o bağıran kadın,</st></p>
			<p><st c="5934">– Şekerim, benim adım Necla, dedi, başka kadınları kıskanırım da...</st></p>
			<p><st c="6002">Artık başıma gelenleri anladınız ya... </st><st c="6042">Sinemada Necla’nın yanına diye Ayten’in yanına oturmuşum. </st><st c="6100">Ayten diye İnci isimli bir taze ile konuşmuşum... </st><st c="6150">O gece annemden emdiğim süt burnumdan geldi. </st><st c="6195">Ne Belma’sı kaldı, ne Suzan’ı... </st><st c="6228">En sonunda, Şükran’ı da kaybedince geceyarısı yol ortasında kalakaldım.</st></p>
			<p><st c="6299">Eve gidince, bizim hanımı adamakıllı paylamaya karar verdim. </st><st c="6361">Sinemayı da, Beyoğlu’nu da göstereyim ona... </st><st c="6406">Ama hanım nerede? </st><st c="6424">Bir bayram gezintisi, beni otuz yıllık karımdan etti. </st><st c="6478">Ara, tara Hasene yok... </st><st c="6502">Aradan iki ay geçti, geçende Hasene’den bir mektup aldım. </st><st c="6560">Mektubu okurken yer yarıldı, içine geçtim. </st><st c="6603">Ne rezilliğimi, ne edepsizliğimi bırakmış... </st><st c="6648">Diyor ki mektubunda:</st></p>
			<p><st c="6668">“Yazıklar olsun senin gibi erkeğe... </st><st c="6706">Beni bu yaştan sonra elin heriflerinin eline teslim edersin... </st><st c="6769">O gece yanımda diye söylenip dururken, ilkin Sabri diye bir herif peydahlandı. </st><st c="6848">Seni tanıyormuş,</st></p>
			<p><st c="6864">– Sizi bana emanet etti, su dökmeğe gitti, dedi. </st></p>
			<p><st c="6914">İnandım. </st><st c="6923">Bekledim bekledim, gelmeyince, o Sabri olacak adam, öyleyse sinemada bizi bekler dedi. </st><st c="7010">Sinemada ne seni buldum, ne Sabri’yi... </st><st c="7050">Ali diye birisi geldi yanıma. </st><st c="7080">Sonra Hasan’la sinemadan çıktık, Hüseyin’in evine geldik. </st><st c="7138">Ahmet’le beraber kaldık. </st><st c="7163">Şimdi de Mehmet’in yanındayım!.. </st><st c="7196">Yarın ne olacak bilmem.</st></p>
			<p><st c="7219">Gözün kör olsun emi? </st><st c="7241">Bişeycikler demem, sürüm sürüm sürün inşallah!..”</st></p>
			<p><st c="7290">Ah zavallı Hasene’ciğim... </st><st c="7318">Şimdi her akşam, Beyoğlu’na çıkıyorum belki kalabalığın arasında yanlışlıkla Hasene ile buluşuveririm diye...</st></p>
			
			<p><span></span></p>
		</section>
  <div id="charCountTotal" value="7427"></div></body>
</html>
