<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-6">
    	<section>
			<h1><st c="0">Geçmiş Olsun Müdür Bey!</st></h1>
			<p><span><st c="24">K</st></span><st c="26">alabalık görevlilerin çalıştığı o büyük kurumun idare müdürü bir trafik kazası geçirmişti. </st><st c="117">Önemli değildi kaza. </st><st c="138">Sabahleyin arabasıyla evinden işine giderken, arkasından hızla bir kaptıkaçtı arabası çarpmış, arka çamurluğu biraz zedelenmişti. </st><st c="268">Kazayı yapan kaptıkaçtının şoförü zararı ödemeye hazırdı. </st><st c="326">Sigorta şirketi de arabayı onartacaktı. </st><st c="366">Herşey yolunda gitmişti. </st><st c="391">Ama kazadan sinirleri bozulan idare müdürü o gün işine gidemedi, dinlenip sinirlerini yatıştırmak için evinde kaldı.</st></p>
			<p><st c="507">İdare müdürü sözü geçen, yetkili bir kişiydi. </st><st c="554">Kurumda çalışanlar ondan çekinirlerdi. </st><st c="593">Çünkü yükselmeler, atanmalar, işten çıkarmalar, aylık artırmaları gibi işlemler hep onun elindeydi.</st></p>
			<p><st c="692">İdare müdürünün trafik kazası geçirdiği, sabah erken duyuldu, kurumda herkes ilgiyle bunu konuşmaya başladı:</st></p>
			<p><st c="801">– Ne olmuş, ne olmuş? </st><st c="824">Müdür Bey kaza mı geçirmiş?</st></p>
			<p><st c="851">– Yaa... </st><st c="861">Trafik kazası geçirmiş bu sabah.</st></p>
			<p><st c="893">– Vah vah... </st><st c="907">Hastanede miymiş?</st></p>
			<p><st c="924">– Hayır, evinde...</st></p>
			<p><st c="943">İdare müdürünün gözüne girmek için bu trafik kazası çok iyi bir fırsattı. </st><st c="1018">Hele kadın işçiler gözyaşı döküyorlardı. </st><st c="1059">Tam bilinçli olarak düşünmeseler bile, onun için ağladıklarının Müdür Beyin kulağına gideceğini sanmaktaydılar. </st><st c="1171">Erkek görevliler de çok üzgün görünüyorlardı. </st><st c="1217">Birbirlerine karşı, Müdür Beye yakın olduklarını göstermek için yarışa girmiş gibiydiler. </st><st c="1307">Trafik kazası için ne denli geniş bilgileri olursa, Müdür Beye de o denli yakın sayılacaklardı.</st></p>
			<p><st c="1402">– Kaza önemli miymiş?</st></p>
			<p><st c="1424">Kendisine soru yöneltilen, Müdür Beye yakın, yani kaza hakkında daha çok bilgili olduğunu göstermeye çalışıyor:</st></p>
			<p><st c="1536">– Canım, hiç önemli olmaz olur mu, diyordu, arabasında giderken, arkadan koskoca kaptıkaçtı gelmiş çarpmış... </st><st c="1647">Anla artık.</st></p>
			<p><st c="1658">Bu cevabı alan, başka birinin sorusunu, kaptıkaçtıyı otobüs yaparak cevaplandırıyordu:</st></p>
			<p><st c="1745">– Büyük bir kaza, büyük... </st><st c="1773">Koskoca otobüs, arkadan gelmiş, Müdür Beyin arabasına bindirmiş.</st></p>
			<p><st c="1837">Kimin kaza için ne kadar bilgisi varsa, Müdür Beye de o kadar yakın demekti. </st><st c="1915">Onun için de, kazayı yapan otobüs daha da büyümüş, on tonluk kamyon olmuştu:</st></p>
			<p><st c="1991">– Sabah erken arabasıyla işine giderken arkadan on tonluk kamyon hızla gelip çarpmış...</st></p>
			<p><st c="2079">– Peki, hastaneye neden kaldırmamışlar?</st></p>
			<p><st c="2119">Birbirlerini bu konuda azarlamak, bilgisizliklerini yüzlerine vurmak da Müdür Beye olan ilgilerini gösteriyordu:</st></p>
			<p><st c="2232">– Amma da yaptın yahu... </st><st c="2258">Öyle büyük bir kazaya uğramış insan birdenbire hastaneye kaldırılır mı hiç...</st></p>
			<p><st c="2335">– Öyle ya canım, ben de şaşkınlıktan ne söylediğimi bilmiyorum. </st><st c="2400">Hele biraz kendine gelsin, sonra kaldırırlar hastaneye. </st><st c="2456">Değil mi ama?</st></p>
			<p><st c="2469">Kurumda işler durmuş gibiydi. </st><st c="2500">Herkes kazayı konuşuyordu. </st><st c="2527">Kimse kimseye, “Hadi bakalım, lafı bırakın da işinize bakın!” diyemiyordu. </st><st c="2602">Böyle bir uyarı, Müdür Beye ilgisizlik sayılırdı.</st></p>
			<p><st c="2651">İlgi göstermekte ötekilerden baskın çıkmak isteyenler hemen telefona sarılmışlardı:</st></p>
			<p><st c="2735">– Geçmiş olsun efendim. </st><st c="2760">Çok üzüldük efendim. </st><st c="2781">Bütün arkadaşlar üzgün. </st><st c="2805">Ama bendeniz büsbütün şaşkına döndüm, ne yaptığımı bilmiyorum vallahi... </st><st c="2878">Vah vah! </st><st c="2887">Aman kendinize iyi bakın beyfendi... </st><st c="2924">Bişeye ihtiyacınız var mı efendim?</st></p>
			<p><st c="2958">İdare müdürünün evine telefonlar yağıyordu. </st><st c="3003">İdare müdürü önceleri bu telefonlardan çok duygulanmıştı. </st><st c="3061">Kendisini ne de çok seviyorlardı. </st><st c="3095">Ama telefonlara cevap vermekten baş alamayınca iyice canı sıkılmaya başladı. </st><st c="3172">Geçmiş olsun telefonlarına ters ters cevaplar vermeye başladı.</st></p>
			<p><st c="3234">– Bişeyim yok canım efendim, siz de işi büyütüyorsunuz...</st></p>
			<p><st c="3292">Ama ilgi gösterenler, idare müdürünün bişeysi olmamasına müsaade etmiyorlardı:</st></p>
			<p><st c="3371">– Aman efendim, nasıl bişeyiniz yokmuş... </st><st c="3414">Siz maşallah dayanıklısınız da ondan... </st><st c="3454">Hani başkası olsaydı vallahi çoktaan ölmüştü bile...</st></p>
			<p><st c="3506">Her geçmiş olsun telefonu gelişinde, idare müdürü gittikçe sinirleniyordu:</st></p>
			<p><st c="3581">– Yahu, hiçbişeyim yok, sapasağlamım...</st></p>
			<p><st c="3621">– Aaa, aman Müdür Bey, koskoca on tonluk kamyon çarpar da, hiçbişey olmaz olur mu? </st><st c="3705">Aman hiç kalkmayın sakın... </st><st c="3733">Yatın, yatın...</st></p>
			<p><st c="3748">Telefon edenlerden daha da açıkgözler, işlerini bırakıp idare müdürünü evinde ziyarete geliyorlardı. </st><st c="3850">Kaza geçirmiş bir yaralı ziyareti olduğu için kimisi bir şişe kolonya, kimisi çiçek getiriyordu, bir kutu pasta, şeker yada meyve getirenler bile vardı.</st></p>
			<p><st c="4002">İdare müdürü ilk ziyaretçilere bişeyi olmadığını söylediyse de, ziyaretçilerden biri,</st></p>
			<p><st c="4088">– Aman Müdür Bey, dedi, hiç belli olmaz bu çarpma, çatlama işleri, siz bişeyim yok sanırsınız, bir hafta on gün sora ortaya çıkıverir.</st></p>
			<p><st c="4223">Böyle örnekler de gösteriyorlardı. </st><st c="4259">Tanrı korusun, kafatasında çatlak filan varsa, çok sonradan belli olurdu. </st><st c="4333">Acısı sonradan çıkardı.</st></p>
			<p><st c="4356">Trafik kazası cuma sabahı olmuştu. </st><st c="4392">İdare müdürünün niyeti, cumayı evinde geçirip cumartesi günü işe gitmekti. </st><st c="4467">Ama o kadar çok telefon etmişler, geçmiş olsun ziyaretine gelmişlerdi ki, başkaları bu kazayı bu denli çok önemsediğine göre, kazanın hemen ertesi günü işe gitmesi ayıp olurdu. </st><st c="4644">Bir gün sonra hemen işe giderse, bunca insanın duygusuna saygısızlık etmiş olacaktı. </st><st c="4729">Nasıl olsa cumartesi yarım iş günüydü. </st><st c="4768">Cumartesiyi, pazarı da evde geçirir, pazartesiye işe giderdi. </st><st c="4830">Ama gösterişçiler göze girmek için cumartesi, pazar günü de geçmiş olsun ziyaretine gelmişlerdi. </st><st c="4927">Ayrıca kurumun hekimini de muayene etmesi için getirmişlerdi. </st><st c="4989">Bu denli sevecenlik, bu denli koruma ve ilgi karşısında idare müdürü de artık bişeyim yok demeye utanmaya başlamıştı. </st><st c="5107">Bişeyi yoktu da, bunca insan bu ilgiyi ne diye gösteriyordu? </st><st c="5168">Onların hatırı için, ziyaretçileri memnun etmek için idare müdürü de, yavaş yavaş, sağ kaburga kemiklerinde sızı olduğunu söylemeye başlamıştı. </st><st c="5312">Galiba kalçasında da bir derin sızı vardı.</st></p>
			<p><st c="5354">– Belkemiğiniz nasıl Müdür Bey?</st></p>
			<p><st c="5386">– Belkemiğim mi? </st><st c="5404">Ah sormayın, böyle, nasıl söyleyeyim, bir tuhaf yani...</st></p>
			<p><st c="5459">– Tabii efendim, on tonluk kamyon hızla gelip çarpınca, elbette...</st></p>
			<p><st c="5526">Ziyaretçiler gittikçe artıyordu. </st><st c="5560">İdare müdürü, bunca ziyaretçi karşısında, odada dimdik dolaşmanın doğru olamayacağını düşünerek önce koltuğa uzanıp dizlerine bir battaniye almakla yetindi, ama daha sonra yatağa yatmayı uygun buldu. </st><st c="5760">Bu durumda pazartesi günü de kuruma gidemeyecekti. </st><st c="5811">Salı günü kurum genel müdüründen geçmiş olsun telgrafı geldi. </st><st c="5873">Çarşamba günü de bütün gazeteler bu kazayı çok önemli bir olay olarak yazdılar. </st><st c="5953">Durum bu denli ciddileşince, idare müdürü de evinden çıkamaz oldu. </st><st c="6020">Muayene eden hekim de onbeş günlük dinlenme raporu vermişti.</st></p>
			<p><st c="6080">Onbeş gün sonra da idare müdürü yataktan çıkamadı. </st><st c="6132">Uydurma hastalığa mı alışmıştı, yoksa gerçekten mi hastalanmıştı, anlayamadı. </st><st c="6210">Ama o, “Hiçbişeyim yoktu, beni zorla hasta ettiler,” deyip duruyordu. </st><st c="6280">Telkinlerin etkisinde mi kalmıştı? </st><st c="6315">Ama hayır, günden güne zayıflamaya, halsiz düşmeye başladı, yemeden içmeden kesildi. </st><st c="6400">Geçmiş olsuna gelen dalkavuk ziyaretçileri memnun etmek için şuram buram ağrıyor derken, bu kez karnında gerçekten ağrılar duymaya başladı. </st><st c="6540">Sonunda idare müdürünü hastaneye kaldırdılar.</st></p>
			<p><st c="6585">Şimdi idare müdürünün çok tehlikeli bir ameliyat geçireceği söyleniyor. </st><st c="6658">Kimine göre, ondaki bu hastalığın nedeni, trafik kazasıdır. </st><st c="6718">Kimine göre sapasağlam adamı, telkinlerin etkisiyle zorla hasta ettiler. </st><st c="6791">Kimileri de, idare müdürünün o sırada tehlikeli bir hastalığa yakalandığını, trafik kazasıyla bunun hiçbir ilgisi olmadığını söylüyor. </st><st c="6926">Hangisinin doğru olduğu kesinlikle bilinmiyor.</st></p>
		</section>
  <div id="charCountTotal" value="6972"></div></body>
</html>
