<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-19">
    <section>
			<h1><st c="0">Nüfus Kâğıtları Eskiyenler</st></h1>
			<p><span><st c="27">Ç</st></span><st c="29">ocuklar bile bana “ağabey” derler, öyle hoşuma gider ki... </st><st c="88">Oysa yaşıtlarıma “amca”, “babalık”, “beybaba” diye sesleniyorlar.</st></p>
			<p><st c="153">Dört yıl önce albaylıktan emekliye ayrılmış bir sınıf arkadaşım sabahleyin bize gelmişti. </st><st c="244">Oturduğumuz daire kapısında, merdiveni çıkan arkadaşımı bekliyordum. </st><st c="313">Basamakları dinlene dinlene çıkan arkadaşım aşağıdan seslendi:</st></p>
			<p><st c="375">– Siz eskiden ikinci katta oturuyordunuz, ne diye üçüncü kata çıktınız?</st></p>
			<p><st c="447">– Yoo, biz eskidenberi hep üçüncü katta oturuyoruz.</st></p>
			<p><st c="499">– Çocuk mu kandırıyorsun? </st><st c="526">Ben gelip gittiğim evi bilmez miyim hiç? </st><st c="567">Eskiden ikinci katta oturuyordunuz işte!..</st></p>
			<p><st c="609">Ne uygunsuz adam, bana hangi katta oturduğumu öğretecek...</st></p>
			<p><st c="668">Eve girer girmez,</st></p>
			<p><st c="686">– Bu belediye de ne yaptığını bilmiyor... </st><st c="729">dedi.</st></p>
			<p><st c="734">– Ne olmuş? </st><st c="747">dedim.</st></p>
			<p><st c="753">– Daha ne olsun yahu, sizin eve gelen yolu ne diye yükseltmişler sanki... </st><st c="828">Başka işleri yok mu? </st><st c="849">Yokuşu çıkana kadar ter içinde kaldım...</st></p>
			<p><st c="889">– Ne yokuşu canım... </st><st c="911">Evet, eskiden birazcık yokuştu ama, sonra belediye yolumuzu yaptı, şimdi dümdüz yol...</st></p>
			<p><st c="997">– Alay mı ediyorsun benimle? </st><st c="1027">Katır bile çıkamaz o yokuşu...</st></p>
			<p><st c="1057">Boşuna tartışmamak için sustum.</st></p>
			<p><st c="1089">Çaylarımızı içerken karısından yakındı. </st><st c="1130">Karısı çok sinirli, çok geçimsiz, kavgacı, geveze olmuş. </st><st c="1187">Az sonra, bize yakın oturan bir arkadaşımıza gitmemizi önerdi. </st><st c="1250">Gittik. </st><st c="1258">Arkadaşımızın evinde, bir başka eski arkadaşımızı daha bulduk. </st><st c="1321">Dört arkadaş eski günlerden konuşmaya başladık.</st></p>
			<p><st c="1368">Evine gittiğimiz arkadaş bikaç gün önce çocukluğunun geçtiği mahalleye gittiğini söyledi.</st></p>
			<p><st c="1458">– Eskiden, dedi, bizim evin önünde kocaman bir çayırlık vardı, o kadar büyüktü ki...</st></p>
			<p><st c="1543">Ben orasını çok iyi bilirim.</st></p>
			<p><st c="1572">– Ne olmuş o çayırlığa? </st><st c="1597">dedim...</st></p>
			<p><st c="1605">– Küçültmüşler, avuç içi kadar kalmış, yazık...</st></p>
			<p><st c="1653">– Yanılıyorsunuz, dedim, orda hiçbir değişiklik olmadı, hep eskisi gibi...</st></p>
			<p><st c="1728">– Küçülmüş efendim, ben bilmez miyim...</st></p>
			<p><st c="1768">Öbür arkadaş da, geçenlerde Süleymaniye Camisine gittiğini, caminin avlusunu küçülttüklerini söyledi.</st></p>
			<p><st c="1870">– Camiyi de küçültmüşler mi? </st><st c="1900">diye alay ettim.</st></p>
			<p><st c="1916">O, bu sorumu da ciddiye alıp,</st></p>
			<p><st c="1946">– Evet, dedi, camide de bir değişiklik var, Süleymaniye Camisi eskiden daha büyüktü...</st></p>
			<p><st c="2033">Ev sahibi arkadaşımız,</st></p>
			<p><st c="2056">– Bilmem, dikkat ettiniz mi, dedi, Beyazıt Kulesinin boyunu da kısaltmışlar galiba... </st><st c="2143">Eskiden daha yüksekti Beyazıt Kulesi, değil mi?</st></p>
			<p><st c="2190">– Yüksekti ya... </st><st c="2208">Herhalde tamir ederken indirmiş olacaklar...</st></p>
			<p><st c="2252">– Farkında mısınız, Boğaz’ın iki yakası da gittikçe daralıyor. </st><st c="2316">Eskiden ne kadar genişti...</st></p>
			<p><st c="2343">– Evet... </st><st c="2354">Neydi bizim çocukluğumuzda Boğaziçi’nin genişliği, vapurla karşıdan karşıya git git bitmez... </st><st c="2448">Peki, nasıl oldu da daraldı böyle?</st></p>
			<p><st c="2482">– Herhalde doluyor beyim, kıyılara toprak doldukça Boğaz da daralıyor...</st></p>
			<p><st c="2555">– Siz ne diyorsunuz kuzum, herşey küçüldü, ufaldı... </st><st c="2609">Nerde bizim zamanımızdaki atlar... </st><st c="2644">Neydi o atlar beyim, deve kadardı, öyle değil mi?</st></p>
			<p><st c="2693">– Şimdikilere at demeye bin tanık gerekir, at değil eşek bunlar...</st></p>
			<p><st c="2760">– Bizim zamanımızdaki eşekler de maşallah at kadardı, şimdiki eşekler it kadar...</st></p>
			<p><st c="2842">– Köpekler de kedi kadar küçüldü... </st><st c="2879">Şimdikiler köpek mi?</st></p>
			<p><st c="2899">Kahvelerimizi içiyorduk. </st><st c="2925">Arkadaşlardan biri,</st></p>
			<p><st c="2944">– Kahvelerin de eski tadı kalmadı... </st><st c="2982">dedi.</st></p>
			<p><st c="2987">– Nerde bizim zamanımızdaki kahveler... </st><st c="3028">Örneğin bu evde kahve içilse eskiden, dört mahalle öteden kahvenin kokusu duyulurdu...</st></p>
			<p><st c="3114">– O kahveler başkaydı canım...</st></p>
			<p><st c="3145">Konuşma dönüp dolaşıp gençlere geldi. </st><st c="3184">Gençlerde ahlak, terbiye, nezaket, büyüklere saygı, hiç, hiçbişey kalmamıştı... </st><st c="3264">Gençlerden ençok yakınan arkadaşımız, küçük oğlunun lisenin onuncu sınıfında çaktığını, yine de derslerine çalışmadığını, hiçbir sorum duygusu taşımadığını anlatıp,</st></p>
			<p><st c="3428">– Yazık, yazık!.. </st><st c="3447">dedi, aklı fikri hep kızlarda, karılarda...</st></p>
			<p><st c="3490">Dayanamadım,</st></p>
			<p><st c="3503">– Yahu, dedim, sen kendi yaptıklarını unuttun mu?</st></p>
			<p><st c="3553">– Ne yapmışım ben?</st></p>
			<p><st c="3572">– Sen bütün sınıfları çaka çaka ikişer yıl okumadın mı?</st></p>
			<p><st c="3628">– Evet ama, o zamanki dersler şimdiki gibi miydi birader? </st><st c="3687">Bizim zamanımızda dersler çok zordu, sonra da öyle hocalar vardı ki...</st></p>
			<p><st c="3757">– Ahlak bozuldu, ahlak...</st></p>
			<p><st c="3783">– Hani sen, sizin mahallede evli bir kadının evinde yakalanmıştın da, kadının kocası seni...</st></p>
			<p><st c="3876">– Evet, biz de yaptık ama... </st><st c="3906">Usulü dairesinde yaptık kardeşim...</st></p>
			<p><st c="3941">Eski arkadaşlarımın konuşmalarından öyle sıkıldım ki, bir işim olduğunu bahane edip ayrıldım onlardan...</st></p>
			<p><st c="4046">Bana çocukların bile hâlâ neden “ağabey” dediklerini çok iyi anlıyorum. </st><st c="4119">Nüfus kâğıdıma göre genç sayılmam, ama içim genç, içimin gençliği de dışıma vurmuş. </st><st c="4203">Benim yaşıtlarımın hepsinin nüfus kâğıtları eskimiş...</st></p>
			<p><st c="4257">Amcamın evinin önünden geçiyordum. </st><st c="4293">Çoktanberi onları gördüğüm yok. </st><st c="4325">Ziyaretlerine gitmiyorum diye de darılıyorlar. </st><st c="4372">Nasıl olsa evlerinin önünden geçiyorum, bir uğrayayım da hatırlarını sorayım dedim.</st></p>
			<p><st c="4455">İki kızlarıyla oğullarını evlendirdikten sonra amcamla yengem koca evde yalnız kaldılar.</st></p>
			<p><st c="4544">Çok iyi ansıyorum, ben daha çocukken, amcam, “Of aman, çok yoruldum,” diyecek olsa, yengem hemen, “Amaaaan Bey, sanki kırk yaşında bir ihtiyarmışsın gibi konuşuyorsun,” derdi. </st><st c="4721">Amcam kırkına gelince, azıcık öksürecek olsa yengem hemen, “Amaaan Bey,” derdi, “sanki ellisinde bir ihtiyar gibisin.”</st></p>
			<p><st c="4839">Amcam ellisini aştı. </st><st c="4861">Ne zaman ağrısından sızısından konuşacak olsa yengem, yine o herzamanki edasıyla, “Amaaan Bey, nedir o, sanki altmışında bir ihtiyar gibi...” demeye başladı.</st></p>
			<p><st c="5018">Amcam altmışını buldu. </st><st c="5042">Birazcık hastalansa da inleyecek olsa, hemen yengem atılır: “İlahi Bey, yetmişinde ihtiyar değilsin ya...”</st></p>
			<p><st c="5148">Amcam yetmişini geçti, ama yengem ona bitürlü ihtiyarlığı konduramadı. </st><st c="5220">Amcam, “Of dizlerim, aman...” diye bacaklarını ovsa, yengem, “Aman Bey, sekseninde ihtiyarlar gibi inleme allaşkına...” der.</st></p>
			<p><st c="5344">Şimdi amcam seksenüç yaşında...</st></p>
			<p><st c="5376">Yengem, “Nerelerdesin ayol...” diye beni karşıladı. </st><st c="5429">Amcamın elini öptüm. </st><st c="5450">Hatırını sordum. </st><st c="5467">Öksürerek, “Hiç dermanım yok, yol yürüyemiyorum, çabucak yoruluyorum,” dedi. </st><st c="5544">Yengem hemen atıldı: “Aman Bey, sanki doksanında bir ihtiyarmışsın gibi konuşuyorsun...”</st></p>
			<p><st c="5632">Bıktım nüfus kâğıdı eskimiş insanlardan. </st><st c="5674">Amcamın yanında pekaz oturup çıktım evden. </st><st c="5717">Oooh, dünya varmış dışarda...</st></p>
			<p><st c="5746">Yolda giderken şöyle düşünüyordum; bir insan ikidebir, “Bizim zamanımızda...” diye söze başlayıp da örneğin, eskiden hamsilerin şimdiki palamut iriliğinde olduğunu söylerse, kendi gençliklerinde yaptıklarını unutup gençlerde terbiye, ahlak, sorum duygusu kalmadığından yakınırsa, eski boyutların küçüldüğünü, artık eski alanların ufaldığını, yolların yokuşlaştığını, merdivenlerin dikleştiğini anlatırsa, bütün bunlardan sonra da yaşlılığı üstüne kondurmazsa, anlamalı ki o insanın nüfus kâğıdı iyice eskimiştir.</st></p>
			<p><st c="6259">Çok şükür, ben böylelerinden değilim... </st><st c="6300">Çocuklar bile bana hâlâ “ağabey” derler.</st></p>
			<p><st c="6340">İşte bunları düşünürken, dik yokuşu da uçar gibi çıkıyordum, evet sert adımlarla, dik göğüsle, uçar gibi... </st><st c="6449">Yokuşlar vız gelir vız... </st><st c="6475">Bana çocuklar bile hâlâ “ağabey” diyorlarsa boşuna mı? </st><st c="6530">Gözüm gönlüm taze benim...</st></p>
			<p><st c="6556">Durağa gelmiştim. </st><st c="6575">Önümde duran otobüsün kapısı açıldı. </st><st c="6612">Basamağa bile basmadan, otobüsün içine sıçradım. </st><st c="6661">Otobüse girince de şöyle bir silkindim, omuzlarımı geriye alıp göğsümü çıkardım.</st></p>
			<p><st c="6741">Otobüs de tıklım tıklım dolu, itiş kakış... </st><st c="6786">Arkamdan itile itile, otobüsün ta önüne, şoförün yanına kadar sürüklendim. </st><st c="6861">Yüzüm otobüsün içine çevrikti. </st><st c="6892">Az ötemdeki koltukta bir kız oturuyor, ama ne kız, ne kız... </st><st c="6953">Ne yalan söyleyeyim, ben genç ve güzel kızları seyretmeye doyamam. </st><st c="7020">Çünkü içim genç, gönlüm taze...</st></p>
			<p><st c="7051">Kızın kumral saçları öyle gür ki... </st><st c="7088">İri, parlak gözlerinden lacivert kıvılcımlar saçılıyor. </st><st c="7144">Bahse girerim ki bu kız bir üniversitelidir. </st><st c="7189">Gözüm kızın üstünde... </st><st c="7212">Ama kız da bana ilgisiz değil, o da bana bakıyor. </st><st c="7262">Bakar tabii... </st><st c="7277">Ben yaşımı hiç göstermem. </st><st c="7303">Elli yaşımda olduğuma kimse inanmaz. </st><st c="7340">Beni tanımayanlar, “Otuzbeşinde var mısınız?” diye sorarlar. </st><st c="7401">Kumral kız da olsun olsun, ancak yirmiüçünde...</st></p>
			<p><st c="7448">Amanın... </st><st c="7459">Kız gülümsüyor da... </st><st c="7480">Kime gülümsüyor bu kız? </st><st c="7504">Elbette bana. </st><st c="7518">Benim arkamda başka kimse yok ki... </st><st c="7554">Dönüp baktım, başka kimse yok, bana gülümsüyor kız... </st><st c="7608">Cevapsız bırakmak ayıp, ben de kıza gülümsemeye başladım. </st><st c="7666">Karşılıklı gülümsüyoruz. </st><st c="7691">Ay... </st><st c="7697">İşaret mi ediyor ne? </st><st c="7718">Evet, işaret ediyor. </st><st c="7739">Ama ne demek istediğini anlayamıyorum. </st><st c="7778">Başını sallayıp göz kırpıyor. </st><st c="7808">Galiba beni çağırıyor. </st><st c="7831">Evet, çağırıyor... </st><st c="7850">Sıyın sıyın kalabalığı yararak güzel kızın yanına sokuldum. </st><st c="7910">Tam yanına gelince, yine güzel yüzünde o güzel gülümseyişiyle kız oturduğu koltuktan ayağa kalktı,</st></p>
			<p><st c="8008">– Buyrun beyamca, oturun... </st><st c="8037">dedi.</st></p>
			<p><st c="8042">Ne söylüyor bu kız? </st><st c="8063">Yanlış mı duyuyorum? </st><st c="8084">Gerçekten anlamamıştım ne dediğini.</st></p>
			<p><st c="8119">– Efendim? </st><st c="8131">diye sordum.</st></p>
			<p><st c="8143">– Buyrun, oturun beyamca! </st><st c="8170">diye tekrarladı.</st></p>
			<p><st c="8186">O böyle söylerken, ben daha önceden gülümsemekte olduğumdan, birden suratımı da asamadım; o gülümseyiş suratımda bir sırıtış olarak donup kaldı.</st></p>
			<p><st c="8331">Ağır işittiğimi sanarak kız ağzını kulağıma yanaştırıp daha yüksek sesle,</st></p>
			<p><st c="8405">– Beyamca, buyrun oturun! </st><st c="8432">dedi.</st></p>
			<p><st c="8437">Otobüstekiler, kızın sesini duyunca dönüp bize baktılar.</st></p>
			<p><st c="8494">Birden sünepeleştim,</st></p>
			<p><st c="8515">– Teşekkür ederim, siz oturunuz... </st><st c="8551">dedim.</st></p>
			<p><st c="8557">Kız,</st></p>
			<p><st c="8562">– Rica ederim beyamca, dedi, siz bu yaşınızda ayakta dururken ben nasıl oturabilirim...</st></p>
			<p><st c="8650">Biletçiye,</st></p>
			<p><st c="8661">– Ben burda ineceğim! </st><st c="8684">diye bağırdım.</st></p>
			<p><st c="8698">Kalabalığın arasından arka kapıya doğru yürüdüm. </st><st c="8748">İlk durakta da indim otobüsten... </st><st c="8782">Tersyüzü döndüm eve... </st><st c="8805">Bizim evin yolu da dimdik yokuş... </st><st c="8840">Bir oğlan, bir kızın koluna girmiş, yolda herkesin gözü önünde fıkırdaşıp duruyorlar... </st><st c="8928">Bu gençlerde de hiç ahlak, terbiye, utanma kalmamış yani, ayıp be!.. </st><st c="8997">Bizim zamanımızda hiç böyle şeyler yoktu.</st></p>
			<p><st c="9038">Yol üstündeki atkestanesi ağaçlarına baktım, baktım da şaştım. </st><st c="9102">Bunlar ne biçim ağaç!.. </st><st c="9126">Eskiden, bizim zamanımızda bir atkestaneleri vardı, her bir ağaç minare boyu yüksekliğindeydi.</st></p>
			<p><st c="9220">Bizim evin merdivenleri de öyle dik ki... </st><st c="9263">Yok, yok, üçüncü katta oturulmaz. </st><st c="9297">Hemen düzayak bir ev bulup taşınmalıyız.</st></p>
			<p><st c="9337">Eve girince uzandım koltuğa... </st><st c="9369">Amaaan... </st><st c="9379">Off!.. </st><st c="9386">Öyle yoruldum ki...</st></p>
			<p><st c="9405">Karım,</st></p>
			<p><st c="9412">– Aman Bey, dedi, sanki altmışında bir ihtiyarmışsın gibi inleyip durma öyle...</st></p>
			<p><st c="9492">Hey gidi hey, nerde bizim zamanımızın altmışı, nerde şimdiki altmışlar... </st><st c="9567">Şimdiki altmışlarda bile terbiye, nezaket diye bişey kalmamış!..</st></p>
		</section>
  <div id="charCountTotal" value="9631"></div></body>
</html>
