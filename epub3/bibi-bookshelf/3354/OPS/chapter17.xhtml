<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-17">
    <section>
			<h1><st c="0">Ve Saire...</st></h1>
			<p><span><st c="12">G</st></span><st c="14">ümrüğe gelen adam,</st></p>
			<p><st c="32">– Fareler geldi mi? </st><st c="53">diye sordu...</st></p>
			<p><st c="66">İlgili gümrük memuru,</st></p>
			<p><st c="88">– Ne? </st><st c="95">dedi, fare mi?</st></p>
			<p><st c="109">– Fareler... </st><st c="123">Beni Baştabip Bey gönderdi. </st><st c="151">Hastane için fareler gelecekmiş de...</st></p>
			<p><st c="188">Odadaki memurlar gülüştüler. </st><st c="218">Besbelli adam, kimseye zararı olmayan zararsız delilerdendi. </st><st c="279">Bu da aklını fareyle bozan bir yarı deliydi. </st><st c="324">Adamla bir zaman alay ettiler.</st></p>
			<p><st c="354">Ama bu yarı deli, gümrüğe tebelleş olmuştu. </st><st c="399">Ertesi gün yine geldi.</st></p>
			<p><st c="421">– Fareler geldi mi? </st><st c="442">diye sordu.</st></p>
			<p><st c="453">– Ne yapacaksın fareleri?</st></p>
			<p><st c="479">– Burada üretilecek de...</st></p>
			<p><st c="505">Gümrükçüler kahkahalarla gülüyorlardı.</st></p>
			<p><st c="544">– Demek fare çiftliği kuracaksınız, öyle mi?</st></p>
			<p><st c="589">Başka biri de,</st></p>
			<p><st c="604">– Belki de inek sağar gibi fareden süt sağacaklardır, dedi.</st></p>
			<p><st c="664">Bir memur da akıl verdi:</st></p>
			<p><st c="689">– Hemşerim gümrük ambarlarında fare sürüyle. </st><st c="735">Getir bir kapan da kırk elli tane tutuverelim.</st></p>
			<p><st c="781">Adam,</st></p>
			<p><st c="787">– Fareleri ben ne yapacağım, dedi, doktorlar ısmarlamışlar.</st></p>
			<p><st c="847">– İlaç diye mi?</st></p>
			<p><st c="863">Bir gümrükçü, fare yavrularının gerçekten yaralara ilaç diye kullanıldığını söyledi.</st></p>
			<p><st c="948">Bir memur da,</st></p>
			<p><st c="962">– Yok yahu, dedi, fareler hasta da, tedavi edecekler.</st></p>
			<p><st c="1016">– Belki de ameliyat ederler, dedi başka biri...</st></p>
			<p><st c="1064">Fareleri soran adam, dört gün üst üste, günde iki kez geldi... </st><st c="1128">Her gelişinde gümrük memurları kahkahadan kırıldılar. </st><st c="1182">Ama beşinci günü, limana demirleyen bir Fransız gemisinden, tel kafes içinde ondört fare gümrüğe gelince işin rengi değişti.</st></p>
			<p><st c="1306">Bu küçük sevimli hayvanlar, fare olmaya fareydi ama, renkleri bizim farelere benzemiyordu. </st><st c="1398">Tüyleri külrengi değil, beyazdı. </st><st c="1431">Tel kafesin içinde koşuşup, oynaşıp duruyorlardı. </st><st c="1481">O güne kadar gümrükten hiç fare geçmediği için, bu pamuk tüylü hayvancıklarla bütün gümrük memurları ilgilenmişti. </st><st c="1596">Müdür bile odasından gelmiş, beyaz farelerin kafesi önünde epiy oyalanmıştı.</st></p>
			<p><st c="1672">Gümrüğe gelen Fransızca yazı Türkçeye çevrilince, bu farelerin Fransa’dan buradaki bir hastaneye hediye olarak gönderildiği anlaşılmıştı.</st></p>
			<p><st c="1810">O sabah gelip fareleri soran adamla gümrükçüler alay etmediler. </st><st c="1875">O daha,</st></p>
			<p><st c="1882">– Fareler... </st><st c="1896">derken,</st></p>
			<p><st c="1903">– Evet, geldi... </st><st c="1921">dediler.</st></p>
			<p><st c="1929">Adam,</st></p>
			<p><st c="1935">– Doktora haber vereyim öyleyse, diye hemen koştu.</st></p>
			<p><st c="1986">Ertesi gün bir genç doktor, yanında iki kişiyle gümrüğe geldi. </st><st c="2050">Gümrük müdürünü gördü. </st><st c="2073">Elindeki yazıyı da gösterdi. </st><st c="2102">Sonra gümrük müdürüne, bu farelerin hastaneye çok lazım olduğunu, bunların üretileceğini, üzerlerinde tıbbi deneyler yapılacağını anlattı. </st><st c="2241">Genç doktor anlatırken, müdür düşünceliydi, gözleri sanki duvarların arkasında çok uzak biyere dalmıştı. </st><st c="2346">Elindeki kalemi dişleri arasında çiğneyerek,</st></p>
			<p><st c="2390">– Evet... </st><st c="2401">Evet... </st><st c="2409">diyordu.</st></p>
			<p><st c="2417">Genç doktor,</st></p>
			<p><st c="2430">– Şimdi alabiliriz, değil mi? </st><st c="2461">dedi.</st></p>
			<p><st c="2466">Gümrük müdürü,</st></p>
			<p><st c="2481">– Ben de onu düşünüyorum, dedi. </st><st c="2514">Hangi muameleye göre fareleri size teslim edeceğiz.</st></p>
			<p><st c="2565">– Ne gibi?</st></p>
			<p><st c="2576">– Gümrük muamelesi. </st><st c="2597">Ne üzerinden vergi alacağız? </st><st c="2626">Hiçbir yerde gümrükten geçen farelerden alınacak vergi için bişey görmedim.</st></p>
			<p><st c="2701">– Ama...</st></p>
			<p><st c="2710">– Evet, biliyorum, bunlar hediye... </st><st c="2747">Ama vergi alacağız.</st></p>
			<p><st c="2766">– Ama...</st></p>
			<p><st c="2775">– Evet, biliyorum. </st><st c="2795">Bunlar tıbbi deneyler için... </st><st c="2825">Vergi alınacak.</st></p>
			<p><st c="2840">– Ama beyfendi...</st></p>
			<p><st c="2858">– Evet, biliyorum... </st><st c="2880">Hastane için. </st><st c="2894">Olsun. </st><st c="2901">Değil mi ki gümrükten geçiyor, bir vergisi olacak. </st><st c="2952">Yalnız, bütün gümrük tarifesine baktım, ne fare var, ne fareden alınacak vergi...</st></p>
			<p><st c="3033">– Ama efendim...</st></p>
			<p><st c="3050">– Hakları da var. </st><st c="3069">Günün birinde Fransa’dan fare ithal edileceği nerden akıllarına gelebilirdi. </st><st c="3146">Gümrük tarifesini yaparken fareleri düşünmemişler.</st></p>
			<p><st c="3196">– Peki, şimdi...</st></p>
			<p><st c="3213">– Bir yolunu bulacağız elbette... </st><st c="3248">Ben de işte onu düşünüyordum. </st><st c="3278">Ama nasıl? </st><st c="3289">Siz de takdir buyurursunuz ki gümrükten geçen her malın resmi bir muamelesi vardır. </st><st c="3373">Ancak elimizdeki mevzuatta fareler hakkında ne gibi resmi muamelenin tatbik edileceği yazılı değil...</st></p>
			<p><st c="3474">– Yalnız efendim...</st></p>
			<p><st c="3494">– Biliyorum, siz de takdir edersiniz ki...</st></p>
			<p><st c="3537">Genç doktor hastaneye döndü. </st><st c="3567">Durumu baştabibe anlattı. </st><st c="3593">Baştabip fareleri gümrükten çıkarabilmek için bikaç büyüğe gitti. </st><st c="3659">Onlar hem baştabibi, hem gümrük müdürünü haklı buluyorlardı. </st><st c="3720">Bu fareler hemen gümrükten çıkarılmalı, hastane emrine verilmeliydi. </st><st c="3789">Ama gümrük müdürü ne yapabilirdi?</st></p>
			<p><st c="3822">Ertesi gün hafta tatiline geldiğinden hiçbişey yapılamadı.</st></p>
			<p><st c="3881">Hafta başı doktorlar paçaları sıvadılar. </st><st c="3923">Bu işte tıpla hukuk çarpışıyordu. </st><st c="3957">Gerçi hukukçular tıpçıları, tıpçılar da hukukçuları haksız bulmuyorlardı. </st><st c="4031">Farelerin gümrükten çıkarılmasında birliktiler. </st><st c="4079">Ama nasıl? </st><st c="4090">Ortada bir gümrük nizamnamesi, bir de gümrük tarifesi vardı.</st></p>
			<p><st c="4150">Gümrük uzmanları bir karara varmak için toplandılar. </st><st c="4204">Müdür durumu açıkladı:</st></p>
			<p><st c="4226">– Gümrük tarifesinde fare bulunmuyor. </st><st c="4265">Tavuklardan bir mecidiye, kaz ve hindi gibi kümes hayvanlarından üç mecidiye, koyun ve keçilerden bir altın vergi alınır. </st><st c="4387">İnek, öküz, manda gibi büyükbaş hayvanlardan beş altın... </st><st c="4445">Damızlık inek, boğa olursa on altın...</st></p>
			<p><st c="4483">Uzmanlardan biri,</st></p>
			<p><st c="4501">– Fareye benzer hayvan yok mu? </st><st c="4533">dedi.</st></p>
			<p><st c="4538">Müdür,</st></p>
			<p><st c="4545">– Yılan var, dedi. </st><st c="4565">Sirkler, cambazhaneler için gelecek yılanlardan birer altın gümrük resmi...</st></p>
			<p><st c="4640">Eski bir gümrükçü,</st></p>
			<p><st c="4659">– Kuş... </st><st c="4669">dedi. </st><st c="4675">Fare de kuş sayılabilir.</st></p>
			<p><st c="4699">– Kuşlardan iki mecidiye... </st><st c="4728">Balıklardan on kuruş...</st></p>
			<p><st c="4751">– En iyisi fareleri kafesten çıkarıp salmaktır. </st><st c="4800">Fareleri bırakmalı. </st><st c="4820">Sonra, hastanenin doktorları kaçan fareleri yakalarlar.</st></p>
			<p><st c="4875">Bu bir “hile-i şer’iye” idi. </st><st c="4905">Üç gümrük uzmanının buna aklı yattı.</st></p>
			<p><st c="4941">Gümrük müdürü ise buna itiraz etti:</st></p>
			<p><st c="4977">– Ambara girmeden önce olsa bu mümkündü. </st><st c="5019">Ama şimdi olamaz. </st><st c="5037">Bir kere fareler ambara girdi. </st><st c="5068">Ambar defterinde kayıtları var. </st><st c="5100">Nasıl çıkarabiliriz? </st><st c="5121">Fareleri kafesten kaçırmak sorumluluk gerektiren bir iştir.</st></p>
			<p><st c="5180">Bu gerekçe karşısında farelerin kafesten kaçırılması da doğru bulunmadı.</st></p>
			<p><st c="5253">Eski bir gümrükçü,</st></p>
			<p><st c="5272">– Bir yol var, dedi. </st><st c="5294">Koyundan ne kadar gümrük resmi alınıyor? </st><st c="5335">Koyuna göre, fareye de bir para koyarız. </st><st c="5376">Koyundan bir altın. </st><st c="5396">Bir fare koyunun kaçta kaçıdır?</st></p>
			<p><st c="5427">– Neden koyundan da, kuştan değil...</st></p>
			<p><st c="5464">Bayım hayvanlar ağırlıklarına göre değerlenmezler. </st><st c="5516">Bir kuştan bile bir altın vergi alıyoruz. </st><st c="5558">Ağırlığa göre gümrük resmi olur mu?</st></p>
			<p><st c="5593">Bütün gümrük uzmanları, büyük bir iyi niyetle fareleri gümrükten çıkarmaya uğraşıyorlar, ama “mevzuat” karşısında elleri kolları bağlı kalıyordu.</st></p>
			<p><st c="5739">Hiçbir karara varamadan dağıldılar. </st><st c="5776">Bu zorluğu “nezaret”e bir raporla bildirmekten başka yol yoktu. </st><st c="5840">Fareler için yeni bir gümrük kanunu mu çıkardı, yoksa, bir komisyon toplanıp karar mı verirdi, herneyse, onlar bir sonuca varırlardı.</st></p>
			<p><st c="5973">Nezaretten gelen kararda şöyle deniliyordu:</st></p>
			<p><st c="6017">“... </st><st c="6023">Hastanesine Fransa’dan ilmî tecrübeler yapmak üzere gönderilen ondört farenin ne yoldan gümrükten çıkarılacağı hakkındaki soru üzerine mesele incelendi. </st><st c="6176">Bu hususta toplanan komisyonun aldığı karar aşağıdadır:</st></p>
			<p><st c="6231">Her ne kadar gümrük tarifesinde fareler hakkında bir madde yoksa da, “aslan, kaplan, fil ve sair hayvanlar için beş altın gümrük resmi alınır” diye bir kayıt olup, bu kayıttan, tarifede adı geçmeyen hayvanların “vesaire”ye gireceği açıkça anlaşıldığından, “vesaire”ye giren farelerin beherinden beşer altın gümrük resmi alınması uygun görülmüştür.</st></p>
			<p><st c="6579">Bu rapora göre, kaplan, aslan ve fil gibi, farelere de beşer altın gümrük vermek gerekiyordu. </st><st c="6674">Buna doktorlar itiraz ettiler. </st><st c="6705">Böyle olduktan sonra, onlar deney yapmak için, fare değil, fil getirirlerdi.</st></p>
			<p><st c="6781">Bu itiraz nazır paşaya kadar duyuruldu. </st><st c="6822">Böylece de iş yoluna girmiş oldu. </st><st c="6856">Nazır paşa, farelerin hem hediye olması, hem de ilmî tecrübede kullanılması nedeniyle gümrük verilmeden doktorlara hemen teslimi için ilgililere emir verdi.</st></p>
			<p><st c="7012">Doktorlar sevinçle ondört fareyi almaya gittilerse de alamadılar.</st></p>
			<p><st c="7078">Fareler iki hafta önce ölmüştü, hiçkimse de kokudan kafesin yanına yaklaşamıyordu.</st></p>
			<p><st c="7161">Kobay denilen beyaz farelerin ülkemize ilk girişi, işte böyle olmuştu.</st></p>
		</section>
  <div id="charCountTotal" value="7232"></div></body>
</html>
