<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-5">
    <section>
			<h1><st c="0">Bir Ölü Aranıyor</st></h1>
			<p><span><st c="17">B</st></span><st c="19">u küçük evde Adli Tıbbın cankurtaran arabası şoförü, güzel karısı ve iki çocuğuyla oturmaktaydı. </st><st c="116">Aşağı yukarı her gece bu mahallenin her evinde karıkoca kavgası olurdu. </st><st c="188">Ama şimdiye dek şoförün evinden en küçük gürültü, ağız dalaşı duyulmuş değildi. </st><st c="268">Mahallelinin şaşması da bundandı.</st></p>
			<p><st c="301">Şoförün güzel karısının haykırması gecenin sessizliğinde büsbütün büyüyor, korkunçlaşıyordu. </st><st c="395">Kadın durmadan, “İmdaaaat... </st><st c="424">Can kurtaran yok muu!..” diye bağırmaktaydı. </st><st c="469">Onun bağırtısına, ağlaşan iki çocuğun sesleri de karışıyordu. </st><st c="531">Arada duyulan şangırtı şungurtudan, şoförün eşyaları atıp kırdığı anlaşılıyordu.</st></p>
			<p><st c="611">Yaşlıca bir kadın kapıyı yumrukladı. </st><st c="649">Herkes kapının açılmayacağını sanıyordu. </st><st c="690">Oysa kapı hemen açıldı. </st><st c="714">Kapının açılmasıyla da çocukların ağlaması, kadının bağırması kesildi. </st><st c="785">Kapıyı şoför açmıştı. </st><st c="807">Genç adam iş kılığıyla, saçları darmadağın, yüzü ter içinde, utangaç utangaç duruyordu. </st><st c="895">Karşısındaki kalabalıktan utanmış, şaşırmıştı. </st><st c="942">Kapının ağzından çekilip,</st></p>
			<p><st c="967">– Buyrun!.. </st><st c="980">dedi.</st></p>
			<p><st c="985">Herşeyi öğrenmek isteyen meraklı kalabalık kımıldadı.</st></p>
			<p><st c="1039">Öndeki yaşlıca, şişman kadın,</st></p>
			<p><st c="1069">– Rahatsız etmeyelim evladım, dedi.</st></p>
			<p><st c="1105">Ter içindeki saçları alnına dökülmüş olan genç şoför,</st></p>
			<p><st c="1159">– Estağfurullah, buyrun... </st><st c="1187">dedi. </st><st c="1193">Beş altı kişi içeri doldu. </st><st c="1220">En son giren kapıyı kapamasaydı, bütün kalabalık içeri dolup gecekonduyu düğün evine çevireceklerdi.</st></p>
			<p><st c="1320">Dört basamaklı tahta merdivenleri çıkanlar, şoförün karısını başını dizlerine kapamış ağlarken buldular. </st><st c="1426">İki çocuk da annelerinin eteğine sarılmış, hıçkırıyorlardı.</st></p>
			<p><st c="1485">İçeri girenler geceyarısından sonra eve doluştuklarını unutup davetliymişler gibi biyerlere oturdular.</st></p>
			<p><st c="1588">Yaşlıca şişman kadın konuşmayı açtı,</st></p>
			<p><st c="1625">– Affedersiniz oğlum, gece vakti sizi rahatsız ettik. </st><st c="1680">Karıkoca arasına girmek katiyyen doğru değildir. </st><st c="1729">Ama biz komşu olduğumuzdan... </st><st c="1759">Komşu kısmı akrabadan ileri, değil mi ya... </st><st c="1803">Olur, herşey olur bir evde... </st><st c="1833">Malum, hepimizin başında...</st></p>
			<p><st c="1860">Orta yaşlı bir erkek,</st></p>
			<p><st c="1882">– Hepimize Allah dirlik düzenlik versin... </st><st c="1926">dedi.</st></p>
			<p><st c="1931">Yaptığından utanmış olan şoför, bitişik komşusu olan adama,</st></p>
			<p><st c="1991">– Bizimki başka türlü kardeş, dedi, siz şimdiye kadar en küçük bir gürültümüzü duydunuz mu?</st></p>
			<p><st c="2083">Bitişik komşu,</st></p>
			<p><st c="2098">– Hâşâ, duymadık... </st><st c="2119">dedi.</st></p>
			<p><st c="2124">Belli ki şoför de içini dökmek istiyordu. </st><st c="2167">Yaşlıca şişman kadın bunu anlayıp,</st></p>
			<p><st c="2201">– Anlat, anlat oğlum, açılırsın... </st><st c="2237">Hiddet erkeğin içinde kalırsa zehir olur... </st><st c="2281">dedi.</st></p>
			<p><st c="2286">Şoför anlatmaya başladı:</st></p>
			<p><st c="2311">– Bizim bu Adli Tıp arabasının da, kapısının da Allah belasını versin. </st><st c="2383">Bir ambulans kapısı yüzünden azkaldı evim barkım yıkılacaktı. </st><st c="2445">Bir kapı yüzünden yahu...</st></p>
			<p><st c="2470">Odadakiler merakla kulaklarını açtılar:</st></p>
			<p><st c="2510">– Hiç olmayacak şeyden kavga çıkar...</st></p>
			<p><st c="2548">– Demek kapı yüzünden...</st></p>
			<p><st c="2573">Şoför,</st></p>
			<p><st c="2580">– Evet, bu namussuz kapı yüzünden, dedi, on yıldır bu arabanın şoförüyüm. </st><st c="2655">Ben Adli Tıbba geldiğim zaman, araba zaten hurdaydı. </st><st c="2708">Benden önce kimbilir kaç yıl kullanılmış. </st><st c="2750">Araba değil bir bela... </st><st c="2774">Vallahi, içinde taşıdığım yaralılar, hastalar, arabadan çok daha sağlam.</st></p>
			<p><st c="2846">Bir aydanberi müdüre söylüyorum: “Beyfendi, arabanın arka kapısı tutmuyor. </st><st c="2922">Şunu tamir ettirelim.” “Motoru işliyor ya, sen ona bak,” diyor, “kapıyı telle bağlarsın.”</st></p>
			<p><st c="3011">Ambulansın kapısı telle bağlanır mı hiç, ya açılıverirse... </st><st c="3072">Hergün söylüyorum: “Beyfendi, şu kapıyı tamir ettirelim. </st><st c="3129">Arabanın kapısı düşecek de haberimiz olmayacak, daha büyük masraf çıkacak.” “Araba gidiyor ya sen ona bak,” diyor, “kapıyı da iple bağlarsın.”</st></p>
			<p><st c="3271">Bu sabah erkenden bir iş verdiler. </st><st c="3307">Şehir dışında bir evde bir ölü varmış. </st><st c="3346">Ölüm şüpheli görülmüş. </st><st c="3369">Ölüyü alıp geleceğim. </st><st c="3391">Adli Tıpta cesedi muayene edecekler. </st><st c="3428">Adresi verdiler. </st><st c="3445">Yola çıkmadan müdüre, “Efendim,” dedim, “arabanın arka kapısı tutmuyor, şunu tamir ettirelim.”</st></p>
			<p><st c="3539">Müdür artık iyice alışmış, ona bu sözler, “Merhaba beyfendi, nasılsınız?” dermişim gibi geliyor. </st><st c="3637">O da bana, “Teşekkür ederim, sen nasılsın?” der gibi, “İple, telle bağlayıver,” dedi. </st><st c="3723">Kapıyı telle bağladım, verilen adrese gittim.</st></p>
			<p><st c="3768">Şoför başından geçen olayı anlatırken gittikçe rahatlıyordu. </st><st c="3830">Karısı artık ağlamıyor, dikkatle kocasını dinliyordu. </st><st c="3884">Çocuklar da annelerinin eteği dibinde yerde uyuya kalmışlardı. </st><st c="3947">Odaya dolmuş olanlar, cankurtaran arabasının kapısıyla karıkoca kavgası arasındaki ilintiyi bitürlü bulamıyorlardı.</st></p>
			<p><st c="4062">– Verilen adrese gittim. </st><st c="4088">Bomboş bir villa... </st><st c="4108">İçerde polisler var. </st><st c="4129">Salonda sarı saçlı, çok güzel bir kadın yerde upuzun yatıyor, ama çırılçıplak... </st><st c="4210">Evde hiçbişey olmadığından kadının üstünü örtecek bir örtü bile bulamamışlar. </st><st c="4288">Üç polisle bir komiser yerde yatan çıplak kadının başında hep birden nöbete girmişler. </st><st c="4375">Ölüyü aldım, arabaya koydum. </st><st c="4404">Arabanın kapısını da telle bir sıkı bağladım, arabayı sürdüm. </st><st c="4466">Oranın yolu düz asfalt olduğundan arabayı hızlı sürüyordum, Şehre doğru gelirken arkadan sesler, bağırmalar duydum ama aldırmadım. </st><st c="4597">Herhalde arabanın orası burası yollara dökülüp saçılmış olacak, varsın olsun. </st><st c="4675">Her yola çıkışta arabanın cıvatası, somunu, yollara saçılır.</st></p>
			<p><st c="4735">Surlardan şehre girince bu sefer sağdan soldan adamlar ellerini kollarını havaya kaldırarak işaretler yapmağa başladılar. </st><st c="4858">Arabanın parçaları dökülüyordur diye benim gene aldırdığım yok. </st><st c="4922">Dökülen dökülür, dökülmeyeni bize yeter. </st><st c="4963">Hele şu morga kadar bir gelelim de Allahın izniyle... </st><st c="5017">Lakin birden aklım başıma geldi: Aman sakın arabanın kapısı düşmüş olmasın... </st><st c="5095">Kapı düşerse yandık. </st><st c="5116">Kapının bir kilidini tamir ettiremiyoruz, ya kapı düşerse... </st><st c="5177">Arabayı durdurdum, bir de baktım, kapı yok... </st><st c="5223">Ben, “Eyvah, kapı gitti!” diye bağırırken arkamdan gelen bir hususi araba yanımda durdu; arabanın içindekiler,</st></p>
			<p><st c="5333">– Sen ne yaptın yahu? </st><st c="5356">dediler.</st></p>
			<p><st c="5364">– Ne yaptım?</st></p>
			<p><st c="5377">– Devletin bir cankurtaran arabasıyla karı kaçırmak yakışık alır mı? </st><st c="5447">Zavallı kadın bir saattir arabanın içinde çırpınıp duruyordu. </st><st c="5509">Üstelik kadını da çırçıplak soymuşsun. </st><st c="5548">Bu ne rezillik!..</st></p>
			<p><st c="5565">Bir de arabanın içine baktım ki, ölü yok... </st><st c="5610">Aman ölü nerde? </st><st c="5626">Bre ölü... </st><st c="5637">İlkin araba kapısının teli açılmış. </st><st c="5673">Kapı çat çat vurmaya başlamış... </st><st c="5706">Çıplak ölü de içerde sıçrar dururmuş. </st><st c="5744">Arkadan gelenler de kadını içerde çırpınıyor sanıyorlar. </st><st c="5801">Ölünün önce bacağı arabadan sarkmış. </st><st c="5838">Fakat araba sıçrayınca kadın içeri... </st><st c="5876">Böyle içeri dışarı derken ölü düşmüş asfalta... </st><st c="5924">Onun için bana herkes el kol sallarmış. </st><st c="5964">Aman ben şimdi ne yapsam? </st><st c="5990">Şaşırdım kaldım. </st><st c="6007">Kapıdan çoktan vazgeçtim, ölüyü nasıl bulmalı? </st><st c="6054">Arabayı tersyüzü çevirdim, gözlerimi dört açmışım, geldiğim yollara bakıyorum. </st><st c="6133">Yolda gördüklerime de, arabayı durdurup soruyorum:</st></p>
			<p><st c="6183">– Buralarda bir ölü gördünüz mü?</st></p>
			<p><st c="6216">Sorduklarım şaşırıp kalıyorlar:</st></p>
			<p><st c="6248">– Nasıl bir ölüydü?</st></p>
			<p><st c="6268">– Güzel bir ölü, sarışın, çıplak, yirmi yirmibeş yaşlarında...</st></p>
			<p><st c="6331">Herkes gülüyor. </st><st c="6348">Hay Allah kahretsin...</st></p>
			<p><st c="6370">Şoförü dinleyenler de gülmeye başladılar. </st><st c="6413">Hatta karısı bile gülümsemişti.</st></p>
			<p><st c="6444">Şoför devam etti:</st></p>
			<p><st c="6462">– Beni aldı bir telaş... </st><st c="6488">Ya bulamazsam? </st><st c="6503">Kime soruyorsam, “Biz ölü mölü görmedik,” diyor. </st><st c="6552">Yol üstünde bir kahvede oturanlara sordum:</st></p>
			<p><st c="6594">– Beyler, buralarda bir ölü gördünüz mü?</st></p>
			<p><st c="6635">– Ne ölüsü?</st></p>
			<p><st c="6647">– İnsan ölüsü.</st></p>
			<p><st c="6662">Hergelenin birisi,</st></p>
			<p><st c="6681">– Evet, gördüm, şu yana doğru koşarak gidiyordu... </st><st c="6733">demez mi?</st></p>
			<p><st c="6742">Siz bendeki şaşkınlığa bakın ki adama bir de, “Hay Allah razı olsun,” deyip o yana arabayı sürdüm. </st><st c="6842">Geldiğim yollardan dönüp ölüyü aldığım villaya kadar geldim. </st><st c="6903">Hiçbir yerde ölü yok... </st><st c="6927">Hay ölüsünü... </st><st c="6942">Ulan bu ölü canlandı mı?</st></p>
			<p><st c="6966">Karakola gidip sordum:</st></p>
			<p><st c="6989">– Aman ölüyü gördünüz mü?</st></p>
			<p><st c="7015">Nöbetçi polis,</st></p>
			<p><st c="7030">– Ölü mü? </st><st c="7041">dedi.</st></p>
			<p><st c="7046">– Ölü ya...</st></p>
			<p><st c="7058">– Nerde?</st></p>
			<p><st c="7067">– Arabadaydı. </st><st c="7082">Ölüyü arabadan düşürmüşüm. </st><st c="7109">Arıyorum arıyorum, yok. </st><st c="7133">Ölüyü kaybettim. </st><st c="7150">Ne yapacağım şimdi?</st></p>
			<p><st c="7169">Cesedin başında nöbet bekleyenlerden bir polis:</st></p>
			<p><st c="7217">– Vah vah, güzel de kadındı... </st><st c="7249">dedi.</st></p>
			<p><st c="7254">– Ne olacak şimdi?</st></p>
			<p><st c="7273">Polis,</st></p>
			<p><st c="7280">– Belki kaçırmışlardır, dedi.</st></p>
			<p><st c="7310">– Ölüyü ne yapacaklar? </st><st c="7334">Hiç ölü kaçırılır mı?</st></p>
			<p><st c="7355">– Hem de nasıl kaçırırlar. </st><st c="7383">Yalnız kaçırsalar iyi...</st></p>
			<p><st c="7407">Komiser,</st></p>
			<p><st c="7416">– Belki de, dedi, bir hayır sahibi yerden kaldırıp arabayla morga götürmüştür. </st><st c="7496">Sen morga git, biz de müdüriyete bildirelim.</st></p>
			<p><st c="7540">– Aman, dedim, siz hiçbir yere bildirmeyin. </st><st c="7585">Bir ölüye sahip çıkamadı diye beni işten atarlar.</st></p>
			<p><st c="7634">Arabayı çevirip morga geldim.</st></p>
			<p><st c="7664">Müdüre,</st></p>
			<p><st c="7672">– Ölü buraya geldi mi? </st><st c="7696">dedim.</st></p>
			<p><st c="7702">Müdür,</st></p>
			<p><st c="7709">– Çıldırdın mı? </st><st c="7726">dedi.</st></p>
			<p><st c="7731">Demeye kalmadı, kadın erkek bisürü insan üstüme atıldı. </st><st c="7788">Kimisi, “Kızım nerde?”, kimisi, “Vah yavrum,” diye bana bağırıyor. </st><st c="7855">Bir yaşlı kadın da, “Vah evladım, kızoğlankızdı...” diye kıyameti koparıyor. </st><st c="7932">Can burnuma gelmiş, topuna birden,</st></p>
			<p><st c="7966">– Ulan, kızın dirisine sahip olamazsınız da ölüsünü ararsınız!.. </st><st c="8032">diye bağırdım.</st></p>
			<p><st c="8046">Morgun doktoru olan hanım,</st></p>
			<p><st c="8073">– Aman, çabuk ölüyü bul, büyük mesuliyeti vardır... </st><st c="8126">dedi.</st></p>
			<p><st c="8131">Kabağın benim başıma patlayacağı anlaşıldı. </st><st c="8176">Kapının kilidini tamir ettirmediler diye kime dert anlatırsın... </st><st c="8241">Arabaya bindim, geldiğim yolları bir daha tersyüzü döndüm. </st><st c="8300">Gözlerim yollarda. </st><st c="8319">Ölüyü bulmaktan ümidi kesince, düşen kapıyı aramaya başladım. </st><st c="8381">Ona buna yalvararak soruyorum:</st></p>
			<p><st c="8411">– Arabanın kapısı düştü, gören var mı?</st></p>
			<p><st c="8450">Bir kere kapıyı bulsam, ölünün düştüğü yeri çıkaracağım. </st><st c="8508">Derken kapıyı hendeğin içinde buldum. </st><st c="8546">Gene tersyüzü bu yana döndüm. </st><st c="8576">Ölüyü sora sora hava karardı. </st><st c="8606">Kan ter içinde kaldım. </st><st c="8629">Bizim işler acayip, karıyı öldüren kurtulur da ölüsünü kaybeden okka altına gider.</st></p>
			<p><st c="8711">Yol üstündeki evlerden birinin kapısını çaldım:</st></p>
			<p><st c="8759">– Affedersiniz, buralarda bir ölü düşürdüm. </st><st c="8804">Acaba gördünüz mü?</st></p>
			<p><st c="8822">Adam önce beni deli sandı. </st><st c="8850">Korkarak,</st></p>
			<p><st c="8859">– Ne ölüsü? </st><st c="8872">dedi.</st></p>
			<p><st c="8877">– Sarışın bir kadın ölüsü... </st><st c="8907">Çırılçıplak bir kadın...</st></p>
			<p><st c="8931">– Çırılçıplak mı? </st><st c="8950">Aa... </st><st c="8956">Ölü müydü o? ... </st><st c="8973">Allah Allah... </st><st c="8988">Sabahleyin bizim çocuklar görmüşler. </st><st c="9025">Bizim evin önünden sarışın bir kadını arabaya koyup kaçırmışlar. </st><st c="9090">Arabanın penceresinden kadının bacakları sallanıyormuş. </st><st c="9146">Ama ölü olamaz o...</st></p>
			<p><st c="9165">– Ölüydü canım.</st></p>
			<p><st c="9181">– Ama otomobilde çırpınıyormuş.</st></p>
			<p><st c="9213">– Ne yana gitmişler?</st></p>
			<p><st c="9234">– Şu yana doğru kaçırmışlar.</st></p>
			<p><st c="9263">Düştüm yollara... </st><st c="9282">Gece olmuş. </st><st c="9294">Git git, nerdeyse sınıra geleceğim. </st><st c="9330">Bir kahve önünde kalabalık gördüm. </st><st c="9365">Arabadan inip bir de ne baksam, bizim ölü orda yatıyor. </st><st c="9421">Bir kahve halkı başına toplanmış seyrediyorlar. </st><st c="9469">Kahveci de elinde lüks lambası, iyice görünsün diye ölüyü aydınlatıyor.</st></p>
			<p><st c="9540">– Aman ölü... </st><st c="9555">diye atıldım.</st></p>
			<p><st c="9568">Çıplak ölüyü çobanlar dağda bulmuşlar, buraya getirmişler. </st><st c="9628">Şimdi ne yapsam?.. </st><st c="9647">Ölüyü arabaya koysam, kapı yok, gene düşecek... </st><st c="9695">Bağlasam, belki ip kopar. </st><st c="9721">Mecbur oldum, yanıma şoför yerine almaya... </st><st c="9765">Sürdüm arabayı... </st><st c="9783">Araba giderken zıp zıp zıpladıkça ölü de sıçrayıp üstüme üstüme atılıyor. </st><st c="9857">Yahu, ben böyle ölü görmedim, canlıdan beter... </st><st c="9905">Sıçrayıp sıçrayıp üstüme çıkıyor ve kollarıyla boynuma dolanıyor, saçları yüzüme sarılıyor. </st><st c="9997">Bu kadının ölüsü böyleyse dirisi nasılmış kimbilir... </st><st c="10051">Elim direksiyonda olduğundan, ölüyü dirsekleyerek itiyorum. </st><st c="10111">Biz bu çıplak ölüyle cebelleşerek morga geldik. </st><st c="10159">Çok şükür ölüyü teslim ettim, kurtuldum. </st><st c="10200">Ama anamdan emdiğim süt de burnumdan geldi. </st><st c="10244">Eve geldim yorgun argın... </st><st c="10271">Bizim hanımda bir surat bir surat... </st><st c="10308">Yahu nedir?</st></p>
			<p><st c="10319">– Sen çıplak karılarla cankurtaran arabasında fink atmaya utanmıyor musun? </st><st c="10395">Ben artık seninle yaşayamam, şimdi gidiyorum...</st></p>
			<p><st c="10442">– Yahu ne karısı?.. </st><st c="10463">Ben bir ölüyle boğuşmaktan... </st><st c="10493">diyorsam da söz anlatamıyorum...</st></p>
			<p><st c="10525">– Seni kaç kişi görmüş, kadını hem de kucağına oturtmuşsun da... </st><st c="10591">Sarı bir karıymış...</st></p>
			<p><st c="10611">– Hanım etme, dinle bir... </st><st c="10639">Sabahberi ölüyle boğuştum...</st></p>
			<p><st c="10667">Dinlemez... </st><st c="10680">Seninle yaşamam diye tutturdu. </st><st c="10711">Ben zaten bunalmışım, can burnuma gelmiş. </st><st c="10753">Başına gelmeyen bilmez, vallahi bu karı milletinin ölüsüyle uğraşmak dirisiyle uğraşmaktan zormuş. </st><st c="10852">Ne etsen hakkından gelinemiyor... </st><st c="10886">İşte kavgamızın sebebi bu...</st></p>
			<p><st c="10914">Şişman yaşlıca kadın,</st></p>
			<p><st c="10936">– Hadi hadi, dedi, sudan sebeple evinizin tadını bozmayın...</st></p>
			<p><st c="10997">Dinleyenler gülüyorlardı. </st><st c="11024">Şoförün güzel karısı da ağlamaktan şişmiş, kızarmış gözleriyle güldü.</st></p>
			<p><st c="11093">Komşular,</st></p>
			<p><st c="11103">– Allah rahatlık versin... </st><st c="11131">deyip gittiler.</st></p>
		</section>
  <div id="charCountTotal" value="11146"></div></body>
</html>
