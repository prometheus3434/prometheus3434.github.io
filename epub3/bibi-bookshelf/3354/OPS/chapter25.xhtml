<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GÖZÜNÜZ AYDIN EFENDİM</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-25">
    <section>
			<h1><st c="0">Süper Ukala</st></h1>
			<p><span><st c="12">T</st></span><st c="14">anıyalı bir hafta olmuştu. </st><st c="41">Bir arkadaşla konuşa konuşa giderken geldi.</st></p>
			<p><st c="84">– Bişey mi konuşuyorsunuz? </st><st c="112">diye sordu.</st></p>
			<p><st c="123">Arkadaşım,</st></p>
			<p><st c="134">– Evet!.. </st><st c="145">diye kısa kesti.</st></p>
			<p><st c="161">O beni gösterdi,</st></p>
			<p><st c="178">– Bey, arkadaşınız mı?</st></p>
			<p><st c="201">– Arkadaşım tabii...</st></p>
			<p><st c="222">Onunla işte böyle tanıştık. </st><st c="251">O gün kendisinden pek zor yakamızı kurtarabildik. </st><st c="301">Arkadaşıma sordum:</st></p>
			<p><st c="319">– Herşeyi soruşturan bu adam da kim?</st></p>
			<p><st c="356">– Bişey sorsa iyi, insan cevap verir. </st><st c="395">Cıgara içerken görse, “Ne o cıgara mı içiyorsun?” otururken görse, “Ne oturuyor musun?”... </st><st c="486">İnsan deli olur. </st><st c="503">Sinir bir herif...</st></p>
			<p><st c="521">– Ne iş yapar?</st></p>
			<p><st c="536">– Bilmem... </st><st c="549">Herkesi tanır. </st><st c="564">İşi gücü adam tanıyıp çıldırtmak...</st></p>
			<p><st c="599">– Adı ne?</st></p>
			<p><st c="609">– Buna “süper ukala” derler.</st></p>
			<p><st c="638">İşte “süper ukala” için bildiğim bu kadarcıktı. </st><st c="687">Bigün köprüde, tam iskele üstündeyim, kalabalık arasında vapura girerken kulağımın dibinde bir ses,</st></p>
			<p><st c="786">– Ne o, vapura mı giriyorsunuz?</st></p>
			<p><st c="818">Baktım süper ukala... </st><st c="841">İçimden,</st></p>
			<p><st c="849">– Kör müsün be herif... </st><st c="874">İşte görüyorsun ki vapura giriyorum! </st><st c="911">demek geçti.</st></p>
			<p><st c="923">O beni kızdıracağına, ben onu kızdırayım dedim,</st></p>
			<p><st c="971">– Hayır vapura değil, tabuta giriyorum!..</st></p>
			<p><st c="1013">O, bunu şaka söylüyorum sanıp sırıttı. </st><st c="1053">Salona girerken yine sordu:</st></p>
			<p><st c="1080">– Ne o, salonda mı oturacaksınız?</st></p>
			<p><st c="1114">Kızmamaya karar verdiğim için,</st></p>
			<p><st c="1145">– Bakalım, dedim, yanıma oturdu.</st></p>
			<p><st c="1178">Bişey sormasın diye hemen gazetemi çıkardım. </st><st c="1224">Gazeteyi açar açmaz,</st></p>
			<p><st c="1244">– Ne o, gazete mi okuyorsun? </st><st c="1274">demez mi?</st></p>
			<p><st c="1283">– Yok, dedim, ukala bir herife çattım da ona okuyorum.</st></p>
			<p><st c="1338">O da benimle beraber gazeteye başını uzattı. </st><st c="1384">Gazete de şöyle bir başlık vardı: “Palamut akını başladı.”</st></p>
			<p><st c="1442">– Palamut akını mı başlamış?</st></p>
			<p><st c="1471">– Müsaade buyrun da, şu gazetemi okuyayım...</st></p>
			<p><st c="1516">– Gazete okurken birisi konuşursa sinirlenir misiniz?</st></p>
			<p><st c="1570">Hiddetle yerimden kalktım. </st><st c="1598">Hemen güverteye fırladım. </st><st c="1624">Hava da zehir gibi soğuk ama, şu sinir hülasasından kurtulmak için zatürree olmaya bile razıyım.</st></p>
			<p><st c="1720">– Ne o güverteye mi çıktınız?</st></p>
			<p><st c="1750">Ay deli olacağım. </st><st c="1769">Süper ukala yanımda bitmiş.</st></p>
			<p><st c="1796">– Güverteye değil, cehennemin finnarisine çıktım.</st></p>
			<p><st c="1846">Aşağı indim, o da arkamdan. </st><st c="1875">Vapurun helasına girmekten başka kurtuluş yok.</st></p>
			<p><st c="1921">– Ne o, helaya mı gidiyorsunuz?</st></p>
			<p><st c="1953">Vapur Haydarpaşa’ya yanaşıyordu. </st><st c="1987">Kadıköy’e, Haydarpaşa’dan bir dolmuşla gitmeye karar verdim. </st><st c="2048">Vapurdan çıkarken o arkamdan sesleniyordu:</st></p>
			<p><st c="2090">– Ne o Haydarpaşa’ya mı çıkıyorsun?</st></p>
			<p><st c="2126">Başımı çevirdim, cevap yerine dilimi çıkardım. </st><st c="2174">Heriften çok şükür kurtulmuştum.</st></p>
			<p><st c="2206">Dün sabah evden çıktım, işime gidiyorum. </st><st c="2248">Süper ukalayla hapahap karşılaşmayayım mı?</st></p>
			<p><st c="2290">– Ne o, evden mi çıktın?</st></p>
			<p><st c="2315">– Hııı...</st></p>
			<p><st c="2325">– İşe mi gidiyorsun?</st></p>
			<p><st c="2346">– Hııı...</st></p>
			<p><st c="2356">Saatime baktım. </st><st c="2373">O da eğilip baktı.</st></p>
			<p><st c="2391">– Saat sekizbuçuk mu?</st></p>
			<p><st c="2413">Saati burnuna uzattım.</st></p>
			<p><st c="2436">– Yahu, görüyorsun işte... </st><st c="2464">Bu da sorulur mu?</st></p>
			<p><st c="2481">Adımlarımı hızlandırdım. </st><st c="2507">Arkamı bırakmıyor. </st><st c="2526">Koşmaya başladım.</st></p>
			<p><st c="2543">– Ne o, geç mi kaldın? </st><st c="2567">Koşuyor musun?</st></p>
			<p><st c="2581">Bir dolmuşta tek kişilik yer vardı. </st><st c="2618">Kendimi içine zor attım. </st><st c="2643">O dışarda soruyordu:</st></p>
			<p><st c="2663">– Ne o, dolmuşa mı biniyorsun?</st></p>
			<p><st c="2694">Yazıhaneye geldim. </st><st c="2714">Tam iki satır yazarken kapı açıldı. </st><st c="2750">Karşımda o...</st></p>
			<p><st c="2763">– Ne o, yazı mı yazıyorsun?</st></p>
			<p><st c="2791">– Evet... </st><st c="2802">Vasiyetimi yazıyorum. </st><st c="2824">Bazı ukalaların münasebetsiz sorularından kurtulmak için canıma kıymaya karar verdim de...</st></p>
			<p><st c="2914">– Hakikaten öyle, bazı öyle münasebetsizler var ki... </st><st c="2969">diye başladı. </st><st c="2983">Artık dayanamadım, bir anda terbiye, edep, nezaket, hepsini unuttum:</st></p>
			<p><st c="3051">– Ulan!.. </st><st c="3062">diye açtım ağzımı, elime ne geçtiyse kafasına indirmeye başladım. </st></p>
			<p><st c="3128">Ondan sonrasını hatırlamıyorum.</st></p>
			<p><st c="3159">Üç ay sonra cezaevinden çıkıyordum. </st><st c="3196">Tam kapıda, yüzü gözü sargılar içinde bir adam yanıma sokuldu,</st></p>
			<p><st c="3258">– Ne o, hapisaneden mi çıkıyorsun? </st><st c="3294">dedi.</st></p>
		</section>
  <div id="charCountTotal" value="3299"></div></body>
</html>
