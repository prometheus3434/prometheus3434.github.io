<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_22">- 3 - Tuzak...</h2>

    <p class="MsoNormal">Barakis hücresinde bölük pörçük bir uyku çekmişti. Gün boyunca mağrur ve küstah olmasına karşılık, Kitiara'ya ait erotik, Solamniya Şövalyeleri'nin ise kendisini idam ettiği korkunç rüyalarıyla geceleri onun için birer işkenceydi. Ya da belki de Kitiara'nın elinden idam edilişiydi işkence olan. Hiç emin olamıyordu; soğuk terler içinde uyandığında hangisinin hangisi olduğunu bilemiyordu. Gecenin sakin saatlerinde bir türlü uyuyamadan hücresinde uzanırken Bakaris, bu hale gelmesine neden olan elf kadına lanetler yağdırıyordu. Tekrar ve tekrar ondan nasıl öç alacağının hesaplarını yapıyordu – ah bir ellerine düşseydi.</p>

    <p class="MsoNormal">Bakaris, uyku ile uyanıklık arasında gidip gelirken bunu düşünüyordu ki hücre odasının kapısının kilidindeki anahtar sesiyle ayaklandı. Şafak yaklaşmıştı, yani idam saati! Belki de şövalyeler onu almaya geliyordu!</p>

    <p class="MsoNormal">"Kim o?" diye bağırdı Bakaris kabaca.</p>

    <p class="MsoNormal">"Sus!" diye emretti bir ses. "Eğer sessiz olup dediğimi yaparsan tehlikede sayılmazsın."</p>

    <p class="MsoNormal">Bakaris hayretler içinde yatağına oturdu. Sesi tanımıştı. Nasıl tanımazdı ki? Birbirini izleyen geceler boyunca kin dolu düşüncelerinde hep ona konuşuyordu. Elf kadın! Ve komutan gölgeler içinde iki suret, iki küçük suret daha görüyordu. Büyük bir ihtimalle cüce ile kender. Onlar elf kadının yanından ayrılmazlardı.</p>

    <p class="MsoNormal">Hücre kapısı açıldı. Elf kadın içeri kayarcasına girdi. Sıkı sıkı pelerinlere sarınmıştı, yanında bir pelerin daha vardı.</p>

    <p class="MsoNormal">"Acele et," diye emretti buz gibi bir edayla. "Şunu giy." "Bunların ne anlama geldiğini öğrenmeden olmaz," dedi Bakaris kuşkuyla, gerçi ruhu neşeyle şakıyordu.</p>

    <p class="MsoNormal">"Seni başka... <span class="GramE">başka</span> bir tutsakla değiştireceğiz," diye cevapladı</p>

    <p class="MsoNormal">Laurana.</p>

    <p class="MsoNormal">Bakaris kaşlarını çattı. Çok istekli görünmemeliydi.</p>

    <p class="MsoNormal">"Sana inanmıyorum," diye aksilendi, yatağına yeniden uzanarak. "Bu bir tuzak..."</p>

    <p class="MsoNormal">"Neye inanıp inanmadığın umurumda değil!" diye yapıştırdı cevabı Laurana hemen. "Seni bayıltmak zorunda kalsam da geleceksin! Seni Kiti – görmek isteyene gösterdikten sonra senin kendinde olup olmaman önemli değil!"</p>

    <p class="MsoNormal">Kitiara! Demek ki oydu. Neyin peşindeydi? Ne gibi bir oyun oynuyordu? Bakaris tereddüt etti. Kit'e, Kit'in ona güvendiğinden daha fazla güvenmiyordu. Kendi çıkarları için onu rahatlıkla kullanabilirdi ki kuşkusuz şu anda yaptığı da bundan başka bir şey değildi. Ama belki de buna mukabilen o da Kit'i kullanabilirdi. Neler olup bittiğini bir bilebilse! Fakat Laurana'nın solgun, katı yüzüne bakan Bakaris, kızın tehditini yerine getirebilecek durumda olduğunu biliyordu. Bu kez boyun eğmek zorundaydı.</p>

    <p class="MsoNormal">"Galiba başka şansım yok," dedi. Mehtap demirli bir pencereden süzülüp pis hücreye dolarak Bakaris'in yüzünde parlıyordu. Haftalardır hapisteydi. Ne kadar uzun zamandır bilemiyordu, ipin ucunu kaçırmıştı. Pelerine uzanırken Laurana'nın ona dik dik baktığını, tiksintiyle hafifçe kısılmış soğuk yeşil gözlerini yakaladı.</p>

    <p class="MsoNormal">Bakaris sıkılgan bir hareketle sağlam elini kaldırarak yeni uzayan sakallarını kaşıdı.</p>

    <p class="MsoNormal">"Özür dilerim hanımefendi hazretleri," dedi iğnelercesine, "fakat emrinizdeki hizmetkârlarınız bana bir ustura getirmeyi münasip bulmamışlardı. Yüzdeki kılların siz elfleri ne kadar tiksindirdiğinin farkındayım!"</p>

    <p class="MsoNormal">Bakaris hayret içinde sözlerinin onu incittiğini gördü. Laurana'nın yüzü soldu, dudakları kireç kesildi. Ancak son derece yüksek bir gayretle kendini denetliyebiliyordu. "Kıpırda!" dedi kız boğuk bir sesle.</p>

    <p class="MsoNormal">Bu ses üzerine cüce, eli savaş baltasında odaya girdi. "Komutanı duydun," diye hırladı Flint. "Yürü. Neden senin bu sefil leşin Tanis'e karşılık..."</p>

    <p class="MsoNormal">"Flint!" dedi Laurana kısaca.</p>

    <p class="MsoNormal">Barakis aniden anlayıverdi! Kitiara'nın planı kafasında biçimlenmeye başlamıştı.</p>

    <p class="MsoNormal">"Demek ki – Tanis! Onunla değiştirileceğim." Laurana'nın yüzünü yakından izliyordu. Hiç tepki yoktu. Kitiara'nın söylediğine göre bu kadının aşığı olan adamdan değil de herhangi birinden konuşuyordu sanki. Teorisini bir kez daha denedi. "Ben ona tutsak demezdim, tabii eğer söz konusu olan aşk tutsaklığıysa o başka. Kit ondan bıkmış olmalı. Hay Allah. Zavallı adam. Onu özleyeceğim. Çok ortak yanımız vardı..."</p>

    <p class="MsoNormal">İşte şimdi bir tepki vardı. Kadının narin çenesinin kasıldığını, pelerini altındaki omuzlarının titrediğini gördü. Tek bir söz söylemeyen Laurana dönerek iri adımlarla hücreden dışarı çıktı. Demek ki haklıydı. Bunun o sakallı yarımelfle bir ilgisi vardı. Ama neydi? Tanis Kit'i Flotsam'de terk etmişti. Onu yeniden mi bulmuştu? Ona geri mi dönmüştü? Pelerinine sarınan Bakaris sessizleşti. Önemli olduğundan, onun için bir önemi olduğundan değil de işte. Bu yeni bilgiyi kendi öcünü almak için kullanabilirdi. Laurrana'nın mehtaptaki gergin ve soğuk yüzünü hatırlayan Bakaris, cüce onu hücrenin kapısından itelerken Karanlık Kraliçe'ye şükretti.</p>

    <p class="MsoNormal">Doğu ufkundaki soluk pembe çizgi şafağın bir saat kadar ileride olduğunu önceden bildirse de güneş henüz doğmamıştı. Kalaman şehri hâlâ karanlıktı – bir gün bir gece süren şenliklerden sonra şehir deliksiz bir uykuda olduğu için karanlık ve sessizdi. Nöbetçiler dahi nöbet yerlerinde esniyor veya bazı yerlerde deliksiz bir uyku içinde horluyorlardı bile. Dört pelerinli suretin surlar arasındaki minik kilitli bir kapıya gelinceye kadar sokaklar arasından sessizce süzülmeleri son derece kolay olmuştu.</p>

    <p class="MsoNormal">"Bu, surların tepesinden aşıp diğer tarafa inen bir merdivene açılırdı," diye fısıldadı Tasslehoff, sonunda çilingir aletlerini buluncaya kadar keselerinden birini karıştırıp dururken.</p>

    <p class="MsoNormal">"Ne biliyorsun?" diye mırıldandı Flint, etrafına tedirginlikle bakınarak.</p>

    <p class="MsoNormal">"Küçükken Kalaman'a gelirdik," dedi Tas. İnce bir parça tel bulan Tas'ın minik ve hünerli elleri teli kilidin içine soktu. "Annemler getirirdi beni. Hep bu yolla girer çıkardık."</p>

    <p class="MsoNormal">"Neden ön kapıyı kullanmazdınız; yoksa bu çok mu basit kaçardı?" diye homurdandı Flint.</p>

    <p class="MsoNormal">"Çabuk olun!" diye emretti Laurana sabırsızlıkla.</p>

    <p class="MsoNormal">"Ön kapıyı kullanırdık," dedi Tas teli ustalıkla kullanıyordu. "Hıh işte." Teli çekerek dikkatle kesesinin içine koyduktan sonra sessizce kapıyı açtı.</p>

    <p class="MsoNormal">"Ne diyordum? A, evet. Ön kapıyı kullanırdık ama kenderler şehre alınmıyordu."</p>

    <p class="MsoNormal">"Senin annenle baban yine de giriyordu!" diye homurdandı Flint, Tas'ı kapıdan ve dar taş merdivenlerden izlerken. Cüce kenderi yarım yamalak dinliyordu. Gözü, Flint'e göre biraz fazla uslu duran Bakaris'in üzerindeydi. Laurana tamamen içine kapanmıştı. Tek sözü, acele etmeleri yolundaki kesin emirleriydi.</p>

    <p class="MsoNormal">"Tabii ki," dedi Tas neşeyle gevezelik ede ede ilerlerken. "Her zaman için bunun bir yanlış olduğunu düşünmüşlerdi. Yani, neden biz de goblinlerle aynı kefedeydik? Birileri bizi yanlışlıkla o kefeye koymuş olmalıydı. Ama annemle babam bu konuda tartışmanın kibarca bir davranış olmadığını düşünüyordu, o yüzden kapıdan girip çıkmaya devam ediyorduk. Etraftaki herkes için en kolayı buydu. Geldik işte. Şu kapıyı aç –genellikle kitli olmaz– hoop, dikkat. Bir nöbetçi var. Gidinceye kadar bekle."</p>

    <p class="MsoNormal">Muhafızlardan biri yorgun argın tökezlenerek ayakta uyur bir şekilde yanlarından geçinceye kadar kendilerini duvara iyice yapıştırarak beklediler. Sonra sessizce suru geçtiler ve aşağı doğru inen basamaklara açılan başka bir kapıdan girerek şehir surlarından dışarı çıktılar.</p>

    <p class="MsoNormal">Yalnızdılar. Etrafına bakınan Flint, şafak öncesinin yarım aydınlığında ne birini, ne de bir şeyi görebiliyordu. Bir yandan endişenin yavaş yavaş üzerine yayıldığını hissedip titreyerek pelerinine sanndı. Ya Kitiara gerçeği söylüyorduysa? Ya Tanis onun yanında idiyse? Ya ölüyor idiyse?</p>

    <p class="MsoNormal">Hiddetlenen Flint bu düşünceyi aklından uzaklaştırmak için kendini zorladı. Bunun bir tuzak olmasını bile umuyordu neredeyse. Aniden karanlık düşüncelerinden çok yakından gelen bir sesle dehşet içinde ayrıldı. "Sen misin Bakaris?"</p>

    <p class="MsoNormal">"Evet. Seni yeniden görmek çok hoş Gakhan."</p>

    <p class="MsoNormal">Titreyen Flint dönünce surların gölgesinden karanlık bir suretin belirdiğini gördü. Bir pelerine bürünmüş ve her yanına kumaşlar sarılmıştı. Tas'ın yaptığı ejderan tarifini hatırladı.</p>

    <p class="MsoNormal">"Başka silah taşıyorlar mı?" diye sordu Gakhan, gözleri Flint'in savaş baltasında.</p>

    <p class="MsoNormal">"Hayır," diye cevap verdi Laurana sertçe. "Üzerlerini ara," diye emretti Gakhan, Bakaris'e.</p>

    <p class="MsoNormal">"Şeref sözü verdim," dedi Laurana hiddetle. "Ben Qualinesti prensesiyim..."</p>

    <p class="MsoNormal">Bakaris kıza doğru bir adım attı. "Elflerin kendilerine göre bir şeref anlayışları vardır," diye dudak büktü. "Ya da beni o lanet olasıca okla vurduğun gece öyle söylemiştin."</p>

    <p class="MsoNormal">Laurana'nın yüzü kızardı ama ne bir cevap verdi, ne de adamın hareketi önünde geriledi.</p>

    <p class="MsoNormal">Kızın önünde durmaya gelen Bakaris, sol eliyle sağ kolunu kaldırdıktan sonra tekrar bıraktı, bir ölününkiymişçesine düşmesi için. "Bütün meslek hayatımı, hayatımı mahvettin."</p>

    <p class="MsoNormal">Sımsıkı duran Laurana hiç kıpırdamadan adamı seyretti. "Silah taşımadığımı söyledim."</p>

    <p class="MsoNormal">"Eğer isterseniz beni arayabilirsiniz," diye önerdi Tasslehoff – yanlışlıkla– kendini Bakaris ile Laurana'nın arasına atarak. "Alın işte!" Keselerinden birinin içindekileri Bakaris'in ayağına boşalttı.</p>

    <p class="MsoNormal">"Lanet olasıca!" diye küfretti Bakaris kenderin suratına bir tokat indirerek.</p>

    <p class="MsoNormal">"Flint!" diye ikaz etti Laurana sıkmış olduğu dişleri arasından. Cücenin yüzünün hiddetten kızardığını gördü. Kızın emriyle cüce hiddetini yuttu.</p>

    <p class="MsoNormal">"Gerçekten çok ü-üzgünüm!" diye burnunu çekti Tas yüksek sesle, yerdeki eşyalarını toparlarken.</p>

    <p class="MsoNormal">"Eğer biraz daha oyalanacak olursanız nöbetçileri uyarmamıza gerek kalmayacak," dedi Laurana, adamın o pis temasıyla titrememeye iyice niyetliydi. "Güneş yükselecek ve bizi rahat rahat görecekler."</p>

    <p class="MsoNormal">"Elf kadın haklı Bakaris," dedi Gakhan, sürüngenimsi sesinde bir sabırsızlık vardı. "Cücenin savaş baltasını al ve buradan uzaklaşalım."</p>

    <p class="MsoNormal">Aydınlanmakta olan ufka –ve kukuletalı, pelerinli ejderana– bakan Bakaris, Laurana'ya kötü bir bakış attıktan sonra savaş baltasını cücenin üzerinden çekip aldı.</p>

    <p class="MsoNormal">"Onun bir tehlikesi yok! Onun gibi yaşlı bir adam ne yapabilir ki zaten?" diye mırıldandı Bakaris.</p>

    <p class="MsoNormal">“Kıpırda," diye emretti Gakhan, Laurana'ya, Bakaris'i duymamazlığa gelerek. "Koruluğa doğru. Gizlenmeye çalışın ve nöbetçilerin dikkatini çekmeye kalkmayın. Ben bir büyü kullanıcısıyım ve büyülerim ölümcüldür. Karanlık Hanım sizi sağ salim götürmemi söyledi 'komutan'. İki arkadaşınızla ilgili bir emir almadım."</p>

    <p class="MsoNormal">Ellerinden geldiğince gölgeden ilerleyerek şehir kapılarının ardındaki düz ve açık araziden koruluğa doğru Gakhan'ı izlediler. Bakaris, Laurana'nm yanından yürüyordu. Başını dimdik tutan Laurana onun varlığını bile kabul etmemekte direniyordu. Ağaçlara varan Gakhan işaret etti.</p>

    <p class="MsoNormal">"İşte bineklerimiz burada," dedi.</p>

    <p class="MsoNormal">"Biz hiçbir yere gitmiyoruz!" dedi Laurana hiddetle yaratıklara telaşla bakarken.</p>

    <p class="MsoNormal">İlk başta Flint bunların minik ejderhalar olduğunu düşünmüştü ama yaklaştıkça nefesi kesildi.</p>

    <p class="MsoNormal">"Wyvern!" dedi tıkanarak.</p>

    <p class="MsoNormal">Ejderhalarla uzaktan akraba olan wyvernler, daha küçük ve hafif hayvanlardı; Yüceefendiler onları, elf lordlarının griffonları kullandıkları gibi mesaj yollamak için kullanırdı. Ejderhalar kadar akıllı olmayan wyvernler, acımasız ve karmakarışık doğalarıyla ünlüydüler. Koruluktaki hayvanlar yolarkadaşlarına kırmızı gözleriyle bakarken akrebinkine benzeyen kuyrukları <span class="GramE">tehditkar</span> bir edayla kıvrılmış duruyordu. Ucunda zehir bulunan kuyrukları düşmanını birkaç saniye içinde öldürebilirdi.</p>

    <p class="MsoNormal">"Tanis nerede?" diye bilmek istedi Laurana.</p>

    <p class="MsoNormal">"Durumu kötüleşti," diye cevap verdi Gakhan. "Eğer onu görmek istiyorsanız Dargaard Kalesi'ne gelmeniz gerek."</p>

    <p class="MsoNormal">"Hayır," diye geriledi Laurana ama Bakaris'in eli kolundan sıkı sıkı kavramıştı.</p>

    <p class="MsoNormal">“Sakın yardım çağırmaya kalkışma," dedi keyifle, "yoksa arkadaşlarından biri ölüverir. Eh, görünüşe göre Dargaard Kalesi'ne Kadar küçük bir yolculuk yapacağız. Tanis sevgili bir arkadaşımızdır. Seni göremezse onun adına kahrolurum." Bakaris ejderana döndü. "Gakhan, Kalaman'a geri dön. Komutanlarının ortalarda olmadığını fark eden halkın tepkisini bize bildir."</p>

    <p class="MsoNormal">Kara sürüngenimsi gözleri Bakaris'i ihtiyatla süzen Gakhan tereddüt etti. Kitiara onu bu tür bir şeyin olabileceğine dair uyarmıştı. Bakaris'in aklında neler olabileceğini tahmin edebiliyordu: Kendi şahsi intikamı. Gakhan, Bakaris'i durdurabilirdi, bu sorun değildi. Ama –bütün bu tatsızlık sırasında– tutsaklardan birinin kaçıp yardım getirme olasılığı vardı. Surlara rahat edemiyecekleri kadar yakındılar. 'Zaten Bakaris'in canı çıksın!' diye çattı kaşlarını Gakhan; fakat sonra Kitiara'nın, Bakaris'in böyle bir şey yapma ihtimaline karşı bir şeyler tasarlamış olduğunu ummaktan başka elinden bir şey gelmediğini fark etti. Omuzlarını silken Gakhan kendisini, Karanlık Hanım'a döndüğünde Bacaris'in başına gelecekleri düşünerek avuttu.</p>

    <p class="MsoNormal">"Başüstüne Komutan," diye cevap verdi ejderan pürüzsüzce. Eğilerek selam veren Gakhan yeniden gölgeler arasında soldu, cüppeli suretinin ağaçtan ağaca giderek Kalaman'a doğru yöneldiğini görebiliyorlardı. Bakaris'in yüzü hırslandı, sakallı ağzının kenarındaki zalim çizgiler derinleşti.</p>

    <p class="MsoNormal">"Gel bakalım Komutan." Bakaris Laurana'yı wyverne doğru itti. Fakat ilerleyeceğine savrularak dönen Laurana adamla yüzleşti. "Bana tek bir şey söyle," dedi solgun dudakları arasından. "Doğru mu? Tanis... Kitiara ile birlikte mi? N-notta onun Vingaard</p>

    <p class="MsoNormal">Kalesi'nde yaralandığı... <span class="GramE">ve</span> ölmekte olduğu yazılıydı!"</p>

    <p class="MsoNormal">Kızın gözlerindeki kederi –kendisi için değil, yarımelf için duyduğu kederi– gören Bakaris gülümsedi. Öç almanın insanı bu kadar tatmin edebileceğini hiç düşünmezdi. "Nereden bileyim? Ben sizin kokuşmuş hapishanenizdeydim. Ama onun yaralanmış olduğuna inanmakta zorlanıyorum. Kit hiçbir zaman onu çatışmaların yakınına yollamazdı! Onun sürdürdüğü <span class="GramE">yegane</span> savaş aşkınkiydi..."</p>

    <p class="MsoNormal">Laurana'nın boynu büküldü. Bakaris alaycı bir sempatiyle elini kızın koluna koydu. Laurana hiddetle adamı üzerinden silkeledi ve yüzünü gizlemek için döndü.</p>

    <p class="MsoNormal">"Sana inanmıyorum!" diye homurdandı Flint. "Tanis bunu yapması için Kitiara'ya hiçbir zaman izin vermez..."</p>

    <p class="MsoNormal">"A, bak o konuda haklısın cüce," dedi Bakaris aniden yalanlarına ne kadar çok inanılabileceğini fark ederek. "Onun bunlardan haberi yok. Karanlık Hanım haftalar önce onu, Kraliçe'nin huzuruna kabulüne hazırlanması için Neraka'ya yolladı."</p>

    <p class="MsoNormal">"Biliyor musun Flint," dedi Tas ciddiyetle. "Tanis gerçekten Kitiara'dan hoşlanıyordu. Son Yuva Hanı'ndaki o partiyi hatırlıyor musun? Tanis'in Hayatının En Güzel Günü partisi gibi bir şeydi.</p>

    <p class="MsoNormal">Elf standartlarına göre 'yaşına ermişti' ve... Tanrım! Ne partiydi o öyle! Hatırlıyor musun? Dezra'ya zorla sarıldığında Caramon onun başını büyük bir içki maşrapasına sokmuştu. Raistlin de çok şarap içtiği için büyülerinden biri hedefini şaşırıp Otik'in Önlüğünü yakmıştı ve Kit ile Tanis ateş çukurunun yanındaki o köşede birlikteydiler ve..."</p>

    <p class="MsoNormal">Bakaris sıkıntıyla Tas'a baktı. Komutan, Kitiara'nın yarımelfle ne kadar samimi olduğunun hatırlatılmasından hoşlanmıyordu.</p>

    <p class="MsoNormal">"Kendere çenesini kapamasını söyle Komutan," diye homurdandı Bakaris, "yoksa onu wyvernlere veriveririm. İki rehin de Karanlık Hanım'ın işine en az üçü kadar yarar."</p>

    <p class="MsoNormal">"Demek ki bu bir tuzak," dedi Laurana yavaşça afallayarak etrafına bakınırken. "Tanis ölmüyor... Orada değildi bile! Ne ahmakmışım..."</p>

    <p class="MsoNormal">"Seninle hiçbir yere gittiğimiz yok!" diye beyan etti Flint, yere sıkı sıkı basarak.</p>

    <p class="MsoNormal">Bakaris soğuk bir edayla süzdü onu. "Sen hiç birini sokup öldüren bir wyvern görmüş müydün?"</p>

    <p class="MsoNormal">"Hayır," dedi Tas ilgiyle, "ama bir keresinde bir akrep görmüş tüm. Onun gibi bir şey mi? Yani denemek istediğimden falan değil ha, yanlış anlamayın," diye kekeledi kender Bakaris'in yüzünün karardığını görünce.</p>

    <p class="MsoNormal">“Surlardaki muhafızlar bile çığlığını duyabilir," dedi Bakaris, kendisine sanki anlamadığı bir dilde konuşuyormuşçasına bakan Laurana'ya. "Ama tabii o zaman da çok geç olmuş olur."</p>

    <p class="MsoNormal">"Bir ahmakmışım," diye tekrarladı Laurana hafifçe. "Söyle Laurana!" dedi Flint inatla. "Dövüşürüz..."</p>

    <p class="MsoNormal">"Hayır," dedi kız bir çocuğunki gibi zayıf bir sesle. "Hayır. Senin ve Tas'ın hayatlarınızı tehlikeye atamam. Bu benim ahmaklığımdı. Ben ödeyeceğim. Bakaris beni al. Bırak arkadaşlarım gitsin..."</p>

    <p class="MsoNormal">"Yetti artık!" dedi Bakaris sabırsızlıkla. "Kimseyi bıraktığım yok!" Wyvernin üzerine tırmanarak elini Laurana'ya uzattı. "Sadece iki binek var, çift çift binmemiz gerek."</p>

    <p class="MsoNormal">Yüzü ifadeden yoksun olan Laurana, Bakaris'in yardımını kabul ederek wyverne tırmandı. Sağlam koluyla kızı saran adam sırıtarak kızı kendine doğru çekti.</p>

    <p class="MsoNormal">Adamın temasıyla Laurana'nın yüzü renginin bir kısmını geri kazandı. Hiddetlenerek kendini adamın kolundan kurtarmaya çalıştı.</p>

    <p class="MsoNormal">"Böyle çok daha güvencedesin Komutan," dedi Bakaris kabaca kadının kulağına. "Düşmeni istemem."</p>

    <p class="MsoNormal">Dudaklarını ısıran Laurana ağlamamak için kendini zor tutarak dosdoğru önüne baktı.</p>

    <p class="MsoNormal">"Bu yaratıklar hep böyle fena mı kokarlar," dedi Tas, Flint'in binmesine yardım ederken wyverne tiksintiyle bakıyordu. "Bence bunları yıkanmaları konusunda ikna edebilirsiniz..."</p>

    <p class="MsoNormal">"Kuyruğuna dikkat et," dedi Bakaris soğuk bir edayla. "Wyvernler genellikle benden emir almadıkça öldürmezler ama oldukça asabidirler. Ufakcık şeylerden canları sıkılıverir."</p>

    <p class="MsoNormal">"Ya." Tas yutkundu. "Kaba olmak istememiştim. Aslında düşünüyorum da biraz zaman geçince insan kokuya alışmaya da başlayabilir..."</p>

    <p class="MsoNormal">Bakaris'ten gelen bir işaretle wyvern kayışımsı kanatlarını gerip alışık olmadığı yükün altında zorlanarak yavaşça havalandı. Flint, Tasslehoff'a sıkı sıkı sarılmış önlerinde Bakaris ile uçmakta olan Laurana'dan gözünü ayırmıyordu. Cüce zaman zaman Bakaris'in Laurana'ya doğru eğildiğini ve Laurana'nın adamdan kurtulmaya çalıştığını görüyordu. Cücenin yüzü ciddileşti.</p>

    <p class="MsoNormal">"Bakaris'in niyeti hiç de iyi değil!" diye mırıldandı cüce Tas'a. "Ne?" dedi Tas arkasını dönerek.</p>

    <p class="MsoNormal">"Bakaris'in niyeti hiç de iyi değil, dedim!" diye bağırdı cüce. "Ayrıca her türlü iddiaya girerim ki kendi başına hareket ediyor, kimsenin emirlerini falan dinlediği de yok. O Gakhan denilen tip gönderilmekten pek memnun olmadı."</p>

    <p class="MsoNormal">"Ne?" diye bağırdı Tas. "Duyamıyorum! Şu rüzgâr..."</p>

    <p class="MsoNormal">"Aman boş ver!" Cüce aniden başının döndüğünü hatırladı. Zar zor nefes alabiliyordu. Aklını başka yerlere çekmek için güneş yükseldikçe gölgeler içinden belirmeye başlayan ağaçların tepelerini efkârla seyretti.</p>

    <p class="MsoNormal">Bir saat kadar uçtuktan sonra Bakaris eliyle bir işaret yapınca wyvern sık ağaçlı dağ yamacında inebileceği bir yer bulabilmek için ağır ağır halkalar çizmeye başladı. Ağaçlar arasından belli belirsiz seçilen minik bir açıklığı işaret eden Bakaris, başı çeken hayvana talimatlarını haykırdı. Wyvern emredildiği gibi yere kondu ve Bakaris aşağıya indi.</p>

    <p class="MsoNormal">Korkusu artan Flint etrafına bakındı. Etrafta kaleden iz bile yoktu. Hiçbir yaşam belirtisi yoktu. Yaşlı dalları gün ışığının çoğunu engelleyecek kadar kalın ve birbirine karışmış olan yüksek çam ağaçlarıyla çevrili küçük açık bir alandaydılar. Etraflarındaki orman karanlık ve kıpırdayan gölgelerle doluydu. Açıklığın bir ucunda Flint, uçurumun bir yüzüne, oyulmuş küçük bir mağara gördü.</p>

    <p class="MsoNormal">"Neredeyiz?" diye sordu Laurana sertçe. "Burasının Dargaard</p>

    <p class="MsoNormal">Kalesi olması mümkün değil. Neden durduk?"</p>

    <p class="MsoNormal">"Kurnazca bir gözlem Komutan," dedi Bakaris memnuniyetle. "Dargaard Kalesi dağın bir mil kadar tepesindedir. Bizi henüz beklemiyorlar. Büyük bir ihtimalle Karanlık Hanım henüz kahvaltısını etmemiştir. Münasebetsizce davranıp onu rahatsız etmek istemeyiz değil mi?" Tas ile Flint'e bir göz attı. "Siz ikiniz – kımıldamayın," diye talimat verdi tam kender aşağıya atlayacakmış gibi yaparken. Tas dondu.</p>

    <p class="MsoNormal">Laurana'nın yakınında durmak için ilerleyen Bakaris, elini vwyvernin boynuna koydu. Hayvanın kapaksız gözleri, sahibinin kendisini beslemesini bekleyen bir it gibi adamın her hareketini izliyordu.</p>

    <p class="MsoNormal">"Aşağıya in Laurana Hanım," dedi Bakaris ölümcül bir yumuşaklıkla, wyvernin sırtında oturmuş onu tepeden bakarak süzen kıza oldukça yaklaşarak. "Bizim kendi açlığımızı giderebilecek kadar... <span class="GramE">zamanımız</span> var..."</p>

    <p class="MsoNormal">Laurana'nın gözlerinde şimşekler çaktı. Eli o kadar emin bir hareketle kılıcına gitti ki kendisi bile neredeyse kılıcının olduğuna inanacaktı. "Benden uzak dur!" diye öyle kendinden emin emretti ki bir an için Bakaris durdu. Sonra sırıtarak uzandı ve kızı bileğinden yakaladı.</p>

    <p class="MsoNormal">"Hayır hanımefendi. Hiç uğraşmam. Wyvern'i – ve orada duran arkadaşlarını unutma. Benim tek bir sözümle korkunç bir şekilde ölebilirler!"</p>

    <p class="MsoNormal">Korkuyla sinen Laurana dönüp baktığında wyvernin zehirli kuyruğunun ucunun tam Flint'in sırtında durduğunu gördü. Hayvan öldürme sezisiyle ürperdi.</p>

    <p class="MsoNormal">"Hayır! Laurana..." diye başladı Flint ıstırapla, ama kız ona hâlâ komutanın kendisinde olduğunu hatırlatan sert bir bakış fırlattı. Yüzünden kan çekilen kız Bakaris'in kendisini indirmesine izin verdi.</p>

    <p class="MsoNormal">“Tamam, ben de aç olduğunu düşünmüştüm," dedi Bakaris sırıtarak.</p>

    <p class="MsoNormal">"Bırak onlar gitsin!" diye ısrar etti Laurana. "Senin istediğin benim..."</p>

    <p class="MsoNormal">"O konuda haklısın," dedi Bakaris kızı belinden kavrayarak.</p>

    <p class="MsoNormal">"Fakat onların varlıkları senin uslu davranman için bir garanti oluyor."</p>

    <p class="MsoNormal">"Sen bizim için endişelenme Laurana!" diye gürledi Flint.</p>

    <p class="MsoNormal">"Kapa çeneni cüce!" diye bağırdı Bakaris hiddetle. Laurana'yı wyvernin bedenine doğru ittirerek cüceyle kendere bakmak için döndü. Adamın gözündeki zıvanadan çıkmış ifadeyi gören Flint'in kanı dondu.</p>

    <p class="MsoNormal">"Ga-galiba dediğini yapsak iyi olacak," dedi Tas yutkunarak. "Laurana'yı incitecek..."</p>

    <p class="MsoNormal">"Onu incitmek ki? <span class="GramE">Yok</span> fazla değil," dedi Bakaris kahkahayla. "Benden sonra, Kitiara her ne yapmayı düşünüyorsa onun için hâlâ işe yarıyor olacak. Ama kıpırdayayım deme cüce. Kendimi kaybedebilirim!" diye uyardı Bakaris, Flint'in hiddetle boğulur gibi olduğunu duyarak. Yeniden Laurana'ya döndü. "Her halükârda Kitiara önce benim hanımefendiyle biraz eğlenmeme ses çıkartmaz. Yo, bayılma..."</p>

    <p class="MsoNormal">Bu elflerin eski bir nefs-i müdafaa tekniğiydi. Flint birçok kez uygulanırken görmüştü bunu ve Laurana'nın gözleri kayıp bedeni gevşer, dizleri kırılırken hemen harekete geçecek şekilde kendini kastı.</p>

    <p class="MsoNormal">Bakaris gayrı ihtiyari kızı yakalamak için uzandı. "Yo, sakın ha! Ben kadınlarımı canlı severim – uf!"</p>

    <p class="MsoNormal">Laurana önce adamın midesine bir yumruk indirerek nefesini kesti. Acıyla iki büklüm olan adam ileri doğru devrildi. Dizini kaldıran Laruana tam adamın çenesinin altına isabet ettirdi. Bakaris toprağa doğru sendelerken Flint hayretler içinde kalmış kenderi yakalayarak wyvernden aşağıya kaydı.</p>

    <p class="MsoNormal">"Koş Flint! Çabuk!" dedi Laurana nefes nefese; bir yandan yerde inleyen adamın ve wyvernin yanından bir sıçrayışta uzaklaşırken. "Ormana dalın!"</p>

    <p class="MsoNormal">Fakat yüzü hiddetle çarpılmış olan Bakaris uzanarak Laurana'nın bileğini yakaladı. Tökezleyen kız <span class="GramE">yüzü koyun</span> düştü, deliler gibi tekme atıyordu. Bir ağaç dalını kullanan Flint, tam komutan ayağa kalkmak için uğraşırken Bakaris'e doğru atladı. Flint'in narasını duyan Bakaris olduğu yerde geri dönerek cüceye elinin tersiyle vurdu. Aynı hareketle Laurana'nın kolundan yakalayarak kızı ayağa kaldırdı. Sonra dönerek baygın cücenin yanına koşan Tas'a hiddetle baktı.</p>

    <p class="MsoNormal">"Hanımefendiyle ben mağaraya gidiyoruz..." dedi Bakaris ağır ağır nefes alarak. Laurana'nın kolunu kıvırarak kızı acıyla bağırttı.</p>

    <p class="MsoNormal">"Bir harekette daha bulunursan kender, kızın kolunu kırarım. Biz mağaraya girdikten sonra rahatsız edilmek istemiyorum. Kemerimde bir hançer var. Onu hanımefendinin boğazına dayıyacağım. Anlıyor musun küçük ahmak?"</p>

    <p class="MsoNormal">"Evet, b-beyim," diye kekeledi Tasslehoff. "R-rahatsız etmeyi aklımdan bile geçirmem. Ben-ben sadece Flint'in yanında duracağım–"</p>

    <p class="MsoNormal">"Ormana gireyim demeyin." Bakaris Laurana'yı mağaraya doğru sürüklemeye başladı. "Ormanı ejderanlar koruyor."</p>

    <p class="MsoNormal">"Y-yok beyim," diye titredi Tas, gözleri fal taşı gibi açılmış</p>

    <p class="MsoNormal">Flint'in yanına diz çökerek.</p>

    <p class="MsoNormal">Halinden memnun Bakaris bir kez daha sinmiş olan kendere baktıktan sonra Laurana'yı mağaranın girişine doğru itti.</p>

    <p class="MsoNormal">Gözyaşlarıyla körleşen Laurana tökezleye tökezleye ilerliyordu. Tuzağa düştüğünü bir kez daha hatırlatmak istercesine Bakaris kızın bileğini yeniden büktü. Acı işkence gibiydi. Adamın güçlü elinden kurtulmanın yolu yoktu. Bu tuzağa düştüğü için kendi kendine küfreden Laurana, korkusuyla savaşıp sakin sakin düşünmeye çalışıyordu. Bu çok güçtü; adamın eli çok güçlü ve kokusu –insan kokusu– ona korkunç bir biçimde Tanis'i hatırlatıyordu.</p>

    <p class="MsoNormal">Sanki onun düşüncelerini tahmin edermiş gibi Bakaris kızı kendine yaklaştırarak sakallı yüzünü kızın pürüzsüz cildine sürtmeye başladı.</p>

    <p class="MsoNormal">"Sen, yarımelfle paylaştığımız bir başka kadın olacaksın..." diye fısıldadı kabaca, sonra sesi bir ıstırap gurultusu içinde yitti.</p>

    <p class="MsoNormal">Bir an için Bakaris'in Laurana'nın kolunu tutan eli neredeyse dayanılamayacak kadar kasıldı. Sonra gevşedi. Eli kızın kolundan kaydı. Laurana kendini çekip adamın elinden kurtarıp adama bakmak için döndü.</p>

    <p class="MsoNormal">Yan tarafında, tam Tasslehoff'un minik bıçağının yaradan dışarı çıktığı bir yeri tutan Bakaris'in parmakları arasından kan sızıyordu. Kendi hançerini çeken adam <span class="GramE">cüretkar</span> kendere doğru saldırdı.</p>

    <p class="MsoNormal">Aniden Laurana'nın içinde bir şey harekete geçerek kızın içinde bulunduğundan bile habersiz olduğu çılgın bir hiddeti ve nefreti serbest bıraktı. Artık bir korku duymayan kızın yaşıyor olup olmadığı umurunda değildi; Laurana'nın aklında tek bir fikir vardı: Bu erkek insanı öldürmek.</p>

    <p class="MsoNormal">Vahşi bir çığlıkla, adamın üzerine atılarak onu yere yıktı. Adamdan bir homurtu çıkardıktan sonra kızın altında kıpırtısız kaldı. Laurana deliler gibi boğuşuyor, adamın bıçağını almaya çalışıyordu. Sonra bedenin kıpırdamadığını fark etti. Yavaşça ayağa kalkarak olanlar karşısında titremeye başladı.</p>

    <p class="MsoNormal">Bir an için gözleri önündeki kızıl sisten bir şey göremiyordu. Sis açılınca Tasslehoff'un cesedi yuvarladığını gördü. Bakaris ölü yatıyordu. Gözleri gökyüzüne çevrilmiş bakıyor, yüzünde derin bir şok ve hayret ifadesi taşıyordu. Eli hâlâ kendi karnına soktuğu hançerinin üzerindeydi.</p>

    <p class="MsoNormal">"Ne oldu?" diye fısıldadı Laurana hiddet ve duygularındaki ani değişiklikle tir tir titrerken.</p>

    <p class="MsoNormal">"Onu devirdin ve o da kendi bıçağının üzerine düştü," dedi Tas sakin sakin.</p>

    <p class="MsoNormal">"Ama ondan önce..."</p>

    <p class="MsoNormal">"Hı, onu vurdum," dedi Tas. Bıçağını adamın yan tarafından çekip çıkartarak gururla bıçağına baktı. "Caramon da hiddetli bir tavşanla karşılaşmadığın sürece bıçağımın bir işe yaramayacağını söylemişti! Dur da şunu ona bir anlatayım!</p>

    <p class="MsoNormal">"Biliyor rnusun Laurana," diye devam etti, biraz hüzünle, "herkes biz kenderleri hor görür genellikle. Aslında Bakaris benim keselerimi de aramalıydı. Ay o bayılma numaran gerçekten nefisti.</p>

    <p class="MsoNormal">“Sen..."</p>

    <p class="MsoNormal">"Fîint nasıl?" diye kesti sözünü Laurana, o son korkunç anı hatırlamak bile istemediğinden. Tam olarak neyi, niçin yaptığını bilmeden sırtındaki pelerini çıkartarak bunu sakallı yüzün üzerine attı. "Buradan ayrılmamız lâzım."</p>

    <p class="MsoNormal">"Onun bir şeyi kalmaz," dedi Tas, homurdamp başını sallamakta olan cüceye bir bakarak. "Wyvernler ne olacak? Sence bize saldırırlar mı?"</p>

    <p class="MsoNormal">"Bilmiyorum," dedi Laurana hayvanlara bir göz atarak. Wyvernler etraflarına huzursuzca bakınıyor, sahiplerine ne olduğunu bir türlü çıkartamıyorlardı. "Pek akıllı olmadıklarını duymuştum. Genellikle kendi başlarına hareket edemezler. Belki –eğer ani hareketler yapmazsak– onlar daha ne olup olmadığını anlamadan ormana kaçabiliriz. Flint'e yardım et."</p>

    <p class="MsoNormal">"<span class="GramE">Haydi</span> Flint," dedi Tas aceleyle cüceyi çekiştirerek. "Kaçmamız gerek..."</p>

    <p class="MsoNormal">Kenderin sesi korkunç bir çığlıkla, Tas'ın saçlarını diken diken eden korku ve dehşet dolu bir çığlıkla kesilmişti. Başını kaldırıp bakınca Laurana'nın –anlaşıldığı kadarıyla– mağaradan çıkmış olan bir surete bakmakta olduğunu gördü. Bu suret karşısında Tasslehoff korkunç bir duygunun bütün bedenini süpürüp geçtiğini hissetti. Kalbi çarpmaya başladı, elleri buz kesti, nefes alamıyordu.</p>

    <p class="MsoNormal">"Flint!" demeyi başardı nefesi arasımda, sesi tamamen gitmeden önce.</p>

    <p class="MsoNormal">Kenderin sesinde daha önce hiç duymamış olduğu tonu duyan cüce doğrulup oturmaya çalıştı. "Ne..."</p>

    <p class="MsoNormal">Tas sadece işaret edebildi.</p>

    <p class="MsoNormal">Flint mahmur gözlerini Tas'ın işaret ettiği istikamete odakladı. "Reorx adına," dedi cüce, sesi titreyerek, "o da ne?"</p>

    <p class="MsoNormal">Suret merhametsizce –onun emriyle büyülenip kalmış olan– bakmaktan başka bir şey yapamayan Laurana'ya doğru ilerliyordu. Antika zırhları içinde bir Solamniya Şövalyesi olduğu düşünülebilirdi. Fakat zırhlar sanki ateşte yanmış gibi kararmıştı. Miğferin kendisi havada asılı gibi dururken, altından turuncu bir alev geliyordu.</p>

    <p class="MsoNormal">Suret zırhlar içindeki kolunu uzattı. Flint dehşet içinde tıkandı. Zırhların ucunda bir el yoktu. Görünüşe göre şövalye olmayan eliyle Laurana'yı tuttu. Fakat kız acıyla bağırarak bu dehşet saçan görüntü karşısında diz çöktü. Başı önüne düştü ve o buz gibi temastan hissizleşerek yığıldı. Şövalye elini gevşeterek hareketsiz bedeni yere bıraktı. Eğilen şövalye kızı kucağına aldı.</p>

    <p class="MsoNormal">Tas harekete geçecek gibi oldu ama şövalye turuncu alevli bakışını ona çevirince kender yaratığın gözlerindeki bu turuncu alevlere bakarak dondu kaldı. Ne o, ne de Flint bakışlarını çeviremiyordu; korku o kadar büyüktü ki cüce aklını kaçırmaktan korktu. Sadece Laurana'ya olan sevgisi ve onun için duyduğu endişe onun kendini kaybetmesine mani oluyordu. Kendi kendine bir şey yapması, kızı kurtarması gerektiğini tekrarlayıp duruyordu. Fakat titreyen bedenine bir türlü söz geçiremiyordu. Şövalyenin kıpır kıpır alevli bakışları ikisini de süpürüp geçti.</p>

    <p class="MsoNormal">"Kalaman'a geri dönün," dedi derinden gelen bir sesle. "Elf kadının elimizde olduğunu söyleyin. Karanlık Hanım yarın öğlen gelecek ve teslimiyet şartlarını görüşecek."</p>

    <p class="MsoNormal">Dönen şövalye Bakaris'in cesedi üzerinden yürüyüp geçti; suretin pırıltılı zırhı sanki ceset yokmuş gibi içinden geçip gitti. Sonra şövalye, kollarında Laurana'yla birlikte ormanın karanlık gölgeleri içinde yok oldu.</p>

    <p class="MsoNormal">Şövalyenin ayrılmasıyla büyü bozuldu. Kendini zayıf ve hasta hisseden Tas, kendini denetleyemeyecek bir biçimde titremeye başladı. Flint ayağa kalkmaya çalıştı.</p>

    <p class="MsoNormal">"Arkasından gidiyorum..." diye mırıldandı cüce, gerçi o kadar çok titriyordu ki miğferini bile topraktan zor alabilmişti.</p>

    <p class="MsoNormal">"Y-yo," diye kekeledi Tasslehoff, şövalyenin ardından bakarken yüzü gergin ve kül rengi görünüyordu. "O şey, her ne idiyse onunla savaşamayız. K-korktum Flint!" Kender başını yeisle salladı. "Ü-üzgünüm ama bir daha oo şeyle yüzleşemem! Kalaman'a dönmemiz gerek. Belki yardım alabiliriz..."</p>

    <p class="MsoNormal">Tas koşar adımlarla ormana doğru gitti. Bir an için Flint hiddet ve tereddüt içinde Laurana'nın ardından bakarak kaldı. Sonra yüzü ıstırapla gerildi. "Haklı," diye geveledi. "Ben de o şeyin peşinden gidemem. <span class="GramE">Her ne idiyse, bu dünyadan olmadığı belli."</span></p>

    <p class="MsoNormal">Dönen Flint'in gözüne Laurana'nın pelerini altında yatan Bakaris ilişti. Zamansız bir acı cücenin kalbini burdu. Bunu duymamaz - lığa gelen Flint ani bir katiyetle kendi kendine, "Tanis hakkında yalan söylüyordu. Kitiara da. Kitiara'yla birlikte olmadığını biliyorum!" dedi. Cüce yumruğunu sıktı. "Tanis'in nerede olduğunu bilmiyorum ama günün birinde onunla karşı karşıya gelip... <span class="GramE">onun</span> güvenini boşa çıkardığımı söylemek zorunda kalacağım. Onu bana emanet etmişti ama ben başarılı olamadım." Cüce gözlerini kapattı. Sonra Tas'ın bağırdığını duydu. İçini çekerek körü körüne kenderin peşine takıldı; bir yandan koşarken bir yandan da sol kolunu ovuyordu. "Bunu ona nasıl söylerim?" diye inledi. "Nasıl?"</p>
  </div>
</body>
</html>
