<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_23">- 4 - Mutlu bir fasıla</h2>

    <p class="MsoNormal">"Tamam," dedi Tanis, önünde son derece sakin oturmakta olan adama hiddetle bakarak. "Cevap istiyorum. Bile bile bizi girdaba soktun! Neden? Bu yerin burada olduğunu biliyor muydun? Neredeyiz? Diğerleri nerede?"</p>

    <p class="MsoNormal">Berem, Tanis'in önündeki tahta bir sandalyede oturuyordu. Elfler arasında son derece gözde olan bir stilde oyma kuş ve hayvan motifleriyle süslenmişti. Aslında sandalye Tanis'e korkunç bir biçimde lanetlenmiş Silvanesti krallığındaki Lorac'ın tahtını hatırlatıyordu. Benzerlik Tanis'in ruhunu sakinleştirmeye yaramıyordu; Berem yarımelfin kızgın bakışları altında büzüşmüştü. Orta yaşlı bir adam için çok genç duran elleri eski püskü pantolununu çekiştirip duruyordu. İçinde bulundukları tuhaf yerlere bakmak için bakışlarını korka korka etrafına çevirdi.</p>

    <p class="MsoNormal">"Kahrolasıca! Cevap ver bana!" diye çılgınca bağırdı Tanis. Berem'in üzerine atılarak adamın gömleğinden yakaladığı gibi sandalyesinden kaldırdı. Sonra kasılan elleri adamın boğazına doğru seyirdi.</p>

    <p class="MsoNormal">“Tanis!" Hızla ayağa kalkan Altınay, Tanis'i alıkoyarcasına kolunu tuttu. Fakat yarımelfin laf dinleyecek hali kalmamıştı. Yüzü korku ve hiddetle öyle bir çarpılmıştı ki kadın onu tanıyamıyordu. Deliler gibi Berem'e yapışan elleri ayırmaya çalıştı. "Nehiryeli, durdur onu!"</p>

    <p class="MsoNormal">Koca Bozkırlı, Tanis'i bileğinden yakalayıp Berem'den koparırcasına ayırarak yarımelfi güçlü kollarında tuttu. "Onu rahat bırak Tanis!"</p>

    <p class="MsoNormal">Bir an Tanis kurtulmaya çalıştı; sonra derin, titrek bir nefes çekerek kendini bıraktı.</p>

    <p class="MsoNormal">"Dilsiz o," dedi Nehiryeli sertçe. "Sana söylemek istese de söyleyemez. Konuşamıyor..."</p>

    <p class="MsoNormal">"Konuşabiliyorum."</p>

    <p class="MsoNormal">Üçü de hayretle oldukları yerde durup Berem'e bakakaldılar. "Konuşabiliyorum," dedi sakin bir edayla Ortak Lisan'da. Ne yaptığının farkında bile olmadan, Tanis'in parmaklarının yanmış teninde kırmızı izler bıraktığı yerleri ovuşturuyordu.</p>

    <p class="MsoNormal">"O zaman neden konuşamıyormuş gibi yapıyordun?" diye sordu</p>

    <p class="MsoNormal">Tanis, ağır ağır soluyarak.</p>

    <p class="MsoNormal">Gözleri Tanis'in üzerinde olan Berem boynunu ovuyordu. "İnsanlar konuşamayan bir insana sorular sormazlar..."</p>

    <p class="MsoNormal">Tanis, bir an da olsa bu konuda düşünebilmek için kendini sakinleştirmeye çalışıyordu. Nehiryeli ve Altınay'a bakınca Nehiryeli'nin kaşlarını çatarak başını salladığını gördü. Altınay belli belirsiz omuzlarını silkti. Sonunda Tanis, Berem'in karşısına oturmak için başka bir tahta sandalye çekti. Sandalyenin arkalığının ayrılmış ve çatlamış olduğunu görerek dikkatle oturdu.</p>

    <p class="MsoNormal">"Berem," diye konuştu Tanis yavaş yavaş, kendine zor <span class="GramE">hakim</span> olarak, "bizimle konuşuyorsun. Yani bu sorularımıza cevap vereceğin anlamına mı geliyor?"</p>

    <p class="MsoNormal">Berem, Tanis'e uzun uzun baktıktan sonra başını bir kez evet, anlamında salladı.</p>

    <p class="MsoNormal">"Neden?" diye sordu Tanis.</p>

    <p class="MsoNormal">Berem etrafına bakınarak dudaklarını yaladı. "Ben –bana yardım etmelisiniz– buradan çıkmalıyım – b-burada kalamam..."</p>

    <p class="MsoNormal">Odanın boğucu sıcaklığına rağmen Tanis tüylerinin ürperdiğini hissetti. "Tehlikede misin? Tehlikede miyiz? Burası neresi?"</p>

    <p class="MsoNormal">"Bilmiyorum!" Berem çaresizlik içinde etrafına bakındı. "Nerede olduğumuzu bilmiyorum. Sadece "burada kalamayacağımı biliyorum. Dönmem gerek!"</p>

    <p class="MsoNormal">"Neden? Ejderha Yüceefendileri seni arıyor. Yüceefendiler'den b-biri..." Tanis öksürdükten sonra boğuk sesle devam etti. "İçlerinden bir tanesi Karanlık Kraliçe'nin mutlak zaferinin anahtarının sen olduğunu söyledi. Neden Berem? Senden istedikleri şey ne?"</p>

    <p class="MsoNormal">"Bilmiyorum!" diye bağırdı Berem yumruklarını sıkarak. "Bütün bildiğim peşimde oldukları... Yıllardır – yıllardır kaçıyorum onlardan! Hiç huzur... Hiç dur durak yok!"</p>

    <p class="MsoNormal">"Ne zamandır Berem?" diye sordu Tanis yavaşça. "Ne kadar zamandır peşindeler?"</p>

    <p class="MsoNormal">"Senelerdir!" dedi Berem boğuk bir sesle. "Senerlerdir... Kaç sene olduğunu bilmiyorum." İçini çektikten sonra sakin haline döndü. "Üç yüz yirmi iki yaşındayım. Yirmi üç mü? Yirmi dört mü?" Omuzlarını silkti. "O yılların çoğunda Kraliçe peşimdeydi."</p>

    <p class="MsoNormal">"Üç yüz yirmi iki!" dedi Altınay hayretler içinde. "Ama – ama sen insansın! Bu imkânsız!"</p>

    <p class="MsoNormal">"Evet, ben insanım," dedi Berem, mavi gözlerini Altınay'a dikerek. "Bunun imkânsız olduğunu biliyorum. Öldüm. Çok kere öldüm." Bakışları Tanis'e kaydı. "Sen benim ölümümü gördün. Pax Tharkas'taydı. Gemiye ilk geldiğinde seni tanımıştım."</p>

    <p class="MsoNormal">"Kayalar üzerine düştüğünde ölümüştün!" diye haykırdı Tanis. Ama seni evlilik töreninde Sturm ile görmüştük..."</p>

    <p class="MsoNormal">"Evet. Ben de sizi gördüm. O yüzden kaçtım. Biliyordum... Daha çok soru sorulacaktı." Berem başını salladı. "Hayatta kalışımı size nasıl açıklayabilirdim? Nasıl hayatta kaldığımı ben de bilmiyorum. Bütün bildiğim öldüğüm, sonra yeniden kendimi hayatta bulduğum. <span class="GramE">Tekrar ve tekrar."</span> Başını elleri arasına aldı. "Bütün istediğim huzur!"</p>

    <p class="MsoNormal">Tanis şaşırıp kalmıştı. Sakalını kaşıyarak adama baktı. Yalan söylüyor olduğu neredeyse kesindi. Yo, ölüp tekrar hayata dönüyor olduğu konusunda değil. Tanis bunu kendi gözleriyle görmüştü. Ama bildiği bir şey varsa o da Karanlıklar Kraliçesi'nin savaştan ayırabildiği bütün güçlerini bu adamı aramak için yolladığıydı, mutlaka neden olduğunu biliyordu!</p>

    <p class="MsoNormal">"Berem, nasıl oldu da o yeşil taş, şey, tenine girdi?" "Bilmiyorum," diye cevap verdi Berem, o kadar alçak sesle söylediki sesini ancak duyabildiler. Gayri ihtiyari eli göğsüne gitti, sanki ağrıyormuş gibi. "Bu benim bedenimin bir parçası, kemiklerim gibi, kanım gibi. Ga-galiba beni yaşama geri döndüren o."</p>

    <p class="MsoNormal">"Çıkartabiliyor musun?" diye sordu Altınay kibarca, eli adamın kolunda Berem'in yanındaki bir mindere çökerken.</p>

    <p class="MsoNormal">Berem başını şiddetle salladı, gri saçları önüne düşüyordu. "Denedim!" diye mırıldandı. "Onu söküp çıkartmayı çok denedim! Kalbimi söküp çıkartmaya çalışmam gibi bir şey bu!"</p>

    <p class="MsoNormal">Tanis önce titredikten sonra çileden çıkarak içini çekti. Bu bir işe yaramıyordu! Hâlâ nerede olduklarına dair bir fikri yoktu. Berem'in onlara söyleyebileceğini umuyordu... Tanis bir kez daha etrafındaki garip şeylere baktı. Çok eski olduğu belli olan bir binanın, duvarlarını halı gibi örten yosunlardan gelen ürkütücü yumuşak bir ışıkla aydınlandığı anlaşılan bir odasındaydılar. Mobilyalar da en az bina kadar eskiydi; bir zamanlar gösterişli oldukları belli olduğu halde şimdi hırpani, dökük bir haldeydiler. Hiç pencere yoktu. Dışarıdan hiçbir şey duyulmuyordu. Ne zamandır orada bulundukları konusunda bir fikirleri yoktu. Zaman karışmıştı; sadece o garip bitkileri yerken ve huzursuz geçen uykulara daldıklarında bölünüyordu.</p>

    <p class="MsoNormal">Tanis ile Nehiryeli binayı araştırmışlardı ama bir çıkış bulamamışlardı; başka bir yaşam belirtisi de yoktu. Aslında Tanis her şey üzerine garip bir büyünün, onların dışarı çıkmasını önlemek için bir büyünün yapılıp yapılmamış olduğunu merak ediyordu. Çünkü ne zaman ilerlemeye cüret etseler dar, loş koridorlar onları yeniden bu odaya geri getiriyordu.</p>

    <p class="MsoNormal">Gemi girdaba düştükten sonra olanların çok azını hatıyorlardı. Tanis kalasların parçalandığını duyduğunu hatırlıyordu. Geminin direğinin düştüğünü, yelkenlerin yırtıldığını gördüğünü hatırlıyordu. Çığlıklar duymuştu. Caramon'un devasa bir dalgayla denize süprüldüğünü görmüştü. Tika'nın kızıl buklelerinin suyun içinde döndüğünü gördüğünü hatırlıyordu; sonra kız olduğu gibi kaybolmuştu. Sonra ejderha vardı... <span class="GramE">ve</span> Kitiara... Ejderhanın pençesinin çizikleri hâlâ kolunda duruyordu. Sonra başka bir dalga gelmişti... Sonunda ciğerlerindeki acıdan ölecekmiş gibi oluncaya kadar nefesini tuttuğunu hatırladı. Bir tahta parçasına tutunmaya çalışırken bile ölümün onu rahatlatacağını, ölümü hoş karşılayacağını düşünüyordu. Coşmuş sular içinde su yüzüne doğru ilerlediğini hatırlıyordu; ama yeniden geri emilmiş ve her şeyin sonunun geldiğini anlamıştı...</p>

    <p class="MsoNormal">Sonra üstü başı deniz suyuyla sırılsıklam olmuş bir halde bu garip yerde uyanıp Nehiryeli, Altınay ve Berem'in de yanında olduğunu görmüştü.</p>

    <p class="MsoNormal">İlk başta Berem onlardan çok korkmuş, bir köşeye büzüşmüş, yaklaşmalarına müsade etmemişti. Altınay sabırla onunla konuşmaya devam etmiş, ona yiyecek götürmüştü. Zamanla, kadının yumuşak yardımları adamı kazanmasını sağlamıştı. Hem o, hem de –Tanis şimdi anlıyordu– adamın bu yerden ayrılmak için duyduğu yoğun istek adamı onlara kazandırmıştı.</p>

    <p class="MsoNormal">Tanis, Berem'i ilk sorguya çekmeye başladığında, adamın bu yeri bildiği, onları bile bile bu yere getirmek için gemiyi girdabın içine doğru yönlendirdiğini farzediyordu.</p>

    <p class="MsoNormal">Fakat yarımelf artık o kadar emin değildi. Berem'in yüzündeki aklı karışmış ve korkmuş ifadeden onun da nerede oldukları hakkında bir fikri olmadığı anlaşılıyordu. Onlarla konuşuyor olması gerçeği bile söylediklerinin doğru olduğunun bir göstergesiydi. Çok kötü durumdaydı. Buradan çıkmak istiyordu. Neden?</p>

    <p class="MsoNormal">"Berem..." diye başladı Tanis ayağa kalkıp odada volta atarken. Berem'in bakışlarının kendisini izlediğini hissediyordu. "Eğer Karanlıklar Kraliçesi'nden kaçıyorsan, burası gizlenmek için mükemmel bir yere benziyor..."</p>

    <p class="MsoNormal">"Hayır!" dedi Berem, yarı yarıya ayağa kalkarak.</p>

    <p class="MsoNormal">Tanis aniden geriye döndü. "Nedenmiş? Neden buradan çıkmaya bu kadar kararlısın? Neden onun seni bulabileceği bir yere gitmeyi istiyorsun?"</p>

    <p class="MsoNormal">Berem sandalyesine sokularak büzüştü. "<span class="GramE">Ben...ben</span> bu yer hakkında hiçbir şey bilmiyorum! Yemin ederim! G-geri d-dönmem gerek... Gitmem gereken bir yer var... Bir şeyin peşindeyim... Onu buluncaya kadar hiç huzur olmayacak."</p>

    <p class="MsoNormal">"Onu bulmak! Neyi bulmak?" diye bağırdı Tanis. Altınay'ın elini kolunda hissedince bir <span class="GramE">manyak</span> gibi bağırıp çağırdığını anladı, ama durum inanılmayacak kadar iç bunaltıcıydı! Karanlıklar Kraliçesi'nin ele geçirmek için dünyaları vereceği şeye sahip olup nedenini bilmemek!</p>

    <p class="MsoNormal">"Size söyleyemem!" diye sızlandı Berem.</p>

    <p class="MsoNormal">Tanis gözlerini kapatıp kendini sakinleştirmek için nefesini tuttu. Başı zonkluyordu. Bin parçaya bölünecekmiş gibi hissediyordu. Altınay ayağa kalktı. Her iki elini de Tanis'in omuzlarına koyarak, Mishakal adı hariç, anlamını kavrayamadığı yatıştırıcı sözler fısıldadı. O korkunç his yavaş yavaş geçerek onu bitmiş bir halde yorgun argın bıraktı.</p>

    <p class="MsoNormal">"Tamam Berem." Tanis içini geçirdi. "Bir şey yok. Özür dilerim. Artık bu konuda konuşmayacağız. Bana kendinden bahset. Nerelisin?"</p>

    <p class="MsoNormal">Berem bir an tereddüt ettikten sonra gözleri kısıldı, gerginleşti. Tanis, Berem'in bu garip tavrından şaşalamıştı.</p>

    <p class="MsoNormal">"Ben Solace'tanım, Sen nerelisin?" diye tekrarladı kaygısızca. Berem ona ihtiyatla baktı. "Siz –siz orasını hiç duymamışsınızdır. K-küçük bir köy tam...tam şeyin dışında<span class="GramE">....</span>" Yutkunduktan sonra boğazını temizledi. "Neraka."</p>

    <p class="MsoNormal">"Neraka mı?" Tanis, Nehiryeli'ne baktı.</p>

    <p class="MsoNormal">Bozkırlı başını salladı. "Haklı. Ben hiç duymadım."</p>

    <p class="MsoNormal">"Ben de," diye mırıldandı Tanis. "Tasslehoff ile haritalarının burada olmaması ne acı... Berem neden..."</p>

    <p class="MsoNormal">"Tanis!" diye haykırdı Altınay.</p>

    <p class="MsoNormal">Kadının sesi üzerine yarımelf ayağa kalktı, eli gayri ihtiyari yerinde olmayan kılıcına doğru gitti. Kendisini ağırlığıyla aşağıya çeken kılıcıyla suyun içinde cebelleştiğini belli belirsiz hatırladı. Nehiryeli'ni kapıya nöbete dikmediği için kendi kendine lanetler yağdırırken açılan kapının içinde duran kırmızı cüppeli adama bakmaktan başka bir şey yapamıyordu.</p>

    <p class="MsoNormal">"Merhaba," dedi adam neşeyle, Ortak Dil'de konuşarak.</p>

    <p class="MsoNormal">Kırmızı cüppe Tanis'in aklına Raistlin'i öyle bir hızla getirmişti ki yarımelfin gözleri bulandı. Bir an için gelenin Raistlin olduğunu düşündü. Sonra daha açık seçik gördü. Bu büyücü daha yaşlıydı – çok daha yaşlıydı ve yüzü daha iyiliksever biriymiş gibi görünüyordu.</p>

    <p class="MsoNormal">"Neredeyiz?" diye sordu Tanis kabaca. "Sen kimsin? Neden buraya getirildik?"</p>

    <p class="MsoNormal">"KreeaQAEKH" dedi adam bezginlikle. Dönerek uzaklaştı. "Lanet olsun!" Tanis, adamı yakalayıp geri sürümeye niyetlenerek ileri doğru atladı. Ama omuzunda sert bir el hissetti.</p>

    <p class="MsoNormal">"Dur," diye akıl verdi Nehiryeli. "Sakinleş Tanis. O bir büyü kullanıcısı. Bir kılıcın olsaydı bile onunla dövüşemezdin. Onu izleyip nereye gittiğine bir bakalım. Eğer buraya bir büyü yaptıysa, belki de kendi dışarı çıkabilmek için kaldırmak zorunda kalır."</p>

    <p class="MsoNormal">Tanis derin bir nefes aldı. "Haklısın tabii ki." Durup bir soluklandı. "Özür dilerim. Neyim var bilmiyorum. Kendimi bir davul kadar gerilmiş, gergin hissediyorum. Onu izleyeceğiz. Altınay sen burada Berem ile kal..."</p>

    <p class="MsoNormal">"Hayır!" diye bağırdı Berem. Kendini sandalyeden atarak Tanis'e öyle bir güçle asıldı ki neredeyse onu yere düşürecekti.</p>

    <p class="MsoNormal">"Beni burada bırakmayın! Bırakmayın!"</p>

    <p class="MsoNormal">"Seni bıraktığımız yok!" dedi Tanis, kendini Berem'in ölüm gibi kavrayan ellerinden kurtarmaya çalışarak. "Tamam. <span class="GramE">Zaten belki birbirimizi bırakmasak daha iyi."</span></p>

    <p class="MsoNormal">Dar koridora doğru hızla hareket ederek loş ve terk edilmiş holden ilerlemeye başladılar.</p>

    <p class="MsoNormal">"Bakın oradan gidiyor!" diye işaret etti Nehiryeli.</p>

    <p class="MsoNormal">Loş ışıkta, bir köşeyi yalayan kırmızı bir cüppenin bir parçasını belli belirsiz gördüler. Yavaşça yürüyerek peşinden gittiler. Koridor, başka odalara açılan başka bir koridora doğru ilerliyordu.</p>

    <p class="MsoNormal">"Bu daha önce burada yoktu!" diye hiddetle söylendi Nehiryeli. "Burada sadece duvar oluyordu hep."</p>

    <p class="MsoNormal">"Sadece gözbağı," diye mırıldandı Tanis. Koridora adım atarak etraflarına merakla bakındılar. Odalar, boş koridora açılan kendi odalarındaki gibi uygunsuz antika mobilyalarla doluydu. Bu odalar da boştu ama hepsi de garip ışıyan ışıkla aydınlanmıştı. Belki de burası bir handı. Eğer öyle idiyse görünüşe göre tek müşteriler onlardı ve belki de hanın yüzlerce yıldır görülen ilk müşterisiydiler.</p>

    <p class="MsoNormal">Yıkık dökük koridorlardan ve sütunlu geniş hollerden geçtiler. Etraflarını inceleyecek zaman yoktu; özellikle de son derece hızlı ve ele geçmez olduğu anlaşılan kırmızı cüppeli adamı izlerlerken. İki kere onu kaybettiklerini düşünmüşlerdi ki dönen merdivende altlarında uçuşan ya da bitişik koridorda çırpınan kırmızı cüppesini gördüler.</p>

    <p class="MsoNormal">İşte tam böyle bir bağlantı yerinde bir an için durmuş birbirine karşı iki koridora bakarak kendilerini kaybolmuş ve yorgun hissediyorlardı.</p>

    <p class="MsoNormal">"Ayrılalım," dedi Tanis biraz sonra. "Ama uzaklaşmayın. Tekrar burada buluşuruz. Eğer ondan bir iz görürsen Nehiryeli, bir kez ıslık çal. Ben de aynı şeyi yapacağım."</p>

    <p class="MsoNormal">Başını onaylarcasına sallayan Bozkırlı ile Altınay koridordan aşağıya süzülürken –kelimenin tam anlamıyla ayaklarının dibinden ayrılmayan Berem'le– Tanis diğer koridoru araştırdı.</p>

    <p class="MsoNormal">Hiçbir şey bulamadı. Koridor bu yerdeki her yer gibi meşum bir şekilde aydınlatılmış olan büyük bir odaya çıkıyordu. Acaba odaya mı baksındı, geri mi dönsündü? Tanis bir an tereddüt ettikten sonra çabucacık içeriye bir göz atmaya karar verdi. Ortasında devasa yuvarlak masa hariç oda boştu. Yaklaştıkça masanın üzerinde harikulade bir harita olduğunu gördü!</p>

    <p class="MsoNormal">Tanis bu gizemli yerin neresi ve nerede olduğuna dair bir ipucu bulma umuduyla, hızla haritanın üzerine eğildi. Harita şehrin minyatür bir kopyasıydı! Berrak kristal bir kubbeyle korunan harita o kadar ince detaylıydı ki Tanis'e, kristalin altındaki şehir, onun o anda içinde bulunduğundan daha gerçekmiş gibi gelmişti.</p>

    <p class="MsoNormal">"Tas burada değil, ne fena," diye düşündü kendi kendine dalgın dalgın, kenderin ne kadar mutlu olacağını tahayyül ederek.</p>

    <p class="MsoNormal">Binalar antik stilde inşa edilmişti; narin helezonik sütunlar kristal göğe yükseliyor, ışık ak kubbelerden pırıldıyordu. Taştan kemerler bahçeli bulvarları aşıyordu. Caddeler büyük bir örümcek ağı gibi yayılmış, şehrin kalbinden her yana uzanıyordu.</p>

    <p class="MsoNormal">Tanis, Berem'in tedirginlikle koluna asıldığını hissetti, gitmeleri gerektiğini işaret ediyordu. Konuşabildiği halde belli ki adam sessizliğe çok alışmıştı ya da belki de öyle davranmayı tercih ediyordu.</p>

    <p class="MsoNormal">"Tamam, bir dakika," dedi Tanis, gitmeye gönülsüzdü. Nehiryeli'nden bir ses işitmemişti, ayrıca haritanın onları bu yerden çıkarabilme ihtimali de vardı.</p>

    <p class="MsoNormal">Camın üzerine eğilerek minyatür şehire daha yakından baktı. Şehrin etrafında büyük köşkler ve sütunlu saraylar vardı. Camdan kubbeler kış karları içinde yaz çiçeklerine beşiklik ediyordu. Hayatında bu şehirde hiç bulunmamış olmasına rağmen şehrin tam orta göbeğinde Tanis'e tanıdık gelen bir bina yükseliyordu. Daha bu binayı inceleyip hafızasını yoklarken ensesindeki tüyler diken diken oldu.</p>

    <p class="MsoNormal">Burası tanrıların bir mabedine benziyordu. Ve bugüne kadar gördüğü en güzel yapıya sahipti; elf krallıklarındaki Güneş ve Yıldız Kuleleri'nden daha güzeldi. Yedi tane kule sanki tanrılara yarattıklarını övermişçesine göklere doğru yükseliyordu. Ortadaki kule gökyüzüne doğru diğerlerinden daha çok yükseliyordu sanki tanrıları övmüyor da onlara şirk koşuyordu. Elf hocalarının öğrettiği, Afet ile ilgili, Kral Rahip'le ilgili hikâyelerin anlatıldığı karışık hatıralar geldi aklına...</p>

    <p class="MsoNormal">Nefesi boğazına düğümlenen Tanis minyatür şehirden geriledi. Berem, yüzü kül rengi olarak telaşla onu izledi.</p>

    <p class="MsoNormal">"Ne var?" diye gakladı korkuyla Tanis'e yapışarak.</p>

    <p class="MsoNormal">Yarımelf başını salladı. Konuşamıyordu. Nerede olduklarının ve neler döndüğünün korkunç iması üzerine Kan Denizi'nin al suları gibi çarpıp patlıyordu.</p>

    <p class="MsoNormal">Berem şaşkınlık içinde haritanın merkezine baktı. Adamın gözleri fal taşı gibi açıldıktan sonra ciyakladı; Tanis'in o güne kadar duymadığı bir haykırıştı bu. Aniden Berem kendini olduğu gibi kristal kubbenin üzerine atarak sanki camı kırıp açabilecekmiş gibi yumruklamaya başladı.</p>

    <p class="MsoNormal">"Lanet Şehri!" diye inledi Berem. "Lanet Şehri."</p>

    <p class="MsoNormal">Tanis onu yatıştırmak için uzanmıştı ki Nehiryeli'nin tiz ıslığını duydu. Berem'i yakaladığı gibi onu kristalden uzaklaştırdı. "Biliyorum," dedi. "Haydi, buradan ayrılmamız lâzım ."</p>

    <p class="MsoNormal">Ama nasıl? Krynn'in üzerinden yok olmuş olması gereken bir şehirden nasıl çıkılabilinirdi ki? Kan Denizi'nin dibinde yatıyor olması gereken şehirden nasıl çıkılabilinirdi ki? Nasıl çıkılabilinirdi...</p>

    <p class="MsoNormal">Berem'i harita odasının kapısından itelerken Tanis kapının tepesine bir göz gezdirdi. Ufalanmakta olan mermerin üzerine kelimeler oyulmuştu. Bir zamanlar dünyanın harikasını anlatan kelimeler. Harfleri artık çatlamış, yosunla kaplanmış kelimeler. Ama onları okuyabiliyordu.</p>

    <p class="MsoNormal">Hoşgeldin, Ey soylu ziyaretçi, güzel şehrimize.</p>

    <p class="MsoNormal">Hoşgeldin tanrıların aziz şehrine. Hoşgeldin saygıdeğer ziyaretçi İstar'a.</p>
  </div>
</body>
</html>
