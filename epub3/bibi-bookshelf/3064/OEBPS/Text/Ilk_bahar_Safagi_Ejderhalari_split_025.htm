<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_31">- 3 - Godshome</h2>

    <p class="MsoNormal">Sabırsız yarımelfe sorulacak olsa bu, dağlarda amaçsızca dolandıkları uzun ve yorucu bir gündü.</p>

    <p class="MsoNormal">Fizban'ı boğmasına mani olan tek şey –dört saatten kısa bir sürede ikinci kanyona girdikten sonra– yaşlı adamın onları <span class="GramE">inkar</span> edilemiyecek bir katiyetle doğru yöne götürüyor olmasıydı. Ne kadar kaybolmuş veya yollarından sapmış gibi görünseler bile, her ne kadar Tanis aynı devrilmiş kayaların yanından üç keredir geçtiklerine yemin etse de, ne zaman güneşi görse hiç sapmadan güney doğuya doğru ilerlediklerini görüyordu.</p>

    <p class="MsoNormal">Fakat gün ilerledikçe güneşi gitgide daha az görmeye başladı. Kışın ısıran soğuğu havadan gitmişti ve hatta yeşilliklerin ve yeşermekte olan şeylerin kokusu <span class="GramE">rüzgarda</span> taşınıyordu. Fakat çok geçmeden gökyüzü kurşun rengi bulutlarla karardı ve en kalın pelerinin bile içine işleyen çisil çisil, tekdüze bir yağmur yağmaya başladı.</p>

    <p class="MsoNormal">Gün ortasında grubun neşesi kaçmış, moralleri çökmüştü – Fizban'la Godshome'a giden yol hakkında deliler gibi tartışan Tasslehoff'un bile. Bu durum, Tanis için her şeyden daha iç karartıcıydı, çünkü her ikisinin de nereye gitmediğini belli ediyordu. (Hatta Fizban haritayı başaşağı tutarken yakalanmıştı.) Dövüş Tasslehoff'un haritaları heybesine geri tıkıştırmasıyla ve Fizban'ın kenderin tepesindeki saçı, bir atın kuyruğuna çevirmek için büyü yapacağı yolunda tehdit ettiği sürece çıkarmayacağını söylemesiyle sonuçlanmıştı.</p>

    <p class="MsoNormal">Her ikisine de tahammülü kalmayan Tanis sakinleşmesi için Tas'ı sıranın sonuna yollamış, Fizban'ı yatıştırmış ve gizli gizli her ikisini de bir mağaraya kapatma hayalleri kurmuştu.</p>

    <p class="MsoNormal">Yarımelf'in Kalaman'da hissettiği <span class="GramE">sükunet</span>, bu kasvetli yolculukta yavaş yavaş yok olmaya başlamıştı. Şimdi o <span class="GramE">sükunetin</span> faaliyetten, karar alma gerekliliğinden, sonunda Laurana'ya yardımı dokunabilecek bir şey yapıyor olduğunun insanı rahatlatan düşüncesinden kaynaklanmış olduğunu farkediyordu. Bu düşünceler onun etrafını saran karanlık sularda batmasını engellemişti; tıpkı onu İstar'da sularda boğulmaktan kurtaran deniz elfleri gibi. Fakat artık karanlık suların başını aştığını hissediyordu.</p>

    <p class="MsoNormal">Tanis'in düşünceleri sürekli Laurana'ya gidiyordu. Gilthanas'ın suçlayıcı sözlerini tekrar tekrar duyar gibiydi: Bunu senin için yaptı. Belki de Gilthanas onu affettiği halde Tanis kendi kendisini hiç affetmeyeceğini biliyordu. Laurana'ya Karanlık Kraliçe'nin Mabedi'nde neler oluyordu? Hâlâ hayatta mıydı? Tanis'in ruhu bu düşünceden yılıyordu. Tabii ki hayattaydı! Karanlık Kraliçe onu öldürmezdi, Berem'i istediği sürece öldürmezdi...</p>

    <p class="MsoNormal">Tanis'in gözleri, önünde, Caramon'un yanında yüreyen adama odaklandı. Laurana'yı kurtarmak için elimden gelen her şeyi yapacağım diye yemin etti kendi kendine, yumruğunu sıkarak. Her şeyi! Bu kendimi kurban etmem anlamına gelse de; kendimi veya...</p>

    <p class="MsoNormal">Durdu. Gerçekten Berem'i gözden çıkartabilir miydi? Gerçekten Hepadam'ı Karanlık Kraliçe'yle değiş dokuşa sokup belki de dünyayı ve muhtemelen bir daha ışığı hiç görmeyeceği bir karanlığa atar mıydı?</p>

    <p class="MsoNormal">Hayır, dedi Tanis sebatla kendi kendine. Daha böyle bir pazarlığa <span class="GramE">dahil</span> bile olmadan ölürdü Laurana. Sonra –birkaç adım daha yürüdükten sonra– fikrini değiştirmişti. Dünya kendi başının çaresine baksın, diye düşündü kederle. Biz lanetlendik. Ne olursa olsun kazanamayız. Tek önemli olan şey Laurana'nın hayatı... Tek önemli şey<span class="GramE">,..</span></p>

    <p class="MsoNormal">Grubun tek karamsar üyesi Tanis değildi. Kızıl bukleleri bu gri günde ısı ve ışık saçan parlak bir nokta olan Tika, Caramon'un yanında yürüyordu. Fakat ışık sadece saçlarının canlı kızılındaydı, gözlerinden gitmişti. Caramon ona hep iyi davransa da, aşkını kıza verdiği deniz altındaki o kısa ve harika süreden beri kıza hiç sarılmamıştı. Uzun gecelerde bu kızı hiddetlendirmişti – sadece kendi acısını hafifletmek için onu kullanmış olduğuna karar verdi– Bu iş bir sona erdikten sonra onu terk etmeye yemin etti. Kalaman'da gözlerini kızdan ayıramayan zengin ve genç bir soylu vardı... Ama bunlar gecenin getirdiği düşüncelerdi. Gündüzleyin Caramon'a bakıp da adamın yanında başı önüne eğilmiş seyirttiğini görünce Tika'nın içinin yağı eridi. Kibarca adama dokundu. Hemen başını kaldırıp kıza bakan adam gülümsedi. Tika içini çekti. Zengin, genç soylu şimdilik bu kadar yeterliydi.</p>

    <p class="MsoNormal">Flint ayaklarını sert sert vurarak yürüyor, nadiren konuşuyor, hiç şikâyet etmiyordu. Eğer Tanis kendi iç çalkantılarına bu kadar dalmamış olsaydı bunu kötüye alamet olarak algılardı.</p>

    <p class="MsoNormal">Berem'e gelince, kimse onun ne düşündüğünü bilmiyordu – tabii eğer bir şeyler düşünüyor idiyse. Yolculukları ilerledikçe daha bir sinirli ve tedirgin olmaya başlamıştı. Yüzüne göre çok genç duran mavi gözleri kapana kısmış bir hayvanınki gibi oraya buraya dönüyordu.</p>

    <p class="MsoNormal">Dağlardaki ikinci günlerindeydiler ki Berem sırra kadem bastı.</p>

    <p class="MsoNormal">O sabah Fizban kısa bir süre sonra Godshome'a varacaklarını beyan ettiğinde herkes daha bir neşelenmişti. Fakat sıkıntının gelmesi uzun sürmedi. Yağmur daha şiddetlendi. Bir saat içinde yaşlı büyücü onları, "Tamam işte! Geldik!" nidaylarıyla çalılıklar arasına daldırmış ama kendilerini bir bataklıkta, bir koyakta ve –son olarak da– kocaman kayadan bir duvara bakarken, bulmuşlardı.</p>

    <p class="MsoNormal">İşte bu son seferindeydi ki –yani çıkmaz yolda– Tanis ruhunun bedeninden koptuğunu hissetmeye başladı. Tasslehoff bile yarımelfin hiddetle çarpılmış yüzü karşısında telaşlanarak gerilemişti. Tanis çaresizlikle kendine <span class="GramE">hakim</span> olmaya çalışıyordu ve tam o anda fark etti.</p>

    <p class="MsoNormal">"Berem nerede?" diye sordu ani bir ürperti hiddetini dondururken.</p>

    <p class="MsoNormal">Görünüşe göre uzak bir dünyadan sıyrılıp gelen Caramon gözlerini kırpıştırdı. Koca savaşçı aceleyle etrafına bakındıktan sonra Tanis'e bakmak için döndü; yüzü utançtan kızarmıştı. "Bibilmiyorum Tanis. Ben-ben o yanımda sanıyordum."</p>

    <p class="MsoNormal">"Neraka'ya tek yolumuz o," dedi yarımelf sıktığı dişleri <span class="GramE">arasından,</span> "ve Laurana'yı öldürmemelerinin tek nedeni de o. Eğer onu yakalarlarsa... "</p>

    <p class="MsoNormal">Aniden hıçkırıklara boğulan Tanis sustu. Başındaki zonklamaya rağmen çaresizce düşünmeye çalışıyordu.</p>

    <p class="MsoNormal">"Sıkılma evlat," dedi Flint boğuk bir sesle, yarımelfin kolunu okşayarak. "Onu buluruz."</p>

    <p class="MsoNormal">"Özür dilerim Tanis," diye geveledi Caramon. "Ben Raist'i düdüşünüyordum. Bi-biliyorum yapmamam gerek... "</p>

    <p class="MsoNormal">"Cehennemler adına nasıl oluyor da o lanet olasıca kardeşin burada olmadığı halde bu kadar kötülük yapabiliyor!" diye bağırdı Tanis. Sonra kendini tuttu. "Özür dilerim Caramon," dedi derin bir nefes alarak. "Kendini suçlama. Benim de gözümü üzerinden ayırmamam gerekirdi. Hepimiz dikkat etmeliydik. Zaten Fizban bizi bu taş duvardan geçiremeyecekse, geldiğimiz yoldan dönmemiz gerekiyordu... <span class="GramE">yok</span> yok bunu düşünme bile babalık... Berem uzaklaşmış olamaz ve izini bulmak kolay. Ormanlar konusunda pek uzman sayılmaz."</p>

    <p class="MsoNormal">Tanis haklıydı. Bir saat kadar kendi ayak izlerini takip ettikten sonra ilk geçtiklerinde hiçbirinin dikkatini çekmemiş olan bir keçi yolu gördüler. Adamın izini çamurda gören Flint olmuştu. Heyecanla diğerlerine seslenen cüce çalılara dalmış ve rahatça seçilen keçiyolunu izlemeye başlamıştı. Diğerleri peşinden aceleyle seyirttiler ama cüce inanılmaz bir enerjiyle hareket ediyordu. Avının hemen önünde olduğunu bilen bir av köpeği gibi Flint, düğüm düğüm olmuş sarmaşıkları çiğneyip çalılar arasından hiç duraksamadan yolunu buluyordu. Kısa bir sürede arayı açtı.</p>

    <p class="MsoNormal">"Flint!" diye seslendi Tanis birkaç kere. "Bekle!"</p>

    <p class="MsoNormal">Fakat sonunda cüce, tamamen gözden kayboluncaya kadar grup ile arasını açmaya başlamıştı. Gerçi Flint'in bıraktığı iz Berem'inkinden daha belirgindi. Cücenin geçmiş olduğunun kanıtı olan kırılmış ağaç dalları ve havaya kalkmış sarmaşıklar bir yana, ağır çizmelerinin izini bile izlerken pek bir zorluk çekmiyorlardı.</p>

    <p class="MsoNormal">Sonra aniden durmak zorunda kalmışlardı.</p>

    <p class="MsoNormal">Başka bir taş duvara varmışlardı, ama bu kez kayanın içinden bir yol vardı: Kayanın yüzeyinde, dar bir tünel girişine benzeyen bir delik vardı. Cüce kolaylıkla girmişti –izlerini görebiliyorlardı– ama o kadar dardı ki Tanis yılarak deliğe baktı.</p>

    <p class="MsoNormal">"Berem buradan geçmiş," dedi Caramon kasvetle, kayaya bulaşmış taze kanı göstererek.</p>

    <p class="MsoNormal">"Olabilir," dedi Tanis şüpheyle. "Bak bakalım öbür tarafta ne var Tas," diye emretti; abuk sabuk bir kovalamacaya atılmadığına emin olmadan içeri girmeye pek gönüllü değildi.</p>

    <p class="MsoNormal">Tasslehoff kolaylıkla emekledi; kısa bir süre sonra hayret içindeki nidalarını duydular ama sesi yankılandığı için söylediklerini anlamakta zorluk çekiyorlardı.</p>

    <p class="MsoNormal">Aniden Fizban'ın yüzü aydınlandı. ''Tamam!" diye bağırdı yaşlı büyücü büyük bir coşkuyla. "Bulduk! Godshome! Giriş yolu bu geçitten geçiyor!"</p>

    <p class="MsoNormal">"Başka bir yolu yok mu?" diye sordu Caramon dar girişe karamsar karamsar bakarak.</p>

    <p class="MsoNormal">Fizban düşünceli görünüyordu. "Şey, sanki hatırladığım kadarıyla... "</p>

    <p class="MsoNormal">Derken, “Tanis! Çabuk!" sesi geldi diğer taraftan net bir biçimde.</p>

    <p class="MsoNormal">"Başka çıkmaz yol yok. Bu taraftan gideceğiz," diye mırıldandı</p>

    <p class="MsoNormal">Tanis, "nasıl yapacaksak."</p>

    <p class="MsoNormal">Elleri ve dizleri üzerinde emekleyen yolarkadaşları dar açıklıktan geçtiler. Yol ilerledikçe rahatlamadı; ara ara kendilerini yere yapıştırıp çamurdan yılan gibi kaymak zorunda kalıyorlardı. En büyük zorluğu geniş omuzlu Caramon çekiyordu ve bir süre sonra Tanis acaba koca adamı geride mi bıraksalardı diye düşünmeye başlamıştı. Tasslehoff diğer tarafta onları bekliyor, onlar emekledikçe sabırsızlıkla onlara bakıyordu. "Bir şey duydum Tanis," deyip duruyordu. "Flint seslendi. İleriden. Hele şurayı bir gör Tanis! İnanamayacaksın!"</p>

    <p class="MsoNormal">Fakat herkes sağ salim tünelden çıkıncaya kadar Tanis'in dinlenecek ya da etrafına bakacak zamanı olmamıştı. Caramon'u çıkarmak için hepsinin çekiştirip ittirmesi gerekmişti ve sonunda tünelden çıkınca kollarındaki ve sırtındaki derilerin yüzüldüğünü ve kanadığını gördüler.</p>

    <p class="MsoNormal">"<span class="GramE">Tamam</span> işte!" diye beyan etti Fizban. "Geldik."</p>

    <p class="MsoNormal">Yarımelf Godshome denen bu yere bakmak için arkasını döndü. "Eğer ben bir tanrı olsaydım pek öyle, yaşamak için benim seçeeğim bir yer sayılmaz," dedi Tasslehoff alçak sesle. Tanis de ister istemez katıldı ona.</p>

    <p class="MsoNormal">Bir dağın tam orta yerindeki dairesel bir çöküntünün kenarında duruyorlardı. Godshome'a ilk baktığında Tanis'in ilk dikkatini çeken şey, bu yerin insanı bunaltan viraneliği ve boşluğuydu. Yolarkadaşları dağlara doğru giden yol boyunca yeni filizlenen yaşama ait izler görmüşlerdi: Tomurcuklanan ağaçlar, çimlenen otlar, kar kalıntıları ve çamur arasından baş veren yabani çiçekler. Ama burada hiçbir şey yoktu. Çanağın dibi tamamiyle pürüzsüz ve düzdü; tamamen boz, çıplak ve cansızdı. Çanağı çevreleyen dağın yükselen zirveleri tepelerinde yüzer gibi duruyordu. Zirvelerin çentik çentik kayaları içeri doğru dönmüş gibi görünüyor, izleyene ayaklarının dibinde ufalanmakta olan kayalara doğru ittiriliyormuş izlenemi veriyordu. Tepelerindeki gökyüzü tam bir gökmavisiydi; berrak, soğuk, güneş veya kuş veya tünele girdiklerinde yağmur yağdığı halde buluttan bile azadeydi. Sanki kırpıştırılmayan göz kapaklarıdan aşağıya bakan gri bir göz gibiydi. Ürperen Tanis bakışlarını, yeniden çanaa bakmak için gökyüzünden indirdi.</p>

    <p class="MsoNormal">Bakmakta olan o gözün altında, çanağın tam ortasında kocaman, biçimsiz, yüksek kayalardan oluşmuş bir halka vardı. Biçimsiz kayalardan oluşmuş son derece düzgün bir halka. Tüm biçimsizliklerine rağmen kayalar o kadar birbirlerine oturmuşlar, o kadar yakın duruyorlardı ki Tanis aralarından bakmaya kalktığında, durduğu yerden bu garip kayaların bu kadar vakarla neyi koruduklarını bir türlü anlayamamıştı. Her yanın kayalarla kaplı olduğu bu sessiz yerde görülebilen <span class="GramE">yegane</span> şey bu devrilmiş taşlardı.</p>

    <p class="MsoNormal">"Burası beni aşırı derecede hüzünlendirdi," diye fısıldadı Tika. "Korkmuyorum – kötü bir hissi yok, sadece o kadar hüzünlü ki! Eğer tanrılar buraya geliyor ise, dünyadaki sorunlara ağlamak içindir."</p>

    <p class="MsoNormal">Fizban, Tika'ya delip geçen bir nazarla bakmak için döndü ve tam konuşacak gibiydi ki daha bir söz söylemeye fırsat bulamadan Tasslehoff bağırdı. "Oraya bak Tanis!"</p>

    <p class="MsoNormal">"Görüyorum!" Yarımelf koşmaya başladı.</p>

    <p class="MsoNormal">Çanağın diğer tarafında anlaşıldığı kadarıyla –biri uzun, biri kısa– iki belli belirsiz siluetin boğuştuğunu görebiliyordu.</p>

    <p class="MsoNormal">"Berem bu!" diye bağırdı Tas. Her iki siluet de onun keskin kender gözlerince açık açık görülebiliyordu. "Ve Flint'e bir şeyler yapıyor! Çabuk ol Tanis!"</p>

    <p class="MsoNormal">Berem'i daha dikkatli izlemediğinden, gizlediği son derece <span class="GramE">aşikar</span> olan sırlarını açıklaması için adamı zorlamadığından dolayı bunun olmasına izin verdiği için kendi kendine acı acı küfreden Tanis, korkudan doğan bir hızla taşlık zeminden koşmaya başladı. Diğerlerinin kendisine seslendiğini duyuyordu ama hiç dikkate almadı. Gözleri ilerideki iki siluetteydi ve artık onları net bir biçimde görebiliyordu. O bakarken cücenin yere düştüğünü gördü. Berem tepesinde duruyordu.</p>

    <p class="MsoNormal">"Flint!" diye haykırdı Tanis.</p>

    <p class="MsoNormal">Kalbi o kadar hızlı atıyordu ki kan gözlerini kör etmişti. Ciğerleri acıyordu, sanki yeterince hava yoktu. Yine de daha hızlı koşturmaya başladı ve artık Berem'in kendisine bakmak için geri döndüğünü görebiliyordu. Bir şey söylemeye çalışıyor gibiydi –Tanis adamın dudaklarının hareket ettiğini görebiliyordu– ama yarımelf kulaklanndaki kanın uğultusundan söylenenleri duyamıyordu. Berem'in ayakları dibinde yatıyordu Flint. Cücenin gözleri kapalıydı, başı bir yana sarkmış, yüzü kül rengiydi.</p>

    <p class="MsoNormal">"Ne yaptın?" diye bağırdı Tanis, Berem'e. "Onu öldürdün!" Tanis'in içinde keder, suçluluk hissi, çaresizlik ve hiddet tıpkı yaşlı büyücünün ateş toplarından biri gibi başını çatlatacakmış gibi patlak verdi. Göremiyordu, bütün görüntü alanını kırmızı bir dalga gibi kaplamıştı.</p>

    <p class="MsoNormal">Kılıcı elindeydi, nasıl olduğunu bile bilmiyordu. Kabzanın soğuk çeliğini hissedebiliyordu. Berem'in yüzü kan kırmızısı denizin içinde yüzüyordu; adamın gözleri –dehşet değil– derin bir hüzünle doluydu. Sonra Tanis gözlerin acıyla açıldığını gördü ve ancak o zaman kılıcını Berem'in kendisine karşı koymayan bedenine sapladığını fark etti; o kadar derin saplanmıştı ki kılıcın etten, kemikten geçtikten sonra Hepadam'ın yaslandığı kayaya sürttüğünü hissetmişti.</p>

    <p class="MsoNormal">Ilık kan Tanis'in ellerine döküldü. Dehşet verici bir çığlık kulaklarında çınladıktan sonra ağır bir şey, neredeyse onu da devirerek üzerine düştü.</p>

    <p class="MsoNormal">Berem'in bedeni üzerine düşmüştü ama Tanis bunu fark etmedi bile. O deliler gibi kılıcını kurtarıp yeniden saplamak için uğraşıyordu. Güçlü kolların kendisini yakaladığını hissetti. Fakat yarımelf tüm o deliliği içinde onlarla boğuşuyordu. Sonunda kılıcını çekip kurtararak göğsünde meşum meşum parlayan yeşil ziynetin tam altındaki korkunç yarasından kan akan Berem'in yere düşüşünü seyretti.</p>

    <p class="MsoNormal">Arkasında derin, gümbürdeyen bir ses, hıçkırıklar içinde yalvaran bir kadın, tiz bir yeis nidası duydu. Hiddetlenen Tanis kendisini engellemeye çalışanlarla yüzleşmek için arkasını döndü. Hüzün yüklü yüzü olan koca bir adam ile yanaklarından <span class="GramE">göz yaşları</span> süzülen kızıl saçlı bir kız gördü. İkisini de tanıyamamıştı. Sonra önüne yaşlı mı yaşlı bir adam çıktı. Yüzü sakindi; yaşları belli olmayan gözleri ise hüzün doluydu. Yaşlı adam kibarca Tanis'e gülümseyerek uzandı ve elini yarımelfin omuzuna koydu.</p>

    <p class="MsoNormal">Teması, ateşler içinde yanan bir adama verilen serin su gibi gelmişti. Tanis aklının başına geldiğini hissetti. O kanlı pus gözleri önünden silindi. Kanlanmış kılıcını kıpkırmızı olmuş elinden düşürerek hıçkırıklar içinde Fizban'ın ayaklarının dibine yığıldı. Yaşlı adam eğilerek kibarca onu okşadı.</p>

    <p class="MsoNormal">"Güçlü ol Tanis," dedi yavaşça, "çünkü önünde uzun bir yolu olan biriyle vedalaşmak zorundasın."</p>

    <p class="MsoNormal">Tanis hatırladı. "Flint!" dedi nefesi kesilerek.</p>

    <p class="MsoNormal">Fizban, Berem'in bedenine bakarak hüzünle başını salladı. "Gel benimle. Burada yapabileceğin bir şey yok."</p>

    <p class="MsoNormal">Gözyaşlarını yutan Tanis tökezlenerek ayağa kalktı. Büyücüyü kenara ittirerek başı Tasslehoff'un kucağında, kayalık zemine uzanmış olan Flint'in olduğu yere doğru seyirtti.</p>

    <p class="MsoNormal">Yarımelf'in yaklaştığını gören cüce gülümsedi. Tanis eski dostunun yanında dizleri üzerine çöktü. Flint'in boğum boğum elini eline alan yarımelf sıkı <span class="GramE">siki</span> tuttu.</p>

    <p class="MsoNormal">"Neredeyse onu kaybediyordum Tanis," dedi Flint. Diğer eliyle göğsüne vurdu. "Berem tam o kayaların içindeki diğer delikten kaçıp gidecekti ki benim bu yaşlı kalbim sonunda isyan etti. O – o benim bağırdığımı duydu sanırım, çünkü tek bildiğim beni kollarına alıp kayaların üzerine yatırmasıydı."</p>

    <p class="MsoNormal">"O halde sana –sana– bir zarar vermedi..." Tanis'in neredeyse dili tutulmuştu.</p>

    <p class="MsoNormal">Flint, burun kıvırmayı başardı. "Bana zarar vermek mi! O bir fareyi bile incitemez Tanis. O Tika kadar kibar biri." Cüce, yanında diz çökmüş olan kıza güldü. "O koca ayı Caramon'a iyi bak, duydun mu?" dedi kıza. "Fırtınayı atlatmasını sağla."</p>

    <p class="MsoNormal">"Öyle yapacağım Flint." Tika ağlıyordu.</p>

    <p class="MsoNormal">"En azından artık beni boğmaya çalışamayacaksın," diye homurdandı cüce, gözleri şefkatle Caramon'a bakarken. "Ve eğer o kardeşin olacak herifi görecek olursan benim için cüppesine bir tekme at."</p>

    <p class="MsoNormal">Caramon konuşamıyordu. Sadece başını sallamakla yetindi. Ben-ben gidip Berem'e bir bakayım," diye geveledi koca adam. Tika'yı tutarak kibarca kızın kalkmasına yardım ettikten sonra kızı uzaklaştırdı.</p>

    <p class="MsoNormal">"Yo Flint! Bensiz bir maceraya gidemezsin!" diye uludu Tas.</p>

    <p class="MsoNormal">''Başın durmadan derde girecek, biliyorsun ki girecek!"</p>

    <p class="MsoNormal">"Bu seninle tanıştığımızdan beri yaşayacağım ilk huzur dolu an olacak," dedi cüce boğuk bir sesle "Miğferimi almanı istiyorum</p>

    <p class="MsoNormal">– griffon yelesi olan miğferimi." Tanis'e sert bir şekilde baktıkan sonra bakışlarını hıçkırıklar içindeki kendere çevirdi. Derin bir nefes alarak Tas'ın elini okşadı. "<span class="GramE">Tamam</span> tamam evlat, böyle karşılama, vefakar dostların kutsadığı mutlu bir yaşamım oldu. Kötü şeyler gördüm ama çok güzel şeylere de tanık oldum. Ve artık umut dünyaya geri geldi. Sizden ayrılmaktan nefret ediyorum" –hızla kararan gözlerini Tanis'e doğrulttu– "tam bana ihtiyacınız olduğu bu zamanda ayrılmaktan. Ama sana bildiğim her şeyi öğrettim evlat. Her şey yoluna girecek. Biliyorum... İyi..."</p>

    <p class="MsoNormal">Sesi kısıldı, ağır ağır soluyarak gözlerini kapattı. Tanis cücenin elini sıkı sıkı tutuyordu. Tasslehoff yüzünü Flint'in omzuna gömdü. Derken Fizban çıktı ortaya, Flint'in <span class="GramE">ayak ucunda</span> duruyordu.</p>

    <p class="MsoNormal">Cüce gözlerini açtı. "Şimdi seni tanıdım," dedi yavaşça, Fizban'a bakarken gözleri pırıl pırıl olmuştu. "Sen de benimle geleceksin değil mi? En azından yolculuğun başında... Hiç olmazsa yalnız olmam? O kadar uzun zamandır dostlarla yürüyordum ki... Bir yere böyle gitmek... <span class="GramE">komiğime</span> gidiyor... <span class="GramE">Böyle tek başıma."</span></p>

    <p class="MsoNormal">"Ben seninle gelirim," diye söz verdi Fizban kibarca. "Şimdi gözlerini kapat ve dinlen Flint. Bu dünyanın sorunları artık sana ait değil. Artık sen uyumayı hak ettin."</p>

    <p class="MsoNormal">"Uyku," dedi cüce gülümseyerek. "Evet, ihtiyacım olan bu. Hazır olduğunuzda beni uyandırın... Ayrılma zamanı gelince beni uyan..." Flint'in gözleri kapandı. Rahat bir nefes aldı, sonra nefesini saldı...</p>

    <p class="MsoNormal">Tanis cücenin elini dudaklarına bastırdı. "Elveda eski dost," diye fısıldadı yarımelf ve eli cücenin hareketsiz göğsünün üzerine bıraktı.</p>

    <p class="MsoNormal">"Hayır! Flint! Hayır!" Deliler gibi haykıran Tasslehoff kendini cücenin bedeni üzerine attı. Tanis hıçkırıklar içindeki kenderi yavaşça kucaklayarak kaldırdı. Tas tekmeler atıp çırpınıyordu ama Tanis onu bir çocuk gibi sıkı sıkı tuttu ve sonunda Tas sakinleşti yorularak. Tanis'e yapışarak acı acı ağladı.</p>

    <p class="MsoNormal">Tanis kenderin tepe saçını okşadıktan sonra –başını kaldırarak– durdu.</p>

    <p class="MsoNormal">"Dur! Ne yapıyorsun babalık?" diye haykırdı.</p>

    <p class="MsoNormal">Tas'ı yere bırakaran Tanis çabucak ayağa kalktı. Zayıf yaşlı büyücü Tanis'in şaşkınlık dolu bakışları altında Flint'in bedenini kucaklayıp kayaların oluşturduğu garip halkaya doğru yürümeye başlamıştı.</p>

    <p class="MsoNormal">"Dur!" diye emretti Tanis. "Ona adam gibi bir tören düzenleyip bir kurgan yapmalıyız."</p>

    <p class="MsoNormal">Fizban, Tanis'e bakmak için döndü. Yaşlı adamın yüzü ciddiydi. Ağır cüceyi kibarca ve rahatlıkla taşıyordu.</p>

    <p class="MsoNormal">"Ona yalnız yolculuk yapmayacağına dair söz verdim," dedi</p>

    <p class="MsoNormal">Fizban kısaca.</p>

    <p class="MsoNormal">Sonra dönerek kayalara doğru yürümeye devam etti. Bir anlık tereddütten sonra Tanis arkasından koştu. Geri kalanlar Fizban'ın geriliyen suretine donmuş gibi bakakalmışlardı.</p>

    <p class="MsoNormal">Öylesine ağır bir yükü taşıyan yaşlı bir adama yetişmek Tanis'e kolay bir şey gibi gelmişti. Fakat Fizban inanılmayacak bir hızla ilerliyordu, sanki hem cüce hem de kendisi havadan hafiflermiş gibi. Aniden kendi bedeninin ağırlığını hisseden Tanis havaya doğru yükselen bir duman huzmesini yakalamaya çalıştığını düşündü. Yine de ardlarından ilerlemeye çalıştı ve tam yaşlı büyücü kollarında cücenin bedeniyle kayaların oluşturduğu halkaa girerken onlara yetişti.</p>

    <p class="MsoNormal">Aklında sadece bu deli yaşlı büyücüyü durdurup arkadaşının cesedini alması gerektiği olan Tanis, hiç düşünmeden kayaların oluşturduğu halkadan sıkışarak geçti.</p>

    <p class="MsoNormal">Sonra halkanın içinde durdu. Önünde önce su birikintisi zannettiği bir şey uzanıyordu; o kadar durgundu ki pürüzsüz yüzeyini hiçbir şey bozmuyordu. Sonra bunun su olmadığını gördü – bu cam gibi kara bir taştı! Koyu siyah yüzey parlak bir pırıltı yayacak şekilde parlatılmıştı. Gecenin karanlığıyla Tanis'in önünde uzanıyordu, gerçekten de taşın kara derinliklerine bakan Tanis yıldızları görünce hayret içinde kaldı! Yıldızlar o kadar belirgindiler ki, sadece gün ortası olduğunu bildiği halde gecenin çökmüş olduğunu düşünerek başını gökyüzüne kaldırdı. Tepesindeki gök masmavi, soğuk ve açıktı; ne yıldızlar vardı ne güneş. Sarsılan Tanis taşın yanında zayıf bir halde dizleri üzerine çöktü ve bir kez daha parlak yüzeyine baktı. Yıldızları gördü, ayları – üç ayı <span class="GramE">gördü;</span> ve ruhu titredi, çünkü sadece Kara Cüppe'nin güçlü büyücüleri tarafından görülebilen siyah ay şimdi ona görünüyordu: Aynı siyahlıktan kesilmiş karanlık bir halka gibi. Hatta Karanlıklar Kraliçesi ve Yiğit <span class="GramE">Cengaver</span> takımyıldızlarının bir zamanlar gökyüzünü arşınladıkları yerdeki boşalmış yerlerini bile görebiliyordu.</p>

    <p class="MsoNormal">Tanis, Raistlin'in sözlerini hatırladı, "İkisi de gitmiş. Krynn'e geldi Tanis, savaşmak için geldi... "</p>

    <p class="MsoNormal">Başını kaldıran Tanis, Fizban'ın kucağında Flint'in bedeniyle kara taşa adım attığını gördü.</p>

    <p class="MsoNormal">Yarımelf çaresizlik içinde onları izlemeye çalıştı ama nasıl Cehennem çukuruna atlayamazsa o soğuk kaya yüzeyinde emeklemek için kendini zorlayamıyordu. Sanki kucağında uyuyan çocuğu uyandırmaya korkuyormuş gibi, parıldayan siyah yüzeyin ortasına doğru hafifçe yürüyen yaşlı büyücüyü seyretmekten başka bir şey yapamıyordu.</p>

    <p class="MsoNormal">"Fizban!" diye seslendi Tanis.</p>

    <p class="MsoNormal">Yaşlı adam ne durdu ne de döndü; pırıldayan yıldızlar arasında yürümeye devam etti. Tanis Tasslehoffun yanına emeklediğini hissetti. Uzanan Tanis, Tas'ın elini sıkı sıkı tuttu, tıpkı Flint'inkini tutar gibi.</p>

    <p class="MsoNormal">Yaşlı büyücü taştan yüzeyin ortasına varmıştı... <span class="GramE">derken</span> gözden kayboldu.</p>

    <p class="MsoNormal">Tanis nefesini tuttu. Tasslehoff sıçrayarak yanından geçti, aynaya benzeyen yüzeyden koşup gitmeye hazırlanıyordu. Ama Tanis onu yakaladı.</p>

    <p class="MsoNormal">"<span class="GramE">Hayır</span> Tas!” dedi yarımelf kibarca. "Bu maceraya onunla birlikte çıkamazsın. Henüz gidemezsin. Bir süre daha benimle kalmalısın. Benim sana ihtiyacım var şimdi."</p>

    <p class="MsoNormal">Tasslehoff umulmadık bir şekilde itaatkâr davranarak olduğu yerde kaldı ve bunu yaparken bir şeyi işaret etti.</p>

    <p class="MsoNormal">"Bak Tanis!" diye fısıldadı, sesi titriyordu. “<span class="GramE">Takım yıldız</span>! Geri geldi!"</p>

    <p class="MsoNormal">Tanis siyah yüzeye bakarken Yiğit <span class="GramE">Cengaver</span> takımyıldızının yıldızlarını gördü. Önce göz kırptıktan sonra karanlık yüzeyi mavimtrak beyaz bir ışıkla doldurarak ışık içinde kaldılar. Tanis hemen bakışlarını yukarı kaldırdı – fakat yukarıdaki gökyüzü karanlık, hareketsiz ve boştu.</p>
  </div>
</body>
</html>
