<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_5">II. KİTAP</h1>

    <h2 class="calibre4" id="calibre_toc_20">- 1 - İlkbahar şafağı</h2>

    <p class="MsoNormal">Şafak pembe ve altın rengini topraklar üzerine yayarak attığında Kalaman ahalisi çan sesleriyle uyandı. Yataktan fırlayan çocuklar, evebeynlerin yatak odalarını istilâ ederek ana ve babalarının bu özel güne bir an önce başlamaları için kalkmalarını istiyorlardı. Bazıları yorganlarını yeniden başlarından çekmek için homurdansa da evebeynlerin çoğu, en az çocukları kadar hevesle ve gülerek yataklarından çıktı.</p>

    <p class="MsoNormal">Bugün Kalaman tarihinde unutulmayacak bir gündü. Sadece İlkbahar Şafağı Şenlikleri'nin yıldönümü değil, aynı zamanda Solamniya Şövalyeleri ordusunun zaferini kutlama günüydü de. Surlu şehrin hemen dışındaki ovalara kamp kuran –artık efsaneleşmiş bir komutan olan, elf bir kadın tarafından komuta edilen– ordu, öğlen vakti şehre muzafferane bir edayla girecekti.</p>

    <p class="MsoNormal">Güneş surların üzerinden bakarken Kalaman semaları yemek pişirmek için yakılan ateşlerlerin dumanıyla dolmuştu; kısa bir süre sonra da cızırdayan jambon, ılık ekmekler, kavrulan domuz pastırması ve garip kahveler, en uykucuları bile sıcacık yataklarından kaldırmaya yetmişti. Zaten kısa bir süre sonra kalkmak zorunda kalacaklardı, çünkü hemen hemen derhal bütün sokaklar çocuklarla dolmuştu. İlkbahar Şafağı nedeniyle disiplinde bir gevşeme olmuştu. Bir kış boyunca eve kapanan çocukların bir gün için "deliler gibi koşmalarına" izin veriliyordu. Akşam çökerken yaralı başlar, derisi yüzülmüş dizler, fazla şeker yemekten bozulan mideler olacaktı elbette. Fakat herkes bunu şanlı şerefli bir gün olarak hatırlayacaktı.</p>

    <p class="MsoNormal">Sabahın ilerleyen vakitlerinde şenlik hızını almıştı. Seyyar paralarını şans oyunlarında kaybediyordu. Sokaklarda ayılar oynatılıyor, gözbağcılar hem genç hem yaşlı herkesin hayret nidalarını üzerlerine çekiyorlardı.</p>

    <p class="MsoNormal">Sonra öğlen vakti çanlar yeniden çaldı. Sokaklar boşaldı. İnsanlar kaldırımlara dizildi. Cümle kapıları savrularak açıldı ve Solamniya Şövalyeleri, Kalaman'a girmek için <span class="GramE">resmi geçide</span> başladı.</p>

    <p class="MsoNormal">Kalabalığın üzerine, beklendiği gibi bir sessizlik çöktü. Sabırsızlıkla ileriye bakan halk; Şövalyeleri, özellikle de birçok kahramanlık öyküsünü duydukları elf kadını daha iyi görebilmek için itişip kakışıyordu. İlk önce saf beyaz bir ata binmekte olan kadın sürmüştü atını, tek başına. Tezahüratta bulunmaya hazırlanmış olan kalabalık, kadının güzelliği ve heybeti karşısında o kadar huşu içinde kalmıştı ki dilleri tutulmuştu. Altın kakma süsleriyle kıvılcımlar saçan gümüşten bir zırh giyen Laurana, küheylanını şehrin cümle kapısından sürerek caddelere yöneltti. Bir grup çocuk Laurana'nın yoluna çiçek saçmak için özenle provalar yapmıştı; ama bu ışıltılı zırhlar içindeki güzel kadından o kadar etkilenmişlerdi ki, çiçeklerini sıkı sıkı tutmuşlar, bir tekini bile atmak akıllarına gelmemişti.</p>

    <p class="MsoNormal">Altın saçlı elf kızının arkasından, kalabalığın hiç de azımsanmayacak bir bölümünün hayretler içinde birbirlerini dürtüp işaret etmelerine neden olan iki kişi – bir varil kadar geniş bir sırtı olan, kaba tüylü bir midilleye birlikte binmiş bir kender ile bir cüce geliyordu. Bağırmakta ve halka el sallamakta olan kender oldukça eğleniyor gibiydi. Fakat arkasında oturmuş; kendere, sanki bırakırsa ölecekmiş gibi sıkı sıkı sarılmış olan cüce o kadar kötü hapşırıyordu ki neredeyse hapşırmaktan hayvanın sırtından düşecekti.</p>

    <p class="MsoNormal">Cüce ile kenderin ardından, halkın elf kızıyla kardeş olduklarını beyi sürüyordu atını. Elf beyinin yanında, kendisini kalabalık içinde utangaç ve huzursuz hisseden, garip gömüş saçlı ve derin mavi gözlü başka bir elf kızı gidiyordu. Sonra parlak zırhları içinde pırıl pırıl, belki yetmiş beş kadar Solamniya Şövalyesi geldi. Bayraklar sallayan kalabalık tezahüratta bulunmaya başladı.</p>

    <p class="MsoNormal">Birkaç Şövalye bu durum karşısında ciddi ciddi bakıştılar; hepsi sadece bir ay önce Kalaman'a girselerdi çok daha değişik bir karşılama töreni olacağını düşünüyordu. Ama şimdi hepsi kahraman oluvermişti. Onları ejderha ordularının dehşetinden kurtaran ordu karşısında üç yüz yıllık nefret, acı ve haksız suçlamalar halkın aklından uçup gitmişti.</p>

    <p class="MsoNormal">Şövalyelerin ardından birkaç bin piyade geliyordu. Daha sonra şehir semaları, kalabalığı mest edercesine ejderhalarla dolmuştu</p>

    <p class="MsoNormal">– insanların bütün kış boyunca korktukları kırmızı veya mavilerin filoları değildi bu. Onların yerine, bu korkunç yaratıklar halkalar çizer, dalış yapar ve düzenli saflarla dönüşler yaparken güneş, gümüş, bronz ve altın kanatlardan şimşekler çakarak yansıyordu. Şövalyeler ejderha eyerlerinde oturmuştu; ejderha mızraklannın dikenli bıçakları sabah güneşinde yıldızlar saçıyordu.</p>

    <p class="MsoNormal"><span class="GramE">Resmi geçitten</span> sonra ahali, Lord'larının kahramanlar hakkında yapacağı konuşmayı dinlemek için toplandı. Ejderha mızraklarının ortaya çıkmasının, iyi ejderhaların geri dönmesinin ve orduların muhteşem zaferlerinin sadece kendisine mal edilmesini dinlemek Laurana'nın utançtan kızarmasına neden olmuştu. Kekeleyip ağabeyini ve şövalyeleri işaret ederek bunları inkâra çalıştı. Fakat kalabalıktan gelen bağırışlar ve tezahürat onun sesini boğdu. Laurana çaresizlik içinde Sancrist'ten yeni gelmiş olan, Büyük Usta Gunthar Uth Wistan'ın temsilcisi olan Lord Michael'a baktı. Michael sadece sırıtmakla yetindi.</p>

    <p class="MsoNormal">"Bırakın kahramanlarına sahip çıksınlar," dedi bağırtıların üzerinden kıza. "Daha doğrusu hanım kahramanlarına. Bunu hak ediyorlar. Bütün kışı, ejderhaların göklerde belireceği günü bekleyerek korku içinde geçirdiler. Şimdi ise onları kurtarmak için çocuk masallarından çıkagelmiş bir hanım kahramanları var."</p>

    <p class="MsoNormal">"Ama bu doğru değil!" diye karşı çıktı Laurana, sesini duyurabilmek için Michael'a doğru yolunu açarak. Kızın kolları kış gülleriyle doluydu. Kokuları bunaltıyordu ama bunları bir yana bırakarak kimseyi gücendirmeyi de göze alamıyordu. "Ben bir çocuk masalından çıkmadım. Ateşin, karanlığın ve kanın içinden çıktım geldim. Beni komutan yapmak Lord Gunthar'ın siyasi bir hilesiydi – her ikimiz de bunu biliyoruz. Ve eğer Silvara ile ağabeyim iyi ejderhaları getirebilmek için hayatlarını tehlikeye atmasalardı, bu caddelerden, Karanlık Hanım'ın ardından zincirlere vurulmuş olarak geçerdik."</p>

    <p class="MsoNormal">"Pöh! Bu onlar için iyi. Bizim için de iyi," diye ekledi Michael, bir yandan kalabalığa el sallarken gözünün ucuyla da Laurana'ya bakıyordu. "Birkaç hafta önce bir lokma ekmek vermesi için Lord'a yalvarmamız gerekirdi. Şimdi –Altın Komutan sayesinde– ordunun şehre yerleşmesini, bize erzak, at veya istediğimizi her şeyin tedarikini kabul etti. Delikanlılar bize katılmak için sıra oldular. Dargaard'dan ayrılmadan önce saflarımız en az bin kişi kabaracak. Ayrıca kendi askerlerinin de morallerini yükselttin. Şövalyeleri Yüce Ermiş Kulesi'nde de görmüştün – bir de şimdi bak onlara."</p>

    <p class="MsoNormal">Evet, diye düşündü Laurana acı acı. Onları gördüm. Rütbeleri arasındaki çekişme nedeniyle parçalanmış, şerefsizleşmiş, sürekli çekişen, aralarında entrikalar çeviren şövalyelerdi. Kendilerine gelmeleri iyi ve soylu bir adamın ölmesiyle mümkün oldu. Laurana gözlerini kapattı. Sesler –aklına hep Sturm'ü getiren– güllerin kokusu, savaşın yorgunluğu, öğlen vakti güneşinin sıcaklığı; hepsi hepsi ona boğucu bir dalga gibi çarpıyordu. Başı dönmeye başladı, bayılmaktan korktu. Aslında düşüncesi biraz eğlendiriciydi. Altın Komutan'ın solmuş bir çiçek gibi diz çökmesi nasıl görünürdü acaba?</p>

    <p class="MsoNormal">Derken kendisini kavrayan güçlü bir kol hissetti.</p>

    <p class="MsoNormal">"Aman," dedi Gilthanas kıza destek olarak. Silvara da yanında durmuş, kollarındaki gülleri alıyordu. İçini çeken Laurana gözlerini açarak o sırada sabah verdiği ikinci nutku büyük bir tezahürat eşliğinde tamamlamakta olan Lord'a belli belirsiz gülümsedi.</p>

    <p class="MsoNormal">Kapana kıstım, diye fark etti Laurana. Bütün istediği karanlık, serin bir yerde yatıp uyumak olduğu halde tüm bir öğleden sonra burada oturup, sırıtıp, el sallayıp, birbiri ardı sıra sıralanan, onun kahramanlıklarını sayıp döken nutuklara tahammül etmek zorunda kalacaktı. Üstelik hepsi de bir yalandı, uydurmaydı. Gerçeği bir bilselerdi. Ayağa kalkıp onlara çatışmalar sırasında çok korktuğunu ve detayları sadece <span class="GramE">kabuslarında</span> hatırlayabildiğini söyleseydi ne olurdu? Kendisinin Şövalyeler'in bir oyuncağından başka bir şey olmadığını söyleseydi? Sadece – kendisini sevmeyen bir yarımelf adamın peşinden giden şımarık küçük bir kız olduğunu– evinden kaçtığı için burada olduğunu söyleseydi. Ne derlerdi?</p>

    <p class="MsoNormal"><span class="GramE">"Ve şimdi" –Kalaman Lordu'nun sesi kalabalığın gürültüsünü bastırmıştı– "bu savaşın gidişini değiştiren kadını, ejderha filolarını canlarını zor kurtaracak biçimde ovalar üzerinden kovalayan o kadını, kötü ejderhaları göklerden silip atan o kadını, orduları Ejderha Yüceefendisi'nin ordularının komutanı olan kötü yürekli Bakaris'i yakalayan o kadını, adı artık Krynn üzerindeki en yiğit savaşçı olarak Huma'nınkiyle birlikte anılan o kadını takdim etmekten büyük şeref duyarım.</span> Bir hafta içersinde Dargaard Kdisi'nin teslim olmasını talep edecek..."</p>

    <p class="MsoNormal">Lord'un sesi tezahürat içinde boğuldu. Kalabalığı etkileyecek bir biçimde sustuktan sonra –arkasına uzanarak– Laurana'yı tuttu ve neredeyse kızı öne doğru sürükledi. "Qualinesti Hanedanı'ndan Lauralanthalasa!"</p>

    <p class="MsoNormal">Gürültü kulakları sağır ediyordu. Ses yüksek taş binalardan titreyerek yankılanıyordu. Laurana bir karış açılmış ağızlar ve çılgınlar gibi sallanan bayraklar denizine baktı. Benim korkumu duymak bile istemiyorlar, diye anladı bir kez daha kendi kendine bezginlikle. Kendi korkuları kendilerine yeter. Karanlık ve ölüm hakkında bir şeyler duymak istemiyorlar. Onlar aşk üzerine, yeniden doğum üzerine, gümüş ejderhalar üzerine masallar duymak istiyorlar.</p>

    <p class="MsoNormal">Hepimiz öyle değil miyiz?</p>

    <p class="MsoNormal">İçini çeken Laurana, Silvara'ya döndü. Gülleri geri alarak havaya kaldırdı, coşkuyla sarhoş olmuş kalabalığa doğru salladı. Sonra konuşmasına başladı.</p>

    <p class="MsoNormal">Tasslehoff Burrfoot harika vakit geçiriyordu. Flint'in dikkatli bakışlarından kaçınmak ve şeref konuklarının geri kalanlarıyla birlikte durması gereken platformdan süzülüp kaçmak çok kolay olmuştu. Kalabalık içinde eriyen Tas, artık ilginç şehri kolaçan etmekte serberstti. Çok uzun zaman önce evebeynleriyle birlikte Kalaman'a gelmişti ve açık hava pazarı, ak kanatlı gemilerin demirli olduğu liman ve yüzlerce diğer harikalarla ilgili hatıralarına büyük önem verirdi.</p>

    <p class="MsoNormal">Eğlenen kalabalık arasında aylak aylak gezmeye başladı; keskin gözleri her şeyi görüyor, elleri keselerindeki nesnelerle oynaşıyordu. Gerçekten de, diye düşündü Tas, Kalaman halkı inanılkemerlerinden Tas'ın ellerine düşmek gibi son derece acayip huyları vardı. Bulduğu yüzükler ve diğer büyüleyici ıvır zıvır düşünülecek olursa, bütün şehrin sokakları mücevherlerle döşenebilirdi.</p>

    <p class="MsoNormal">Derken, küçük bir haritacı dükkânına rastlayınca zevkten dört köşe oldu kender. Ve şu tesadüfe bakın ki haritacı da <span class="GramE">resmi geçidi</span> seyretmeye gitmişti. Minik dükkân, önünde koca bir "KAPALI" levhasıyla kepenkleri inmiş ve kilitli duruyordu.</p>

    <p class="MsoNormal">"Ne acı," diye düşündü Tas. "Ama eminim haritalarına bakmama bir şey demezdi." Uzanarak kilide ustaca bir dokunuştan sonra memnuniyetle gülümsedi. Birkaç “deneme”den sonra kapılar kolaycacık açılırdı. "Eğer bu kadar basit kilitler koyarsa insanları dışarıda tutmayı pek beklemesin. İçeri şöyle bir girip koleksiyonumu biraz zenginleştirmek için haritalarının birkaçını kopyalayayım."</p>

    <p class="MsoNormal">Tas aniden omuzunda bir el hissetti. Böyle bir zamanda rahatsız edilmekten tedirgin olan kender, dönünce bir yerlerden gözünü ısıran yabancı bir suretle karşılaştı. Bahar günlerinin hızla ısınmasına rağmen, gelen ağır cüppeler ve pelerinlere bürünmüştü. Elleri bile kumaşlarla sarılıydı, bandaj gibi kumaşlarla. Bela – bir rahip, diye düşündü kender, canı sıkılıp zihni takılarak.</p>

    <p class="MsoNormal">"Özür dilerim," dedi Tas kendisini tutmuş olan rahibe, "kaba olmak istemiyorum ama ben sadece..."</p>

    <p class="MsoNormal">"Burrfoot musun?" diye kesti sözünü rahip soğuk peltek bir sesle. "Altın Komutan ile yolculuk yapan kender sen misin?"</p>

    <p class="MsoNormal">"Evet, öyle," dedi Tas, birisinin onu tanıyor olmasından dolayı gururu okşanmıştı. "Benim. Laurana – ııı, şey – Altın Komutan</p>

    <p class="MsoNormal">– ile uzun zamandır birlikte seyahat ediyorum. Durun bir bakalım, sonbaharın son günleriydi galiba. Evet, Xak Tsaroth'taki hapisane arabalarından kaçtıktan hemen sonra Qualinesti'de rastlamıştık ona. Bu harika bir öyküdür..." Tas haritaları unutmuştu. "Şu mağarının içine düşmüş olan, o nuhu nebiden kalma şehirdeydik; şehir de lağım cüceleriyle doluydu. Raistlin tarafından büyülenen Bupu isimli bir lağım cücesiyle tanışmıştık..."</p>

    <p class="MsoNormal">"Kapat çeneni.'" Rahibin sargılı eli Tasslehoff'un omuzundan gömleğinin yakasına kaydı. Boğazından ustaca kavrayan rahip boyununu ani bir hareketle çevirerek ayaklannı yerden kesti. Genelde kenderler korku duygusuna karşı bağışıklı olsalar da nefes alamamayı Tas son derece rahatsız edici bir his olarak algıladı.</p>

    <p class="MsoNormal">Beni dikkatle dinle," diye tısladı rahip, deliler gibi çırpınan kenderi; bir kurtun, boynunu kırmak istediği bir serçeyi silktiği gibi silkerek. "Hah öyle. Rahat durursan canın daha az acır. Altın Komutan'a bir mesajım var." Sesi alçak ve ölümcüldü. "Burada..." Tas kaba bir elin yelek cebine bir şeyler tıkıştırdığını hissetti. "Bu gece yalnız kaldığı zaman vermeye bak. <span class="GramE">Anladın mı!"</span></p>

    <p class="MsoNormal">Rahibin eli nefessiz bıraktığı için Tas konuşamıyordu, hatta başıyla onaylayamıyordu bile, ama gözlerini iki kere kırptı. Cüppeli suret başını evet anlamında salladı, kenderi yine yere bıraktı ve sokaktan hızla yürüyüp gitti.</p>

    <p class="MsoNormal">Soluklanmaya çalışan sarsılmış kender, yürüyüp giden, cüppesi rüzgârda dalgalanan suretin ardından baktı. Aklı başka yerlerde olan Tas cebine tıkılan tomarı elledi. O ses bir sürü kötü hatırayı geri getirmişti: Solace'tan gelirken düştükleri pusuyu, rahip gibi ağır cüppeler giymiş suretleri... Ama onlar rahip değildi! Tas ürperdi. Bir ejderan! Burada! Kalaman'da!</p>

    <p class="MsoNormal">Başını sallayan Tas, haritacının küçük dükkânına geri döndü. Ama günün bütün neşesi kaçmıştı. Kilit minicik ellerinde açılınca bile heyecanlanamamıştı.</p>

    <p class="MsoNormal">"Hop, sen!" diye cıyakladı bir ses. "Kender! Oradan uzaklaş!" Adamın biri, oflaya poflaya, yüzü kıpkırmızı kesilmiş ona doğru koşturuyordu. Allah bilir haritacıydı.</p>

    <p class="MsoNormal">"Koşmaman gerekirdi," dedi Tas kayıtsızca. "Benim için dükkâ- nını açmana gerek yok."</p>

    <p class="MsoNormal"><span class="GramE">"Açmak mı!"</span> Adamın ağzı bir karış açıldı. "Seni küçük hırsız seni! Tam zamanında gelmişim buraya..."</p>

    <p class="MsoNormal">"Yine de teşekkürler." Tas kilidi adamın eline bırakarak uzaklaşmaya başladı; farkında bile olmadan, hiddetten kudurmuş haritacının onu tutmak için gösterdiği gayretten kaçınmıştı. "Ben şimdi gidiyorum. Kendimi <span class="GramE">pek iyi</span> hissetmiyorum. Ha, bu arada, kilidinizin kırık olduğunu biliyor muydunuz? Hiç kıymeti yok. Daha dikkatli olmalısınız. Dükkâna kimin gireceği belli olmaz. <span class="GramE">Yok</span> yok, bana teşekkür etmenize gerek yok. Zamanım yok. Hoşçakalın."</p>

    <p class="MsoNormal">Tasslehoff yürüyüp gitti. "Hırsız! Hırsız!" bağırışları arkasından yankılanıyordu. Önüne bir şehir muhafızı çıkınca, Tas ezilmekten kendini kurtarmak için bir kasap dükkânına sığınmak zorunda kalmıştı. Dünyanın gitgide kötüleşmesi karşısında başını sallayan kender, suçluyu görmek umuduyla etrafına bakındı. Etrafta ilginç birini görmeyince yürümeye devam etti ve aniden huzursuzlukla, Flint'in onu gözden kaybetmesinde bir tuhaflık olduğunu düşündü.</p>

    <p class="MsoNormal">Laurana kapıyı kapattı, anahtarı kilit içinde çevirdi ve odasının kucak açan yalnızlığı, sessizliği ve huzuruyla içine mutluluk dolarak minnettar bir halde kapıya dayandı. Anahtarları masanın üzerine fırlatıp bir mum yakmakla bile uğraşmadan ayaklarını sürüyerek yatağına gitti. Gümüş ayın ışınları, uzun dar pencerenin kurşunla tutturulmuş camları arasından içeri akıyordu.</p>

    <p class="MsoNormal">Aşağıda, kalenin daha alt odalarından gelen, onun biraz önce ayrılmış olduğu eğlentinin seslerini hâlâ duyabiliyordu. Neredeyse geceyarısı olmuştu. İki saattir kaçmaya çalışıyordu. Sonunda Lord Michael'ın onun adına ettiği ricalarla –savaşlardan yorgun olduğunu söyleyerek– Kalaman şehri lordları ve hanımlarını ondan ayrılmaya ikna etmişti.</p>

    <p class="MsoNormal">Boğucu atmosferden, ağır parfüm kokusundan ve çok fazla içtiği şaraptan başı ağrıyordu. Bu kadar içmemesi gerektiğini biliyordu. Şaraba pek dayanıklı değildi, zaten pek de sevmezdi. Ama başındaki ağrıya katlanması, gönlündeki ağrıya katlanmaktan kolaydı.</p>

    <p class="MsoNormal">Kendini yatağa atarken kalkıp kepenkleri kapatmayı hayal meyal düşünür gibi oldu, fakat mehtabın rahatlatıcı bir hali vardı. Laurana karanlıkta yatmaktan nefret ederdi. Gölgeler içinde, üzerine atlamaya hazır bekeleyen şeyler gizlenirdi. Soyunmalıyım, diye düşündü, elbiseyi kırıştıracağım... Ödünç alınmıştı...</p>

    <p class="MsoNormal">Kapı çalındı.</p>

    <p class="MsoNormal">Laurana sıçrayarak kalktı, titriyordu. Sonra nerede olduğunu hatırladı. İçini çekerek hiç kıpırdamadan yatıp yeniden gözlerini yumdu. Mutlaka uyumuş olduğunu anlayıp çekip gideceklerdi.</p>

    <p class="MsoNormal">Kapı bir öncekinden daha acil olarak yine çalındı. "Laurana..."</p>

    <p class="MsoNormal">"Sabah söylersin Tas," dedi Laurana, sesindeki rahatsızlığı gizlemeye çalışarak.</p>

    <p class="MsoNormal">Laurana kapının dışından bir itişme sesi duydu. "Haydi, söylesene ona..."</p>

    <p class="MsoNormal">"Söylemem! Bu senin yediğin bir <span class="GramE">halt</span>!" "Ama çok önemli dedi ve ben..."</p>

    <p class="MsoNormal">"Tamam, geliyorum!" diye çekti içini Laurana. Yatağından paldır küldür inerek masanın üzerindeki anahtarları el yordamıyla aradı, kilidi çevirip kapıyı açtı.</p>

    <p class="MsoNormal">"Selam Laurana!" dedi Tas, neşeyle içeri girerken. "Nefis bir partiydi, değil mi? Daha önce hiç fırında tavus kuşu yememiştim...”</p>

    <p class="MsoNormal">"Ne var Tas?" diye içini çekti Laurana, kapıyı arkalarından kapatırken.</p>

    <p class="MsoNormal">Kızın solgun ve asık yüzünü gören Flint kenderi geri çekti. Cüceye sitemli bir bakış fırlatan Tas, yünlü yeleğinin cebine uzanarak mavi bir kurdelayla bağlanmış rulo halinde bir tomar çıkardı.</p>

    <p class="MsoNormal">"Bi-bir rahip –sanki bir rahip– bunu sana vermemi söyledi</p>

    <p class="MsoNormal">Laurana," dedi Tas.</p>

    <p class="MsoNormal">"Hepsi bu mu?" diye sordu Laurana sabırsızca, tornarı kenderin elinden kaparken. "Büyük bir ihtimalle bir evlenme teklifidir. Son hafta yirmi teklif aldım. Daha istisna tabiatlı teklifleri katmıyorum bile."</p>

    <p class="MsoNormal">"Yo, hayır," dedi Tas, aniden ciddileşerek. "Bu öyle bir şey değil Laurana. Bu mektubu yollayan..." Sustu.</p>

    <p class="MsoNormal">"Kimden olduğunu nasıl bilebilirsin?" Laurana kenderi delip geçen bir bakış fırlattı.</p>

    <p class="MsoNormal">"Ben –ııı– sanırım – sanki – bir göz gezdirdim..." diye itirafta bulundu Tas. Sonra yüzü aydınlandı. "Ama bunu sadece, seni önemsiz bir şeyle rahatsız etmemek için yapmıştım."</p>

    <p class="MsoNormal">Flint homurdandı.</p>

    <p class="MsoNormal">"Teşekkür ederim," dedi Laurana. Tomarı açarken mehtabın mektubu okumasına imkân verecek kadar girdiği pencerenin kenarına gitti.</p>

    <p class="MsoNormal">“Seni yalnız bırakalım," dedi Flint boğuk bir sesle, bir yandan da kendisine karşı çıkan kenderi kapıya doğru sürüyordu.</p>

    <p class="MsoNormal">"Yo! Bekleyin!" dedi Laurana boğulur gibi olarak. Flint dönüp telaşla kıza baktı.</p>

    <p class="MsoNormal">"İyi misin?" dedi, yanındaki bir sandalyeye çökmekte olan kıza doğru aceleyle giderken. "Tas... Silvara'yı çağır!"</p>

    <p class="MsoNormal">"Hayır, hayır. Kimseyi getirmeyin. Ben... <span class="GramE">iyiyim</span>. Mektupta ne yazdığını biliyor musunuz?" diye sordu bir fısıltı halinde.</p>

    <p class="MsoNormal">"Anlatmaya çalışmıştım ona," dedi Tasslehoff incinmiş bir sesle, "ama bana müsade etmedi."</p>

    <p class="MsoNormal">Elleri titreyen Laurana tomarı Flint'e doğru uzattı. Tomarı açan cüce yüksek sesle okudu.</p>

    <p class="MsoNormal">Tanis Yaımelf, Vingaard Kalesi muharebesinde yaralanmıştır. İlk başlarda yarasının önemsiz olduğunu zannetse de yara o kadar kötüleşmiştir ki artık kara ermişlerin yardımı da yetmemektedir. Onun, ona gözkulak olabileceğim Dargaard Kalesi'ne getirilmesini emrettim. Tanis yarasının ciddiyetinin farkında. Ölürken senin yanında olmak, olanları sana açıklamak ve huzur içinde bir ruhla istirahate çekilmek istiyor.</p>

    <p class="MsoNormal">Sana şöyle bir teklifim var. Vingaard Kalesi'nde tutsak edilen subayım Bakaris senin elinde. Bakaris'e karşılık Tanis Yarımelf'i veririm. Değiş-tokuş yarın şafak vakti şehir surlarının gerisindeki korulukta yapılacaktır. Bakaris'i yanında getir. Eğer güvenmezsen Tanis'in arkadaşları Flint Fireforge ile Tasslehoff Burrfoot'u da getirebilirsin. Ama başka kimse olmaz! Bu notu getiren kişi şehir cümlekapısının dışında bekliyor. Yarın şafakta onunla buluş. Eğer her şeyin yolunda olduğunu düşünürse seni yarımelfe götürecek. Eğer düşünmezse, bir daha Tanis'i canlı göremezsin.</p>

    <p class="MsoNormal">Bunu sadece birbirimizi anlayan iki kadın olduğumuz için yapıyorum.</p>

    <p class="MsoNormal">Kitiara.</p>

    <p class="MsoNormal">Rahatsız edici bir sessizlikten sonra, "Hıh," diye homurdandı</p>

    <p class="MsoNormal"><span class="GramE">Flint,</span> ve tomarı topladı.</p>

    <p class="MsoNormal">"Nasıl bu kadar sakin olabiliyorsun!" dedi Laurana nefesi kesilerek, tornarı cücenin elinden kaparken. "Ve sen" –bakışları hiddetle Tasslehoff'a çevrildi– "bana neden daha önce haber vermedin? Ne kadar zamandır biliyorsun? Onun ölüyor olduğunu okudun, yine de bu kadar... <span class="GramE">bu</span> kadar..."</p>

    <p class="MsoNormal">Laurana başını elleri arasına aldı.</p>

    <p class="MsoNormal">Tas ağzı bir karış açık kıza baktı. "Laurana," dedi bir süre sonra, "Tanis'in... <span class="GramE">düşünmüyorsun</span> her halde..."</p>

    <p class="MsoNormal">Laurana aniden başını kaldırdı. Kara, acılı gözleri önce Flint'e, sonra Tas'a gitti. "Bu haberin doğru olduğunu düşünmüyorsunuz değil mi?" dedi inanamayarak. "Tabii ki değil!" dedi Flint.</p>

    <p class="MsoNormal">“Hayır," diye küçümsedi Tas. "Bu bir numara! Bunu bana bir ejderan verdi! Ayrıca Kitiara artık bir Ejderha Yüceefendisi. Tanis'in onunla ne gibi bir alışverişi olabilir..."</p>

    <p class="MsoNormal">Laurana terslikle başını çevirdi. Tasslehoff durarak yüzü aniden yaşlanmış gibi görünen Flint'e baktı.</p>

    <p class="MsoNormal">"Demek ki öyle," dedi cüce yavaşça. "Yüce Ermiş Kulesi surlarında senin Kitiara ile konuştuğunu gördük. Sturm'ün ölümünden daha başka şeyler hakkında tartışıyordunuz değil mi?"</p>

    <p class="MsoNormal">Laurana başıyla onayladı, tek bir kelime etmeden kucağında duran ellerine bakarken.</p>

    <p class="MsoNormal">“Size hiç söylemedim," diye mırıldandı belli belirsiz bir sesle... <span class="GramE">umudumu</span> yitirmemiştim... Kitiara dedi ki... Tanis'i, Flotsam'de bir yerlerde bıraktığını söyledi... <span class="GramE">o</span> yokken işlere göz kulak olsun diye."</p>

    <p class="MsoNormal">"Yalancı!" dedi Tas.</p>

    <p class="MsoNormal">"Hayır." Laurana başını salladı. "Birbirimizi anlayan iki kadın olduğumuzu söylediğinde, haklıydı. Yalan söylemiyordu. Doğruyu söylediğini biliyorum. Ve Kule'de, rüyadan söz etti." Laurana başını kaldırdı. "Rüyayı hatırlıyor musunuz?"</p>

    <p class="MsoNormal">Flint huzursuzca, evet anlamında başını salladı. Tasslehoff ayaklarını sürüyordu.</p>

    <p class="MsoNormal">"Belki de sadece, Tanis ona paylaştığımız rüyayı anlatmıştı," diye devam etti Laurana, boğazındaki düğümü yutkunarak. "Rüyada onu Tanis'le birlikte görmüştüm; aynı Sturm'ün ölümünü görmüş olduğum gibi. Rüya gerçekleşiyor..."</p>

    <p class="MsoNormal">"Dur şimdi bir dakika," dedi Flint boğuk bir sesle, boğulmakta olan bir adamın bir tahta parçasına tutunduğu gibi gerçeğe yapışarak. "Sen kendin, rüyanda tam Sturm'ün ölümünden sonra, kendi ölümünü de gördüğünü söylemiştin. Ve ölmedin. Ayrıca Sturm'ün bedenini parçalayan da olmadı."</p>

    <p class="MsoNormal">"Ben de rüyada olduğu gibi henüz ölmedim," dedi Tas yardımsever bir edayla. "Ve bir sürü kilit açtım, yani bir sürü değil ama orada burada birkaç kilit <span class="GramE">açtım,</span> ve hiçbiri zehirli değildi. Sonra Laurana, Tanis böyle bir şey yapamaz..."</p>

    <p class="MsoNormal">Flint, Tas'a sert bir bakış fırlattı. Kender derhal sessizleşti. Fakat</p>

    <p class="MsoNormal">Laurana bu bakışı görmüş ve anlamıştı. Dudaklarını kenetledi.</p>

    <p class="MsoNormal">"Evet, yapar. Her ikiniz de bunu biliyorsunuz. O kadını seviyor." Laurana bir an için sessizleştikten sonra, "Ben gidiyorum. Bakaris'le değiş-tokuş yapacağım," dedi.</p>

    <p class="MsoNormal">Flint içini çekti. Bunun olacağını biliyordu. "Laurana..."</p>

    <p class="MsoNormal">"Bir dakika Flint," diye kesti sözünü kız. "Eğer Tanis, senin öldüğünü duysaydı, ne yapardı?"</p>

    <p class="MsoNormal">"Konu bu değil," diye geveledi Flint.</p>

    <p class="MsoNormal">“Cehennem'in dibine gideceğini, bin ejderhayı geçeceğini bilse bile sana gelirdi..."</p>

    <p class="MsoNormal">"Belki gelirdi, belki gelmezdi," dedi Flint aksilenerek. "Eğer bir ordunun lideri olsaydı gelmezdi. Eğer sorumlulukları olsaydı, ona bel bağlamış insanlar olsaydı gelmezdi. Benim anlayacağımı bilirdi..."</p>

    <p class="MsoNormal">Laurana'nın yüzü sanki mermerden yontulmuştu; son derece hissiz, saf ve soğuk bir yüz ifadesi vardı. "Bu sorumlulukları ben aranmadım. Ben istemedim. Bakaris kaçmış gibi yapabili"Bunu yapma Laurana!' diye yalvardı Tas. "Senin okla kolundan vurduğun, Derek ile Lord Alfred'in cesetlerini Yüce Ermiş Kulesi'ne getiren subay oydu. Senden nefret ediyor Laurana! Ben... <span class="GramE">ben</span> onu yakaladığımız gün sana nasıl baktığını gördüm!"</p>

    <p class="MsoNormal">Flint'in kaşları çatıldı. "Lordlar ve kardeşin hâlâ aşağıda. Bu işle nasıl başa çıkacağımızı tartışalım..."</p>

    <p class="MsoNormal">"Ben hiçbir şey tartışmıyorum," diye kesip attı Laurana, çenesini cücenin son derece iyi bildiği kendinden emin edayla havaya kaldırarak. "Komutan benim. Bu benim kararım."</p>

    <p class="MsoNormal">"Belki birilerinden akıl istemelisin...”</p>

    <p class="MsoNormal">Laurana cüceyi buruk bir kederle süzdü. "Kimden?" diye sordu. "Gilthanas'tan mı? Ne diyeceğim? Kitiara ile sevgililerimizi değiş tokuş etmek istediğimizi mi? Hayır, kimseye söylemeyeceğiz. Zaten şövalyeler Bakaris'le ne yapsın? Şövalye adetlerine göre idam edecekler. Bütün bu yaptıklarım karşılığında bana borçlular. Bakaris'i bir bedel olarak alıyorum."</p>

    <p class="MsoNormal">"Laurana" –Flint çaresizlik içinde kızın donmuş maskesini delmenin bir yolunu arıyordu– "tutsak değiş-tokuşunda uyulması gereken bir protokol vardır. Sen haklısın. Kumandan olan sensin ve bunun ne kadar önemli olduğunu bilirsin! Uzun zaman babanın sarayında bulundun..." Bu bir hataydı. Daha ağzını açar açmaz cüce de bunu anlamıştı ve içten içe homurdandı.</p>

    <p class="MsoNormal">"Ben artık babamın sarayında değilim!" diye patladı Laurana. Protokolün de canı cehenneme!" Ayağa kalkarak soğuk bir edayla Flint'e, sanki ilk defa gördüğü biriymiş gibi baktı. Aslında cüceinin aklına onun çocuksu bir sevdayla Tanis'in peşinden gitmek için evini terk ettiği akşamki, Qualinesti'deki hali gelmişti.</p>

    <p class="MsoNormal">"Bu haberi getirdiğiniz için teşekkür ederim. Sabahtan önce yapmam gereken dünya kadar iş var. Eğer Tanis'e karşı biraz saygınız varsa, lütfen odalarınıza dönün ve kimseye bir şeyden bahsetmeyin."</p>

    <p class="MsoNormal">Tasslehoff, Flint'e telaşla baktı. Kızaran cüce aceleyle verdiği zararı telâfi etmeye çalıştı.</p>

    <p class="MsoNormal">“Bak şimdi Laurana," dedi terslikle, "şimdi sözlerime alınma. Eğer kararını verdiysen seni desteklerim. Yaşlı, ters bir dede olmaya başladım, hepsi bu. Bir komutan olsan da ben senin için endişeleniyorum. Sonra beni de yanında götürmelisin – notta da yazılmış |olduğu gibi..."</p>

    <p class="MsoNormal">"Beni de!" diye bağırdı Tas hiddetle.</p>

    <p class="MsoNormal">Flint kaşlarını çatarak ona baktı, ama Laurana dikkat bile etmemişti. Yüzündeki ifade yumuşadı.</p>

    <p class="MsoNormal">"Teşekkür ederim Flint. Sana da Tas," dedi tükenmiş bir halde. "Size öyle çıkıştığım için özür dilerim. Ama gerçekten tek başıma gitmem gerektiğini düşünüyorum."</p>

    <p class="MsoNormal">"Hayır," dedi Flint inatla. "Ben de en az senin kadar Tanis'e düşkünüm. Eğer öyle bir ihtimal varsa, ölüy..." Cüce tıkanarak eliyle gözlerini sıvazladı. Sonra yutkundu. "Yanında olmak istiyorum."</p>

    <p class="MsoNormal">"Ben de," diye geveledi Tas boyun eğerek.</p>

    <p class="MsoNormal">"Pekâlâ." Laurana hüzünle tebessüm etti. "Sizi suçlayamam. Eminim o da, sizin yanında olmanızı isterdi."</p>

    <p class="MsoNormal">Tanis'i göreceğinden o kadar emin, o kadar olumlu söz ediyordu ki, cüce bunu onun gözlerinden okuyordu. Son bir girişimde daha bulundu. "Laurana ya bu bir tuzaksa. Bir pusu..."</p>

    <p class="MsoNormal">Laurana'nın yüz ifadesi yeniden dondu. Flint'in itirazı daha yüzünde kaybolurken gözlerini Flint'e doğru hiddetle kıstı. Kender başını salladı.</p>

    <p class="MsoNormal">Yaşlı cüce içini çekti.</p>
  </div>
</body>
</html>
