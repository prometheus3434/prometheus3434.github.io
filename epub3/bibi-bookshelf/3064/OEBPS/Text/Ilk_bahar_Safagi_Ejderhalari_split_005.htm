<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_4">I. KİTAP</h1>

    <h2 class="calibre4" id="calibre_toc_11">- 1 - Karanlık'tan Karanlığa kaçış.</h2>

    <p class="MsoNormal">Ejderha ordusunun subayı Tuzlumeltem, Hanı'nın ikinci katındaki merdivenlerden yavaş yavaş indi. Geceyarısını geçmişti. Hanın daimi müşterilerinin çoğu çoktan yatmıştı. Subayın duyabildiği yegâne ses, Kan Körfezi'nin aşağıdaki kayalara çarpan dalgalarıydı.</p>

    <p class="MsoNormal">Subay bir an için merdiven sahanlığında durarak ayaklarının altında uzanan Umumi Oda'ya hızlı ve keskin bir bakış fırlattı. Masalardan birine yayılmış, tam bir sarhoş edasıyla yüksek sesle horlayan bir ejderan hariç, oda boştu. Her horultuyla, ejderha adamın kanatları titriyordu. Altındaki ahşap masa çatırdayıp sallanıyordu.</p>

    <p class="MsoNormal">Subay acı acı gülümsedikten sonra merdivenlerden inmeye devam etti. Ejderha Yüceefenisi'nin hakiki ejderha derisi zırhından kopyalanarak yapılmış çelik ejderha pullu zırhlara bürünmüştü. Miğferi yüz hatlarının görülmesini zorlaştıracak şekilde başını ve yüzünü örtüyordu. Miğferin düşürdüğü gölgeden bütün görülebilen onun insan ırkına ait olduğunu belirleyen kızılımsı kahverengi sakalıydı.</p>

    <p class="MsoNormal">Merdivenlerin dibinde subay aniden durdu; belli ki hâlâ uyanık, esneyen hancıyı hesap defterleri üzerine eğilmiş görünce şaşırmıştı. Başıyla hafifçe bir selam verdikten sonra subay, hiç konuşmadan handan çıkacakmış gibi yaptı ama hancı bir soru sorarak onu durdurdu.</p>

    <p class="MsoNormal">"Bu akşam Yüceefendi'yi bekliyor musunuz?"</p>

    <p class="MsoNormal">Subay durarak hafifçe döndü. Yüzünü dönük tutarak bir çift eldiven çıkarttı ve bunları giymeye başladı. Havada ısıran bir soğuk vardı. Deniz şehri Flotsam, Kan Körfezi'nin sahillerinde üç yüzyıldır eşi benzeri görülmemiş bir fırtınanın etkisi altına girmişti.</p>

    <p class="MsoNormal">"Bu havada mı?" diye homurdandı Ejderha Ordusu subayı. "Zannetmem! Bu fırtına rüzgârlarında ejderhalar bile uçamazlar!"</p>

    <p class="MsoNormal">"Doğru. Bu ne insanlar için, ne de hayvanlar için uygun bir gece değil," diye fikrine katıldı hancı. Ejderha subayını kurnazca bir süzdü. "O halde sizi bu fırtınada dışarı çıkartacak ne gibi bir işiniz var?"</p>

    <p class="MsoNormal">Ejderha Ordusu subayı hancıya buz gibi bir bakış fırlattı. "Nereye gittiğim veya ne yaptığım sizi hiç ilgilendirmez."</p>

    <p class="MsoNormal">"Alınmayın canım," dedi hana çarçabuk, adeta kendini savunmak istercesine ellerini kaldırarak. "Eğer Yüceefendi geri gelip de sizi bulmazsa ona sizi nerede bulabileceğini söylemekten memnuniyet duyardım o kadar."</p>

    <p class="MsoNormal">"Buna gerek olmayacak," diye mırıldandı subay. "Ben<span class="GramE">..</span>ben ona bir not... <span class="GramE">bıraktım</span>... <span class="GramE">nerede</span> olduğumu açıklayan. Ayrıca sabah olmadan geri döneceğim. Sadece... Biraz havaya ihtiyacım var. Hepsi bu."</p>

    <p class="MsoNormal">"Hiç kuşkum yok!" diye alaylı alaylı güldü hancı. "Üç gündür odasından ayrılmadın! Yoksa üç gece mi deseydim! Dur şimdi – kızma" –bunu subayın miğferinin altından hiddetle kızardığını görerek söylemişti– "onu bu kadar uzun süre tatmin edebilen adamlara saygı duyarım! Nereye gidiyordu?"</p>

    <p class="MsoNormal">"Yüceefendi batıda, Solamniya'da bir yerlerdeki bir sorunla ilgilenmesi için çağırıldı," diye cevap verdi subay kaşlarını çatarak.</p>

    <p class="MsoNormal">"Senin yerinde olsaydım, onun işlerine daha fazla burnumu sokmazdım."</p>

    <p class="MsoNormal">"Yok, yok," diye cevap verdi hancı, aceleyle. 'Tabii ki ilgilenmem. Neyse, sana iyi akşamlar – ismin neydi? Bizi tanıştırdıydı ama ismini kaçırmıştım."</p>

    <p class="MsoNormal">"Tanis," dedi subay, sesi boğuklaşmıştı. “Tanis Yarımelf. Size de iyi akşamlar."</p>

    <p class="MsoNormal">Başıyla soğuk bir selâm veren subay eldivenlerine son bir kez asıldıktan sonra pelerinine sarınarak hanın kapısını açtı ve fırtınaya adım attı. Isıran bir rüzgâr mumları söndürerek odayı süpürdü, hancının <span class="GramE">kağıtlarını</span> dağıttı. Bir an için, hancı açıktan açığa küfredip dağılmış hesaplarını yakalamaya çalışırken subay ağır kapıyla cebelleşti. Sonunda subay hana arkasında bir kez daha huzur dolu, sessiz ve sıcak bırakarak kapıyı çarpıp kapatmayı başardı.</p>

    <p class="MsoNormal">Arkasından bakan hancı, başı rüzgâra karşı önüne eğilmiş, pelerini arkasında dalganan subayın ön pencereden geçip gittiğini gördü.</p>

    <p class="MsoNormal">Başka biri daha seyrediyordu subayı. Kapının kapandığı an sarhoş ejderân başını kaldırmış, kara, sürüngen gözleri pırıldamıştı. Hızlı ve emin adımlarla masadan sinsice kalkmıştı. Pençemsi ayakları üzerine hafifçe basarak pencereye sürünüp dışarıya bakmıştı. Ejderan da biraz beklemiş ve sonra kapıyı açarak fırtınanın içine kaybolmuştu.</p>

    <p class="MsoNormal">Hancı, pencereden, ejderhanın da Ejderha Ordusu subayıyla aynı yönde ilerlediğini gördü. Hancı gidip camdan dışarı baktı. Alevler saçan demirden yüksek mangallar rüzgâr ve şiddetli yağmurla çatırdar ve kıvılcımlar saçarken dışarısı vahşi ve karanlık görünüyordu. Fakat hancı Ejderha Ordusu subayının şehrin ana bölümlerine giden sokağa doğru döndüğünü gördü. Ejderan arkasında gölgeler içinde gizlenerek süzülüyordu. Başını sallayan hancı, yazıhanenin ardında uyuklayan nöbetçi kâtibi uyandırdı.</p>

    <p class="MsoNormal">"Bana öyle geliyor ki Yüceefendi, fırtına olsun olmasın bu gece gelecek," dedi hala uykulu kâtibe. "Gelirse beni uyandır."</p>

    <p class="MsoNormal">Titreyerek bir kez daha dışarıdaki geceye baktı, aklında Ejderha Ordusu subayının, arkasından ejderanın gölgeli suretiyle sıvışırken, Flotsam'in boş sokaklarında yürümesini canlandırdı.</p>

    <p class="MsoNormal">“Tekrar düşündüm de," diye mırıldandı hancı, "bırak uyuyayım."</p>

    <p class="MsoNormal">O gece fırtına Flotsam'i felç etmişti. Genellikle, şafak kirli pencerelerinden girinceye kadar açık tuttukları parmaklıkları, fırtına rüzgârlarına karşı sürgülenmiş ve kilitlenmişti. Sokaklar terk edilmişti, bir adamı yere serebilecek ve üzerindeki sıcacık giysileri bile ısıran soğuğuyla parçalayacak rüzgârlara kimse çıkmayı göze almıyordu.</p>

    <p class="MsoNormal">Tanis başı önünde, rüzgârın şiddetini kıran kara binalara yakın durarak hızla yürüyordu. Kısa bir süre sonra, sakalı buz tutmuştu. Sulusepken kar yüzüne acı vererek vuruyordu. Yarımelf soğukla sarsılıyor, ejderha zırhının tenine soğuk soğuk değen metaline lanetler yağdırıyordu. Arada bir arkasına bakarak handan ayrılmasının normalin dışında dikkat çekip çekmediğini kontrol ediyordu. Fakat görüş mesafesi hemen hemen sıfıra inmişti. Sulusepken kar ile yağmur etrafında öyle bir dönüyordu ki diğer şeyler bir yana, karanlık içinde yükselen binalar bile ancak seçilebiliyordu. Bir süre sonra şehir içinde yolunu bulmaya çalışması gerektiğini fark etti. Kısa bir süre sonra her yanı soğuktan uyuşmaya başlayınca birisinin izleyip izlemediğini umursamamaya başladı.</p>

    <p class="MsoNormal">Flotsam'de çok fazla bulunmamıştı – aslında dört gündür buradaydı. Ve bu zamanın çoğunu da onunla geçirmişti.</p>

    <p class="MsoNormal">Yağmur arasından sokak işaretlerine bakarken bu düşünceyi aklından uzaklaştırdı. Nereye gittiği hakkında pek bir bilgisi yoktu. Arkadaşları kasabanın kıyısında rıhtımdan, meyhanelerden ve genelevlerden uzakta bir yerlerde bir handaydı. Bir an için, bu umutsuzluk içinde kaybolursa neler olabileceğini düşündü. Onları sormaya cesaret edemezdi<span class="GramE">....</span></p>

    <p class="MsoNormal">Sonra hanı buldu. Terk edilmiş sokaklardan düşe kalka, buzlar üzerinde kayarak ilerledikten sonra rüzgârda deliler gibi sallanan levhayı görünce neredeyse sevincinden ağladı. İsmini bile hatırlıyamıyordu ama şimdi tanımıştı işte: Dalgakıran.</p>

    <p class="MsoNormal">Bir han için aptalca bir isim, diye düşündü; soğuktan titrerken kapının kulbunu ancak kavrayabiliyordu. Kapıyı çekip açınca rüzgârın etkisiyle içeriye savrulmuştu ve arkasından kapıyı kapatabilmek için epey bir güç sarf etmek zorunda kalmıştı.</p>

    <p class="MsoNormal">Görev başında, nöbetçi bir kâtip yoktu – böyle pejmürde bir yerde olması da beklenemezdi. Tanis kirli ocakta tüten ateşin ışığında, yazıhane üzerinde duran bir mum dibi gördü; belli ki geç saatlerde gelen konukların kullanımı için konulmuştu. Elleri o kadar titriyordu ki çakmak taşını bile çakamamıştı. Bir süre sonra soğuktan sertleşmiş parmaklarını harekete zorladı, mumu yaktı ve mumun zayıf ışığında yukarıya doğru yollandı.</p>

    <p class="MsoNormal">Eğer dönüp pencereden bakacak olsaydı, yolun ötesinde gölgeli bir suretin bir kapı eşiğine büzüştüğünü görebilirdi. Fakat Tanis, pencereden arkasına bakmadı, gözleri merdivenlerdeydi.</p>

    <p class="MsoNormal">"Caramon!"</p>

    <p class="MsoNormal">Koca savaşçı derhal dimdik oturdu, daha ne olduğunu anlamak için sual edercesine kardeşine doğru dönmeden eli gayri ihtiyari kılıcına gitti.</p>

    <p class="MsoNormal">"Dışarıda bir ses duydum," diye fısıldadı Raistlin. <span class="GramE">"Zırha vuran bir kabza sesi."</span></p>

    <p class="MsoNormal">Caramon üzerindeki uykuyu atmaya çalışarak başını sallayıp elinde kılıcı yataktaktan indi. Sonunda o da, uykusu hafif kardeşini uyandıran sesi duyuncaya kadar kapıya doğru ilerledi. Odalarının dışındaki koridorda, zırhlar içinde bir adam usulca yürüyordu. Sonra Caramon kapının altından sızan hafif mum ışığını görmeye başladı. Takırdayan zırh sesi durdu, tam odalarının önünde.</p>

    <p class="MsoNormal">Kılıcını kavrayan Caramon kardeşine işaret etti. Raistlin başıyla olumlu bir işaret yaparak gölgeye çekildi. Gözleri dalgındı. Bir büyüsünü hatırlamaya çalışıyordu. İkizler birlikte iyi çalışıyorlar, düşmanlarını mağlup etmek için büyü ile çeliği etkin bir biçimde birleştiriyorlardı.</p>

    <p class="MsoNormal">Kapının altından sızan mum ışığı dalgalandı. Adam, kılıç kullandığı elini serbest bırakmak için mumu diğer eline alıyor olmalıydı. Uzanan Caramon kapı üzerindeki sürgüyü yavaş yavaş ve sessizce geri çekti. Bir an bekledi. Bir şey olmadı. Adam tereddüt ediyor, bu odanın doğru olup olmadığını merak ediyordu belki de. Birazdan öğrenecek, diye düşündü Caramon kendi kendine.</p>

    <p class="MsoNormal">Caramon ani bir hareketle kapıyı sonuna kadar açtı. Bir hamleyle kara sureti yakalayarak içeri sürükledi. Savaşçı adaleli kollarının tüm gücüyle zırhlar içindeki adamı yere fırlattı. Mum düştü, alevi erimiş balmumunda söndü. Raistlin, kurbanlarını örümcek ağına benzeyen yapışkan bir maddeyle sarmak için bir büyü mırıldanmaya başladı.</p>

    <p class="MsoNormal">"Dur! Raistlin dur!" diye bağırdı adam. Sesi tanıyan Caramon kardeşine asıldı ve büyü yapmak için gerekli olan <span class="GramE">konsantrasyondan</span> onu kurtarmak için sarsmaya başladı.</p>

    <p class="MsoNormal">"Raist! Tanis bu!"</p>

    <p class="MsoNormal">Raistlin titredi, kolları iki yanında gevşekçe sallanarak transtan çıktı. Sonra göğsünü tutarak öksürmeye başladı.</p>

    <p class="MsoNormal">Caramon ikizine endişeli bir bakış fırlattı, fakat Raistlin onu, elini sallayarak uzaklaştırdı. Arkasını dönen Caramon yarımelfin kalkmasına yardım etmek için uzandı.</p>

    <p class="MsoNormal">“Tanis!" diye haykırdı; heyecanla neredeyse yarımelfin nefesini kesecek şekilde onu sıkarak sarılmıştı. "Nerelerdeydin? Endişeden kahrolduk. Tannlar adına, donuyorsun! Dur ateşi bir canlandırayım. Raist" –Caramon kardeşine döndü– "İyi olduğuna emin misin?"</p>

    <p class="MsoNormal">"Beni düşünüp durma!" diye fısıldadı Raistlin. Büyücü, soluklanmaya çalışarak yatağına geri çöktü. Minnattar bir şekilde ateşin yanına büzüşmüş olan yarımelfe bakarken gözleri, alevlenen ateşte altın renginde parlıyordu. "Diğerlerini çağırsan iyi olacak."</p>

    <p class="MsoNormal"></p>

    <p class="MsoNormal">"Tamam." Caramon kapıdan dışarı çıktı.</p>

    <p class="MsoNormal">"Ben olsam önce üzerime birşeyler giyerdim," diye dikkat çekti</p>

    <p class="MsoNormal">Raistlin ihtiyatla.</p>

    <p class="MsoNormal">Kızaran Caramon hızla yatağına dönerek deri pantolonunu aldı. Pantalonunu giydikten sonra başından bir gömlek geçirdi ve kapıyı yavaşça arkasından kapatarak koridora çıktı. Tanis ile Raistlin, onun Bozkırlılar'ınn kapısını kibarca çaldığını duyabiliyordu. Nehiryeli'nin sert cevabını ve Caramon'un acele, heyecanlı açıklamalarını da duyabiliyorlardı.</p>

    <p class="MsoNormal">Tanis, Raistlin'e baktı –büyücünün kumsaati gözlerinin parçalayan bir bakışla kendisine odaklanmış olduğunu gördü– ve yeniden ateşe bakmak için huzursuzca arkasını döndü.</p>

    <p class="MsoNormal">"Nerelerdeydin Yarımelf?" diye sordu Raistlin yumuşak, fısıltılı bir sesle.</p>

    <p class="MsoNormal">Tanis sinirli sinirli yutkundu. "Bir Ejderha Yüceefendisi tarafından yakalandım," dedi, kafasında hazırlamış olduğu cevabı tekrarlayarak. "Yüceefendi benim subaylarından biri olduğumu zannetti tabii ki ve şehrin dışında konuşlandırılmış askerlerinin yanına kadar ona refakat etmemi istedi. Tabii ki onu kuşkulandırmamak için söylediklerini yapmak zorundaydım. Sonunda, bu gece, kaçabildim."</p>

    <p class="MsoNormal">"İlginç." Raistlin sözcüğü öksürerek çıkartmıştı ağzından. Tanis ona sertçe baktı. "Neden ilginçmiş?"</p>

    <p class="MsoNormal">"Daha önce senin yalan söylediğini hiç duymamıştım Yarımelf," dedi Raistlin yavaşça. "Bunu <span class="GramE">oldukça...heyecan</span> verici... <span class="GramE">buluyorum</span>."</p>

    <p class="MsoNormal">Tanis ağzını açtı fakat daha cevap veremeden Nehiryeli, Altınay ve uykulu uykulu esneyen Tika, Caramon'un peşisıra içeri girdi.</p>

    <p class="MsoNormal">Tanis'e doğru aceleyle seyirten Altınay, ona hızla sarıldı. "Dostum!" dedi bölük pörçük, sıkı sıkı sarılarak. "Çok endişelenmiştik..."</p>

    <p class="MsoNormal">Nehiryeli, Tanis'in elini kavradı, her zamanki sert yüzü bir tebessümle gevşemişti. Kibarca karısını tutarak onu Tanis'in kollarından ayırdı ama bunu sadece onun yerini almak için yapmıştı.</p>

    <p class="MsoNormal">"Kardeşim!" dedi Nehiryeli, Bozkırlı insanların lisanı olan Queshu dilinde, yarımelfi sıkı sıkı tutarak. "Yakalandın diye çok korktuk! Öldün diye! Bilmiyorduk..."</p>

    <p class="MsoNormal">"Neler oldu? Nerelerdeydin?" diye sordu Tika şevkle, Tanis'e</p>

    <p class="MsoNormal">Tanis, Raistlin'e baktı fakat o tıkız yastığına sırtını vermiş, garip gözleri tavana kilitlenmiş yatıyordu, belli ki söylenenler hiç umurunda değildi.</p>

    <p class="MsoNormal">Sıkılgan bir şekilde boğazını temizleyen Tanis, Raistlin'in dinlemekte olduğunun bilinciyle öyküsünü tekrarladı. Diğerleri öyküyü yüzlerinde ilgi ve sempati ifadeleriyle izlediler. Zaman zaman sorular sordular. Yüceefendi kimdi? Ordusu ne kadar büyüktü? Nerede konuşlandırılmıştı? Ejderanlar Flotsam'de ne arıyorlardı? Gerçekten onları mı arıyorlardı? Tanis nasıl kaçmıştı?</p>

    <p class="MsoNormal">Tanis bütün bu soruları süratle cevapladı. Yüceefendi'ye gelince, zaten onu pek görmemişti. Kim olduğunu bilmiyordu. Ordu pek büyük değildi. Kasabanın dışına konuşlandırılmıştı. Ejderanlar birini arıyorlardı ama aradıkları onlar değildi. Berem, ya da öyle garip bir isme sahip bir insan arıyorlardı.</p>

    <p class="MsoNormal">Bu sözüyle birlikte Tanis, Caramon'a yan gözle bir bakıverdi ama koca adamın yüzünde hiçbir hatırlama belirtisi yoktu. Tanis daha rahat nefes alıp vermeye başladı. Caramon, Perechon'da yelkeni yamarken gördükleri adamı hatırlamamıştı. Ya hatırlamamıştı, ya da adamın ismini yakalayamamıştı. Her ikisi de iyiydi.</p>

    <p class="MsoNormal">Diğerleri kendilerini öyküye iyice kaptırmış başlarını sallıyordu. Tanis rahat bir nefes aldı. Raistlin'e gelince... <span class="GramE">eh</span>, büyücünün ne düşündüğü veya söylediği pek önemli değildi. Diğerleri, yarımelf gündüzün gece olduğunu iddia etseydi bile, Raistlin'in sözüne karşı Tanis'e inanırdı. Kuşkusuz Raistlin bunu biliyordu, büyük bir ihtimalle Tanis'in öyküsü üzerinde kuşku uyandırmaya çalışmamasının nedeni de buydu. Kendini çok kötü hisseden, artık kimsenin ona bir soru sormayacağını ve yalan içine gitgide daha çok batmasına neden olmayacağını ümit eden Tanis esneyerek, sanki yorgunluktan bitmiş gibi inledi.</p>

    <p class="MsoNormal">Altınay hemen ayağa kalktı, yüzü ilgiyle yumuşamıştı. "Çok özür dilerim Tanis," dedi kibarca. "Çok bencilce davrandık. Hem üşümüşsün, hem yorgunsun, biz de seni alıkoyup konuşturduk. Ayrıca gemiye binebilmek için de yarın sabah erken kalkmamız gerekiyor."</p>

    <p class="MsoNormal"></p>

    <p class="MsoNormal">"Lanet olsun Altınay! Aptallaşma! Bu fırtınada gemiye binecek değiliz!" diye hırladı Tanis.</p>

    <p class="MsoNormal">Herkes ona hayretle baktı, hatta Raistlin bile yattığı yerden doğruldu. Altınay'ın gözleri ıstırap ile kararmıştı; sert çizgilerle ciddileşen yüzü yarımelfe, kimsenin onunla bu tonla konuşmadığını hatırlattı. Nehiryeli, yüzünde aklı karışmış bir ifadeyle kadının yanında duruyordu.</p>

    <p class="MsoNormal">Sessizlik rahatsız etmeye başladı. Sonunda Caramon gürültüyle boğazını temizledi. "Eğer yarın ayrılamazsak, öbür gün deneriz," dedi teselli edici bir edayla. "Bu konuda sıkılma Tanis. Ejderanlar bu havada dışarı çıkmaz. Emniyet içindeyiz..."</p>

    <p class="MsoNormal">"Biliyorum. Üzgünüm," diye mırıldandı Tanis. "Sana öyle parlamak istememiştim Altınay. <span class="GramE">Çok...sinirlerim</span> bozuldu...bu son birkaç gündür. O kadar yorgunum ki doğru dürüst düşünemiyorum. Odama gideyim."</p>

    <p class="MsoNormal">"Hancı odanı bir başkasına verdi," dedi Caramon, sonra aceleyle ekledi, "ama burada uyuyabilirsin Tanis. Benim yatağımı al..."</p>

    <p class="MsoNormal">"Hayır, ben yerde yatarım." Altınay'ın bakışlarından kaçınan Tanis, gözlerini titreyen parmaklarına çevirerek ejderha zırhını açmaya başladı.</p>

    <p class="MsoNormal">"İyi uykular dostum," dedi Altınay yavaşça.</p>

    <p class="MsoNormal">Sesindeki endişeyi duyan yarımelf onun Nehiryeli ile birbirlerine şevkatle baktığını tahmin edebiliyordu. İşte Bozkırlı'nın eli de omuzuna dokunmuş, anlayışlı bir biçimde omuzuna vuruyordu. Sonra gitmişlerdi. Tika da, "iyi geceler" diye mırıldandıktan sonra kapıyı arkasından kapatarak gitmişti.</p>

    <p class="MsoNormal">"Dur sana yardım edeyim," diye teklifte bulundu Caramon, Tanis'in –zırh giymeye alışık olmadığı için– karışık tokaları ve kayışları açmakta zorlandığını bildiğinden. "Sana yiyecek bir şeyler bulayım mı? İçecek? Biraz baharatlı sıcak şarap?"</p>

    <p class="MsoNormal">"Hayır," dedi Tanis yorgun bir edayla, bir yandan büyük bir memnuniyetle zırhından kurtulurken, birkaç saat sonra tekrar giymek zorunda olduğunu unutmaya çalışarak. "Sadece uykuya ihtiyacım var."</p>

    <p class="MsoNormal">“Al... <span class="GramE">hiç</span> olmazsa battaniyemi al," diye ısrar etti Caramon yarımelfin soğuktan tir tir titrediğini görerek.</p>

    <p class="MsoNormal">Tanis battaniyeyi minnettarlıkla kabul etti; gerçi soğuktan mı yoksa allak bullak olmuş duyguları yüzünden mi titrediğini bilmiyordu. Yere uzanarak hem battaniyeye, hem de kendi pelerinine sarındı. Sonra gözlerini kapatarak nefeslerini düzenli çıkarmaya çalıştı; anaç tavuk Caramon'un onun rahat rahat dinlendiğine ikna olmadan uyumayacağını bilerek. Biraz sonra Caramon'un yattığını duydu. Ateş alçalmıştı, karanlık çöktü. Bir süre sonra Caramon'un gümbürtülü horultusunu duymaya başladı. Diğer yatakta Raistlin'in öksürük nöbetlerini duyabiliyordu.</p>

    <p class="MsoNormal">İkizlerin ikisinin de uyuduğuna hükmedince Tanis ellerini başının altına koyarak uzandı. Karanlığa bakarak uyanık yattı.</p>

    <p class="MsoNormal">Ejderha Yüceefendisi, Tuzlumeltem Hanı'na geri döndüğünde hemen hemen sabah olmuştu. Gece nöbetçi kalan kâtip Yüceefendi'nin kötü bir haleti ruhiyede olduğunu derhal anlamıştı. Kapıları fırtına rüzgârlarından daha büyük bir güçle açan kadın, sanki hanın sıcaklığı ve rahatı yakışıksızmış gibi hiddetle hana</p>

    <p class="MsoNormal">Mumların titreşmesine sebep olan, uluyan rüzgârdan çok oydu. İçeriye karanlığı getiren oydu. <span class="GramE">Katip</span> korkuyla tökezlenerek ayağa kalktı ama Yüceefendi'nin gözleri onun üzerinde değildi. Kitiara bir masaya oturmuş, kara sürüngen gözlerinde neredeyse seçilemeyecek bir kıpırtıyla bir şeylerin ters gittiğini işaret eden ejderana bakıyordu.</p>

    <p class="MsoNormal">O iğrenç ejderha maskesinin ardında Yüceefendi'nin gözleri telaşla kısıldı, ifadeleri soğuklaştı. Bir an için hanın içine dolan, pelerinini etrafında kırbaç gibi şaklatan soğuk rüzgârı umursamadan kapı eşiğinde durdu.</p>

    <p class="MsoNormal">"Yukarı gel," dedi sonunda ejderana nezaketsizce.</p>

    <p class="MsoNormal">Yaratık başıyla onaylayarak onu izledi, pençeli ayakları ahşap zeminde takırdıyordu.</p>

    <p class="MsoNormal"><span class="GramE">"Bir şey var mı...</span> " diye başladı gece kâtibi, kapı şangırtılı bir çarpmayla kapanırken büzüşüp çekinerek.</p>

    <p class="MsoNormal">"Hayır!" diye hırladı Kitiara. Eli kılıcının kabzasında; hiç bakmadan titreyen adamın yanından geçip adamı sarsılmış bir halde koltuğuna çökmüş bırakarak süitine çıkan merdivenleri tırmandı.</p>

    <p class="MsoNormal">Anahtarlarını eline alan Kitiara kapıyı savurarak açtı. Odaya hızlı bir bakış fırlattı.</p>

    <p class="MsoNormal">Oda boştu.</p>

    <p class="MsoNormal">Ejderan arkasında durmuş, sabırla, sessizce bekliyordu. Hiddetlenen Kitiara ejderha maskesinin menteşelerine asılarak yüzünden söküp çıkarttı. Maskeyi yatağına fırlatarak dönmeden konuştu.</p>

    <p class="MsoNormal">"İçeri gir ve kapıyı kapat!"</p>

    <p class="MsoNormal">Ejderan kapıyı yavaşça kapatarak emrettiği gibi yaptı.</p>

    <p class="MsoNormal">Kitiara yaratık ile yüzleşmek için arkasını dönmedi. Eli kalçalarında, bozulmuş yatağa suratsızca bakıyordu.</p>

    <p class="MsoNormal">"Demek ki... <span class="GramE">gitti</span>." Bu bir sorudan çok, bir beyanattı. "<span class="GramE">Evet</span> Yüceefendi," dedi peltekçe ejderan tıslayan sesiyle. "Emrettiğim gibi onu izledin mi?"</p>

    <p class="MsoNormal">"Tabii ki Yüceefendi." Ejderan eğilerek selam verdi. "Nereye gitti?"</p>

    <p class="MsoNormal">Kitiara elini kara, kıvırcık saçları arasından geçirdi. Hâlâ arkasını dönmemişti. Ejderan yüzünü göremiyordu ve kadının sakladığı hisleri hakkında –tabii bir şey hissediyor idiyse– hiçbir fikri yoktu.</p>

    <p class="MsoNormal">"Bir hana Yüceefendi. Şehrin kıyısında. Adı Dalgakıran." "Başka bir kadın mı?" Yüceefendi'nin sesi gergindi. "Zannetmiyorum Yüceefendi." Ejderan tebessümünü gizledi.</p>

    <p class="MsoNormal">"Sanırım orada arkadaşları var. Handa kalan yabancılarla ilgili bilgimiz vardı ama Yeşil Ziynetli Adam'ın tarifine uymadığı için onları araştırmamıştık."</p>

    <p class="MsoNormal">"Şimdi biri orada, onu gözetliyor mu?"</p>

    <p class="MsoNormal">"Tabii ki Yüceefendi. Eğer o –veya içerideki herhangi biri binadan ayrılırsa size haber verilecek."</p>

    <p class="MsoNormal">Yüceefendi bir süre sessizlik içinde durduktan sonra aniden arkasını döndü. Yüzü son derece solgun olmasına rağmen ifadesiz ve sakindi. Fakat onun benzinin atmasına neden olabilecek <span class="GramE">bir çok</span> faktör var, diye düşündü ejderan. Yüce Ermiş Kulesi'nden büyük bir mağlubiyet almıştı– ejderha küreleriyle birlikte efsanevi Ejderhamızrağı yeniden ortaya çıkmıştı. Sonra Karanlığın Kraliçesi tarafından o kadar ısrarla aranan ve Flotsam'de görüldüğü rapor edilen Yeşil Ziynetli Adam'ı bulma konusundaki başarısızlığı vardı. Yüceefendi'nin endişelenmesini gerektiren bir sürü şey var, diye düşündü ejderan memnuniyetle. Neden bir adam için bu kadar endişelensindi ki? Sürüyle sevgilisi vardı; çoğu da o meyus yarımelften daha çekici ve onu mutlu etmek için daha hevesliydi. Bakaris mesela<span class="GramE">....</span></p>

    <p class="MsoNormal">"İyi iş başardın," dedi Kitiara sonunda, ejderanın düşüncelerini dağıtarak. Zırhını hiç edep göstermeden çıkartırken eliyle şöyle umursamaz bir hareket yaptı. Hemen hemen eski haline geri dönmüştü. "Ödüllendirileceksin. Şimdi beni yalnız bırak."</p>

    <p class="MsoNormal">Ejderan yeniden eğilerek selam verip gözleri yerde odadan çıktı. Yaratığı aldatamamıştı. Ayrılırken ejderha adam Yüceefendi'nin bakışlarının masa üzerinde duran bir parşömen parçasına düştüğünü gördü. Ejderan girdiğinde parşömeni görmüştü. Parşömen, yaratığın da fark ettiği gibi, ince elf yazısıyla doluydu. Ejderan kapıyı kapatırken bir çatırtı sesi duydu –tüm güçle duvara fırlatılan– ejderha zırhının sesiydi bu.</p>
  </div>
</body>
</html>
