<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h1 class="calibre1" id="calibre_toc_6">III. KİTAP</h1>

    <h2 class="calibre4" id="calibre_toc_29">- 1 - Yaşlı bir adam ile altın bir ejderha</h2>

    <p class="MsoNormal">Derin bir nefes alan Tanis döndü ve koşmak için kendini gerdi.</p>

    <p class="MsoNormal">Karanlık istila edebilirdi ama umudu hiçbir zaman yok edemezdi. Bir tek mum –veya daha fazlası– alevlenip sönebilirdi ama eski mumlardan yenileri yanacaktı.</p>

    <p class="MsoNormal">İşte böyle tutuşurdu umudun alevi hep, gelen güne kadar karanlığı aydınlatarak.</p>

    <p class="MsoNormal">Yaşlı bir altın ejderhaydı, cinsinin en yaşlısı. Zamanında hiddetli bir savaşçıydı. Zaferlerinin izleri altın teninin kırışıkları arasından görülebiliyordu. Bir zamanlar adı, en az zaferleri kadar parlaktı, ama ismini uzun zaman önce unutmuştu. Daha genç ve hürmetsiz altın ejderhalar, aklının, pek de azımsanmayacak sıklıkta mevcut zamandan uçup yeniden geçmişi yaşamasından dolayı ona, sevgiyle Pyrite –Ahmağın Altını– diyorlardı.</p>

    <p class="MsoNormal">Dişlerinin çoğu dökülmüştü. Lezzetli bir geyik eti çiğnemeyeli veya bir goblini parçalamayalı sittin sene olmuştu. Zaman zaman damaklarıyla bir tavşan yediği oluyordu ama genellikle yulaf ezmesiyle idare ediyordu.</p>

    <p class="MsoNormal">Pyrite mevcut zamanda yaşadığı vakitlerde, huysuz da olsa akıllı bir yoldaştı. İtiraf etmeyi reddetse de gözleri zayıflıyordu ve duvar gibi sağırdı. <span class="GramE">Zekası</span> kıvraktı. Sohbeti –ejderhalar arasında dendiği gibi– hâlâ diş kadar keskindi. Sadece bazen, yanındailerle aynı konuda konuşurdu.</p>

    <p class="MsoNormal">O geçmişe gittiğinde diğer altınlar mağalarına çekilirlerdi. Çünkü geçmiştekileri hatırladığında hâlâ hatırı sayılır büyüler yapabiliyordu ve nefes silahları da her zamanki kadar etkiliydi.</p>

    <p class="MsoNormal">Öte yandan o gün Pyrite ne geçmişte, ne de mevcut zamanda yaşıyordu. Estwilde Ovaları'nda uzanmış, ılık bahar güneşinde kestiriyordu. Yanında, başını ejderhanın böğrüne dayamış aynı şeyi yapan yaşlı bir adam oturuyordu.</p>

    <p class="MsoNormal">Yıpranmış ve biçimsiz, sivri uçlu bir şapka yaşlı adamın yüzünde duruyor, gözlerini güneşten koruyordu. Şapkanın altından uzun beyaz bir sakal dökülüyordu. Uzun, sıçan renkli cüppesinin altından da çizmeli ayakları çıkıyordu.</p>

    <p class="MsoNormal">Her ikisi de derin bir uykudaydı. Altın ejderhanın böğrü, her zırıltılı nefesiyle kabarıp gümbürdüyordu. Yaşlı adamın ağzı sonuna kadar açıktı ve arada sırada abartılı bir horultuyla kendi kendini uyandırıyordu. Böyle olduğunda, olduğu yerde doğruluyor –bu da şapkasının yere yuvarlanmasına neden oluyordu (ki bu şapkanın görüntüsüne pek fayda sağlıyor sayılmazdı)– ve telaşla etrafına bakınıyordu. Etrafta bir şey görmeyince sıkıntıyla etrafına bakıp şapkayı yerine yerleştiriyor (tabii ki bulduktan sonra), ejderhanın kaburgalarını dürtüp yeniden kestirmeye devam ediyordu.</p>

    <p class="MsoNormal">Tesadüfen yoldan geçen biri, güzel ve ılık bir bahar gününde, ikisinin Estwild Ovaları'nda ne <span class="GramE">halt</span> etmeye böyle sakin sakin uyuyor olduklarını merak edebilirdi. Bu yoldan geçen biri, bu ikisinin birini bekliyor olduklarını düşünebilirdi, çünkü yaşlı adam zaman zaman uyanarak şapkasını çıkartıyor ve ciddiyetle gökyüzüne bakıyordu.</p>

    <p class="MsoNormal">Yoldan geçen biri merak içinde kalabilirdi – eğer yoldan geçen biri olsaydı. Yoktu. En azından yoldan geçen dost biri yoktu. Estwilde Ovaları ejderan ve goblin birlikleri kaynıyordu. Eğer ikisi de böylesine tehlikeli bir yerde uyuduklarını biliyorduysalar, bu hali hiç umursamıyorlar demekti.</p>

    <p class="MsoNormal">Oldukça yüksek sesle çıkarttığı bir horultu yüzünden uyanan yaşlı adam, tam arkadaşını böyle korkunç sesler çıkartmakla suçlayacaktı ki üzerine bir gölge düştü.</p>

    <p class="MsoNormal">"Hah!" dedi yaşlı adam hiddetle yukarı bakarak. "Ejderhabinicileri! Bir sürü. Herhalde hayra da gitmiyorlardır." Yaşlı adamın beyaz kaşları burnunun üzerinde bir V şekli oluşturdu. "Artık yetti. Şimdi de güneş ışığını kesme cüretini gösteriyorlar. Uyan!" diye bağırdı Pyrite'ı yıpranmış tahta bir asayla dürterek.</p>

    <p class="MsoNormal">Altın ejderha homurdanarak tek bir altın gözünü açıp yaşlı adama baktı (sadece sıçan renkli bir karaltı görüyordu) ve büyük bir <span class="GramE">sükunetle</span> yeniden gözünü kapattı.</p>

    <p class="MsoNormal">Gölgeler yukarıdan geçmeye devam ediyordu – binicileriyle birlikte dört ejderha.</p>

    <p class="MsoNormal">"Uyan dedim sana tembel soytarı!" diye bağırdı yaşlı adam. Neşeyle horuldamakta olan altın pençeli ayakları havada, göbeği ılık güneşe gelecek şekilde sırt üstü yuvarlandı.</p>

    <p class="MsoNormal">Yaşlı adam bir an için ejderhaya kızgın kızgın baktıktan sonra ani bir ilhamla ejderhanın koca kafasına doğru koştu. "Savaş!" diye bağırdı coşkuyla, doğrudan ejderhanın kulaklarından birine doğru. "Savaş! Saldırıyorlar..."</p>

    <p class="MsoNormal">Etkisi inanılacak gibi değildi. Pyrite'ın gözleri parlayarak açıldı. Karın üstü yuvarlanarak ayaklarını toprağa öyle bir gömdü ki neredeyse saplanıp kalacaktı. Başı hiddetle geriye gitti, altın kanatlarını açıp bir mil yukarıya kadar toz bulutları kaldıracak şekilde çırpmaya başladı.</p>

    <p class="MsoNormal">"Savaş!" diye bağırdı borazan gibi. "Savaş! Bizi çağırdılar. Filoları toplayın! Saldırın!"</p>

    <p class="MsoNormal">Yaşlı adam bu ani değişimden şaşırıp kalmış gibiydi; aynı zamanda bir ağız dolusu tozu yanlışlıkla yuttuğu için bir an için konuşamadı da. Ama ejderhanın havaya fırlamak üzere olduğunu görünce şapkasını sallayarak ileri fırladı.</p>

    <p class="MsoNormal">"Bekle!" diye bağırdı boğulurcasına öksürerek. "Beni bekle!" "Beklemem gereken de kimmiş?" diye gürledi Pyrite. Ejderha dalgalar halinde yükselen kumlar arasından bakındı. "Sen benim büyücüm müsün?"</p>

    <p class="MsoNormal">"Evet, evet," diye seslendi yaşlı adam telaşla. "Ben -ııısenin büyücünüm. Kanadını biraz indir de tırmanabileyim. Teşekkürler, aferim sana. Şimdi ben... ooo! Çüş! Daha bağlanmadım<span class="GramE">!...</span> Dikkat et! Şapkam! Lanet olasıca, daha sana havalan demedim ki!"</p>

    <p class="MsoNormal">"Savaşa zamanında yetişmemiz gerek," diye seslendi Pyrite hiddetle. "Huma tek başına dövüşüyor!"</p>

    <p class="MsoNormal">"Huma'ymış!" Yaşlı adam homurdandı. "O savaşa zamanında yetişemeyeceğin kesin! Birkaç yüzyıl geç kaldın. Ama benim aklımdaki muharebe o değildi. Doğudaki şu dört ejderhayı kastetmiştim. Kötü yaratıklar! Onları durdurmamız gerek..."</p>

    <p class="MsoNormal">"Ejderhalar! A, tabii! Görüyorum," diye gürledi Pyrite bütün hararetiyle, son derece şaşırmış ve feci şekilde onurları kırılmış iki kartalın peşine düşerken.</p>

    <p class="MsoNormal">"Yo! Yo!" diye bağırdı yaşlı adam, ejderhanın böğrünü tekmeleyerek. "Doğu dedim, budala! İki derece daha doğuya uç!"</p>

    <p class="MsoNormal">"Benim büyücüm olduğuna emin misin?" diye sordu Pyrite derin bir sesle. "Büyücüm benimle hiç böyle konuşmazdı."</p>

    <p class="MsoNormal">"Ben -ıııözür dilerim ihtiyar," dedi yaşlı adam çabuk çabuk, "biraz sinirliyim de. Ortaya çıkan beklenmedik gelişmeler yüzünden."</p>

    <p class="MsoNormal">"Tanrılar adına dört tane ejderha var!" dedi Pyrite hayretle, görüntülerini hayal meyal seçtiğinde.</p>

    <p class="MsoNormal">"Beni yakına götür de güzelce bir göreyim," diye bağırdı yaşlı adam. "Nefis bir büyüm var: Ateştopu. Şimdi," diye mırıldandı, "bir de nasıl yapıldığını hatırlasam."</p>

    <p class="MsoNormal">İki Ejderha Ordusu subayı, dört pirinç ejderhayla gidiyordu. Biri öndeydi. Sakallı bir adam; miğferi biraz büyük duruyordu ve gözlerini gölgeleyecek biçimde iyice yüzüne indirilmişti. Diğer subay grubun arkasındaydı. İri bir adamdı, neredeyse kara zırhının içinden taşıyormuş gibi duruyordu. O miğfer takmamıştı – büyük bir ihtimalle ona gelecek bir miğfer bulunamamıştı– ama yüzü haşin ve dikkatliydi; özellikle de filonun ortasında giden ejderhalara binmiş tutsaklara karşı.</p>

    <p class="MsoNormal">Garip bir tutsak tasnifiydi – üzerine uymayan bir zırh giymiş olan bir kadın, bir cüce, bir kender ve dağınık uzun beyaz saçlı orta yaşlı bir adam.</p>

    <p class="MsoNormal">Hani yaşlı adam ile ejderhasını görmüş olan, yoldan geçen o adam, subaylarla tutsaklarının, Ejderha Yüceefendileri'nin kara orduları tarafından dikkat çekmemek için yollarını değiştirmiş olduklarını da görürdü. Gerçekten de bir grup ejderan onları görüp dikkatlerini çekmek için bağırmaya başlayınca Ejderha Ordusu subayları büyük bir gayretle onları görmemezliğe gelmişti. Son derece dikkatli bir gözlemci, pirinç ejderhaların Ejderha Yüceefendisi'nin hizmetinde ne aradığını da merak edebilirdi.</p>

    <p class="MsoNormal">Ne yazık ki ne yaşlı adam, ne de eli ayağı zor tutan altın ejderhası dikkatli bir gözlemci değildi.</p>

    <p class="MsoNormal">Bulutların ardına gizlenerek hiçbir şeyden kuşkulanmayan grubun ardından sinsice yaklaştılar.</p>

    <p class="MsoNormal">"Ben söyleyince yıldırım gibi hızla aşağı in. Onlara arkadan saldıracağız," dedi yaşlı adam, bir dövüş beklentisi içinde büyük bir coşkuyla kendi kendine söyleniyordu. "Onlara arkadan saldıracağız."</p>

    <p class="MsoNormal">"Sir Huma nerede?" diye sordu altın, bulutlar arasından gözleri kamaşarak bakarken.</p>

    <p class="MsoNormal">"Öldü," diye mırıldandı yaşlı adam, büyüsüne <span class="GramE">konsantre</span> olurken.</p>

    <p class="MsoNormal">"Öldü mü!" diye gürledi ejderha büyük bir yeisle. "O halde çok geç kaldık?"</p>

    <p class="MsoNormal">"Aman boşver!" diye kestirip ath yaşlı adam huzursuzlukla. "Hazır mısın?"</p>

    <p class="MsoNormal">"Ölmüş," diye tekrarladı ejderha hüzünle. Sonra gözleri parladı. "Ama öcünü alacağız!"</p>

    <p class="MsoNormal">"Evet, öyle," dedi yaşlı adam. "Şimdi... <span class="GramE">ben</span> işaret edince – Yo! Daha değil! Seni..."</p>

    <p class="MsoNormal">Altın ejderha bulutun içinden çıkıp daha küçük dört ejderhaya doğru gökyüzünden fırlatılmış bir mızrak gibi dümdüz inerken yaşlı adamın sözleri <span class="GramE">rüzgara</span> karışıp gitmişti.</p>

    <p class="MsoNormal">Arkadaki Ejderha Ordusu subayı tepesindeki hareketi yakalayarak bakışlarını yukarı kaldırmıştı. Gözleri fal taşı gibi açıldı.</p>

    <p class="MsoNormal">"Tanis!" diye bağırdı öndeki subaya telaşla.</p>

    <p class="MsoNormal">Yarımelf döndü. Caramon'un sesiyle irkilen yarımelf bir belayla karşılaşmaya hazırdı ama önce hiçbir şey göremedi. Derken Caramon işaret etti.</p>

    <p class="MsoNormal">Tanis bakışlarını kaldırdı.</p>

    <p class="MsoNormal">"Tanrılar adına nedir..." dedi nefesi arasından.</p>

    <p class="MsoNormal">Gökyüzünden aşağıya hızla inen, dosdoğru onlara doğru dalmış altın bir ejderha vardı. Ejderhaya, beyaz saçları arkasında dalgalanan (şapkasını kaybetmişti), <span class="GramE">ak sakalı</span> omuzundan aşıp arkasında uçuşan yaşlı bir adam binmişti. Ejderhanın ağzı, eğer dişsiz olmasa korkunç olabilecek bir edayla açılmıştı.</p>

    <p class="MsoNormal">"Galiba bize saldırıyorlar," dedi Caramon korkuyla.</p>

    <p class="MsoNormal">Tanis de aynı sonuca varmıştı. "Dağılın!" diye bağırdı, kendi kendine küfrederken. Aşağıda, altlarında koca bir ejderan tümeni büyük bir ilgiyle hava savaşını izliyordu. Yapmak istediği son şey grubun dikkat çekmesiydi, şimdi yaşlı, deli bir adam bütün işi berbat ediyordu.</p>

    <p class="MsoNormal">Tanis'in komutunu duyan dört ejderha derhal ayrıldılar – ama yeterince hızlı davranamamışlardı. Parlak ateş topu tam ortalarında patlamış, ejderhaların gökyüzünde kontrolsüzce dönmelerine neden olmuştu.</p>

    <p class="MsoNormal">Parlak ışıkla bir anlığına körleşen Tanis, dizginleri elinden bırakarak denetimden çıkmış bir halde dönmekte olan yaratığın boynuna sarılmıştı.</p>

    <p class="MsoNormal">Sonra tanıdık bir ses duydu.</p>

    <p class="MsoNormal">“Tam isabet! Nefis bir büyü, Ateştopu..." "Fizban!" diye homurdandı Tanis.</p>

    <p class="MsoNormal">Gözlerini kırpıştıran Tanis, ejderhayı kontrol altına alabilmek için bütün gücüyle uğraştı. Fakat belli ki hayvan kendisini tecrübesiz binicisinden daha iyi denetleyebiliyordu, çünkü pirinç ejderha kısa bir süre sonra düzelmişti. Tanis artık görebildiği için hızla diğerlerine de bir bakış attı. Onlar da yaralanmamış gibi duruyordu ama bütün gökyüzüne dağılmışlardı. Yaşlı adam ile ejderhası Caramon'u izliyordu – yaşlı adam ellerini uzatmış, belli ki tahrip gücü fazla başka bir büyü yapıyordu. Caramon bağırıyor, el kol hareketleri yapıyordu – o da sersem yaşlı büyücüyü tanımıştı.</p>

    <p class="MsoNormal">Geriden Fizban'a doğru Flint ile Tasslehoff yaklaşıyor, kender neşeyle bağırıp ellerini sallıyordu; Flint ise canını kurtarmak için ejderhaya yapışmıştı. Cüce kesinlikle yemyeşil görünüyordu.</p>

    <p class="MsoNormal">Fakat Fizban'ın bütün dikkati avının üzerindeydi. Tanis yaşlı adamın birkaç söz haykırıp elini uzattığını gördü. Parmak uçlarından şimşekler çaktı. Allahtan hedefini kaçırmıştı. Şimşek Caramon'un başını sıyırıp geçerek koca adamın başını eğmesine neden olmuştu ama adamı yaralamamıştı.</p>

    <p class="MsoNormal">Tanis öyle galiz bir küfür sallamıştı ki, kendi bile kendi ettiği küfre hayret etmişti. Ejderhasının böğrünü tekmeleyerek yaşlı adamı işaret etti.</p>

    <p class="MsoNormal">"Saldır!" diye emretti ejderhaya. "Canını acıtma ama buradan uzaklaştır."</p>

    <p class="MsoNormal">Hayret içinde pirinç ejderhanının reddettiğini gördü. Başını sallayan ejderha halkalar çizmeye başladı; aniden Tanis hayvanın yere inmeye niyetlendiğini fark etti!</p>

    <p class="MsoNormal">"Delirdin mi sen?" diye küfretti Tanis ejderhaya. "Bizi Ejderha</p>

    <p class="MsoNormal">Ordulan'nın göbeğine indiriyorsun!"</p>

    <p class="MsoNormal">Tanis boşu boşuna yalvardı ejderhaya, hayvan sağırlaşmıştı <span class="GramE">sanki;</span> yarımelf diğer tüm pirinç ejderhaların da halka çizerek inmeye çalıştıklarını fark etti.</p>

    <p class="MsoNormal">Diğer tarafta Tika'nın arkasında oturan Berem çaresizlik içinde kıza öyle bir sarılmıştı ki, kızcağız nefes almakta zorlanmaya başladı. Hepadam'ın gözleri, ovada ejderhaların ineceği yere doğru koşuşmakta olan ejderanlardaydı. Caramon çılgınlar gibi dövünüp duruyor, etrafında dolanıp duran şimşeklerden korunmaya çalışıyordu. Flint dahi canlanmış, deliler gibi ejderhasının dizginlerini çekiyor, Tas çılgınlar gibi Fizban'a seslenirken o da hiddetle kükrüyordu. Yaşlı adamsa onları takip ediyor, pirinç ejderhaları önüne koyunlar gibi katmış güdüyordu.</p>

    <p class="MsoNormal">Khalkist Dağları'nın eteklerine yakın bir yere indiler. Alelacele ovalara bir göz atan Tanis, ejderanların oğul halinde onlara doğru ilerlediğini gördü.</p>

    <p class="MsoNormal">Belki de blöf yapıp kendimizi bu işten sıyırabiliriz, diye düşündü Tanis hummalıca, gerçi kılıkları onları Kalaman'a kadar götürmek için tasarlanmıştı, bir grup kuşkucu ejderanı kandırmak için değil. Ama yine de denemeye değerdi. Yeter ki Berem arka planda kalıp sesini kesmeyi akıl etsindi.</p>

    <p class="MsoNormal">Ama daha Tanis bunları aklından geçirirken Berem ejderhasının sırtından atlayarak çılgın gibi dağ eteklerine doğru koşmaya başladı. Tanis ejderanlann onu işaret ederek bağrıştıklarını duyuyordu.</p>

    <p class="MsoNormal">Aman ne de geri planda kalmıştı. Tanis yeniden küfretti. Blöfleri hâlâ bir işe yarayabilirdi... Şimdi dahi tutsaklarının kaçmaya çalıştığını söyleyebilirlerdi. Yok, diye farketti ümitsizlik içinde, ejderanlar Berem'in peşine düşüp onu yakalayacaklardı. Kitiara'nın ona söylediğine göre Krynn üzerindeki bütün ejderanlarda Berem'in bir tarifi vardı.</p>

    <p class="MsoNormal">"Cehennem adına!" Tanis sakinleşmek ve mantıklı düşünmek için kendini zorladı ama durum ve sözleri kontrolünden çıkıyordu. "Caramon! Berem'in peşinden git. Flint sen... Yok, Tesslehoff buraya geri gel! Lanet, olasıca! Tika, Tas'ın peşinden git. Yok, dur, sen benimle kal. Sen de Flint..."</p>

    <p class="MsoNormal">"Ama Tasslehoff o ihtiyar, çılgın bunağın peşine düştü ve..."</p>

    <p class="MsoNormal">"Ve yeterince şanslıysak yer yarılıp ikisini de yutar!" Tanis omuzunun üzerinden bakarken vahşice küfretti. Korkuya teslim olmuş olan Berem bir dağ keçisi çevikliğiyle kayalardan ve çalılardan aşıp tırmanırken Caramon, ejderha zırhının ve mühimmatının engellemesi yüzünden bir adım ileri iki adım geri ilerleyebiliyordu.</p>

    <p class="MsoNormal">Dönüp Ovalar'a bakan Tanis zırhları, kılıçları ve mızrakları güneşte adeta yanan ejderanları rahahatlıkla görebiliyordu. Hâlâ bir şansları olabileceğini düşündü, tabii eğer pirinç ejderhalar saldırırlarsa...</p>

    <p class="MsoNormal">Tam onlara savaşmaları için emir vermeye hazırlanırken yaşlı adam yaşlı altın ejderhasının inmiş olduğu yerden onlara doğru koşarak geldi. "Kışt!" dedi yaşlı adam pirinç ejderhalara. "Kışt – gidin! Geldiğiniz yere geri gidin!"</p>

    <p class="MsoNormal">"Hayır! Durun!" Yaşlı adamın, tavukları kümese sokan çiftçinin karısı gibi ellerini kollarını sallayarak pirinç ejderhalar arasında koşusunu seyrederken Tanis neredeyse sıkıntısından saçını sakalını yolacaktı. Sonra Tanis –hayretle– küfretmeyi bıraktı; çünkü pirinç ejderhalar sıçan renkli cüppeli yaşlı adamın önünde kendilerini <span class="GramE">yüzü koyun</span> yere yapıştırmışlardı. Derken kanatlarını kaldırararak zarafetle havaya yükseldiler.</p>

    <p class="MsoNormal">Ellerine geçirmiş oldukları bir Ejderha Ordusu zırhının içinde olduğunu unutan Tanis hiddetle, Tas'ın peşinden ezilmiş otlar üzerinden yaşlı adama doğru koşmaya başladı. Onların yaklaşmakta olduğunu duyan Fizban yüzleşmek için döndü.</p>

    <p class="MsoNormal">"Senin ağzına <span class="GramE">kırmızı biber</span> sürmeye niyetliyim," diye atıldı kaşlarını çatıp Tanis'e bakarak. "Artık benim tutsaklarımsınız, o yüzden sessizce benimle gelin yoksa büyümün tadına bakarsınız... "</p>

    <p class="MsoNormal">"Fizban!" diye sevinçle bağırdı Tasslehoff, kollarını yaşlı adama dolarken.</p>

    <p class="MsoNormal">Yaşlı büyücünün bakışları kendisine sarılan kenderi bulduktan sonra, hayret içersinde geri geri gitti.</p>

    <p class="MsoNormal">"Bu Tassle... Tassle..." diye kekeledi.</p>

    <p class="MsoNormal">"Burrfoot," dedi Tas, biraz gerileyip, kibarca eğilip selam vererek. "Tasslehoff Burfoot."</p>

    <p class="MsoNormal">"Ulu Huma'nın hayaleti!" <span class="GramE">diye</span> bir hayret nidası yükseldi</p>

    <p class="MsoNormal">Fizban'dan.</p>

    <p class="MsoNormal">"Bu da Tanis Yarımelf. Ve o da Flint Fireforge. Onu hatırladın mı?" diye devam etti Tasslehoff, minik elini cüceye doğru sallaarak.</p>

    <p class="MsoNormal">"A, tabii, tabii ya," diye mırıldandı Fizban yüzü kızararak.</p>

    <p class="MsoNormal">"Ve Tika... Oradaki de Caramon... <span class="GramE">a</span>, şey şimdi onu göremezsin. <span class="GramE">Sonra, işte Berem.</span> Onu Kalaman'da aldık ve –ah Fizban!– onun yeşil bir ziyneti var – ah, of, niye vuruyorsun Tanis, canımı acıttın!"</p>

    <p class="MsoNormal">Boğazını temizleyen Fizban etrafına belli belirsiz bir bakındı. "Siz –şey– ııı – Ejderha Ordusu'yla –ııı– değil misiniz?"</p>

    <p class="MsoNormal">"Hayır," dedi Tanis asık bir yüzle, "değiliz! En azından değildik." Arkalarını işaret etti. "Gerçi bu her an değişecek gibi."</p>

    <p class="MsoNormal">"Ejderha Ordusu'yla hiçbir ilginiz mi yoktu?" diye devam etti Fizban umutla. "Yani yolunuzdan dönüp onlara katılmadığınıza emin misiniz? İşkence falan görmediniz mi? Beyniniz yıkanmadı mı?"</p>

    <p class="MsoNormal">"Hayır, kahrolasıca!" diye çekip çıkarttı miğferini Tanis. "Ben</p>

    <p class="MsoNormal"><span class="GramE">Tanis Yarımelf'im, hatırladın mı..."</span></p>

    <p class="MsoNormal">Fizban'ın yüzü aydınlandı. “Tanis Yarımelf! Seninle yeniden karşılaştığıma çok memnun oldum beyim." Tanis'in eline yapışan yaşlı adam, içtenlikle yarımelfin elini sıktı.</p>

    <p class="MsoNormal">"Lanet olasıca!" diye kestirip attı Tanis sinirle, elini yaşlı adamın elinden çekip alırken.</p>

    <p class="MsoNormal">"Ama ejderhalara biniyordunuz!"</p>

    <p class="MsoNormal">"Onlar iyi ejderhalardı!" diye bağırdı Tanis. "Geri geldiler!" "Kimse bunu bana söylemedi!" dedi yaşlı adam nefesi kesilirceine hiddetle.</p>

    <p class="MsoNormal">"Ne yaptığını biliyor musun?" diye devam etti Tanis, sözünün kesilmesine kulak asmadan. "Bizi gökyüzünden süpürüp attın! Neraka'ya ulaşmak için lâzım olan <span class="GramE">yegane</span> araçlarımızı da geri yolladın..."</p>

    <p class="MsoNormal">"Of, ne yaptığımı biliyorum," diye geveledi Fizban. Omuzundan geriye baktı. "Eyvah, eyvah. Şunlar yaklaşıyor gibi. Bizi yakalamamalılar. E, burada bekleyecek miyiz böyle?" Kaşlarını çatarak Tanis'e baktı. "Sen de ne lidermişsin ya! Galiba benim işe el koymam gerekecek... Şapkam nerede?"</p>

    <p class="MsoNormal">"Beş mil kadar geride," diye beyan etti Pyrite uzun uzun esneyerek.</p>

    <p class="MsoNormal">"Sen hâlâ burada mısın?" dedi Fizban rahatsızlıkla altın ejderhaya bakarak. -</p>

    <p class="MsoNormal">"Başka nerede olacaktım?" diye sordu ejderha kasvetle. "Diğerleriyle birlikte gitmeni söylemiştim!"</p>

    <p class="MsoNormal">"Gitmek istemedim." diye burnundan soludu Pyrite. Bir parça alev burnundan yükselip burunun seyirmesine neden oldu. Bunu muazzam bir hapşırık izledi. Burnunu çeken ejderha terslikle devam etti. "O pirinç ejderhaların yaşa başa saygıları kalmamış. Durmadan konuşuyorlar! Ve kıkırdıyorlar. O <span class="GramE">salak</span> kıkırdamaları sinirime dokunuyor..."</p>

    <p class="MsoNormal">"Eh, o zaman tek başına dönmen gerekecek!" diye koca adımlarla ejderhanın mahmur gözlerinin içine bakmak için ilerledi. "Biz tehlikeli bir ülkeye doğru uzun bir yolculuğa çıkacağız..."</p>

    <p class="MsoNormal">"Biz mi çıkacağız?" diye bağırdı Tanis. "Bana bak babalık, Fizban, ismin her ne ise, neden –ııı– bu arkadaşınla birlikle geri dönmüyorsun. Haklısın. Uzun ve tehlikeli bir yolculuk olacak. Ejderhalarımızı kaybettiğimiz için daha da uzun ve..."</p>

    <p class="MsoNormal">"Tanis... "dedi Tika uyanrcasına, gözleri ejderanlarda olduğu halde.</p>

    <p class="MsoNormal">"Hemen tepeye, çabuk," dedi Tanis derin bir nefes alıp hiddet ve korkusunu denetim altına almaya çalışarak. "Haydi Tika. Flint ile birlikte. Tas..." Kenderi yakaladı.</p>

    <p class="MsoNormal">"Hayır Tanis! Onu burada bırakamayız!" diye feryat figan etti</p>

    <p class="MsoNormal">Tas.</p>

    <p class="MsoNormal">"Tas!" dedi Tanis, kenderi de artık sabrının sınırına geldiği ve daha fazla bir şeye tahammül edemeyeceği konusunda uyaran bir sesle. Belli ki yaşlı adam da aynı şeyi anlamıştı.</p>

    <p class="MsoNormal">"Bu tiplerle gitmek zorundayım," dedi ejderhaya. "Bana ihtiyaçları var. Tek başına geri gidemezsin. Hemen tönüşüm ..."</p>

    <p class="MsoNormal">"Dönüşüm!" dedi ejderha hiddetle. "O söz 'dönüşüm!' Hiç doğrusunu söyleyemiyorsun..."</p>

    <p class="MsoNormal">"Her ne <span class="GramE">haltsa</span>!" diye bağırdı yaşlı adam. "Çabuk! Seni yanımıza alırız."</p>

    <p class="MsoNormal">"Pekâlâ," dedi ejderha. "Gerisini kullanabilirim." "Zannetmiyorum..." diye başladı Tanis, koca altın bir ejderhayla ne yapabileceklerini merak ederek ama çok geç kalmıştı.</p>

    <p class="MsoNormal">Tas hayran hayran seyrederken ve Tanis sabırsızlıkla dokuz doğururken, ejderha garip büyü lisanında birkaç sözcük söyledi. Parlak bir şimşek çaktıktan sonra aniden ejderha yok oluverdi. "Ne? Nerede?" diye bakındı Tasslehoff etrafına. Fizban otlar arasından bir şey almak için eğildi. "Kıpırdayın! Hemen!" Tanis, Tika ve Flint'in ardından Tas ile yaşlı adamı dağ eteklerine doğru aceleyle itekledi. "Al," dedi Fizban, Tas'a, koşarlarken. "Elini uzat." Tas söyleneni yaptı. Sonra kender dehşetle nefesini tuttu. İncelemek için olduğu yerde duruverirdi ama</p>

    <p class="MsoNormal">Tanis onu kolundan yakaladığı gibi ileri doğru sürüklemişti.</p>

    <p class="MsoNormal">Tas'ın avucunun içinde, en ince ayrıntısına kadar oyulmuş minik altın bir ejderha sureti pırıldıyordu. Tas, kanatlardaki yaraları bile görebildiğini hayal etti. Gözlerinin olduğu yerde minik iki kırmızı taş pırıldıyordu, sonra –Tas seyrederken– gözlerin üzerine kapanan altın göz kapaklarıyla gözler kırpıştı.</p>

    <p class="MsoNormal">"Ay Fizban, bu –bu– çok güzel! Gerçekten bu bende kalabilir mi?" diye seslendi Tas omuzunun üzerinden, ardından oflaya poflaya koşan yaşlı adama.</p>

    <p class="MsoNormal">“Tabii oğlum!" dedi sevinçle Fizban. <span class="GramE">"En azından macera bitinceye kadar."</span></p>

    <p class="MsoNormal">"Ya da macera bizi bitirinceye kadar," diye mırıldandı Tanis hızla kayalara tırmanırken. Ejderanlar git gide yaklaşıyorlardı.</p>
  </div>
</body>
</html>
