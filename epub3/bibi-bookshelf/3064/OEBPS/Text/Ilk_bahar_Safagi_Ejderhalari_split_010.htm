<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_16">- 6 - Palanthas</h2>

    <p class="MsoNormal">"Sana söylüyorum, Raistlin'di!"</p>

    <p class="MsoNormal">"Ve ben de sana söyleyeyim bir tane daha o tüylü-fil, yer değiştirten yüzük veya havada yaşayan bitkilerinle ilgili bir hikâye anlatacak olursan hoopakını boynuna dolarım!" diye kestirip attı Flint hiddetlenerek.</p>

    <p class="MsoNormal">"Ama çok fazla Raistlin'di," diye sitemle cevap verdi Tasslehoff; yine de güzel Palanthas şehrinin ışıltılı ve geniş caddelerinde cüceyle birlikte yürürken fısıltıyla söylemişti bunu. Kender uzun deneyimlerinden cüceyi ne kadar zorlayabileceğini biliyordu; üstelik Flint'in sabır eşiği bu günlerde pek alçalmıştı.</p>

    <p class="MsoNormal">"Sonra Laurana'yı da o çılgın hikâyelerinle rahatsız etmeye kalkma," diye buyurdu Flint, Tas'ın niyetini doğru tahmin ederek. "Yeterince sorunu var."</p>

    <p class="MsoNormal">"Ama...”</p>

    <p class="MsoNormal">Cüce durarak kendere çalı gibi ak kaşlarının altından dik dik baktı.</p>

    <p class="MsoNormal">"Söz veriyor musun?"</p>

    <p class="MsoNormal">Tas içini geçirdi. "Aman, tamam."</p>

    <p class="MsoNormal">Eğer Raistlin'i gördüğüne bu kadar emin olmasaydı bu kadar kötü olmayacaktı! Flint ile birlikte Palanthas'ın büyük kütüphanesinin basamaklarının yanından yürüyerek geçiyorlardı ki kenderin keskin gözleri basamaklarda uzanmış olan bir şey etrafında toplanmış keşişlere takılmıştı. Flint karşı taraftaki binalardan birindeki ince bir cüce işçiliğini incelemek için özellikle durduğunda Tas bu fırsatı değerlendirerek neler olduğunu anlamak amacıyla merdivenlerden sessizce ilerlemişti.</p>

    <p class="MsoNormal">Hayret içinde tam da Raistlin'e benzeyen –altın renkli metal bir ten, kırmızı cüppe falan– bir adamın kaldırılarak merdivenlerden taşınıp kütüphaneye alındığını görmüştü. Fakat heyecanlanmış kender caddenin öte yanına koşup Flint'e asılıp da homurdanan cüceyi geri getirdiğinde grup ayrılmıştı.</p>

    <p class="MsoNormal">Tasslehoff kapıya kadar koşup, içeri girmeyi talep ederek kapıyı bile yumruklamıştı. Fakat kapıya bakan Estetik bir kenderin kütüphaneye girme düşüncesinden o kadar dehşete düşmüştü ki zavallı cüce, daha keşiş ağzını açamadan Tas'ı çekip almıştı.</p>

    <p class="MsoNormal">Verilen sözler kenderler için son derece karışık şeyler olduğundan Tas, zaten bunu Laurana'ya söylemeyi düşünüyordu ama sonra gözünün önüne elf kızının son günlerdeki solgun, hüzün, endişe dolu ve uykusuzluktan asılmış yüzü geldi ye yumuşak kalpli kender Flint'in haklı olabileceğine karar verdi. Eğer oradaki Raistlin idiyse bile buraya kendi gizli bir işi için gelmiş olmalıydı ve davetsiz çıkagelmelerine pek memnun olmazdı. Yinede...</p>

    <p class="MsoNormal">Bir ah eden kender taşlara tekme atarak bir kez daha şehri seyrederek yürümeye devam etti. Palanthas görülmeye değer bir şehirdi. Şehir, Kudret Çağı'nda bile güzelliğiyle nam salmıştı. Krynn üzerinde bu şehirle boy ölçüşebilecek başka bir şehir daha yoktu –en azından– insan aklının alabildiği kadarıyla. Bir tekerlek gibi dairesel bir düzenle kurulmuş <span class="GramE">(</span>şehirde merkez, tekerleğin göbeği oluyordu. Bütün belli başlı resmi daireler buradaydı; koca basamaklı merdivenler ve zarif sütunlar tüm ihtişamlarıyla nefes kesiyorlardı. Bu merkezi halkadan sekiz ana yöne doğru geniş bulvarlar uzanıyordu. Kaldırım taşlarıyla (tabii ki cüce işiydi) döşenmiş olan bulvarlar boyunca sıralanan ağaçların yaprakları yıl boyunca altın dantellere benziyordu; bu bulvarlar kuzeyde bir limana ve Eski Şehir Surları'ndaki yedi kapıya açılıyordu.</p>

    <p class="MsoNormal">Bu kapılar dahi birer mimari şaheserdi ve her biri zarif kuleleri yerden yüz metre yükselen çifte minareyle korunuyordu. Eski Sur'a karmaşık desenler oyulmuştu, bunlar Rüyalar Çağı'ndaki Palanthas'ın öyküsünü anlatıyordu. Eski Şehir Surları'nın ötesinde Yeni Şehir uzanıyordu. Asıl plana uyması için dikkatle tasarlanmış Yeni Şehir, Eski Şehir'den aynı dairesel düzenle, aynı geniş, ağaçlı bulvarlarla genişliyordu. Fakat Yeni Şehrin Surları yoktu. Palanthaslılar surları pek sevmezlerdi aslında (surlar genel deseni bozuyorlardı) ve ne Eski, ne de Yeni Şehir'de, ne içerideki ne dışarıdaki genel desene uymayan bir şey inşa edilmezdi bu günlerde. Akşamları Palanthas'ın ufuktaki silueti en az şehrin kendisi kadar güzel olurdu – tek bir istisnayla.</p>

    <p class="MsoNormal">Tas'ın düşünceleri, Flint'in kabaca onu sırtından dürtmesiyle bozulmuştu.</p>

    <p class="MsoNormal">"Neyin var senin?" diye sordu kender cüceye dönerek. "Neredeyiz?" diye sordu Flint terslikle ellerini beline koyarak. "Şey şu anda..." Tas etrafına bakındı. "A... şu, sanırım biz... <span class="GramE">düşündüm</span> de belki de değilizdir." Flint'e soğuk bir bakış fırlattı.</p>

    <p class="MsoNormal">"Nasıl kaybettin bizi?"</p>

    <p class="MsoNormal">"BEN Mİ!" diye patladı cüce. "Rehber olan sensin! Haritaları okuyan da sensin. Bu şehri avucunun içi gibi bilen kender de sensin!"</p>

    <p class="MsoNormal">"Ama ben düşüncelere dalmıştım," dedi Tas mağrurca. "Ne düşünüyordun?" diye kükredi Flint.</p>

    <p class="MsoNormal">"Derin düşüncelerdeydim," dedi Tas incinmiş bir tonda.</p>

    <p class="MsoNormal">"Ben... <span class="GramE">aman</span>, boş ver," diye geveledi Flint ve caddeye bir baştan bir başa bakmaya başladı. Görünüşten pek memnun değildi.</p>

    <p class="MsoNormal">"Bu gerçekten de garip görünüyor," dedi Tas neşeyle, cücenin düşüncelerini dile getirerek. "Çok boş – Palanthas'ın diğer caddelerine hiç benzemiyor." Sıra sıra uzanan boş ve sessiz binalara özlemle baktı. "Acaba..."</p>

    <p class="MsoNormal">"Hayır," dedi Flint. "Kesinlikle olmaz. Geldiğimiz yoldan geri dönüyoruz..."</p>

    <p class="MsoNormal">"A, haydi canım!" dedi Tas, boş caddeden ilerlemeye başlayarak. "Burada neler olduğunu görmek için birazcık daha gitmemiz gerek. Biliyorsun ki Laurana etrafı kolaçan edip isti... <span class="GramE">iştah</span>... <span class="GramE">işte</span> her ne haltsa onları araştırmamızı söyledi."</p>

    <p class="MsoNormal">"<span class="GramE">İstihkam</span>” diye mırıldandı Flint, kenderin peşinden gönülsüzce, ağır adımlarla ilerlerken. "Üstelik buralarda da <span class="GramE">istihkam</span> yok kapı kulbu kafalı. Burası şehrin merkezi! O şehrin dışındaki surları kastediyordu."</p>

    <p class="MsoNormal">"Şehrin dışında hiç sur yok ki," dedi Tas zaferle. "Yeni Şehir'in etrafında yok, en azından. Üstelik burası merkezse neden bomboş? Bence nedenini bulmamız gerekir."</p>

    <p class="MsoNormal">Flint homurdandı. Kender mantıklı konuşmaya başlamıştı – bu cücenin başını sallayıp güneşin dışında bir yerlerde yatmasa mı diye kendi kendini sorgulamasına neden olan bir durumdu.</p>

    <p class="MsoNormal">Birkaç dakika sessizce yürüdüler, git gide şehrin kalbine doğru iniyorlardı. Bir tarafta, sadece birkaç blok ötede Palanthas Hükümdarı'nın muhteşem <span class="GramE">malikanesi</span> vardı. Yükselen kulelerinin sivri tepelerini buradan görebiliyorlardı. Fakat önlerinde görülebilen bir şey yoktu. Her şey bir gölge içinde kaybolmuştu...</p>

    <p class="MsoNormal">Tas geçtikleri binaların pencerelerinden bakıyor, burnunu kapılarına sokuyordu. Kender konuştuğunda Flint ile birlikte bloğun sonuna kadar ilerlemişlerdi.</p>

    <p class="MsoNormal">"Biliyor musun Flint," dedi Tas huzursuzca, "bu binaların hepsi boş."</p>

    <p class="MsoNormal">"Terk edilmiş," dedi Flint kısık sesle. Cüce elini savaş baltasına atmıştı ki Tas'ın tiz sesiyle irkildi.</p>

    <p class="MsoNormal">"Burada tuhaf bir his var," dedi Tas cüceye biraz daha yaklaşarak. "Korkuyorum zannetme ama... "</p>

    <p class="MsoNormal">"Ben korkuyorum," dedi Flint üzerine basa basa. "<span class="GramE">Haydi</span> buradan uzaklaşalım!"</p>

    <p class="MsoNormal">Tas her iki yanlarındaki yüksek binalara baktı. Binalar bakımlıydı. Demek ki Palanthaslılar şehirleriyle o kadar gurur duyuyorlardı ki, boşaltılmış binaların bile bakımlarını yapıyorlardı. Yapısal yönden kusursuz oldukları muhakkak her çeşit <span class="GramE">dükkan</span> ve ev vardı. Sokaklar tertemizdi, hiç çöp veya süprüntü yoktu. Ama bütün sokaklar terk edilmişti. Burası bir zamanlar refah içinde bir yerdi herhalde, diye düşündü kender. <span class="GramE">Tam şehrin kalbi.</span> Neden şimdi öyle değildi? Neden herkes gitmişti? Bu ona tekin olmayan" bir his veriyordu ve Krynn üzerinde kenderlere tekin gelmeyen" çok az şey vardır.</p>

    <p class="MsoNormal">"Fare bile yok!" diye mırıldandı Flint. Tas'ın kolunu tutup asıldı. "Yeterince gördük."</p>

    <p class="MsoNormal">"Aman, haydi canım," dedi Tas. Kolunu kurtanp o garip, "tekin olmayan" hissi bastırmaya çalışarak –minik omuzlarını dikleştirip– bir kez daha kaldırımdan yürümeye devam etti. Bir metre kadar gitmemişti ki yalnız olduğunu fark etti. Çileden çıkarak duran Tas arkasına baktı. Cüce kaldırımda durmuş kaşlarını çatarak ona bakıyordu.</p>

    <p class="MsoNormal">"Ben sadece caddenin ucundaki o koruluğa gitmek istiyorum o kadar," dedi Tas işaret ederek. "Bak: Sıradan meşe ağaçlarından oluşmuş sıradan bir koru. Büyük bir ihtimalle park gibi bir yerdir. Belki öğlen yemeği falan yiyebilir..."</p>

    <p class="MsoNormal">"Bu yerden hoşlanmıyorum!" dedi Flint inatla. "Bana... <span class="GramE">bana</span>... Kararık Orman'ı hatırlatıyor – Raistlin'in o hayaletlerle konuştuğu o yeri."</p>

    <p class="MsoNormal">"Aman, buradaki tek hayalet sensin!" dedi Tas alıngan bir edayla, burasının ona da aynı şeyi hatırlattığını anlamamazlığa gelmeye kesin niyetliydi. <span class="GramE">"Günün orta vakti.</span> Şehrin tam ortasındayız, Reorx aşkına... "</p>

    <p class="MsoNormal">"O zaman neden hava buz gibi?"</p>

    <p class="MsoNormal">"Kış da ondan!" diye bağırdı kender kollarını sallayarak. Kendi sözlerinin sessiz caddelerde garip şekilde yankılanmasından telaşlanarak etrafına bakınıp hemen sustu. "Geliyor musun?" diye sordu yüksek bir fısıltıyla.</p>

    <p class="MsoNormal">Flint derin bir iç çekti. Kaşlarını çatıp savaş baltasını sıkı sıkı tutarak her an birinden bir hayalet çıkıverecekmiş gibi binalara ihtiyatlı bir bakış fırlatarak caddeden aşağıya kendere doğru yürüdü.</p>

    <p class="MsoNormal">"Kısmış," diye mırıldandı cüce hafifçe. "Burası hariç."</p>

    <p class="MsoNormal">"Daha bahara haftalar var," diye cevap verdi Tas; aklını midesinden –burulmak gibi garip şeylerin olup bittiği midesinden– uzaklaşhrmak için tartışacak birşeyler bulduğu için mutluydu.</p>

    <p class="MsoNormal">Fakat Flint tartışmayı reddediyordu – bu kötüye işaretti. Sessizce bloğun sonuna varıncaya kadar boş caddeden ilerlediler. Burada binalar aniden bir koruluk içinde bitiyorlardı. Tas'ın da söylemiş olduğu gibi burası sıradan bir meşe korusuna benziyordu ama gene de bunların, uzun yıllarını Krynn'i araştırarak geçiren cüce ile kenderin gördüğü en uzun meşeler oldukları kesindi.</p>

    <p class="MsoNormal">Fakat onlar yaklaştıkça sonunda o güne kadar yaşadıkları bütün soğuklardan, hatta Buz Duvarı'ndaki buzuldan da kötü, garip bir ürperti hissi daha da güçlenmeye başladı. Daha kötüydü, çünkü içerden geliyordu ve bu hiç de mantıklı bir şey değildi! Neden sadece şehrin bu kısmı bu kadar soğuk olsundu ki? Güneş parlıyordu. Gökyüzünde bulut da yoktu. Fakat kısa bir süre sonra parmakları hissizleşmiş, sertleşmişti. Flint artık savaş baltasını tutamıyordu ve titreyen ellerle sırtındaki yerine asmak zorunda kalmıştı. Tas'ın dişleri birbirine çarpıyordu, sivri kulaklarının ucu da hissizleşmişti ve deliler gibi titriyordu.</p>

    <p class="MsoNormal">"H-hay-ydi b-bura-d-dan g-gidel-lim..." diye kekeledi cüce mosmor dudaklarının arasından.</p>

    <p class="MsoNormal">"B-bir bi-binarın g-gölges-sinde du-duruyoruz o-o k-kadar." Tas neredeyse dilini ısıracaktı. "G-güneşe çı-çıkınca ı-ısınırız."</p>

    <p class="MsoNormal">"K-K-Krynn üzerindeki h-hiç bir ateş bunu ı-ısıtamaz!" diye atıldı cüce hırçınlıkla, ayaklarındaki kan deveranını başlatmak için ayaklarını yere vuruyordu.</p>

    <p class="MsoNormal">"B-Birkaç m-metre d-daha... " Dizleri birbirine çarptığı halde</p>

    <p class="MsoNormal">Tas cesurca ilerliyordu. Ama tek başına gitti. Arkasına dönüp bakınca Flint'in tutulmuş gibi hiç hareket edemediğini gördü. Başı önüne eğilmiş, sakalı titriyordu.</p>

    <p class="MsoNormal">Geri dönmeliyim, diye düşündü Tas ama geri dönemedi. Kender nüfusunu azaltmaktan başka pek bir işe yaramayan merak duygusu onu çekmeye devam ediyordu.</p>

    <p class="MsoNormal">Tas meşe korusunun kenarına kadar geldi ve –burada– kalbi neredeyse duracaktı. Kenderler genellikle korkuya bağışıklık kazanmış bir ırktır, o yüzden bu noktaya kadar bile ancak bir kender gelebilirdi. Fakat şimdi Tas, o güne kadar hiç hissetmediği, son derece anlamsız bir dehşetin ağına düşmüş olduğunu hissediyordu. Ve bunun nedeni her ne idiyse, bu meşe korusundan kaynaklanıyordu.</p>

    <p class="MsoNormal">Bunlar sıradan ağaçlar, dedi Tas kendi kendine titreyerek. Ben Kararık Orman'daki hayaletlerle konuşmuştum. Üç dört ejderhayla yüzleştim. Bir ejderha küresi kırdım. Burası sadece sıradan bir koru. Bir büyücünün şatosuna hapsedilmiştim. Cehennem'den çıkan bir iblis gördüm. Burası sadece sıradan bir koru.</p>

    <p class="MsoNormal">Yavaş yavaş, kendi kendine konuşan Tas meşe ağaçlarına doğru yaklaşmaya başladı. Pek uzaklaşmadı, hatta korunun dış sınırını oluşturan ağaçları bile geçmedi. Çünkü artık korunun ortasını görebiliyordu.</p>

    <p class="MsoNormal">Tasslehoff yutkundu, döndü ve koşmaya başladı.</p>

    <p class="MsoNormal">Kenderin kendisine doğru koşmaya başladığını gören Flint her şeyin sonunun geldiğini anlamıştı. Belli ki korudan korkunç bir şey fırlayarak doğrudan üzerlerine varacaktı. Cüce o kadar hızla döndü ki ayakları birbirine dolanarak kaldırıma kapaklandı. Ona doğru koşan Tas, Flint'in kemerinden tutarak çekip kaldırdı. Sonra ikisi birden caddeden aşağıya koşmaya başladı, cüce canını kurtarmaya çalışıyordu. Neredeyse arkasından yaklaşan devasa ayakların sesini duyar gibiydi. Arkasına dönmeye cesaret edemiyordu. Ta ki kalbi patlayacakmış gibi oluncaya kadar salyalı bir canavarın görüntüleri onu koşturmaya devam etti. Sonunda caddenin sonuna vardılar.</p>

    <p class="MsoNormal">Sıcaktı. Güneş parlıyordu.</p>

    <p class="MsoNormal">Ötedeki kalabalık caddelerde hareket eden gerçek, canlı insanların seslerini duyabiliyorlardı. Yorulan Flint nefeslenmek için durdu. Korkuyla caddeye geri bakınca, caddenin hâlâ boş olduğunu hayretler içinde gördü.</p>

    <p class="MsoNormal">"Neydi o?" diye sordu, kalbinin gümbürtüsünü yatıştırıp konuşabilecek hale gelince.</p>

    <p class="MsoNormal">Kenderin yüzü ölü gibi beyazdı. "B-bir k-kule..." diye yutkundu</p>

    <p class="MsoNormal">Tas öfleye pöfleye.</p>

    <p class="MsoNormal">Flint'in gözleri fal taşı gibi açıldı. "Bir kule mi?" diye tekrarladı cüce. "Bütün o yolu –neredeyse kendi kendimi öldürünceye kadar– bir kuleden kaçmak için mi koştum! Herhalde" –Flint'in orman gibi kaşları korku verecek surette birleşti– "kule senin peşinden koşmuyordu?"</p>

    <p class="MsoNormal">"Y-yok," diye itiraf etti Tas. "Ö-öylece duruyordu. Fakat hayatım boyunca gördüğüm en dehşet verici şeydi," diye beyan etti kender ciddiyetle, titreyerek.</p>

    <p class="MsoNormal">"Bu Yüksek Büyücülük Kulesi olsa gerek," dedi Palanthas Lord'u, şehre <span class="GramE">hakim</span> bir tepeye kurulmuş o güzel sarayın harita odasında. "Küçük arkadaşınızın dehşete düşmesine şaşmamak gerek. Esas ben onun Shoikan Meşe Korusu'na gidebilmesine hayret ettim."</p>

    <p class="MsoNormal">"O bir kenderdir," diye cevap verdi Laurana gülümseyerek.</p>

    <p class="MsoNormal">"A, öyle ya. Şimdi anlaşıldı. Bak şimdi, bu şimdiye kadar aklıma gelmeyen bir şeyi hatırlattı. Kule'de çalıştırmak için bir kender tutmak. İnsanlan yılda bir o binalara sokup onarmalarını sağlamak için inanılmaz paralar harcıyoruz. Ama bir de" –Lord kederli görünüyordu– "ahalinin halkının şehirde o kadar çok kender görmekten memnun olacaklarını zannetmem."</p>

    <p class="MsoNormal">Palanthas Lordu Amothus, elleri hükümdarlık kıyafetlerinin arkasında birleşmiş halde, harita odasının cilalı mermer zemini üzerinde sessizce yürüyordu. Laurana onun yanında yürüyor, Palanthaslılar'ın giymesi için ısrar ettiği uzun etekli elbisesinin eteklerine takılıp düşmemek için dikkat edip duruyordu. Giysiyi ona hediye ederek oldukça ince bir davranışta bulunmuşlardı. Fakat Laurana, onların Qualinesti Prensesi'ni, kan lekeleri, savaş sırasında eğrilip bükülmüş zırhlar içinde görmekten dehşete düştüklerini biliyordu. Laurana'nın giysiyi kabul etmekten başka çaresi kalmamıştı; yardım beklediği Palanthaslılar'ı gücendirmeyi göze alamazdı. Fakat kılıcı yanından sallanmayınca, çelik bedenini kavramayınca kendini çıplak, narin ve savunmasız hissediyordu.</p>

    <p class="MsoNormal">Üstelik onun kendisini narin ve savunmasız hissetmesine neden olanların Palanthas ordusunun generalleri, Solamniya Şövalyeleri'nin geçici kumandanları ve diğer soylular –Şehir Senatosu'ndan danışmanlar– olduğunu biliyordu. Hepsi de her bakışıyla –onlar için– kendisinin sadece askerliğe özenen bir kadın olduğunu hatırlatıyordu. Tamam, iyi bir iş başarmıştı. Minik savaşını yapmış ve kazanmıştı. Artık mutfağa geri dönebilirdi...</p>

    <p class="MsoNormal">"Yüksek Büyücülük Kulesi de neyin nesi?" diye sordu Laurana aniden. Palanthas Lordu'yla bir haftalık tanışıklıktan sonra – akıllı biri de olsa– düşüncelerinin hep konuşulmayan konulara kaydığını ve sürekli olarak dikkatinin ana konuya çekilmesi gerektiğini öğrenmişti.</p>

    <p class="MsoNormal">"Evet. Görmeyi çok istiyorsan buradan, pencereden de görebilirsin... " diye cevapladı Lord gönülsüzce.</p>

    <p class="MsoNormal">"Görmek istiyorum," dedi Laurana sakin bir edayla.</p>

    <p class="MsoNormal">Omuzlarını silken Lord Amothus, yürüdüğü <span class="GramE">güzergahtan</span> saparak Laurana'nın zaten kalın perdelerle örtülmüş olduğu için dikkatini çekmiş olan bir pencereye götürdü. Odadaki diğer bütün pencerelerdeki perdeler açıktı ve nereye bakarsanız bakın nefesinizi kesen manzarayı gözler önüne seriyorlardı.</p>

    <p class="MsoNormal">"Evet, bunları kapalı tutmamın nedeni bu," diye içini çekti Lord, Laurana'nın sorusuna cevaben. "Ne acı ki; kule lanetlenmeden önce, bir zamanlar şehrin en güzel manzarasıydı. Fakat bu kule lanetlenmeden önceydi..."</p>

    <p class="MsoNormal">Lord, elleri titreyerek perdeyi kenara çekti, yüzünde hüzün vardı. Böyle duygulu bir davranış karşısında Laurana merakla dışarı baktı ve derin bir nefes aldı. Güneş, başları karlı dağların gerisinde kavuşuyor, gökyüzüne kırmızı, mor çizgiler çekiyordu. Canlı renkler, binaların inşa edildiği nadir ve yarı şeffaf mermerler solmakta olan güneşi yakaladıkça, Palanthas'ın saf beyaz binaları üzerinde oynaşıyordu. Laurana böylesine bir güzelliğin insanların dünyasında olabileceğini hayal bile edemezdi. Bu güzellik, yurdu Qualinesti ile boy ölçüşüyordu.</p>

    <p class="MsoNormal">Sonra gözleri, pırıltılı inci ışıltısı içinde bulunan bir karanlığa kaydı. Tek bir kule gökyüzüne doğru yükseliyordu. Yüksekti; saray bir tepenin üzerine kurulmuş olmasına rağmen, kulenin tepesi onun görüş hizasının biraz altında kalıyordu. Kara mermerden yapılmış Kule, etrafını çevreleyen beyaz mermer şehirle büyük bir tezat oluşturuyordu. Bir zamanlar parlak yüzeyini minarelerin süslediğini farketti kız; gerçi minareler artık yıkık döküktü. Boş göz çukurları gibi duran karanlık pencereler körü körüne dış dünyaya bakıyordu. Etrafında bir çit vardı. Çit de siyahtı ve Laurana, çitin kapısında bir şeyin dalgalanmakta olduğunu gördü. Bir an için bunun, oraya sıkışmış devasa bir kuş olduğunu düşündü, çünkü canlı gibiydi. Fakat tam Lord'un dikkatini bu konuya çekecekti ki, adam titreyerek perdeyi kapattı.</p>

    <p class="MsoNormal">“Affedersiniz,” diye özür diledi. “Dayanamıyorum. Şok oluyorum. <span class="GramE">Üstelik,</span> sanırım onunla yüzlerce yıldır birlikte yaşıyoruz...”</p>

    <p class="MsoNormal">“Bence o kadar korkunç değil,” dedi Laurana ciddiyetle; aklında Kule'nin ve etrafındaki şehrin görüntüsünü canlı tutuyordu. “Kule... <span class="GramE">nedense</span> yerinde gibi. Şehriniz çok güzel ama bu güzellik o kadar soğuk, o kadar mükemmel bir güzellik ki insan artık bunu göremez oluyor.” Diğer pencereden bakan Laurana bir kez daha manzaradan, Palanthas'a ilk geldiği zamanki kadar büyülenmişti. “Fakat onu –yani şehrinizdeki bu bozukluğu– gördükten sonra, güzellik aklınıza <span class="GramE">kazınıyor...anlatabildiysem</span>...”</p>

    <p class="MsoNormal">Lord'un yüzündeki şaşkın ifadeden anlamadığı anlaşılıyordu. Laurana kapalı perdelere büyülenmiş gibi garip bir şekilde baktığını farkederek içini çekti. ”Nasıl oldu da kule lanetlendi?” diye sordu, onun yerine.</p>

    <p class="MsoNormal">“Bu şey sırasındaydı –ah işte, sana bu öyküyü daha iyi anlatabilecek biri,” dedi Lord Amothus, kapı açılınca üstünden bir yük kalkmış gibi kapıya doğru bakarak. “Doğrusunu söylemek gerekirse, bu benim anlatmaktan pek de hoşlanmadığım bir hikâye.”</p>

    <p class="MsoNormal">“Palanthas Kütüphanesi'nden Astinus,” diye beyan etti teşrifatçı. Laurana hayret içerisinde, odadaki herkesin saygıyla ayağa kalktığını gördü – hatta koca generaller ve soylular bile kalkmıştı. “Bütün bunlar bir kütüphaneci için mi?” diye geçirdi aklından. Sonra, daha da büyük bir hayretle, tarihçi girince Palanthas Lordu'nun, bütün o generallerin, soyluların eğilerek selam verdiklerini gördü. Laurana da aklı karışarak kibarlık olsun diye eğildi. Qualinesti hanedanına ait biri olarak, babası Güneşlerin Sözcüsü hariç, Krynn üzerindeki hiç kimsenin önünde eğilmek zorunda değildi. Fakat doğrulduğunda adamı inceleyerek onun karşısında eğilmenin en doğru ve münasip hareket olduğunu hissetti.</p>

    <p class="MsoNormal">Astinus öyle bir rahatlık ve güvenle girdi ki içeri, kızda onun Krynn ve hatta semadaki bütün soyluların önünde mahçup olmadan durabileceği hissi uyandı. Orta yaşlı gibi duruyordu ama yaş üstü bir niteliği vardı. Yüzü Palanthas mermerinden kesilmiş gibiydi sanki ve Laurana herşeyden önce yüzünün soğuk, hissiz niteliğinden rahatsız olmuştu. Sonra adamın kara gözlerinin kelimenin tam anlamıyla yaşamla alevlendiğini gördü</p>

    <p class="MsoNormal">– sanki içten binlerce ruhun ateşiyle tutuşturulmuştu.</p>

    <p class="MsoNormal">“Geç kaldınız Astinus,” dedi Lord Amothus memnuniyetle, yine de mesafeli bir saygısı vardı. Hem onun, hem generallerinin, hem de Solamniye Şövalyeleri'nin dahi, tarihçi oturuncaya kadar ayakta beklediğini fark etti Laurana. Hiç alışık olmadığı bir korkuya kapılan Laurana, koca odanın ortasında bulunan, üzerine haritalarla kaplı devasa, yuvarlak masadaki yerini aldı.</p>

    <p class="MsoNormal">“Yapmam gereken işler vardı,” diye cevapladı Astinus, sanki dipsiz bir kuyudan yükselip gelir gibi gelen sesiyle.”</p>

    <p class="MsoNormal">“Garip bir olayla rahatsız edildiğinizi duydum.” Palanthas Lordu utançtan kızardı. Gerçekten çok özür dilerim... Nasıl oldu da o genç adam, o kadar korkunç bir vaziyette merdivenlerinizde bulundu bilemiyoruz. Bize bir bildirseydiniz! Hiç sorun yaratmadan cesedi ordan alabilirdik...”</p>

    <p class="MsoNormal">“O bir sorun değildi,” dedi Astinus terslikle, Laurana'ya bakarak. “Konuyla gerektiği gibi ilgilenildi. Artık her şey bitti.”</p>

    <p class="MsoNormal">“Ama... ııı... <span class="GramE">peki</span> ya... ııı... <span class="GramE">kalan</span>?” diye sordu Lord Amothus tereddütle. “Bunun ne kadar ıstırap verici olduğunu tahmin edebiliyorum ama Senato'dan geçmiş olan belirli sağlık bildirileri var; ben de onlara uyulup uyulmadığına emin olmak...”</p>

    <p class="MsoNormal">"Belki de ben gitsem iyi olacak," dedi Laurana soğuk bir edayla ayağa kalkarak, "en azından bu konuşma bitinceye kadar."</p>

    <p class="MsoNormal">"Ne? Gitmek mi?" Palanthas Lordu ona belirsiz gözlerle baktı. "Daha yeni gelmiştin..."</p>

    <p class="MsoNormal">"Sanırım sohbetimiz elf prensesini rahatsız ediyor," diye dikkat çekti Astinus. "Elflerin –sizin de hatırlayacağınız gibi lordum– yaşama büyük bir saygıları vardır. Onlar arasında ölümden böyle hissizce söz edilmez."</p>

    <p class="MsoNormal">"Tanrılar aşkına!" Lord Amothus kıpkırmızı kesilerek ayağa kalktı ve kızın elini elleri arasına aldı. "Çok çok özür dilerim canım. Ne kadar kötüyüm. Lütfen beni affet ve yerine otur. Prensese biraz şarap..." Amothus uşaklardan birine el edince adam Laurana'nın kadehini doldurdu.</p>

    <p class="MsoNormal">"Ben girdiğimde Yüksek Büyücülük Kulesi'nden söz ediyordunuz. Kuleler hakkında ne biliyorsunuz?" diye sordu Astinus, gözleri Laurana'nın ruhuna bakarken.</p>

    <p class="MsoNormal">Adamın içine nüfuz eden bakışlarıyla titreyen kız, bu konuyu açtığı için pişman olarak bir yudum şarap aldı. "Aslında," dedi belli belirsiz bir sesle, "belki de işe dönsek daha iyi. Eminim generaller askerlerinin başına dönmek istiyorlardır, ben de..."</p>

    <p class="MsoNormal">"Kuleler hakkında ne biliyorsunuz?" diye tekrarladı Astinus. "Ben... ııı... <span class="GramE">pek</span> bir şey bilmiyorum," diye kekeledi Laurana, kendini bir an için okul yıllarında öğretmeninin önünde sözlüde hissetmişti. "Bir arkadaşım vardı –yani bir tanıdığım– o Wayreth'deki Yüksek Büyücülük Kulesi'ndeki sınavdan geçmişti ama o..."</p>

    <p class="MsoNormal">"Solace'lı Raistlin sanırım," dedi Astinus vakarla.</p>

    <p class="MsoNormal">"Aa, öyle!" diye cevap verdi Laurana hayretle. "Nasıl<span class="GramE">?..</span> "</p>

    <p class="MsoNormal">"Ben bir tarihçiyim genç bayan. Benim işim bilmek," diye cevap verdi Astinus. "Size Palanthas Kulesi'nin tarihini anlatayım. Bunu bir zaman kaybı olarak değerlendirme Lauralanthalasa, çünkü kulenin tarihçesi senin kaderinle bağlantılı."</p>

    <p class="MsoNormal">Kızın yüzündeki hayret dolu ifadeyi görmemezliğe gelerek generallerden birine işaret etti. "Sen, oradaki, perdeyi aç. Sanırım ben girmeden önce prensesin de dikkat çekmiş olduğu gibi şehrin en güzel manzarasını gözlerden saklıyorsunuz. İşte Palanthas'taki Yüksek Büyücülük Kulesi'nin öyküsü:</p>

    <p class="MsoNormal">"Öyküm –sonradan– Kaybedilmiş Savaşlar olarak adlandırılan olayla başlamalı. Kudret Çağı'nda, İstar'ın Kral Rahip'i gölgesinden korkmaya başladığında, korkusuna bir isim vermişti: Büyü kullanıcıları! Onlardan korkuyordu, onların o engin güçlerinden korkuyordu. Anlayamadığı için bu onun için bir tehdit olmaya başlamıştı.</p>

    <p class="MsoNormal">"Halkları büyü kullanıcılarına karşı ayaklandırmak kolaydı. Oldukça saygı uyandırdıkları halde bu kişilere hiç güvenilmezdi; büyük bir ihtimalle de aralarına <span class="GramE">kainattaki</span> her üç gücün temsilcilerini -İyilik'in Ak cüppesini, Tarafsızlığın Al cüppesini ve Kötülük'ün Kara cüppesini– kabul ettiklerindendi bu. Çünkü onlar Kral Rahip'in aksine <span class="GramE">kainatın</span> bu üç güç arasında dengelendiğini ve bu dengeyi bozmanın yıkımı davet edeceğini biliyorlardı.</p>

    <p class="MsoNormal">"Böylece insanlar büyü kullanıcılarına karşı ayaklandılar. Yüksek Büyücülük'ün beş Kulesi ana hedef halini almıştı doğal olarak, çünkü Tarikat'ın güçleri en çok bu Kuleler'de yoğunlaşıyordu. Ve bu kulelerde genç büyücüler –cesareti olan genç büyücüler– Sınav'a tabi tutuluyordu. Çünkü Sınavlar çetindi ve</p>

    <p class="MsoNormal">–daha da kötüsü– tehlikeliydi. Gerçekten de sınavı verememenin tek bir anlamı vardı: Ölüm!"</p>

    <p class="MsoNormal">"Ölüm mü?" diye tekrarladı Laurana kulaklarına inanamayarak. "O halde Raistlin..."</p>

    <p class="MsoNormal">"Sınav için hayatını tehlikeye attı. Ve neredeyse de yaşamıyla ödüyordu. Bununla beraber ne oradadır, ne burada. Başarısızlık sonucu verilen ölümcül cezası yüzünden Yüksek Büyücülük Kuleleri hakkında karanlık söylentiler yayılmıştı. Büyü kullanıcıları boşu boşuna bu merkezlerin yegâne eğitim yerleri olduğunu ve her genç büyücünün hayatını seve seve riske attığını, bunun gerisindeki amacı anladığını anlatmaya çalışmışlardı. Buralarda, yani Kuleler'de büyücüler, büyülerinin araçları olan büyü kitaplarını, parşömen tomarlarını muhafaza ediyorlardı. Kimse onlara inanmadı. İnsanlar arasında Kral Rahip ve onun din adamları tarafından kendi çıkarları için beslenip büyütülen, garip ayinlerin ve kurbanların öyküleri yayıldı.</p>

    <p class="MsoNormal">"Sonunda halkların büyü kullanıcılarına karşı ayaklandıkları gün gelip çattı. Ve Tarikat tarihçesinde sadece ikinci kez cüppeler bir araya geldi. İlki, tarafsızlığın bağıyla bağlanmış iyinin ve kötünün özünü taşıyan ejderha kürelerinin yaratılışı sırasındaydı. Bundan sonra, herkes kendi yoluna gitmişti. O zaman da ortak bir tehditle ittifak ederek bir kez daha kendilerine ait olanı korumak için birleştiler.</p>

    <p class="MsoNormal">"Ayaktakımı istila edip de anlayamayacakları şeylerle oynaşmasınlar diye Kule'lerin ikisini tahrip edenler büyücülerin kendisi olmuştu. Bu iki Kule'nin imhası etrafındaki toprakları çöle çevirmiş ve Kral Rahip'i korkutmuştu –çünkü hem İstar'da, hem de Palanthas'da birer Yüksek Büyücülük Kulesi vardı. Üçüncüsüne gelince, o da Wayreth Ormanı'ndaydı ve medeniyetten uzakta olduğu için onun başına ne geleceği pek bir kimseyi ilgilendirmiyordu.</p>

    <p class="MsoNormal">"Böylece Kral Rahip, büyücülere dindarlık kisvesi altında yaklaşmıştı. Eğer iki Kule'yi ayakta bırakırlarsa, onların barış içinde kitaplarını, parşömen rulolarını ve büyü araçlarını alarak Wayreth'deki Yüksek Büyücülük Kulesi'ne çekilmelerine izin vereceğini söylemişti. Büyü kullanıcıları hüzün içinde bu öneriyi kabul ettiler."</p>

    <p class="MsoNormal">"İyi ama neden savaşmadılar?" diye kesti sözünü Laurana. "Hiddetlendiklerinde Raistlin'i ve... <span class="GramE">ve</span> Fizban'ı gördüm! Güçlü büyücülerin tam manasıyla neye benzediğini düşünemiyorum bile!"</p>

    <p class="MsoNormal">"A ama dur da bir düşün Laurana. Senin genç arkadaşın –Raistlin– diğerlerine nazaran birkaç önemsiz büyü yaptığı halde yoruluyordu. Ve büyü bir kez yapıldıktan sonra eğer bir daha büyü kitabını okumaz ve büyüyü çalışmazsa büyü sonsuza kadar aklından yitip gidiyordu. Bu en üst mertebedeki büyücüler için dahi geçerlidir. Tanrılar bizi, aksi takdirde çok güçlenip tanrılık makamına göz dikecek olanlara karşı böyle koruyorlar. Büyücüler uyumak zorundadır, <span class="GramE">konsantre olmak</span> zorundadır ve günlük çalışmalara zaman ayırmak zorundadır. Üstlerine saldıran ayak takımıyla nasıl başedebilirlerdi? Sonra ayrıca kendi halklarını nasıl yok edebilirlerdi?</p>

    <p class="MsoNormal">"Evet, Kral Rahip'in önerisini kabul etmek zorunda olduklarını hissettiler. Halkı pek düşünmeyen Kara cüppeliler dahi kaybedebileceklerini ve o zaman büyünün dünya üzerinden yok olabileceğini gördü. İstar'daki Yüksek Büyücülük Kulesi'nden çekildiler – ve neredeyse onlar çıkar çıkmaz yolarkadaşları hemen kuleyi istila etti. Sonra buradaki, Palanthas'taki Kule'yi de terk ettiler. Buradaki Kule'nin öyküsü korkunçtur."</p>

    <p class="MsoNormal">Bütün bunları ifadeden azade bir sesle anlatan Astinus aniden ciddileşti, yüzü karardı.</p>

    <p class="MsoNormal">"O günü iyi hatırlıyorum," dedi, masanın etrafındakilerden çok kendi kendine konuşuyordu. "Kütüphanede saklayayım diye kitaplarını ve parşömen rulolarını bana getirmişlerdi. Çünkü Kule'de çok çok fazla kitap ve parşömen rulosu vardı, büyü kullanıcılarının Wayreth'e taşıyamayacakları kadar çok. Benim kitapları saklayıp onların kıymetini bileceğimi biliyorlardı. Büyü kitaplarının çoğu kadim kitaplardı ve koruma büyüleriyle</p>

    <p class="MsoNormal">- Anahtar'ın... <span class="GramE">kaybolmuş</span> büyülerle bağlanmış olduklarından artık okunamıyorlardı. Anahtar..."</p>

    <p class="MsoNormal">Astinus düşünceler içinde sessizleşti. Sonra sanki karanlık düşüncelerini bir kenara atarmış gibi içini çekerek devam etti.</p>

    <p class="MsoNormal">"Palanthas halkı Kule'nin etrafında toplanınca Tarikat'ın en yükseği –Ak Cüppe Büyücüsü– ince altın kapıları kapatarak gümüş anahtarla kilitledi. Palanthas Lordu onu sabırsızlıkla izliyordu. Herkes Lord'un da kılavuzu –İstar'ın Kral Rahip'i gibi– kuleye yerleşmeye niyetli olduğunu biliyordu. Gözleri, tamahkârlıkla Kule üzerinde oynaşıyordu, çünkü kulenin içindeki – hem iyi hem kötü– harikalarla ilgili söylentiler bütün ülkeye yayılmıştı."</p>

    <p class="MsoNormal">"Palanthas'taki bütün güzel binalar içinde," diye mırıldandı Lord Amothus, "Yüksek Büyücülük Kulesi'nin en mükemmeli olduğu söylenir. Şimdi ise..."</p>

    <p class="MsoNormal">"Ne oldu?" diye sordu Laurana; karanlık, odaya dolarken ürpererek birilerinin mumları yakması için uşakları çağırmasını diledi. "Büyücü gümüş anahtarı Lord'a uzatmaya başlamıştı," diye devam etti Astinus derin ve hüzünlü sesiyle. "Aniden Kara cüppelilerden biri üst kattaki pencerelerin birinde belirdi. İnsanlar ona dehşetle bakarken, o şöyle bağırdı, 'Geçmişe ve bugüne <span class="GramE">hakim</span> usta, tüm gücüyle geri dönünceye kadar kapılar kapalı ve salonlar boş kalacak!' Kötü büyücü atlayarak kendini kapıların üzerine bıraktı. Altın ve gümüş mızraklar kara cübbesini delerken o da Kule'yi lanetledi. Kanı toprağı lekeledi, gümüş ve altın kapılar eğrildi, büğrüldü ve karardı. Pırıl pırıl kırmızı-beyaz kule buz grisi bir taşa dönüştü, kara minareleri ufalandı.</p>

    <p class="MsoNormal">"Lord ile halk dehşet içinde kaçtılar ve bugüne kadar kimse Palanthas Kulesi'ne yaklaşmaya cesaret edemez oldu. Kenderler bile" –Astinus belli belirsiz gülümsedi– "dünyada hiçbir şeyden korkmasalar da. Lanet o kadar güçlüdür ki bütün ölümlüleri uzak tutar..."</p>

    <p class="MsoNormal">"Geçmişe ve bugüne <span class="GramE">hakim</span> usta dönünceye kadar," diye mırıldandı Laurana.</p>

    <p class="MsoNormal">"Pöh! Adam deliymiş," diye burun büktü Lord Amothus. Hiç kimse hem geçmişin, hem bugünün <span class="GramE">hakimi</span> olamaz – sen olmazsan kimse olamaz Astinus."</p>

    <p class="MsoNormal">"Ben <span class="GramE">hakim</span> değilim!" dedi Astinus, o kadar boş ve tınlayan bir ses tonuylaki odadaki herkes ona baktı. "Ben geçmişi hatırlar, günü kaydederim. Hiçbirine hükmetmek gibi bir arzum yok!"</p>

    <p class="MsoNormal">"Deliymiş, dedim ya." Lord omuzlarını silkti. "Biz de şimdi Kule gibi göze batan bir şeye tahammül etmek zorunda kalıyoruz çünkü kimse ne onun yakınında yaşamayı göze alabiliyor, ne de yaklaşıp onu yıkmayı."</p>

    <p class="MsoNormal">"Bence onu yıkmak yazık olurdu," dedi Laurana hafifçe, pencereden Kule'ye doğru bakarken. "O buraya ait..."</p>

    <p class="MsoNormal">"Gerçekten de öyle genç bayan," diye cevap verdi Astinus, bakışlarıyla onu garip garip süzerek.</p>

    <p class="MsoNormal">Astinus konuşurken gecenin gölgeleri koyulmuştu. Kısa bir süre sonra şehrin geri kalan kısmı ışıklarla pırıl pırıl olurken, Kule karanlıklara büründü. Palanthas yıldızların ışıltısıyla yanıyor <span class="GramE">sanki,</span> diye düşündü Laurana, ama bu yuvarlak kara parça hep şehrin ortasında kalacak.</p>

    <p class="MsoNormal">"Ne kadar hüzünlü, ne kadar trajik," diye mırıldandı birşey söylemesi gerektiğini hissederek, çünkü Astinus doğrudan ona bakıyordu. "Ya çırpındığını gördüğüm o - o kara, çite takılmış şey..." Dehşetle sustu.</p>

    <p class="MsoNormal">"Deli, deli," diye tekrarladı Lord Amothus kasvetle. "Evet, tahminimize göre cesetten arta kalan o. Kimse anlayacak kadar yaklaşamadı."</p>

    <p class="MsoNormal">Laurana titredi. Ellerini ağrıyan başına koydu, bu kasvetli öykünün geceler boyu onu rahatsız edeceğini biliyordu; hiç duymamış olmayı diledi. Kaderiyle bağlanmış! Hiddetlenerek düşünceyi aklından uzaklaştırdı. Bunun önemi yoktu. Buna zamanı da yoktu. Kaderi, bu <span class="GramE">kabusumsu</span> masalları eklemeden de yeterince kasvetli görünüyordu.</p>

    <p class="MsoNormal">Sanki onun düşüncelerini okurmuş gibi Astinus aniden ayağa kalkarak ışık istedi.</p>

    <p class="MsoNormal">"<span class="GramE">Çünkü,</span>" dedi soğuk bir edayla, Laurana'ya bakarak, "geçmiş kayboldu. Geleceğin kendine aittir. Ve sabaha kadar yapmamız gereken yığınla iş var."</p>
  </div>
</body>
</html>
