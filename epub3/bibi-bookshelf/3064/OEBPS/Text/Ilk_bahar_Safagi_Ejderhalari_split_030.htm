<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_36">- 8 - Karanlıklar Kraliçesi</h2>

    <p class="MsoNormal">“Ejderha Yüceefendisi Toede."</p>

    <p class="MsoNormal">Lord Ariakas tembel bir küstahlıkla, yapılan yoklamayı izliyordu. Esasında olup bitenden sıkıldığı söylenemezdi. Sadece, Büyük Meclis'in toplanması onun fikri değildi. Aslında buna karşı da çıkmıştı. Ama bu konuya şiddetle karşı çıkmamaya da dikkat etmişti. Bu onun zayıf görünmesine neden <span class="GramE">olabilirdi;</span> ve Karanlıklar Majesteleri zayıfların yaşamasına izin vermezdi. Hayır, bu Büyük Meclis için her şey söylenebilirdi de sıkıcı denemezdi...</p>

    <p class="MsoNormal">Karanlık Kraliçe'sinin düşüncesiyle, biraz dönerek aceleyle tepesindeki girintiye bir göz attı. Salon'daki bu en büyük ve en muhteşem locanın tahtı hâlâ boştu; buraya açılan kapı canlı, soluyan karanlık içinde kayboluyordu. Bu locaya merdivenler yükselmiyordu. Kapı yegâne giriş ve çıkıştı. Kapının nereye açıldığı ise – eh, bu gibi şeyleri düşünmemekte fayda vardı. Hiçbir faninin bu demir işçiliğinin ötesine geçmediğini söylemeye bile gerek yoktu.</p>

    <p class="MsoNormal">Kraliçe daha gelmemişti. Bu onu şaşırtmıyordu. Bu açılış merasimleri onun altındaydı. Ariakas tahtı içinde kamburunu çıkartarak oturdu. Bakışları –doğal olarak, diye düşündü acı acı– Karanlıklar Kraliçesi'nin tahtından Karanlık Hanım'a kaydı. Kitiara da oradaydı tabii ki. Bu onun zafer anıydı – ya da kadın öyle zannediyordu. Ariakas kadının üzerine bir lanet okuyup üfledi.</p>

    <p class="MsoNormal">"Elinden geleni ardına koymasın," diye mırıldandı; çavuş, Lord Toede'nin ismini bir kez daha tekrarlarken pek dinlemiyordu bile.</p>

    <p class="MsoNormal">"Hazırım."</p>

    <p class="MsoNormal">Ariakas aniden bir şeylerin ters gittiğini fark etti. Ne? Neler oluyordu? Düşünceleri içinde kaybolan adam Salon'da olup bitenlere hiç dikkat etmemişti. Ters giden neydi? Sessizlik... <span class="GramE">korkunç</span> bir sessizlik izledi... <span class="GramE">ne</span>? Aklını iyice bir yokladı, biraz önce ne söylenmiş olduğunu hatırlamaya çalıştı. Sonra hatırlayarak, solundaki ikinci tahta bakmak için kara düşüncelerinden sıyrıldı. Bütün gözler aynı tahta kayarken, genellikle ejderanlardan oluşan askerler, altında bir ölüm denizi gibi alçalıp kabarıyordu.</p>

    <p class="MsoNormal"></p>

    <p class="MsoNormal">Lord Toede'ye ait ejderan askerler gelmiş, sancakları Toplantı Salonu'nun ortasında hazır olarak bekleyen diğer ejderanların sancaklarına karışmış olmasına rağmen tahtın kendi boştu.</p>

    <p class="MsoNormal">Kitiara'nın platformunun basamaklarında duran Tanis, bulunduğu yerden, tacı altında sert ve soğuk soğuk bakan Ariakas'ın bakışlarını izledi. Yarımelfin kulakları Toede'nin isminin söylenmesiyle dikilmişti. Hemen Solace'a giden yolda toz duman arasında duran hobgoblinin görüntüsü belirmişti gözünün önünde. Görüntü, bu uzun ve karanlık yolculuğun başladığı ılık güz gününün hatırasını getirmişti aklına. Flint'in, Sturm'ün anılarını getirmişti... Tanis dişlerini sıkarak kendini olup bitene <span class="GramE">konsantre etmeye</span> çalıştı. Geçen geçmişti, bitmişti ve –diye umdu bütün gücüyle– yakında da unutulacaktı.</p>

    <p class="MsoNormal">"Lord Toede?" diye tekrarladı Ariakas hiddetle. Salon'daki askerler kendi aralarında mırıldandılar. Şimdiye kadar hiçbir Yüceefendi Büyük Konsey'e katılma emrine karşı gelmemişti.</p>

    <p class="MsoNormal">Bir insan Ejderha Ordusu subayı boş platforma çıkan merdivenleri tırmandı. En üst basamakta durup (protokol daha ileri gitmesini men ediyordu) o kara gözlere ve –daha da kötüsü– Ariakas'ın tepesindeki gölgeli locaya bakarak bir an için korkuyla kekeledi. Sonra derin bir nefes alarak rapor vermeye başladı.</p>

    <p class="MsoNormal">"Y-yüce Lord Hazretleri ve K-karanlıklar Majesteleri'ne esefle bildiririm ki" –görünüşe göre hâlâ boş olan tepedeki locaya bir göz atmıştı– "Ejderha Yüceefendisi To-a, Toede şanssız ve zamansız b sonla karşılaşmıştır."</p>

    <p class="MsoNormal">Kitiara'nın tahtta oturduğu platformun en üst basamağında duran Tanis, Kit'in ejderha miğferinin gerisinden alaylı bir ses duydu. Ejderha Ordusu subayları aralarında bilmiş bilmiş bakışırken altındaki kalabalıktan kıkır kıkır gülme sesleri gelmişti.</p>

    <p class="MsoNormal">Öte yandan Lord Ariakas pek eğlenmiyordu. "Kim bir Ejderha Yüceefendisi'ni öldürmeye cüret etti?" diye sordu hiddetle; sesi ve sözlerinin çağrıştırdıkları karşısında kalabalık sustu.</p>

    <p class="MsoNormal">"K-Kenderyurdu'ndaydı lordum," diye cevap verdi subay, sesi devasa mermer salonda yankılanıyordu. Subay duraksadı. Bu uzaklıktan bile Tanis adamın yumruğunu sinirli sinirli bir sıkıp bir açtığını görebiliyordu. Belli ki daha bildirmesi gereken kötü haberleri vardı ve o da devam etme konusunda gönülsüzdü.</p>

    <p class="MsoNormal">Ariakas subaya öfkeyle dik dik bakıyordu. Boğazını temizleyen adam yeniden sesini yükseltti.</p>

    <p class="MsoNormal">"Esefle bildiririm ki Kenderyurdu..." Bir an için adamın sesi tamamen kısıldı. Sadece kahramanca bir gayretle devam edebildi, "...düştü."</p>

    <p class="MsoNormal">"Düştü!" diye tekrarladı Ariakas, gökgürültüsü gibi bir sesle.</p>

    <p class="MsoNormal">Belli ki bu subayı dehşete düşürmüştü. Beti benzi atarak bir an için anlaşılmaz bir şeyler geveledikten sonra –anlaşılan bir an önce her şeyin olup bitmesi için– bir nefeste şöyle dedi, "Yüceefendi Toede hain bir biçimde Kronin Thistleknott tarafından öldürülmüş ve askerleri sürülmüştür..."</p>

    <p class="MsoNormal">Artık kalabalıktan daha yoğun bir mırıltı, kızgınlık ve muhalefet homurtuları, Kenderyurdu'nun toptan haritadan silinmesi tehditleri geliyordu. O sefil ırkı Krynn üzerinden silip atacaklardı...</p>

    <p class="MsoNormal">Ariakas eldivenli elini tedirgin bir hareketle salladı. Toplantı yerinde bir an için bir sessizlik oldu.</p>

    <p class="MsoNormal">Ve sonra sessizlik bozuldu. Kitiara güldü.</p>

    <p class="MsoNormal">Bu metal maskesinin derinliklerinden yankılanan neşesiz, mağrur ve alaycı bir kahkahaydı.</p>

    <p class="MsoNormal">Yüzü hiddetle çarpılan Ariakas ayağa kalktı. Bir adım ilerledi ve</p>

    <p class="MsoNormal">–daha o ilerlerken– zemindeki ejderanlar kılıçlarını kınlarından çıkartıp çeliklerden şimşekler çaktırdılar, mızrak uçları yeri dövmeye başladı.</p>

    <p class="MsoNormal">Bu görüntü karşısında Kitiara'nın kendi askerleri saflarını sıklaştırıp, lordlarının Ariakas'ın sağ tarafında bulunan platformunu etrafında daha sıkışık durmak için gerilediler. Tanis'in eli gayri ihtiyari kılıcının kabzasını kavradı ve Kitiara'ya doğru bir adım daha yaklaşırken buldu <span class="GramE">kendini,</span> ki bu ayak basmaması gereken platforma ayak basması anlamına geliyordu. Kitiara kıpırdamadı. Oturduğu yerden kıpırdamadan, görülmese bile hissedilebilen bir meydan okumayla bakıyordu Ariakas'a.</p>

    <p class="MsoNormal">Sanki her bedendeki nefes görülmeyen bir güç tarafından boğulurmuş gibi aniden Toplantı Salonu'na nefessiz bir sessizlik çöktü. Salondakiler boğulmuşcasına nefes almaya çalışırlarken yüzleri solmuştu. Ciğerleri yandı, gözleri bulandı, kalp atışları durdu. Ve karanlık içeri doldukça sanki Salon'daki havanın kendisi emilip çekildi.</p>

    <p class="MsoNormal">Bu gerçek, fiziksel bir karanlık mıydı? Yoksa akılda yaşanan bir karanlık mı? Tanis emin olamıyordu. Gözleri Salon'da parlak parlak alevlenen binlerce meşaleyi seçiyor, binlerce mumun gece göğündeki yıldızlar gibi pırıldadığını görüyordu. Ama gece göğü bile, şu anda algıladığı karanlıktan daha karanlık değildi.</p>

    <p class="MsoNormal">Başı döndü. Çaresizlik içinde nefes almaya çalıştı ama sanki İstar'ın Kan Denizi'nin dibindeydi yine. Dizleri titredi, neredeyse ayakta duramayacak hale gelmişti. Güçten kuvvetten kesilmişti, sendeledi, düştü; nefeslenmeye çalışarak yere çöktü, orada burada diğerlerinin de cilalı mermer zemine düştüğünü belli belirsiz algılıyordu. Hareket ıstırap verse de başını kaldırdığında Kitiara'nın sanki görülmeyen bir güç tarafından tahta doğru çekiliyormuş gibi, oturduğu yerde ileri doğru yığıldığını gördü.</p>

    <p class="MsoNormal">Sonra karanlık geçti. Ciğerlerine serin, tatlı bir hava doldu. Kalbi silkinerek yeniden çarpmaya başladı. Kan başına hücum etti, neredeyse bayılmasına neden olacaktı. Bir an için ışık kafasının içinde patlarken, zayıf ve sersemlemiş bir halde mermer merdivene çökmekten kendini alamadı. Sonra gözleri açılırken ejderanların hiç etkilenmeden kaldıklarını gördü. Onlar sükûnetle duruyor, hepsi aynı noktaya bakıyordu.</p>

    <p class="MsoNormal">Tanis merasimler sırasında boş kalmış olan muhteşem platforma bakmak için bakışlarını kaldırdı. O ana kadar boştu. Kanı damarlarında donmuştu, nefesi neredeyse yeniden durdu. Karanlıklar Kraliçesi Takhisis, Toplantı Salonu'na girmişti.</p>

    <p class="MsoNormal">Krynn üzerinde başka isimleri de vardı. Elfçede ona Ejderhakraliçe diyorlardı; Bozkırlardaki barbarlar da Fesat Nilat. Thorbardin'de cüceler arasında Tamex, yani Sahte Metal diye biliniyordu; Ergoth'un denizcilikle uğraşan halkı arasındaki efsanelerde de ondan Binbir Yüzlü Kadın, yani Mai-tat diye söz edilirdi. Çok uzun zaman önce Huma tarafından yenilgiye uğratılarak yeryüzünden kovulan, Hem Bütün Renklerin Hem de Hiçbirinin Kraliçesi demişti Solamniya Şövalyeleri.</p>

    <p class="MsoNormal">Karanlıklar Kraliçesi Takhisis geri dönmüştü. Ama tam olarak değil.</p>

    <p class="MsoNormal">Tanis daha tepesindeki locadaki gölgeli surete korkuyla bakarken bile, yaşadığı dehşet beynini parçalayıp onu salt dehşet ve korku dışında hiçbir şey hissetmeyecek, algılamayacak şekilde uyuştururken bile Kraliçe'nin cismani bedeniyle orada bulunmadığını fark etmişti. Sanki onların akıllarındaki varlığı platform üzerine asıl varlığının bir gölgesini düşürüyordu. Oradaki zati varlığı sadece kendi iradesinin, diğerlerinin onu algılamalarını istediği şekilde zorlamasından varlık bulabiliyordu.</p>

    <p class="MsoNormal">Bir şey onu alıkoyuyor, onun bu dünyaya girişini engelliyordu. Bir kapı – Berem'in sözleri karmakarışık olarak Tanis'in aklına geldi. Berem neredeydi? Caramon ile diğerleri neredeydi? Tanis ani bir acıyla neredeyse onları unutmuş olduğunu fark etti. Kitiara ve Laurana zihnini o kadar meşgul etmişlerdi ki diğerleri aklından uçup gitmişti. Başı dönüyordu. Sanki her şeyin anahtarını elinde tutuyormuş gibi geldi ona, ah bir de düşünebilecek kadar zamanı olsaydı.</p>

    <p class="MsoNormal">Ama bu mümkün değildi. Gölgemsi suret sonunda granit odada hiçlikten, soğuk bir delik yaratırcasına siyahlığını koyulttu. Bakışlarını çeviremeyen Tanis sonunda deliğe doğru çekiliyormuş gibi dehşet verici bir hisse kapılıncaya kadar bakmak zorunda kalmıştı. Tam o anda aklının içinde bir ses duydu.</p>

    <p class="MsoNormal">Sizi, bu önemsiz ağız dalaşlarınız ve daha önemsiz hırslarınızın, büyük bir hızla yaklaştığını hissettiğim zafere zarar vermesi için bir araya toplamadım. Burada kimin hüküm sürdüğünü unutmayın Lord Ariakas.</p>

    <p class="MsoNormal">Lord Ariakas da salondaki herkes gibi tek dizi üzerine çöktü. Tanis de hürmetle dizleri üzerine çökerken buldu kendini. Buna mani olamıyordu. Bu iğrenç, insanı boğan kötülüğe karşı içi nefretle dolsa bile, sonuç olarak bu bir tanrıçaydı – dünyayı biçimlendirenlerden biri. Zamanın başladığından beri hüküm sürüyordu... <span class="GramE">ve</span> zaman bitinceye kadar da hüküm sürmeye devam edecekti.</p>

    <p class="MsoNormal">Ses, onun ve orada bulunan herkesin zihnini yakarak konuşmaya devam etti.</p>

    <p class="MsoNormal">Kitiara, geçmişte bizi çok memnun etmiştin. Şimdi bize sunduğun armağan bizi daha da memnun ediyor. Elf kadını getirin ve bir bakalım; bakalım da hakkındaki hükmümüzü verelim.</p>

    <p class="MsoNormal">Lord Ariakas'a bakan Tanis, adamın tahtına geri döndüğünü, ama bunu yapmadan önce Kitiara'ya nefret yüklü, zehirli bir bakış fırlatmayı da ihmal etmedi.</p>

    <p class="MsoNormal">"Getireyim Karanlık Majesteleri." Kitiara eğilerek selam verdikten sonra merdivenlerden aşağıya inerken yanından geçtiği sırada, "Benimle gel," diye emretti Tanis'e.</p>

    <p class="MsoNormal">Ejderan askerleri gerileyerek yürümesi için odanın ortasında ona yol açtılar. Kitiara peşinde Tanis'le platformun kaburga biçimli merdivenlerinden indi. Askerler geçmeleri için ayrılarak yol verdikten hemen sonra saflarını korumak için yeniden birleştiler.</p>

    <p class="MsoNormal">Salon'un ortasına varan Kitiara, yılan heykelinin sırtından mahmuz gibi fırlayan dar basamaklardan, mermer platformun ortasına varıncaya kadar tırmandı. Tanis onu daha yavaş takip ediyordu; basamakları dar ve tırmanışı zor bulmuştu, özellikle de locadaki gölgeli suretin gözlerinin ruhunu araştırdığını hissederken.</p>

    <p class="MsoNormal">Korkunç platformun ortasında duran Kitiara dönerek, platformu Toplantı Salonu'nun ana duvarına bağlayan dar köprünün diğer tarafındaki oymalı kapıyı işaret etti.</p>

    <p class="MsoNormal">Kapıda bir suret belirdi: Solamniya Şovalyeleri'nin zırhına bürünmüş kara bir suret. Lord Soth, Salon'a girdi ve –onun girmesiyle– dar köprünün her iki yanında duran askerler de, sanki mezardan bir el çıkmış da onları itelemiş gibi gerilediler. Silik kollarında Lord Soth, kefene sarılı bir beden taşıyordu. Odadaki sessizlik o kadar yoğundu ki neredeyse ölü şövalyenin çizmeli ayaklarının sesinin mermer zemin üzerinde çınladığı duyulabiliyordu; oysa orada bulunan herkes şeffaf, etsiz bedenden arkasındaki taşları görebiliyordu.</p>

    <p class="MsoNormal">Beyazlara sarılmış yükünü taşıyarak yürüyen Lord Soth, köprüyü geçerek yılanın başında durmak için yavaş yavaş ilerledi. Kitiara'dan gelen başka bir işaretle beyaz bohçasını Ejderha Yüceefendisi'nin ayaklarının dibine, yere bıraktı. Sonra ayağa kalkarak herkesi dehşet içinde, gerçekten var olup olmadığını, bunu kendi hummalı hayal güçlerinin yaratıp yaratmadığını merak eder bir şekilde bakarken bırakıp aniden yok oldu.</p>

    <p class="MsoNormal">Tanis, hizmetkârının olayları pekiştirmesinden memnun kalan Kitiara'nın miğferinin altından güldüğünü görebiliyordu. Sonra kılıcını çeken Kitiara eğilerek sureti bir koza gibi saran bağları kesti. Bağları tutup asılarak açıktan sonra tutsağın ağın içinde çırpınışını seyretmek için geri çekildi.</p>

    <p class="MsoNormal">Tanis'in gözüne bir tutam bal renkli, karışmış saç ile gümüş zırhların şimşeği takıldı. Kendisini sıkan bağlar yüzünden neredeyse boğulacak gibi olan Laurana öksürerek, her yanını saran beyaz kumaşlardan kurtulmaya çalışıyordu. Tutsağın dermansızca çırpınışını gören askerler arasında gergin bir gülüşme duyuldu Belli ki bu gelecek daha büyük bir eğlentinin göstergesiydi. Tanis gayri ihtiyari, Laurana'ya yardım etmek için ileri bir adım attı. Sonra Kitiara'nın kahverengi gözlerini üzerinde hissetti, onu izliyor, ona hatırlatıyordu...</p>

    <p class="MsoNormal">"Eğer sen ölürsen – o da ölür!"</p>

    <p class="MsoNormal">Bedeni ürperip titreyen Tanis durdu; sonra geriye bir adım attı. Sonunda Laurana sersem gibi ayağa kalkabildi. Bir an için, nerede olduğunu anlayamadan, sert, alevli meşale ışığında etrafını görebilmek için gözlerini kırpıştırarak etrafına anlamsız anlamsız baktı. Nihayet bakışları, ona ejderha miğferinin ardından gülümseyen Kitiara üzerinde odaklandı.</p>

    <p class="MsoNormal">Düşmanı, yani onu aldatan bu kadının görüntüsü karşısında Laurana dikleşti. Bir an için hiddetinden korkusunu unutmuştu. Mütehakkim bir şekilde önce altına, sonra tepesine baktı; bakışları koca Salon'u taradı. Şans eseri arkasına bakmamıştı. Onu dikkatle izleyen ejderha zırhı giymiş sakallı yarımelfi görmemişti. Onun yerine Kara Kraliçe'nin askerlerini gördü, tahtlarına oturmuş Yüceefendileri gördü, tepelerine tünemiş olan ejderhaları gördü. Sonunda Karanlıklar Kraliçesi'nin gölgemsi şeklini de farketti.</p>

    <p class="MsoNormal">Şimdi nerede olduğunu biliyor, diye düşündü Tanis kahrolarak, Laurana'nın yüzündeki rengin solduğunu görünce. Artık nerede ve başına neler gelmek üzere olduğunu biliyor.</p>

    <p class="MsoNormal">Mabed'in altındaki o zindanlarda kim bilir ona ne öyküler anlatmışlardır. Karanlıklar Kraliçesi'nin Ölüm Odaları hakkındaki hikâyelerle ona ne eziyetler çektirmişlerdir. Büyük bir ihtimalle diğerlerinin çığlıklarını duymuştur, diye tahminde bulundu Tanis; ruhunun, kızın bu bariz dehşeti karşısında ezildiğini hissediyordu. Gece boyunca onların çığlıklarını dinlemiş olmalıydı ve şimdi, birkaç saat, belki de birkaç dakika içinde o da onlara katılacaktı.</p>

    <p class="MsoNormal">Yüzü ölü gibi sararan Laurana, sanki dönüp duran evrende tek sabit nokta Kitiara imiş gibi ona bakmak için döndü. Tanis, Laurana'nın dişlerinin kenetlendiğini, kendine <span class="GramE">hakim</span> olmak için dudaklarını ısırdığını gördü. Ne olursa olsun korkusunu bu kadına göstermezdi, korkusunu onlardan hiçbirine göstermezdi.</p>

    <p class="MsoNormal">Kitiara hafif bir hareket yaptı. Laurana kadının bakışlarını izledi. "Tanis..."</p>

    <p class="MsoNormal">Dönünce yarımelfi gördü ve Laurana'nın gözleri kendisininkilerle birleşirken Tanis, bir umudun pırıldadığını gördü. Kızın sevgisinin kendisini sardığını ve kışın acı karanlığından sonra doğan bahar gibi onu kutsadığını hissetti. O an Tanis, kıza duyduğu aşkın bedeninde savaşan iki yan arasındaki bağ olduğunu farketti. Kızı, elf ruhunun değişmeyen, ölümsüz ve insan kanıın arzulu aşkıyla seviyordu. Fakat bunu çok geç anlamıştı ve şimdi bu idrakinin bedelini yaşamı ve ruhuyla ödeyecekti.</p>

    <p class="MsoNormal">Tek bir bakış; Laurana'ya bütün verebileceği bu kadardı. Tek bir bakış kalbindeki mesajı taşımalıydı, çünkü Kitiara'nın kendisini dikkatle izleyen kahverengi gözlerini üzerinde hissediyordu. Üstelik üzerinde başka gözler de vardı, alabildiğine kara ve gölgeli gözler.</p>

    <p class="MsoNormal">Bu gözlerin farkında olan Tanis yüzünün, içinden geçenleri açık etmemesi için kendini zorladı. Mümkün olduğu kadar kendini tutarak dişlerini sıktı, kaslarını gerdi, bakışlarını dikkatle ifadesiz tutmaya çalıştı. Laurana tamamen yabancı biri gibi olmalıydı. Buz gibi bir edayla bakışlarını ondan çevirdi ve dönmekteyken kızın parlak gözlerindeki umut ışığının titreyerek söndüğünü gördü. Sanki bulutun tekinin güneşi karartması gibi Laurana'nın aşkı da soluk bir yeise dönerek hüznüyle Tanis'i ürpertti.</p>

    <p class="MsoNormal">Eli titremesin diye kılıcının kabzasını sıkı sıkı tutan Tanis, Karanlıklar Kraliçesi'ne bakmak için döndü.</p>

    <p class="MsoNormal">"Karanlık Majesteleri," diye bağırdı Kitiara, Laurana'yı kolundan kavradığı gibi ileri doğru sürükleyerek, "Size armağanımı sunuyorum – bizi zafere götürecek bir armağan!"</p>

    <p class="MsoNormal">Bir an için heyecanlı bir tezahüratla sözü kesilmişti. Elini kaldıran Kitiara susulmasını işaret ettikten sonra devam etti.</p>

    <p class="MsoNormal">"Size elf kadın Lauralanthalasa'yı, Qualinesti Elfleri'nin Prensesi'ni, kötü Solamniya Şövalyelerinin liderini sunuyorum. Ejderha mızraklarını geri getiren, Yüce Ermiş Kulesi'nde ejderha küresini kullanan oydu. Onun emriyle oğlan kardeşi ve bir gümüş ejderha Sanction'a gitmişler ve burada –aslında Lord Ariakas'ın bir beceriksizliğinin sonucu olarak– Kutsal Mabed'e gizlice girerek iyi ejderhaların yumurtalarının bozulduğunu görmüşlerdi." Ariakas ileri doğru gözdağı verircesine bir adım attı ama Kitiara soğuk bir edayla onu görmemezliğe geldi. "Onu size veriyorum Kraliçe'm, size karşı işlediği suçların karşılığı olan cezayı veresiniz diye."</p>

    <p class="MsoNormal">Kitiara, Laurana'yı Kraliçe'nin önüne savurdu. Tökezlenen elf kadın Kraliçe önünde dizleri üzerine düştü. Altın saçları bağlarından kurtularak parlak bir dalga gibi önüne devrildi –Tanis'in yanan zihnine göre– bu, engin karanlık salondaki tek ışıktı.</p>

    <p class="MsoNormal">Çok iyi bir iş başarmışsın Lord Kitiara, diye geldi Karanlık Kraliçe'nin duyulmayan sesi, ödüllendirileceksin. Elfin Ölüm Odaları'na kadar götürüldüğünü gördükten sonra sana ödülünü vereceğim.</p>

    <p class="MsoNormal">"Teşekkür ederim Majesteleri," diye eğilerek selam verdi Kitiara. "İşimiz bitmeden önce sizden bana iki şey bahşetmenizi istirham edeceğim." Elini uzatarak Tanis'i sıkı sıkı tuttu. "Önce büyük ve muhteşem ordunuzda hizmet vermek isteyen birini takdim etmek istiyorum."</p>

    <p class="MsoNormal">Kitiara elini Tanis'in omuzuna koyup sert bir biçimde sıkarak diz çökmesi gerektiğini belirtti. Laurana'nın o son bakışını bir türlü aklından atamayan Tanis tereddüt etti. Hâlâ karanlıktan dönebilirdi. Laurana'nın yanında durup, sonu birlikte bekleyebilirdi.</p>

    <p class="MsoNormal">Sonra dudak büktü.</p>

    <p class="MsoNormal">Ne kadar da bencilleştim, dedi kendi kendine acımasızca, kendi ahmaklığımı örtmek için Laurana'yı kurban etmeyi bile düşünebiliyorum. Hayır, yaptığım kötülükleri kendi başıma ödeyeceğim. Artık hayatım boyunca bir daha iyi bir şey yapamasam bile, onu kurtaracağım. Ve bu bilgiyi, karanlık beni yutuncaya kadar, yolumu aydınlatan bir mum gibi taşıyacağım!</p>

    <p class="MsoNormal">Kitiara'nın omuzunu tutan eli canını acıtırcasına sıkmaya başlamıştı, ejderha pulundan zırhına rağmen ejderha miğferinin gerisindeki kahverengi gözler kızgınlıkla içleniyordu.</p>

    <p class="MsoNormal">Yavaş yavaş başını eğen Tanis, Karanlık Majesteleri'nin önünde diz çöktü.</p>

    <p class="MsoNormal">"Size aciz hizmetkârınız Tanis Yarımelf'i takdim ederim," diye devam etti Kitiara serinkanlılıkla, gerçi Tanis kadının sesinden rahat bir nefes aldığını farketti. "Son komutanım Bakaris'in zamansız ölümüyle onu ordularımın komutanı yaptım."</p>

    <p class="MsoNormal">Yeni hizmetkârımız ileri çıksın, diye belirdi ses Tanis'in aklında. Tanis ayağa kalkarken onu daha yakına çeken Kit'in elini omuzunda hissetti. Kadın aceleyle fısıldadı, "Unutma, artık Karanlık Majesteleri'nin malısın Tanis. Tamamen ikna olmalı yoksa ben bile seni kurtaramam; o zaman sen de elf kadını kurtaramazsın."</p>

    <p class="MsoNormal">“Unutmadım," dedi Tanis ifadesiz bir biçimde. Kendini Kitiara'nın elinden kurtaran yarımelf platformun kenarında Karanlık Kraliçe'nin tahtının altında duracak şekilde ilerledi.</p>

    <p class="MsoNormal">Başını kaldır. Bana bak, diye geldi emir.</p>

    <p class="MsoNormal">Ta içinden bir güç, sahip olup olmadığına emin olamadığı bir güç dileyerek kendini topladı. Eğer ben teklersem Laurana'yı kaybederim. Aşk hatırına, aşkı aklımdan uzaklaştırmalıyım. Tanis gözlerini kaldırdı.</p>

    <p class="MsoNormal">Bakışları yakalandı ve alıkonuldu. Tutulmuş gibi, kendini kurtaramadan gölgemsi surete bakıyordu<span class="GramE">..</span> Tanis'in bir korku veya korkunç bir huşu içindeymiş gibi davranmasına hiç gerek yoktu, çünkü bunlar Karanlıklar Majesteleri'ne bakan her ölümlü gibi onda da kendiliğinden belirivermişti. Ona tapınma isteğine kaılsa bile –çok derinlerde bir yerlerde– hâlâ özgür olduğunu hissetti. Tanrıçanın gücü tam değildi. Tanis'in iradesini kırarak onu tüketemiyordu. Takhisis bu zayıflığını açık etmemek için uğraştığı halde Tanis onun dünyaya girmek için devam ettirdiği büyük mücadelenin farkındaydı.</p>

    <p class="MsoNormal">Tanrıçanın gölgemsi sureti gözleri önünde dalgalanarak bütün biçimleriyle kendini <span class="GramE">sergiliyordu;</span> ki bu da tanrıçanın hiçbiri üzerinde bir denetimi olmadığını gösteriyordu. İlk başta Solamniya efsanelerindeki beş başlı ejderha olarak belirdi. Sonra suret değişerek Cazibe'nin kendisi oldu: erkeklerin sahip olmak için ölebilecekleri güzellikte bir kadın gibiydi. Şimdi ise bir Kara Savaşçı'ydı, ölümü zırhlı elinde tutan Kötülük'ün uzun boylu ve güçlü şövalyesi.</p>

    <p class="MsoNormal">Ama suretler yer değiştirirken bile kara gözler, beş ejderha başının gözleri, Cazibe'nin gözleri, korkunç savaşçının gözleri hep sabit kalıyor, Tanis'in ruhuna bakıyordu. Tanis bu tetkik altında kuruduğunu hissetti. Tahammül edemeyecekti, gücü yoktu. Kraliçenin önünde kendini küçülterek, yerlerde sürünerek bir kez daha alçakça dizleri üzerine çökerken arkasından keder içinde boğulur gibi bir hıçkırık sesi duydu.</p>
  </div>
</body>
</html>
