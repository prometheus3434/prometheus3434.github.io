<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_37">- 9 - Kıyamet Borazanları</h2>

    <p class="MsoNormal">Kuzey koridoru boyunca Berem'i arayarak hantal hantal yürüyen Caramon, parmaklıklı hücrelerden yükselen hayret yüklü bağırtı çağırtıları, tutsakların uzanan ellerini umursamıyordu. Ama Berem'den bir iz yoktu; geçmiş olduğuna dair bir iz bile yoktu. Diğer tutsaklara onu görüp görmediklerini sormaya çalıştı fakat çoğu maruz kaldıkları işkencelerle akıllarını o kadar yitirmişlerdi ki söyledikleri şeyler hiçbir anlam ifade etmiyordu; zamanla aklı dehşet ve acımayla dolan Caramon, onları kendi hallerine bıraktı. Kendisini durmadan aşağıya doğru götüren koridor boyunca yürümeye devam etti. Etrafına bakınarak çaresizlik içinde o delirmiş adamı nasıl bulabileceğini kara kara düşündü. Tek tesellisi bu ana koridora açılan başka yolların olmamasıydı. Berem bu taraftan gitmiş olmalıydı! <span class="GramE">Peki</span> öyleyse şimdi neredeydi?</p>

    <p class="MsoNormal">Hücrelerin içine bakan, köşelerden tökezlenerek dönen Caramon, üzerine atılan bir hobgoblin muhafızı neredeyse gözden kaçıracaktı. Yolundan alıkonmanın sıkıntısıyla kılıcını huzursuzca savuuran Caramon, yaratığın kellesini uçurdu ve daha hobgoblinin bedeni taş zemine çarpmadan yoluna devam etti.</p>

    <p class="MsoNormal">Sonunda rahat bir nefes aldı. Merdivenlerden hızla inerken neredeyse başka bir hobgoblin ölüsünün üzerine basacaktı. Hobgoblinin boynu güçlü ellerle bükülüp kırılmıştı. Belli ki Berem oradan geçmişti, üstelik kısa bir süre önce oradan geçmişti. Ceset daha soğumarnıştı.</p>

    <p class="MsoNormal">Artık adamın peşinde olduğuna iyice emin olan Caramon, koşmaya başladı. Geçtiği hücrelerdeki tutsaklar artık koca savaşçı için bulanık birer görüntüden başka bir şey değildi. Sesleri kulaklarını tırmalayan tutsaklar özgürlüklerine kavuşmak için yalvarıyorlardı.</p>

    <p class="MsoNormal">Bunları serbest bıraksam bir ordum olurdu, diye düşündü Caramon aniden. Bir an için durup hücre kapılarını açma fikriyle oynuyordu ki korkunç bir uluma ve bağırış sesi geldi ileriden bir yerlerden.</p>

    <p class="MsoNormal">Berem'in ulumasını tanıyan Caramon ileri atıldı. Hücreler bitmiş, koridor daralarak yere doğru spiraller çizen dar bir tünele dönüşmüştü. Duvarlarda hafif hafif ışık veren meşaleler vardı ama bunlar da seyrek ve birbirinden uzaktılar. Caramon tünelden aşağıya koşmaya başladı; o yaklaştıkça homurtular da artıyordu. Koca savaşçı acele etmeye çalıştı ama zemin kaygan ve sümüksü bir maddeyle kaplıydı ve aşağıya doğru ilerledikçe hava da daha küf kokulu ve rutubetli olmaya başlamıştı. Kayıp düşmekten korkan Caramon, adımlarını yavaşlatmak zorunda kaldı. Bağırışılar iyice yaklaşmıştı, tam önünden geliyordu. Tünel aydınlanmaya başlamıştı, belli ki sonuna yaklaşıyordu.</p>

    <p class="MsoNormal">Derken Berem'i gördü. Kılıçları meşale ışığında parlayan iki ejderan kılıç darbeleriyle ona saldırıyordu. Yeşil taştan yayılan ışık küçük odayı meşum bir parıltıyla parlatırken Berem onlara çıplak elleriyle karşı koyuyordu.</p>

    <p class="MsoNormal">Onları bu kadar uzun süre geri tutabilmesi Berem'in deli gücünün bir göstergesiydi. Yüzü boyunca uzanan bir kesikten ve yanındaki derin bir yaradan dışarı kan boşalıyordu. Caramon pislikte kayarak yardımına koşarken Berem, ejderanın kılıcını, tam ucu göğsüne dokunurken yakalamıştı. İnsafsız çelik adamın tenine batmıştı ama adam acıdan bihaberdi. Kılıcı çevirip – büyük bir güçle– ejderanı geri sürerken kolundan aşağıya kan boşalıyordu. Sonra soluk alabilmek için duraksadı. Diğer ejderan öldürmek için yaklaştı.</p>

    <p class="MsoNormal">Bütün dikkatlerini avlarına vermiş olan muhafızlar Caramon'u görmediler bile. Tünelden dışarı uğrayan Caramon, son anda kılıcını yaratıklara saplamaması gerektiğini, yoksa kılıcını kaybedebileceğini hatırladı. Muhafızlardan birini koca elleriyle tutup başını çevirerek güzelce boynunu kırdı. Cesedi yere bırakarak diğer ejderanın vahşice dalışını yaratığın boynuna doğru eliyle hızlı bir kesici darbe kullanarak yarım bıraktı. Yaratık geriye doğru düştü.</p>

    <p class="MsoNormal">"Berem, iyi misin?" diye döndü Caramon ve tam Berem'e yardım etmeye hazırlanıyordu ki aniden yan tarafında içini dağlayan bir acı hissetti.</p>

    <p class="MsoNormal">Acıyla nefesi kesilen Caramon sendeleyerek döndüğünde arkasında bir ejderan gördü. Herhalde bu ejderan Caramon'un geldiğini duyarak gölgede kalıp gizlenmişti. Kılıcının darbesi öldürebilirdi ama aceleyle savrulmuş, Caramon'un örgü zırhını eğriltmişti. Kendi kılıcına davranan Caramon zaman kazanmak için geriledi.</p>

    <p class="MsoNormal">Ejderanın ona zaman kazandırmaya hiç niyeti yoktu. Kılıcını kaldırarak Caramon'a doğru daldı.</p>

    <p class="MsoNormal">Belli belirsiz bir hareket oldu, yeşil bir ışıkla bir şimşek çaktı ve ejderan son nefesini vererek Caramon'un ayakları dibine düştü.</p>

    <p class="MsoNormal">"Berem!" dedi Caramon hayretten nefesi kesilerek, elini yan tarafına bastınyordu. "Teşekkür ederim! Nasıl<span class="GramE">?..</span>"</p>

    <p class="MsoNormal">Fakat Hepadam, Caramon'a boş boş bakıyordu. Sonra, yavaş yavaş başını onaylarcasına sallayarak döndü ve yürüyerek uzakaşmaya başladı.</p>

    <p class="MsoNormal">"Bekle!" diye seslendi Caramon. Acıdan dişlerini sıkan koca adam ejderan cesetlerinin üzerinden atlayarak Berem'in arkasından fırladı. Adamın kolundan yakalayarak onu zorla durdurdu. "Bekle lanet olasıca!" diye tekrarladı, adamı sıkı sıkı tutarak.</p>

    <p class="MsoNormal">Ani hareketinin bedelini ödedi. Oda gözleri önünde dönmeye başlayınca Caramon, yarasının acısına karşı koyarak bir an için hareketsiz durmak zorunda kaldı. Yeniden görmeye başladığında kendini toparlayarak etrafına bakındı.</p>

    <p class="MsoNormal">"Neredeyiz?" diye sordu pek bir cevap ummadan; sadece Berem'in sesini duymasını istemişti.</p>

    <p class="MsoNormal">"Mabed'in çok çok altında," diye cevap verdi Berem ifadesiz bir tonda. "Yaklaştım. Artık çok yakınım."</p>

    <p class="MsoNormal">"Öyle," diye kabul etti Caramon ne olduğunu anlamadan. Berem'i sıkı sıkı tutarak etrafına bakınmaya devam etti. İnmiş olduğu taş merdivenler küçük yuvarlak bir odada son buluyordu. Duvardaaki meşalenin altındaki eski masa ile etrafındaki sandalyeleri görünce bir muhafız odası olduğunu fark etti burasının. Buradaki ejderanlar muhafız olmalıydılar. Berem bunlara yanlışlıkla rastgelmişti. Ama ejderanlar neyi koruyorlardı acaba?</p>

    <p class="MsoNormal">Caramon aceleyle küçük taş odaya bir göz attı, ama bir şey göremedi. Oda aşağı yukarı yirmi adım çapındaydı ve kayaya oyulmuştu. Döner merdivenler bu odada son buluyordu ve – diğer tarafta– kemerli bir kapı bulunuyordu. İşte Caramon yakaladığında Berem bu kapıdan çıkmak üzereydi. Kemerin altından bakan Caramon hiçbir şey göremedi. Gerisi karanlıktı; o kadar karanlıktı ki Caramon bir an için efsanelerde sözü geçen Büyük Karanlık'a bakıyor zannetti kendini. Tanrılar dünyayı yaratıncaya kadar boşlukta var olan karanlık.</p>

    <p class="MsoNormal">Duyabildiği tek ses bir suyun fokurdayıp çırpınışıydı. Bir yeraltı suyu herhalde, diye düşündü; bu, rutubetli havayı da açıklıyordu. Bir adım gerileyerek tepesindeki kemeri inceledi.</p>

    <p class="MsoNormal">Kemer, içlerinde bulundukları küçük oda gibi kayaya oyulmamıştı. Bu sanatkâr eller tarafından, taştan yapılmıştı. Bir zamanlar kemeri süsleyen ayrıntılı yontuların belli belirsiz taslaklarını görebiliyor, ama tam olarak hiçbir şey çıkartamıyordu. Geçip giden zaman ve rutubetli hava bunları acımasızca silmişti.</p>

    <p class="MsoNormal">Kendisine rehber olacak bir ipucu bulma umuduyla kemeri inceleyen Caramon, Berem ani ve hiddetli bir güçle yakasına yapışınca neredeyse düşüyordu.</p>

    <p class="MsoNormal">"Seni tanıyorum!" diye bağırdı adam.</p>

    <p class="MsoNormal">"Tabii," diye homurdandı Caramon. "Cehennem adına burada ne yapıyorsun?"</p>

    <p class="MsoNormal">"Jasla çağırıyor..." dedi Berem, bir kez daha gözlerine o vahşi bakış yerleşmişti. Dönerek kemerin gerisindeki karanlığa doğru baktı. "Orada, gitmem gerek... Muhafızlar... <span class="GramE">beni</span> durdurmaya çalıştı. Benimle gel."</p>

    <p class="MsoNormal">O zaman, muhafızların bu kemeri koruyor olabilecekleri geldi Caramon'un aklına! Ama ne için? Gerisinde ne vardı? Berem'i mi tanımışlardı, yoksa buradan herkesi uzak tutmak için emir mi almışlardı? Bu soruların hiçbirinin cevabını bilmiyordu; bunu düşünürken cevapların hiç önemi olmadığını fark etti. <span class="GramE">Her iki sorunun cevabının da.</span></p>

    <p class="MsoNormal">“Oraya girmen gerek," dedi Berem'e. Fazlasıyla kesinlik taşıyordu sözleri. Berem evet anlamında başını sallayarak sabırsızlıkla ileri doğru bir adım attı. Eğer Caramon onu geri çekmeseydi karanlığa dalacaktı.</p>

    <p class="MsoNormal">"Bekle, ışığa ihtiyacımız var,” dedi koca adam içini çekerek "Bir yere kımıldama!" Berem'in kolunu sıvazlayıp gözünü üzerinden ayırmayan Caramon, gerileyerek sonunda eli bir meşaleye değinceye kadar el yordamıyla duvarı yokladı. Meşaleyi yerinden alarak Berem'e döndü.</p>

    <p class="MsoNormal">"Ben de seninle geleceğim," dedi ağır ağır, bu acıya ve kan kaybına bayılmadan daha ne kadar dayanabileceğini düşünerek. "Al, şunu bir dakika tutuver." Meşaleyi Berem'e uzatıp Berem'in gömleğinin yırtık pırtık parçalarından birini kopartarak yan tarafındaki yarayı sıkı sıkı sardı. Sonra meşaleyi geri alarak kemerin altından geçen yolda önü çekti.</p>

    <p class="MsoNormal">Taş desteklerin arasından geçen Caramon, yüzüne bir şeylerin değdiğini hissetti. "Örümcek ağı!" diye mırıldandı, tiksintiyle ağları elleriyle ittirerek. Ama hiçbir şey yoktu. Omuzlarını silkerek bu konuda daha fazla düşünmeden kemerden geçip Berem'i de arkasından çekti.</p>

    <p class="MsoNormal">Hava borazan sesleriyle parçalandı. "Kapana kıstık," dedi Caramon acı acı.</p>

    <p class="MsoNormal">“Tika!" dedi Tas nefes nefese kasvetli zindan koridorundan koşarlarken. "Planın işe yaradı." Kender omuzunun gerisinden bakmayı göze almıştı.</p>

    <p class="MsoNormal">"Evet," dedi nefesi kesilerek, "sanırım hepsi bizi izliyorlar!" "Mükemmel," diye mırıldandı Tika. Her nedense planının bu kadar iyi işleyeceğini düşünmemişti. Daha önce hayatında yaptığı planların hiçbiri bir işe yaramamıştı. Bunun ilk olacağını nereden bilebilirdi? O da, çarçabuk arkasına bir bakıverdi. Pençeli ellerinde kıvrık kılıçlarıyla peşlerinden koşturan altı, yedi ejdean olmalıydı.</p>

    <p class="MsoNormal">Pençe ayaklı ejderanlar kız veya kender kadar hızlı koşamasalar da inanılmayacak kadar dayanıklıydılar. Tika ile Tas epey avantajlı başlamışlardı koşmaya ama bu uzun sürmeyecek gibiydi. Kız daha şimdiden soluksuz kalmaya başlamıştı, ayrıca böğründeki acı da iki büklüm durmasına neden oluyordu.</p>

    <p class="MsoNormal">Ama benim koşmaya devam ettiğim her saniye Caramon'a biraz daha zaman kazandıracak, diyordu kendi kendine. Ejderanları bir o kadarcık daha uzağa çekmiş olacağım.</p>

    <p class="MsoNormal">"Baksana Tika!" –Tas'ın dili dışarı sarkmış, her zamanki gibi neşeli olan yüzü yorgunluktan solmuştu– "nereye gittiğimizi biliyor musun?"</p>

    <p class="MsoNormal">Tika hayır anlamında başını salladı. Konuşacak nefesi kalmamıştı. Yavaşladığını hissetti, bacakları kurşun gibi olmuştu. Bir kez daha geriye baktığında ejderanların yaklaştığını gördü. Bu ana koridordan ayrılan başka bir koridor, hatta bir iniş, bir kapı aralığı veya saklanabilecekleri herhangi bir yer bulma umuduyla aceleyle etrafına bakındı. Hiçbir şey yoktu. Koridor önlerinde sessizce, bomboş uzanıyordu. Bir hücre bile yoktu. Uzun, dar, düzgün, yavaş yavaş yukarı doğru tırmanan, görünüşe göre sonsuz olan bir koridordu.</p>

    <p class="MsoNormal">Sonra her şeyi aniden anladı, neredeyse donup kalacaktı. Yavaşlayıp nefeslendikten sonra tüten meşale ışıklarında belli belirsiz görünen Tas'a baktı.</p>

    <p class="MsoNormal">“Tünel... <span class="GramE">yükseliyor</span>..." Öksürdü.</p>

    <p class="MsoNormal">Tas önce kızın ne dediğini anlamadan gözlerini kırpıştırarak baktı; sonra yüzü aydınlandı.</p>

    <p class="MsoNormal">"Yukanya, dışarıya çıkıyor!" diye bağırdı sevinçle. "Başardın</p>

    <p class="MsoNormal">Tika!"</p>

    <p class="MsoNormal">"Belki..." dedi Tika tedbiri elden bırakmadan.</p>

    <p class="MsoNormal">"Haydi!" diye bağırdı Tas heyecanla, yeni bir güç bulmuştu. Tika'nın elini tutarak onu da çekti. "Öyle olduğunu biliyorum Tika! Kokla bak," –kokladı– "taptaze hava! <span class="GramE">Kaçacağız...Tanis'i</span> bulup...geri geleceğiz...Caramon'u kurtaracağız..."</p>

    <p class="MsoNormal">Ancak bir kender, bir yandan peşinde ejderanlarla koridordan koşarken, bir yandan da konuşur, diye düşündü Tika bezginlikle. Kendisi artık salt korkudan dolayı koşabiliyordu. Kısa bir süre sonra da bu korku üzerinden kalkacaktı. O zaman, yorgunluktan her yanı ağrırken ejderanları falan umursamadan tünelde yığılıp kalacaktı...</p>

    <p class="MsoNormal">Derken, "Açık hava!" diye fısıldadı.</p>

    <p class="MsoNormal">Gerçekten de Tas'ın onu koşturmak için yalan söylediğini düşünmüştü. Ama artık <span class="GramE">rüzgarın</span> yumuşak fısıltısının yanağına dokunuşunu hissedebiliyordu. Umut kurşunlaşmış bacaklarını hafifletti. Arkasına bakınca ejderanların yavaşladıklarını düşündü. Belkide artık bizi hiç yakalayamayacaklarını anlamışlardır! Üzerine bir sevinç çöktü.</p>

    <p class="MsoNormal">“Acele et Tas!" diye bağırdı. Birlikte, yenilenen bir enerjiyle koridor boyunca koşmaya devam ettiler; tatlı hava gitgide daha güçlü esiyordu.</p>

    <p class="MsoNormal">Dosdoğru köşeden dönünce ikisi birden öyle ani bir şekilde durmuşlardı ki Tasslehoff gevşek çakıl üzerinde kayarak duvara çarptı.</p>

    <p class="MsoNormal">"Demek ki bu yüzden yavaşladılar," dedi Tika yavaşça.</p>

    <p class="MsoNormal">Koridor bitmişti. Sürgülü iki ahşap kapı yolu kapıyordu. Kapılara açılmış olan demir kafesli küçük pencereler gece havasının zindanın içine esmesine olanak sağlıyordu. Tas ile dışarısını, özgürlüğü görebiliyorlardı ama ulaşamıyorlardı.</p>

    <p class="MsoNormal">"Pes etme!" dedi Tas bir an duraksadıktan sonra. Hemen kendini toparlayarak koştu ve kapılara asıldı. Kapılar kilitliydi.</p>

    <p class="MsoNormal">"Lanet olsun," diye mırıldandı Tas, kapıları büyük bir uzmanlıkla süzerek. Caramon olsa kapıları parçalayıp veya kilidini kılıcının bir darbesiyle dağıtıp yoluna devam edebilirdi. Ama bunu kender veya Tika yapamazdı.</p>

    <p class="MsoNormal">Tam Tas kilidi incelemek için eğilmişti ki Tika da yorgun argın duvarlardan birine dayanarak gözlerini kapattı. Başındaki damarlar zonkluyor, bacaklarındaki kaslar acı veren spazmlarla düğümleniyordu. Bitmiş bir halde ağzına giren tuzlu gözyaşlarının tadını alınca ancak fark etti acıdan, hiddetten ve çaresizlikten ağladığını.</p>

    <p class="MsoNormal">"Yapma Tika!" dedi Tas, kızın elini okşamak için hemencecik kapıdan ayrılarak. <span class="GramE">"Bu basit bir kilit.</span> Hemen çıkarırım bizi buradan. Ağalama Tika. Biraz vakit alacak ama gelecek olurlarsa diye o ejderanlara karşı hazırlıklı ol sen. Onları oyala yeter..."</p>

    <p class="MsoNormal">"Tamam," dedi Tika, gözyaşlarını içine atarak aceleyle burnunu elinin tersiyle sildikten sonra Tas kilide yeniden bakarken elinde kılıcı arkalarındaki koridora döndü.</p>

    <p class="MsoNormal">Bunun basit, çok basit bir kilit olduğunu gördü memnuniyetle, o kadar basit bir kapanla korunuyordu ki neden zahmet edip bu kadar basit bir kapan kurduklarını merak etti Tas.</p>

    <p class="MsoNormal">Neden zahmet edip <span class="GramE">de...Basit</span> kilit...basit kapan... Sözler aklında çınlamaya başladı. Bunlar tanıdık sözlerdi! Daha önce de düşünüştü bunları... Hayretle kapılara bakan Tas, daha önce de burada bulunduğunu fark etti! Ama yo, bu imkânsızdı.</p>

    <p class="MsoNormal">Başını huzurusuzlukla sallayan Tas, aletlerini bulmak için keselerini karıştırmaya başladı. Sonra durdu. Buz gibi bir korku kendere <span class="GramE">hakim</span> olup; onu kurbanını silkeleyen bir av köpeği gibi sarsmaya başlayarak elinin kolunun boşalmasına neden oldu.</p>

    <p class="MsoNormal">Rüya!</p>

    <p class="MsoNormal">Bunlar Silvanesti rüyasında gördüğü kapılardı! O kilit, bu kilitti. Basit kapanlı, basit, çok basit kilit! Tika da onun ardındaydı, <span class="GramE">dövüşüyordu...ölüyordu</span>...</p>

    <p class="MsoNormal">"Geliyorlar Tas!" diye seslendi Tika terli ellerle kılıcını sıkı sıkı tutarak. Kız Tas'a omuzununun üzerinden aceleyle baktı. "Sen ne yapıyorsun? Ne bekliyorsun?"</p>

    <p class="MsoNormal">Tas cevap veremedi. O da şimdi ejderanları duyuyordu; tutsaklarının hiçbir yere gidemeyeceğinden emin, acele etmeden avlarına yaklaşırken kaba sesleriyle gülüyorlardı. Köşeyi döndüler ve Tas onların, elinde kılıcıyla Tika'yı görünce daha da çok gülmeye başladıklarını duydu.</p>

    <p class="MsoNormal">"A-açabileceğimi zannetmiyorum Tika," diye sızlandı Tas, kilide dehşetle bakarak.</p>

    <p class="MsoNormal">"Tas," dedi Tika umutsuzca, gözlerini düşmanlarından ayırmadan onunla konuşabilmek için geri geri giderek, "bizi yakalamalarına izin veremeyiz! Berem'i biliyorlar! Onun hakkında bizim neler bildiğimizi söyletmeye kalkarlar Tas! Ve bizi konuşturmak için neler yapacaklarını da biliyorsun..."</p>

    <p class="MsoNormal">"Haklısın!" dedi Tas ümitsizce. "Deneyeceğim."</p>

    <p class="MsoNormal">Yürümek için cesaretin var... <span class="GramE">demişti</span> Fizban ona. Derin bir nefes alan Tasslehoff keselerinin birinden ince bir tel çıkardı. Sonra, dedi kendi kendine elleri tir tir titrerken, ölüm bir kender için en büyük macera değil de nedir? Sonra Flint de orada, tek başına. Büyük bir ihtimalle her türlü belaya bulaşıyordur<span class="GramE">..</span> Elleri artık oldukça sakinleşen Tas, teli dikkatle kilide sokarak çalışmaya başladı.</p>

    <p class="MsoNormal">Aniden arkasından acı bir kükreme sesi duydu; Tika'nın bağırdığını, çeliğe çarpan çeliğin sesini duydu.</p>

    <p class="MsoNormal">Tas büyük bir cesaretle çabucak arkasına baktı. Tika kılıç sanatını hiç öğrenememişti, ama meyhane kavgalarında deneyimliydi. Kılıcını savurup ortalığı biçerek tekmeler atıyor, ısırıyor, dövünüyorrdu. Kızın saldırısının taşkınlığı ve vahşiliği ejderanları bir adım geriletmişti. Hepsinin bir yeri kesilmiş kanıyordu; içlerinden biri kolu kopacak hale gelmiş sallanırken yeşil kanlar içinde yere yuvarlanmıştı.</p>

    <p class="MsoNormal">Ama kız onları uzun süre geri tutamazdı. Tas işine geri döndü. Şimdi elleri titriyordu ve ince aleti ıslak ellerinden kurtuldu. Yapması gereken kapanı yerinden oynatmadan kilidi oynatmaktı. Kapanı görebiliyordu – bir yayla yerine yerleştirilmiş minik bir iğne.</p>

    <p class="MsoNormal">“Kes artık!” diye emretti kendi kendine. Bu bir kendere yakışan bir davranış mıydı? Yeniden teli dikkatlice yerine soktu, elleri bir kez daha sakinleşmişti. Birden bire, tam başaracakken, arkadan dürtüldü.</p>

    <p class="MsoNormal">"Hop," diye seslendi Tika'ya huzursuzca, arkasına dönerek. "Biraz daha dikkatli ol..." Sustu. Rüya! Tamamen aynı şeyleri söylemişti. Ve –aynı rüyasındaki gibi– Tika'yı ayaklarının dibine uzanmış gördü, kızıl buklelerine kanlar akıyordu.</p>

    <p class="MsoNormal">“Hayır!" diye viyakladı Tas hiddetle. Tel elinden kaydı ve eli kilide çarptı.</p>

    <p class="MsoNormal">Kilit açılırken bir klik sesi duyuldu. Ve bu klik sesiyle birlikte başka minik bir ses daha geldi, narin bir ses, ancak duyulan bir ses; "çıt" der gibi bir ses. Kapan yerinden kurtulmuştu.</p>

    <p class="MsoNormal">Gözleri fal taşı gibi açılan Tas, önce parmağının ucundaki minik kan noktacığına, sonra kilitten çıkan minik altın iğneye baktı. Ejderanlar artık onu yakalamışlar, omuzundan tutuyorlardı. Tas onlara kulak asmadı bile. Zaten önemli de değildi. Parmağında iğnenin battığı yer ağrıyordu, çok geçmeden ağrı koluna, oradan da tüm bedenine yayılacaktı.</p>

    <p class="MsoNormal">Kalbime ulaştığında artık acı macı hissetmem, dedi kendi kendine rüyadaymış gibi. Hiçbir şey hissetmem.</p>

    <p class="MsoNormal">Sonra borazanlar duydu, bas bas bağıran pirinç borazanlar. O borazanları da daha önce duymuştu. Nerede? Tamam. Tarsis'te, tam ejderhalar gelmeden önce.</p>

    <p class="MsoNormal">Sonra peşini bırakmayan ejderanlar gidivermişler, deliler gibi koridorlardan koşmaya başlamışlardı.</p>

    <p class="MsoNormal">"Bir çeşit genel alarm olsa gerek," diye düşündü Tas, ayaklarının artık kendisini taşımadığını fark etmişti bu arada. Yere, Tika'nın yanına kaydı. Titreyen elini uzatarak kızın artık kan ile keçeleşmiş güzel kızıl buklelerini okşadı. Kızın yüzü beyaz, gözleri kapalıydı.</p>

    <p class="MsoNormal">"Çok özür dilerim Tika," dedi Tas, boğazı kaşıtırken. Acı hızla yayılıyordu, parmakları ayakları uyuşmuştu. Kıpırdatamıyordu. "Çok Özür dilerim Caramon. Denedim, gerçekten denedim..." Sessizce ağlayan Tas arkasını kapıya dayayarak karanlığın gelmesini bekledi.</p>

    <p class="MsoNormal">Tanis kıpırdıyamıyordu ve –bir an için Laurana'nın içler parçalayan hıçkırıklarını duyarak– kıpırdamayı da hiç arzu etmedi.</p>

    <p class="MsoNormal">Eğer bir şey olacaksa, merhametli bir tanrının onu Karanlık Kraliçe'nin önünde çarpıp öldürmesini istedi. Ama tanrılar ona öyle bir şey bahşetmediler. Kraliçe'nin dikkati başka tarafa çekilip ondan uzaklaştıkça gölge kalktı. Tanis ayağa kalkmak için uğraştı, yüzü utançla kızarmıştı. Laurana'ya bakamıyordu, o gözlerin kahverengi derinliklerinde göreceği hakareti çok iyi bildiğinden Kitiara ile bile gözgöze gelmeye cesareti yoktu.</p>

    <p class="MsoNormal">Ama Kitiara'nın aklında çok daha önemli meseleler vardı. Bu onun zafer anıydı. Planları semeresini vermeye başlamıştı. Elini uzatarak, tam Tanis, Laurana'ya eşlik etmek niyetiyle öne çıkacakken onu güçlü elleriyle tuttu. Soğuk bir edayla Tanis'i geri ittirerek önünde durdu.</p>

    <p class="MsoNormal">"Son olarak elf kadını ele geçirmeme yardımcı olan hizmetkârlarımından birini ödüllendirmek istiyorum. Lord Soth, bu Lauralanthalasa'nın ruhunu istirham ediyor; böylelikle –çok uzun zaman önce– kendisini lanetleyen elf kadının öcünü almış olacak. Eğer kendisi sonsuz karanlıkta yaşamaya <span class="GramE">mahkum</span> edildiyse, bu elf kadının da onun ölüm içindeki yaşamını paylaşmasını istiyor."</p>

    <p class="MsoNormal">"Yo!" Laurana başını kaldırdı; korku ve dehşet uyuşmuş hislerine tesir etmişti. "Yo," diye tekrarladı sesi boğularak.</p>

    <p class="MsoNormal">Arkaya doğru bir adım atan elf kaçabilecek bir yer bulmak için etrafına çılgınlar gibi baktı, ama kaçmak imkânsızdı. Altındaki zemin kat, sabırsızlıkla yukarı bakan ejderanlarla doluydu. Yeisle boğulacak gibi olan kız, bir kez daha Tanis'e baktı. Adamın yüzü kara ve ürkütücüydü; ona bakmıyor ama alev alev gözlerle insan kadına bakıyordu. Daha şimdiden feveran ettiğine pişman olan Laurana, zayıflığını her ikisinin önünde bir kez daha göstermektense ölmeyi tercih edeceğine karar vermişti. Gururla kendini toparlayıp bir kez daha kendine <span class="GramE">hakim</span> olarak başını kaldırdı.</p>

    <p class="MsoNormal">Tanis, Laurana'yı görmedi bile. Kitiara'nın sözleri başındaki damarlar gibi zonkluyor, hem gözlerini, hem de düşüncelerini bulandırıyordu. Hiddetlenlerek Kitiara'nın yanında durmak için bir adım attı. "Bana ihanet ettin!" dedi boğulurcasına. "Bu planın bir parçası değildi!"</p>

    <p class="MsoNormal">"Kes!" diye emretti Kit alçak sesle. "Yoksa her şeyi mahvedeceksin!"</p>

    <p class="MsoNormal">"Ne..."</p>

    <p class="MsoNormal">“Kapat çeneni!" diye kesti sözünü Kitiara hırçınlıkla.</p>

    <p class="MsoNormal">“Hediyen bizi ziyadesiyle memnun etti Lord Kitiara. Karanlık ses Tanis'i kızgınlığına etki etti. İstediklerini sana bahşediyorum. Elf kadının ruhu Lord Soth'a verilecek; ayrıca yarımelfi de hizmetimize kabul ediyoruz. Bunun kabulü için kılıcını Lord Ariakas'ın ayaklarının dibine bırakması gerek.</p>

    <p class="MsoNormal">"Haydi, devam et!" diye ısrar etti Kitiara, gözlerini Tanis'in üzerinden ayırmadan, soğuk bir edayla. Odadaki herkesin gözü yarımelfteydi.</p>

    <p class="MsoNormal">Aklı karışıyordu. "Ne?" diye mırıldandı. "Bana bunu söylememiştin! Ne yapacağım?"</p>

    <p class="MsoNormal">"Platformdan aşağıya inerek kılıcını Ariakas'ın ayaklarının dibine bırak," diye cevap verdi Kitiara hemencecik, onu platformun kenarına doğru götürerek. "O kılıcı alıp tekrar sana iade edecek, o zaman sen de Ejderha Orduları'nın subayı olacaksın. Bu bir merasimden başka bir şey değil. Ama bana zaman kazandıraak."</p>

    <p class="MsoNormal">"Ne için zaman? Neler planladın?" diye sordu Tanis sertçe, ayağını aşağıya inen merdivene koymuştu. Kadının kolunu yakaladı. "Bana söylemiş olman gerekirdi..."</p>

    <p class="MsoNormal">"Ne kadar az bilsen o kadar iyi Tanis." Kitiara seyredenlerin hatırına, sevimli sevimli gülümsedi. <span class="GramE">Aşıkların</span> birbirlerinden ayrılması gibi görünen manzara karşısında birkaç sinirli kahkaha, birkaç kaba şaka duyulmuştu. Fakat Tanis, Kit'in kahverengi gözlerinde cevaben hiçbir tebessüm görmedi. "Bu platformda yanımda kimin durduğunu unutma," diye fısıldadı Kitiara. Kılıcının kabzasını okşayan Kit, Laurana'ya anlamlı bir bakış fırlattı. "Düşüncesizce bir şey yapayım deme." Adamdan ayrılarak Laurana'nın yanında durmaya gitti.</p>

    <p class="MsoNormal">Korku ve hiddetle titreyen, aklında binlerce karmaşık düşünce uçuşan Tanis, <span class="GramE">yılan başı</span> platforma doğru tırmanan merdivenlerden yuvarlanırcasına indi. Toplanmış kalabalığın gürültüsü etrafında okyanus dalgaları gibi patlıyordu. Mızrak uçlarından şimşekler çakıyor, meşale alevleri görüntüsünü bulandırıyordu. Zemine <span class="GramE">ayak bastı</span> ve tam olarak nerede olduğu veya ne yaptığının farkına varmadan Ariakas'ın platformuna doğru yürümeye başladı. Sadece refleksleriyle hareket ederek mermer zemin üzerinden ilerledi.</p>

    <p class="MsoNormal">Ariakas'ın şeref muhafızları konumundaki ejderanların yüzleri etrafında iğrenç bir <span class="GramE">kabus</span> gibi yüzüyordu. Onları bedensiz kelleler, sıra sıra parlak dişler, sarkmış diller olarak algılıyordu. Önünde açılıyorlardı; basamaklar önünde sisten çıkıp da maddeleşiveriyormuş gibi beliriverdi.</p>

    <p class="MsoNormal">Başını kaldırarak boş boş yukarı baktı. Tepede Lord Ariakas duruyordu; boylu poslu, haşmetli, güçle silahlanmış biri. Odaaki bütün ışık başındaki Taç üzerinde toplanıyor gibiydi. Taç'ın pırıltısı gözlerini aldı; gözlerini kırpıştıran Tanis, kılıcı elinde merdivenlerden çıkarken bir an için etrafını göremedi.</p>

    <p class="MsoNormal">Kitiara ona ihanet mi etmişti? Sözünü tutacak mıydı? Tanis pek zannetmiyordu. Acı acı kendine lanet etti. Bir kez daha kadının büyüsüne kapılmıştı. Bir kez daha kadına güvenerek ahmaklık etmişti. Şimdi de bütün kartlar kadının elindeydi. Yapabileceği hiçbir şey yoktu... <span class="GramE">yoksa</span> var mıydı?</p>

    <p class="MsoNormal">Tanis'in aklına öyle ani bir fikir gelmişti ki, bir ayağı bir basamakta, bir ayağı başka bir basamakta donup kaldı.</p>

    <p class="MsoNormal">Aptal! Yürümeye devam et, diye emretti kendi kendine, herkesin onu izlediğini hissederek. Dışarıdan biraz sakin görünmeye çalışmak için kendini zorlayan Tanis bir, derken bir basamak daha çıktı. Lord Ariakas'a yaklıştıkça planı kafasında iyice belirginleşti.</p>

    <p class="MsoNormal">Tacı takan hükmeder! Bu sözler Tanis'in aklında çınlayıp duruyordu.</p>

    <p class="MsoNormal">Ariakas'ı öldürüp Taç'ı al! Çok basit olacak! Tanis'in bakışları celallenerek locayı araştırdı. Ariakas'ın yanında bir muhafız durmuyordu tabii ki. Platformlara Yüceefendiler'den başkalarının çıkmasına izin verilmiyordu. Fakat onun, diğer Yüceefendiler gibi merdiveninde bile bir muhafızı yoktu. Anlaşılan adam o kadar mağrurdu, kendi gücüne o kadar güveniyordu ki bunları dağıtmıştı.</p>

    <p class="MsoNormal">Tanis'in düşünceleri koşturup duruyordu. Kitiara, elf kızın ruhunu Taç için harcamıştı. Taç bende olduğu sürece, o da benim emrimde olacak! Laurana'yı <span class="GramE">kurtarabilirim...birlikte</span> kaçabiliriz! Bir kez sağ salim buradan çıkınca Laurana'ya her şeyi açıklarım, her şeyi açıklarım! Kılıcımı çekeceğim ama Lord Ariakas'ın ayaklarının dibine koyacağıma ona saplayacağım! Bir kez Taç elime geçince kimse bana dokunmaya cesaret edemez!</p>

    <p class="MsoNormal">Tanis heyecanla titrediğini fark etti. Bir gayret, kendini sakinleştirmeye çalıştı. Yarımelf, aklındaki çaresiz planın gözlerinden okunması korkusuyla Ariakas'a bakamıyordu.</p>

    <p class="MsoNormal">O yüzden bakışlarını basamaklardan ayırmıyordu ve ancak platform ile arasında beş basamağın kaldığını görünce Lord Ariakas'a yaklaştığını anlamıştı. Tanis'in kılıcı üzerindeki eli seyirdi, Kendine <span class="GramE">hakim</span> olduğunu hissederek adamın yüzüne bakmak için bakışlarını kaldırdı ve bir an için o yüzde beliren kötülük karşısında cesareti kırıldı. Bu, ihtirasla duygusuzlaşmış, binlerce masumun ölümünü, sonuca varmanın tek yolu diye seyretmiş bir yüzdü.</p>

    <p class="MsoNormal">Ariakas, Tanis'i sıkılmış bir ifadeyle, küstahça bir tebessümle seyrediyordu. Sonra kendisini endişelendiren başka meseleler olduğu için yarımelfe olan ilgisini tamamen yitirmişti. Tanis adamın bakışlarının, düşünceli düşünceli Kitiara'ya kaydığını gördü. Ariakas oyun masasına eğilmiş, rakibinin ve kendisinin bir sonraki hamleleri konusunda tahminde bulunmaya çalışan birine benziyordu.</p>

    <p class="MsoNormal">Hislerinde ani bir değişiklik ve nefret hisseden Tanis, kılıcını kınından yavaş yavaş çekmeye başladı. Laurana'yı kurtarmak için yaptığı bu girişimde başarılı olamasa da, her ikisi de bu duvarlar içinde ölüp kalsa da en azından Ejderha Orduları'nın Kumandanı'nı öldürerek dünya için iyi bir şeyler yapabilmiş olacaktı.</p>

    <p class="MsoNormal">Fakat Tanis'in kılıcını çektiğini duyan Ariakas'ın bakışları yeniden yarımelf üzerinde parladı. Gözlerin kara nazarı Tanis'in ruhuna işledi. Adamın muazzam gücünün kendisine <span class="GramE">hakim</span> olduğunu, kapağı açılan bir fırından çıkan ısı gibi kendisine çarptığını hissetti. Sonra bu farkındalık Tanis'e sanki fiziksel bir darbeymiş gibi çarpıp neredeyse merdivenlerde tökezlenmesine neden oldu.</p>

    <p class="MsoNormal">Etrafını saran o güç aurası... Ariakas bir büyü kullanıcısıydı! “Kör aptal!” diye küfretti Tanis kendisine. Çünkü artık, yakaştıkça, Lord'u saran pırıltılı duvarı görmüştü. Tabii ya, hiç muhafız olmamasının nedeni buydu! Ariakas güruh içinden kimseye güvenemezdi. Kendini koruması için kendi büyüsünü kullanacaktı!</p>

    <p class="MsoNormal">Şimdi de savunmadaydı. Tanis bu kadarını adamın soğuk ve heyecansız gözlerinden rahat rahat okuyabiliyordu.</p>

    <p class="MsoNormal">Yarımelfin omuzları çöktü. Yenilmişti.</p>

    <p class="MsoNormal">Derken, "Vur Tanis! Büyüden korkma! Ben sana yardım edeceğim!" sesi geldi.</p>

    <p class="MsoNormal">Ses bir fısıltıdan başka bir şey değildi, ama yine de o kadar net ve yoğundu ki Tanis kulağına değen sıcak nefesi hissedebiliyordu. Ensesindeki tüyler dikeldi, bedinini bir ürperti sarstı.</p>

    <p class="MsoNormal">Titreyerek aceleyle etrafına bakındı. Yakınında kimse yoktu, Ariakas'tan başka kimse! O da sadece üç adım ötede, kaşlarını çatmış belli ki bu merasimin bir an önce bitmesini bekliyordu. Tanis'in tereddüt ettiğini gören Ariakas yarımelfe, kılıcını ayaklarının dibine koyması için eliyle otoriter bir harekette bulundu.</p>

    <p class="MsoNormal">Kim konuşmuştu? Aniden Tanis'in gözleri Karanlıklar Kraliçesi yakınlarında duran bir surete takıldı. Kara cüppe giymiş suret daha önce dikkatinden kaçmıştı. Şimdi gözlerini dikmiş, hiç de yabancı gelmediğini düşünerek surete bakıyordu. Ses bu suretten mi gelmişti? Eğer öyleyse bile suret ne bir işarette, ne de harekette bulunmuştu. Ne yapmalıyım? <span class="GramE">diye</span> düşündü çılgınlar gibi.</p>

    <p class="MsoNormal">"Vur Tanis!" diye fısıldadı bir kez daha beyninin içinde ses. "Çok hızlı!"</p>

    <p class="MsoNormal">Ter içinde, elleri titreyen Tanis yavaşça kılıcını kaldırdı. Artık Ariakas ile bir hizaya gelmişti. Lord'un büyüsünün yarattığı pırıltılı duvar adamı, ışıltılar saçan bir sudan fırlayan gökkuşağı gibi sarıyordu.</p>

    <p class="MsoNormal">“Başka çarem yok,” dedi Tanis kendi kendine. Eğer bir tuzaksa, tuzak. Ben de ölmek için bu yolu seçiyorum.</p>

    <p class="MsoNormal">Diz çökecekmiş gibi yapıp kılıcını, kabzasını mermer platforma koyacak şekilde tutan Tanis, aniden hareketini değiştirdi. Hareketini öldürücü bir darbeye çeviren Tanis, kılıcını Ariakas'ın kalbine sapladı.</p>

    <p class="MsoNormal">Tanis ölmeyi bekliyordu. Kılıcını saplarken dişlerini sıkan yarımelf, büyülü kalkanın kendisini yıldırım çarpmış bir ağaç gibi kurutmasını bekledi.</p>

    <p class="MsoNormal">Ve bir yıldırım da düştü ama ona değil! Hayretler içinde gökkuşağı duvarın patladığı, darbesinin işlediğini gördü. Kılıcın tene girdiğini hissetti. Acı ve eziyet yüklü, hiddetli bir haykırış kulaklarını sağır etti.</p>

    <p class="MsoNormal">Göğsüne kılıç saplanan Ariakas geriye doğru tökezlendi. Daha basit bir adam bu darbeyle ölürdü, ama Ariakas'ın gücü ve hiddeti Olüm'ü yanına yaklaştırmıyordu. Adamın yüzü nefretle çarpıldı, Tanis'in yüzüne vurarak platformun üzerinde sendelemesine neden oldu.</p>

    <p class="MsoNormal">Tanis'in kafasının içinde bir acı patlak vermişti. Kan ile kıpkızıl olmuş kılıcının yanına düştüğünü belli belirsiz gördü. Bir an için bayılacağını zannetti; bu ölmesi anlamına geliyordu, hem kendi hem de Laurana'nın ölümü. Düşüncelerini netleştirmek için başını sersemlemiş gibi salladı. Dayanmalıydı! Taç'ı kapmalıydı. Bakışlarını kaldıran Tanis, Ariakas'ın yaşamına nihayet verecek bir büyü yapmak için ellerini kaldırmış olduğunu gördü.</p>

    <p class="MsoNormal">Tanis hiçbir şey yapamıyordu. Büyüye karşı bir koruması yoktu ve her nasılsa görünmeyen yardımcısının kendisine daha fazla yardım edemiyeceğini biliyordu. O istediğini elde etmişti bile.</p>

    <p class="MsoNormal">Fakat Ariakas kadar güçlü birinin dahi ele geçiremiyeceği daha büyük bir güç vardı. Boğulur gibi oldu, aklı gelip gitti, korkunç acı içinde büyü sözleri kayboldu yitti. Bakışlarını indirince kendi kanının erguvani cüppesini lekelediğini; kan lekesinin yaşamı parçalanmış kalbinden aktıkça, geçen her an ile gittikçe büyüdüğünü gördü. Ölüm ona sahip çıkmak için geliyordu. Artık Ölüm'ü daha fazla savuşturamıyordu. Ariakas çaresizlik içinde karanlık ile dövüşerek sonunda Karanlık Kraliçe'sine yardım etmesi için bağırdı.</p>

    <p class="MsoNormal">Ama o zayıfları bırakırdı. Nasıl Ariakas'ın babasını öldürmesini seyrettiyse, şimdi de dudaklarından geçen son söz ismi olduğu halde, onun düşüşünü seyrediyordu.</p>

    <p class="MsoNormal">Ariakas'ın bedeni yere yuvarlanırken Toplantı Salonu'nda huzursuz bir sessizlik yaşandı. Güç Tacı başından takırdayarak düştü ve kana bulanmış sık, kara saçlar yanında durdu.</p>

    <p class="MsoNormal">Kim Taç'ta hak iddia edecekti?</p>

    <p class="MsoNormal">Kulakları yırtan bir çığlık duyuldu. Kitiara bir isim söylüyordu, birine sesleniyordu.</p>

    <p class="MsoNormal">Tanis anlayamadı. Zaten umurunda da değildi. Elini Taç'a doğru uzattı.</p>

    <p class="MsoNormal">Aniden kara zırhlı bir suret önünde beliriverdi.</p>

    <p class="MsoNormal">Lord Soth!</p>

    <p class="MsoNormal">Katıksız bir panik ve dehşet hissiyle cebelleşen Tanis, aklını tek bir konuya vermişti. Taç parmaklarının birkaç santim ilerisindeydi. Tüm gücüyle Taç'a atıldı. Tam başka bir el –iskeletimsi bir el– de onu tutmak için uzandığında soğuk metalin tenine battığını şükrederek hissetti.</p>

    <p class="MsoNormal">Onundu! Soth'un ateşli gözleri alevlendi. İskelet el, ödülü zorla almak için uzandı. Tanis, Kitiara'nın anlaşılmaz komutlar vererek ayakladığını duyabiliyordu.</p>

    <p class="MsoNormal">Fakat tam kana bulanmış metal parçasını başının üzerine koyacaktı ki gözleri korkusuzca Lord Soth'unkilere kenetlendi; Salon'daki sessizlik borazanlar, acı acı öten borazanlarla bozulmuştu.</p>

    <p class="MsoNormal">Lord Soth'un eli havada kaldı, Kitiara'nın sesi aniden kesildi. Kalabalıktan bastırılmış ve meşum bir mırıltı yükseldi. Bir an için Tanis'in acıyla bulutlanmış aklına, bu borazanların kendi şerefine çaldığı geldi. Sonra başını çevirip kasvetle Salon'a bakan Tanis, bütün suratların telaşla etraflarına bakındıklarını gördü. Herkes –hatta Kitiara bile– Karanlık Kraliçe'ye bakıyordu.</p>

    <p class="MsoNormal">Karanlıklar Majestesi'nin gölgeli gözleri Tanis'in üzerindeydi, ama artık bakışları ayrılmıştı. Gölgesi artarak yoğunlaştı ve Salon'a kara bir bulut gibi yayıldı. Söylenmemiş bir emre itaat eden, onun siyah nişanını taşıyan ejderanlar Salon'un kenarındaki yerlerinden fırlayarak kapılardan geçip yokoldular. Tanis'in, Kraliçe'nin yanında gördüğü siyah cüppeli suret de yok olmuştu.</p>

    <p class="MsoNormal">Ve borazanlar ötmeye devam ediyordu. Taç'ı elinde tutan Tanis, Taç'a duygusuzca bakıyordu. Daha önce iki kez borazan sesleri ölüm ve felaket getirmişti. Bu korkunç müziğin bu kez ki dehşetli haberi neydi acaba?</p>
  </div>
</body>
</html>
