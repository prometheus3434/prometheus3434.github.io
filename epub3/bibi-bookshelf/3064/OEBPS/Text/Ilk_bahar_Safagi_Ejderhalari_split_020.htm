<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_26">- 7 - Berem.</h2>

    <p class="MsoNormal">Umulmadık yardım.</p>

    <p class="MsoNormal">“Bizim öykümüz de bu," dedi Tanis kısaca.</p>

    <p class="MsoNormal">Yeşil gözleri adamın yüzünde olan Apoletta onu dikkatle dinliyordu. Adamın sözünü hiç kesmemişti. Adamın sözü bitince de sessiz kaldı. Kıpırtısız sulara inen basamakların yanına kollarını koyan kadın düşüncelere dalıp gitmiş gibiydi. Tanis onu rahatsız etmedi. Denizin altındaki huzur ve <span class="GramE">sükunet</span> adamı yatıştırıp rahatlatıyordu. Güneş ışığının sert, parlak dünyasına ve gürültü içine dönme düşüncesi aniden ona ürkütücü gelmişti. Her şeyi yok sayıp burada, denizin dibinde kalmak, bu sessiz dünyada sonsuza kadar gizlenmek ne kadar kolaydı.</p>

    <p class="MsoNormal">"Peki ya o?" diye sordu kadın sonunda, Berem'i işaret ederek. Tanis içini çekerek gerçeklere geri döndü.</p>

    <p class="MsoNormal">"Bilmiyorum," dedi Berem'e bakıp omuzlarını silkerek. Adam mağaranın karanlığına doğru bakıyordu. Sanki bir şarkıyı tekrarlayıp duruyormuş gibi dudakları oynuyordu.</p>

    <p class="MsoNormal">"Karanlıklar Kraliçesi'ne göre anahtar o. Onu bulurlarsa zaferin kendisinin olacağını söylemiş."</p>

    <p class="MsoNormal">"Eh," dedi Apoletta birden bire, "onu ele geçirmişsiniz. Yani zafer sizin mi?"</p>

    <p class="MsoNormal">Tanis gözlerini kırpıştırdı. Soru onu gafil avlamıştı. Sakalını sıvazlayarak düşündü. Bu, hiç aklına gelmemiş olan bir şeydi.</p>

    <p class="MsoNormal">"Doğru... <span class="GramE">o</span> elimizde," diye mırıldandı, "ama onunla ne yapacağız? Onda zaferi –her iki taraf için de zaferi– garantileyen ne var?"</p>

    <p class="MsoNormal">"Bilmiyor mu?" "Bilmediğini iddia ediyor."</p>

    <p class="MsoNormal">Apoletta kaşlarını çatarak Berem'i inceledi. "Bana kalsa yalan söylüyor derdim," dedi bir süre sonra, "öte yandan o bir insan; ben de insan aklının garip işlerinden çok az anlıyorum. Ama bunu öğrenmenin bir yolu var. Karanlıklar Kraliçesi'nin Neraka'daki Mabet'ine bir yolculuk yapılabilir."</p>

    <p class="MsoNormal">"Neraka!" diye tekrarladı Tanis, hayretler içersinde. "Ama orası..." O kadar korku ve dehşet dolu bir haykırışla sözü kesilmişti ki neredeyse suya düşecekti. Eli boş kınına seyirtti. Küfrederek, bir Ejderha Ordusu'yla karşılaşmak beklentisiyle geri döndü.</p>

    <p class="MsoNormal"></p>

    <p class="MsoNormal">Ona fal taşı gibi açılmış gözlerle bakan Berem'den başka kimse yoktu.</p>

    <p class="MsoNormal">"Ne var Berem?" diye sordu Tanis tedirginlikle. "Bir şey mi gördün?"</p>

    <p class="MsoNormal">"Hiçbir şey görmedi Yarımelf," dedi Apoletta, Berem'i ilgiyle inceleyerek. "Ben Neraka dediğimde öyle bir tepki verdi..."</p>

    <p class="MsoNormal">"Neraka!" diye tekrarladı Berem, başını deliler gibi sallayarak. "Kötülük! Büyük kötülük! Yo... <span class="GramE">yo</span>..."</p>

    <p class="MsoNormal">"Oradan gelmiştin," dedi Tanis adama, birkaç adım yaklaşarak. Berem sabit bir şekilde başını sallıyordu.</p>

    <p class="MsoNormal">"Ama bana öyle söylemiştin..."</p>

    <p class="MsoNormal">“Bir yanlışlık!" diye mırıldandı Berem. "Neraka demek istememiştim. Ben-ben... Takar... Takar'ı kastetmiştim! Ben öyle demek istemiştim..."</p>

    <p class="MsoNormal">"Sen Neraka'yı kastetmiştin. Karanlıklar Kraliçesi'nin büyük Mabet'inin Neraka'da olduğunu biliyorsun!" <span class="GramE">dedi</span> Apoletta sertçe.</p>

    <p class="MsoNormal">"Öyle mi?" Son derece masum görünen mavi gözleri açılan Berem doğrudan kadına bakıyordu. "Karanlıklar Kraliçesi, Neraka'da bir Mabet ha? Hayır, orada küçük bir köyden başka bir şey yok. Benim köyüm..." Aniden midesini tutarak, sanki acıya tahammül edemiyormuş gibi iki büklüm oldu. "Kendimi iyi hissetmiyorum. Beni yalnız bırakın..." diye geveledi bir çocuk gibi ve su kenarındaki mermerler üzerine çöktü. Orada oturup midesini tutarak karanlığa bakmaya başladı.</p>

    <p class="MsoNormal">"Berem!" dedi Tanis öfkeyle.</p>

    <p class="MsoNormal">"İyi hissetmiyorum..." diye mırıldandı Berem somurtarak. "Kaç yaşında demiştin?" diye sordu Apoletta.</p>

    <p class="MsoNormal">"Üç yüzün üzerinde, ya da o öyle olduğunu iddia ediyor," dedi Tanis bezginlikle. "Eğer söylediklerinin yarısı doğru olsa, yüz elli yaşında demektir; bu da pek mümkün sayılmaz, en azından bir insan için."</p>

    <p class="MsoNormal">"Biliyorsun ki," diye cevap verdi Apoletta düşünceli düşünceli, "Kraliçe'nin Neraka'daki Mabet'i bizim için bir sır. Şimdiye kadar anlayabildiğimiz kadarıyla Afet'ten sonra aniden beliriverdi. Şimdi de karşımıza kendi tarihçesini aynı zaman ve yere kadar izleyebilen bu adam çıkıyor."</p>

    <p class="MsoNormal">"Garip..." dedi Tanis, Berem'e bakarak.</p>

    <p class="MsoNormal">"Evet. Bu, sadece bir tesadüf de olabilir, ama tesadüfleri yeterince takip edebilirsen bunların kaderle bir bağları olduğunu görürsün; öyle diyor kocam." Apoletta gülümsedi.</p>

    <p class="MsoNormal">"İster tesadüf olsun, ister olmasın, Karanlıklar Kraliçesi'nin Mabet'ine kadar girip neden göğsünde yeşil ziynet bulunan bir adamı aradığını sormaya hiç niyetim yok," dedi Tanis ekşi bir yüzle, yeniden suyun kenarına otururken.</p>

    <p class="MsoNormal">"Ben de öyle tahmin etmiştim," diye itiraf etti Apoletta. "Gerçi anlattıklarından anladığım kadar güçlenmiş olduğuna inanmak çok zor. Bütün bu zaman zarfında iyi ejderhalar ne yapıyorlarmış?"</p>

    <p class="MsoNormal">"İyi ejderhalar mı!" diye tekrar etti Tanis bütün bütün hayretler içinde kalarak. "Ne iyi ejderhaları?"</p>

    <p class="MsoNormal">Şimdi şaşırma sırası Apoletta'ya gelmişti. "Ne olacak, iyi ejdarhalar. Gümüş ve altın ejderhalar. Bronz ejderhalar. <span class="GramE">Ve ejderha mızrakları.</span> Her halde gümüş ejderhalar size kendilerindeki ejderha mızraklannı vermişlerdir..."</p>

    <p class="MsoNormal">"Gümüş ejderhaları hiç duymadım," diye cevap verdi Tanis, "Huma'yla ilgili eski bir şarkı hariç. Ejderha mızrakları için de aynı şey söz konusu. O kadar uzun bir süredir, hiç izine rastlamadığım halde onları aradım ki sonunda bunların çocuk masallarından başka bir yerde bulunmadıklarına inanmaya başladım."</p>

    <p class="MsoNormal">"Bundan hoşlanmadım." Apoletta çenesini elleri üzerine dayadı; yüzü asık ve solgundu. "Ters giden bir şeyler var. İyi ejderhalar nerede? Neden savaşmıyorlar? İlk başta deniz ejderhalarının dönmüş olduklarını duyduğumda kulak asmadım, çünkü iyi ejderhaların buna izin vermeyeceklerini biliyordum. Ama eğer iyi ejderhalar ortadan yok <span class="GramE">olduysa,</span> ki seninle konuştuklarımdan bunları çıkarttım Yarımelf, o zaman korkarım halkım gerçekten tehlike içinde." Kadın bir şeyler duyuyormuşcasına başını kaldırdı.</p>

    <p class="MsoNormal">"Hıh iyi, kocam arkadaşlarınızın geri kalanıyla buraya geliyor." Kendini ittirerek suyun kenarından ayrıldı. "Onunla birlikte halkımın yanına gidip ne yapabileceğimizi tartışmamız gerek..."</p>

    <p class="MsoNormal">"Bekle!" dedi Tanis, mermer basamaklardan gelen ayak seslerini duyarak. "Bize çıkış yolunu göstermeniz lâzım! Burada kalamayız!"</p>

    <p class="MsoNormal">"Ama ben çıkış yolunu bilmiyorum," dedi Apoletta; yüzer durumda kalabilmek için eli su içinde halkalar çiziyordu. "Zebulah da bilmez. Bu bizi hiç ilgilendirmedi ki."</p>

    <p class="MsoNormal">"İnsan bu harabeler arasında haftalarca dolaşabilir!" diye haykırdı Tanis. "Ya da belki sonsuza kadar! İnsanların bu yerden kaçtıklarından emin değilsiniz, değil mi? Belki de sadece ölüyorlardır!"</p>

    <p class="MsoNormal">"Söylemiş olduğum gibi," diye tekrarladı Apoletta soğuk bir edayla, "bu bizi hiçbir zaman ilgilendirmemişti."</p>

    <p class="MsoNormal">"O zaman ilgilenin artık!" diye bağırdı Tanis. Sesi su üzerinden meşum meşum yankılandı. Berem başını kaldırarak ona baktıktan sonra telaşla olduğu yerde büzüştü. Apoletta'nın gözleri hiddetle kısıldı. Tanis derin bir nefes aldıktan sonra aniden utanarak dudaklarını ısırdı.</p>

    <p class="MsoNormal">"Özür dilerim..." diye başladı ama sonra Altınay ona doğru gelip elini adamın koluna koydu.</p>

    <p class="MsoNormal">“Tanis? Ne var?" diye sordu.</p>

    <p class="MsoNormal">"Çaresi olan bir şey yok." İçini çeken Tanis'in bakışları kadına değip geçti. "Caramon ile Tika'yı buldunuz mu? İyiler mi?"</p>

    <p class="MsoNormal">"Evet, onları bulduk," diye cevapladı Altınay, bakışları Tanis'inkini izlerken. Nehiryeli ile Zebulah'ın ardından merdivenlerden yavaş yavaş inerlerken onları izlediler. Tika hayretler içersinde etrafını seyrediyordu. Tanis, Caramon'un gözlerini doğrudan önüne dikmiş olduğunu farketti. Adamın yüzünü gören Tanis bakışlarını Altınay'a çevirdi.</p>

    <p class="MsoNormal">"İkinci sorumun cevabını vermedin," dedi yavaşça.</p>

    <p class="MsoNormal">'Tika iyi," diye cevap verdi Altınay. "Caramon'a gelince..." Başını salladı.</p>

    <p class="MsoNormal">Tanis yeniden Caramon'a baktığında dehşet içinde bağırmamak için kendini zor tuttu. Başka zaman olsa <span class="GramE">göz yaşlarıyla</span> iz iz olmuş yüzüyle bu suratsız, boş gölgeli gözlü adamın; o neşe dolu, iyi huylu savaşçı olduğunu anlayamazdı.</p>

    <p class="MsoNormal">Tanis'in hayretten donmuş bakışlarını gören Tika, Caramon'u kendine doğru çekerek koluna girdi. Kızın temasıyla savaşçı karanlık düşüncelerinden uyandı adeta. Kıza gülümsedi. Fakat Caramon'in tebessümünde daha önce hiç görülmedik bir şey – bir kibarlık, bir hüzün– vardı.</p>

    <p class="MsoNormal">Tanis yine içini çekti. Daha da çok sorun. Eğer kadim tanrılar döndü iseler onlara ne yapmaya çalışıyorlardı? Onlar altlarında ezilinceye dek yüklerini daha ne kadar arttırabileceklerini mi ölçüyorlardı? Bunu eğlenceli mi buluyorlardı? Deniz'in altında sıkışıp kalmak... Neden pes etmesinlerdi ki? Neden burada kalmasınlardı? Neden bir çıkış yolu aramak zahmetine katlansınlardı? Burada kalıp her şeyi unutmalıydı. Ejderhaları unutmalı... Raistlin'i unutmalı... Laurana'yı unutmalı... Kitiara'yı...</p>

    <p class="MsoNormal">"Tanis..." Altınay adamı kibarca sarsıyordu.</p>

    <p class="MsoNormal">Hepsi onun etrafında durmuştu şimdi. Ne yapmaları gerektiğini söylemesini bekliyorlardı.</p>

    <p class="MsoNormal">Adam boğazını temizleyerek konuşmaya başladı. Sesi çatallaştı ve öksürdü. "Bana bakmanıza gerek yok!" dedi sonunda sertçe. "Bir cevabım yok. Belli ki kapana kıstık. Çıkış yolu yok."</p>

    <p class="MsoNormal">Gözlerindeki iman ve güven ışığı hiç solmadan ona bakmaya devam ediyorlardı. Tanis hiddetle baktı onlara. "Size liderlik etmem için bana bakmaktan vazgeçin! Ben size ihanet ettim! Bunu daha farketmediniz mi! Bu benim kabahatim. Her şey benim kabahatim! Başka birini bulun..."</p>

    <p class="MsoNormal">Tutamadığı göz yaşlarını gizlemek için dönen Tanis'in gözleri karanlık suların üzerinden dalıp giderken, yeniden kendine <span class="GramE">hakim</span> olmak için kendisiyle mücadele ediyordu. Kadın konuşuncaya kadar Apoletta'nın kendisini izlemekte olduğunu fark etmemişti.</p>

    <p class="MsoNormal">"Belki de size yardımcı olabilirim," dedi deniz elfi yavaşça. "Apoletta, sen ne diyorsun?" dedi Zebulah korkuyla suyun kenaına doğru aceleyle seyirterek. "Düşün..."</p>

    <p class="MsoNormal">"Düşündüm," diye cevap verdi Apoletta. "Yarımelf dünyada olup bitenlerle ilgilenmemiz gerektiğini söyledi. Haklı. Silvanestili kuzenlerimize olanlar bizim de başımıza gelebilir. Onlar dünyayı reddederek karanlık ve kötü şeylerin topraklarına sızmasına izin vermişler. Biz zamanında uyarıldık. Hâlâ kötülükle savaşabiliriz.</p>

    <p class="MsoNormal">Sizin buraya gelişiniz bizi kurtarmış olabilir Yarımelf," dedi kadın samimiytle. "Buna karşılık olarak size bir şeyler borçluyuz."</p>

    <p class="MsoNormal">"Dünyamıza dönmemize yardımcı olun," dedi Tanis.</p>

    <p class="MsoNormal">Apoletta ciddiyetle başını salladı. "Öyle yapacağım. Nereye gitmek istersiniz?"</p>

    <p class="MsoNormal">İçini çeken Tanis başını salladı. Düşünemiyordu. "Sanırım her yer bir," dedi bezginlikle.</p>

    <p class="MsoNormal">"Palanthas," dedi Caramon aniden. Derin sesi sakin sular üzerinde yankılandı.</p>

    <p class="MsoNormal">Diğerleri huzursuz bir sessizlik içinde ona baktılar. Nehiryeli'nin yüzü karararak asıldı.</p>

    <p class="MsoNormal">"Hayır," dedi Apoletta bir kez daha kıyıya yüzerek, "sizi Palanthas'a götüremem. Bizim sınırlarımız ancak Kalaman'a kadar uzanır. Onun ilerisine gitmeye cesaret edemeyiz. Özellikle de eğer söylediğiniz şeyler doğruysa, çünkü Kalaman'ın ötesinde deniz ejderhalarının kadim yurtları uzanır."</p>

    <p class="MsoNormal">Tanis gözlerini ve burnunu sildikten sonra arkadaşlarına bakmak için döndü. "Ee? Başka önerisi olan var mı?"</p>

    <p class="MsoNormal">Hepsi sessizce onu izliyordu. Sonra Altınay ileri doğru bir adım attı.</p>

    <p class="MsoNormal">"Sana bir hikâye anlatayım mı Yarımelf?" dedi narin elini adamın koluna koyarak. "Korkmuş, tek başlarına kalmış, kaybolmuş bir adam ile bir kadının hikâyesini. Büyük bir yük altında bir hana gitmişler. Kadın bir şarkı söylemiş, mavi kristalden asa bir mucize yaratmış ve insanlar bunlara saldırmış. Bir adam ayağa kalkmış. Bir adam işi üzerine almış. Bir adam –bir yabancı– 'Mutfaktan gideceğiz,' demiş." Kadın gülümsedi. "Hatırlıyormusun Tanis?"</p>

    <p class="MsoNormal">"Hatırlıyorum," diye fısıldadı, kadının o güzel tatlı ifadesine yakalanıp kalan Tanis.</p>

    <p class="MsoNormal">"Bekliyoruz Tanis," dedi kadın sadece.</p>

    <p class="MsoNormal">Gözyaşları yeniden görüntüsünü bulandırdı. Hızlı hızlı gözlerini kırpıştıran Tanis etrafına bakındı. Nehiryeli'nin gergin yüzü gevşemişti. Hafif bir tebessümle elini Tanis'in koluna koydu. Bir an tereddüt eden Caramon –iri adımlarla ilerleyerek– yine ayı gibi Tanis'e bir sarılıverdi.</p>

    <p class="MsoNormal">"Bizi Kalaman'a götür," dedi Tanis, Apoletta'ya tekrar nefes alabildiğinde. "Zaten o tarafa doğru gidiyorduk."</p>

    <p class="MsoNormal">Yolarkadaşları suyun kenarında uyuyarak Apoletta'nın uzun ve ağır olacağını söylediği yolculuktan önce mümkün olduğu kadar dinlenmeye çalıştılar.</p>

    <p class="MsoNormal">"Nasıl yolculuk edeceğiz? Tekneyle mi?" diye sordu Tanis, Zebulah kırmızı cüppelerini çıkartıp suya dalarken.</p>

    <p class="MsoNormal">Apoletta, yanında rahatlıkla el ve ayaklarını kullanarak su içinde dik duran kocasına baktı. "Yüzeceksiniz," dedi. "Sizi buraya nasıl indirdiğimizi hiç merak etmediniz mi? Hem bizim, hem kocamın büyü sanatı suyu da en az havayı soluduğunuz kadar rahatlıkla solumanıza olanak sağlayacak."</p>

    <p class="MsoNormal">"Bizi balık mı yapacaksınız?" diye sordu Caramon dehşet içinde.</p>

    <p class="MsoNormal">"Aslında öyle de denebilir," diye cevap verdi Apoletta. "Deniz indiğinde sizi almaya geleceğiz."</p>

    <p class="MsoNormal">Tika, Caramon'un elini yakaladı. Caramon da kızı sıkı sıkı tuttu; aralarında gizli gizli bakıştıklarını gören Tanis'in omuzlarından bir yük kalkmıştı. Caramon'un ruhunda ne gibi bir çalkantı ya-</p>

    <p class="MsoNormal">şanırsa yaşansın, kendisini karanlık sulara süprülüp gitmekten alıkoyacak güçlü bir çıpa bulmuştu.</p>

    <p class="MsoNormal">"Bu güzel yeri hiç unutmayacağız," dedi Tika yavaşça. Apoletta sadece gülümsemekle yetindi.</p>

    <p class="MsoNormal">“Baba! Baba!"</p>
  </div>
</body>
</html>
