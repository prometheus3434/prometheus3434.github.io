<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_19">- 9 - Zafer</h2>

    <p class="MsoNormal">“Durun size yardımcı olayım," dedi Tas iyi niyetle.</p>

    <p class="MsoNormal">"Ben... <span class="GramE">hayır</span>! Dur!" diye bağırdı Flint. Ama bir işe yaramadı. Kıpır kıpır kender cücenin çizmesinden tutup çekmiş, Flint'i kafa üstü genç bir bronz ejderhanın sert, kaslı bedenine doğru itiyordu bile. Elleri kolları deliler gibi çırpınan Flint, ejderhanın boynundaki koşuma yapışarak tatlı canını kurtarmaya çalışıyor, havada, askıya takılmış bir torba gidi yavaş yavaş dönüyordu.</p>

    <p class="MsoNormal">"Ne yapıyorsun?" diye sordu Tas, bıkkınlıkla Flint'e bakarak. "Şimdi oyun oynayacak zaman değil! Dur sana yardım edeyim..."</p>

    <p class="MsoNormal">"Kes şunu! Bırak!" diye gürledi Flint, Tasslehoff'un ellerini tekmeleyerek. "Geri çekil! Geri çekil diyorum!"</p>

    <p class="MsoNormal">"Kendin bin o zaman," dedi Tas incinerek geri çekilirken.</p>

    <p class="MsoNormal">Yüzü kıpkırmızı kesilen cüce pöfleyerek yere atladı. "Ben kendi başımın çaresine bakarım!" dedi hiddetle kendere bakarak. "Senin yardımın olmadan!"</p>

    <p class="MsoNormal">"Eh, acele etsen fena olmayacak!" diye bağırdı Tas, kollarını sallayarak. "Çünkü diğerleri bindi bile!"</p>

    <p class="MsoNormal">Cüce kocaman bronz ejderhaya dönüp bir bakarak inatla kollarını göğsünün üzerinde kavuşturdu. "Bunu biraz düşünmeliyim..."</p>

    <p class="MsoNormal">"Aman, haydi Flint!" diye yalvardı Tas. "Vakit kazanmaya çalışıyorsun. Ben uçmak istiyorum! Lütfen Flint, acele et!" Kenderin aklına bir fikir geldi. "Tek başıma da gidebilirim..."</p>

    <p class="MsoNormal">"Öyle bir şey yapmaya kalkışmayacaksın!" diye burnundan soludu cüce. "Savaş sonunda bizim tarafa geçiyor. Bir kenderi ejderhanın üstünde savaşa yollarsak her şey biter. Yüceefendi'ye şehrin anahtarlarını da versek bir. Laurana ancak benimle olursa senin uçmana izin veriyor..."</p>

    <p class="MsoNormal">"O zaman atla!" diye bağırdı Tas ciyak ciyak. "Yoksa savaş bitecek! Sen oradan kıpırdayıncaya kadar ben dede olacağım!"</p>

    <p class="MsoNormal">"Sen dede olacaksın ha," diye homurdandı Flint, ona hiç de arkadaşça olmayan gözlerle bakan ejderhaya bir kez daha bakarak</p>

    <p class="MsoNormal">– ya da cüce öyle olduğunu hayal ediyordu. "Sen dede olursan, benim de sakalım dökülür..."</p>

    <p class="MsoNormal">Khirsah adındaki ejderha ikisine de eğlenerek ama sabırsızlıkla bakıyordu. Genç ejderha –ejderhalar da Krynn üzerindeki zamanlarını sayıyorlardı– Khirsah da kender ile aynı fikirdeydi: Artık uçmak, savaşmak zamanıydı. Bütün altın, gümüş, bronz ve pirinç ejderhalara yapılan Çağırı'ya ilk cevap verenlerden biriydi o. Savaş ateşi içinde alev alev yanıyordu.</p>

    <p class="MsoNormal">Yine de, genç olmasına rağmen bronz ejderha dünyanın yaşlılarına karşı büyük bir saygı duyuyordu. Cüceden yaşça çok büyük olmasına rağmen Khirsah, Flint'in uzun, dolu, zengin bir yaşam yaşamış olduğuna inanıyordu; saygı duyulması gereken bir yaşam. <span class="GramE">Ama,</span> diye düşündü Khirsah içini çekerek, eğer bir şeyler yapamazsam kender haklı – savaş bitecek!</p>

    <p class="MsoNormal">"Affedersiniz Saygıdeğer Ata," diye söze karıştı Khirsah, cüceler arasında son derece saygın olan bir hitap şekliyle, "bir yardımım dokunabilir mi acaba?"</p>

    <p class="MsoNormal">Şaşıran Flint kimin konuştuğuna bakmak için hızla arkasına döndü.</p>

    <p class="MsoNormal">Ejderha <span class="GramE">koca başını</span> eğdi. "Sayın Saygıdeğer Ata," dedi tekrar</p>

    <p class="MsoNormal">Khirsah cüce dilinde.</p>

    <p class="MsoNormal">Hayretler içinde kalan Flint geri geri tökezlenip Tasslehoff'a takılarak kenderi bir yumak gibi yere yuvarladı.</p>

    <p class="MsoNormal">Ejderha devasa başını yılan gibi uzatarak kenderin kürk yeleğinden koca dişleriyle kibarca tutarak, yeni doğmuş bir kedi gibi onu ayağa kaldırdı.</p>

    <p class="MsoNormal">"Şey <span class="GramE">bi...bilemiyorum</span>," diye kekeledi Flint, bir ejderhanın ona bu şekilde hitap etmesi onu utandırmışü. "<span class="GramE">Dokunabilir...de</span> dokunmayabilir de." Kendini toparlayan cüce çok korkmuş gibi davranmamaya iyice kararlıydı. "Ben bunu daha önce de yapmıştım, söyleyeyim de. Ejderhalara binmek benim için yeni bir şey değil. Yani aslında, şey sadece ben..."</p>

    <p class="MsoNormal">"Şimdiye kadar hayatında bir ejderhaya binmedin!" dedi Tasslehoff kızgınlıkla. "Ve de – uf!"</p>

    <p class="MsoNormal">"Sadece son zamanlarda aklımda daha önemli bazı şeyler vardı da," dedi Flint yüksek sesle Tas'ın kaburgalarına bir yumruk indirerek, "yeniden bu işin usulünü öğrenmem biraz zamanımı alabilir."</p>

    <p class="MsoNormal">"Elbette Ata," dedi Khirsah, yüzünde tebessümün gölgesi bile yoktu. "Size Flint diyebilir miyim?"</p>

    <p class="MsoNormal">“Diyebilirsin," dedi cüce boğuk bir sesle.</p>

    <p class="MsoNormal">"Ben de Tasslehoff Burrfoot," dedi Kender minik elini uzatarak. "Flint bensiz hiçbir yere gitmez. A, sanırım sizin tokalaşmak için bir eliniz yok. Boş verin. Adınız ne?"</p>

    <p class="MsoNormal">"Benim ölümlüler arasındaki ismim Şimşekateş." Ejderha zarafetle başını eğdi. "Ve şimdi Sir Flint, yamağınız kendere talimat verirseniz..."</p>

    <p class="MsoNormal">"Yamak mı!" diye tekrarladı Tas hayretle. Ama ejderha onu duymamazlığa geldi.</p>

    <p class="MsoNormal">"Yamağınıza buraya gelmesini söyleyin; eyeri ve mızrağı sizin için hazırlamasına yardımcı olacağım."</p>

    <p class="MsoNormal">Flint sakalını düşünceli düşünceli sıvazladı. Sonra eliyle abartılı bir işaret yaptı.</p>

    <p class="MsoNormal">"Sen, yamak," dedi ağzı bir kanş açık onu seyretmekte olan</p>

    <p class="MsoNormal">Tas'a, "ayağa kalk da söyleneni yap."</p>

    <p class="MsoNormal">"Ben... <span class="GramE">sen</span>... <span class="GramE">biz</span>..." diye kekeledi Tas. Fakat kender söylemek üzere olduğu şeyi hiçbir zaman bitiremedi çünkü ejderha onu yeniden yerden kaldırmıştı. Dişler sıkı sıkı kenderin kürk yeleği içinden kenetlendi; Khirsah onu kaldırarak bronz bedeni üzerine bağlanmış eyerinin üzenine plof diye bıraktı.</p>

    <p class="MsoNormal">Tas gerçekten bir ejderhanın üzerinde olmaktan o kadar büyülenmişti ki susmuştu; zaten Khirsah'ın almacı da buydu.</p>

    <p class="MsoNormal">"Şimdi Tasslehoff Burrfoot," dedi ejderha, "beyini eyere tersten itmeye çalışıyordun. Doğru pozisyon şu anda senin durduğun şekildir. Metalden mızrak yeri tam benim sağ kanat eklemime ve sağ omuzumun üzerine oturan sürücünün sağ tarafında durmalıdır. Anladın mı?"</p>

    <p class="MsoNormal">"Evet, anlıyorum!" diye bağırdı Tas büyük bir heyecanla.</p>

    <p class="MsoNormal">"Yerde gördüğünüz kalkan sizi ejderha nefeslerinin birçok şeklinden koruyacaktır..."</p>

    <p class="MsoNormal">"Hop!" diye bağırdı cüce, kollarını kavuşturup bir kez daha inatçı ifadesini takınarak. "Birçok şekliyle kastın ne? Ayrıca aynı anda atlayıp hem mızrağı hem de kalkanı nasıl tutacağım? Yani mesele sırf şu patlayasıca kalkanın kenderle benim toplam cüssemizden daha büyük olmasında değil..."</p>

    <p class="MsoNormal">"Bu işi daha önce yapmış olduğunuzu zannediyorduk Sir Flint!" dîye seslendi Tas.</p>

    <p class="MsoNormal">Cücenin yüzü hiddetle kızardı, kükremeye başlamıştı ki Khirsah onu kibarca susturdu.</p>

    <p class="MsoNormal">"Sir Flint yeni modellere alışkın olmayabilir Yamak Burrfoot. Kalkan mızrağın üzerine geçiyor. Mızrağın kendisi o delikten geçiyor ve kalkan eyerde durarak oturduğu yiv üzerinde oradan oraya kayıyor. Saldırıya uğradığınızda bütün yapacağınız onun arkasına sinmek."</p>

    <p class="MsoNormal">"Kalkanı bana uzatın Sir Flint!" diye seslendi kender. Homurdanan cüce koca kalkanın yerde durduğu yere doğru topallayarak yürüdü. Yükün altında inleyerek kalkanı kaldırmayı başardı ve ejderhanın yan tarafına taşıdı. Ejderhanın yardımıyla cüce ile kender birlikte kalkanı yerine yerleştirmeyi başardı. Sonra Flint ejderha mızrağı için geri döndü. Mızrağı sürükleyerek kaldırıp ucunu Tas'a doğru uzattı; Tas ucunu yakaladı – ve neredeyse dengesini kaybedip eyerden yuvarlanacakken– mızrağı kalkanın deliğinden geçirdi. Mili yerine kitlenince mızrak dengede durarak kenderin minik elinin yardımıyla hafifçe ve rahatça ileri geri sallanmaya başladı.</p>

    <p class="MsoNormal">"Bu harika!" dedi Tas tecrübe ederek. "Hayt! İşte bir ejderha gitti! Hayt! Bir tane daha gidiyor! Ben... <span class="GramE">ay</span>!" Tas ejderhanın sırtında durmuş mızrağın kendisi gibi hafifçe dengede duruyordu.</p>

    <p class="MsoNormal">“Flint! Çabuk ol! Ayrılmaya hazırlanıyorlar. Laurana'yı görebiliyorum! O kocaman gümüş ejderhaya biniyor ve safları kontrol etmek için bu tarafa doğru uçuyor. Her an işaret verecekler! Çabuk ol Flint!" Tas heyecanla bir yukarı bir aşağı zıplamaya başladı.</p>

    <p class="MsoNormal"></p>

    <p class="MsoNormal">"İlk önce Sir Flint,” dedi Khirsah, "doldurulmuş yeleği giymeniz gerek. Evet... <span class="GramE">öyle</span>. Kayışı tokadan geçirin. Hayır, onu değil. Diğerini – evet, yaptınız."</p>

    <p class="MsoNormal">"Bir zamanlar görmüş olduğum tüylü mamuta benziyorsun." Tas kıkırdadı. "Sana hiç o hikâyeyi anlatmış mıydım? Ben..."</p>

    <p class="MsoNormal">"Baş belası!" diye kükredi Flint; ağır, tüylü yelek içinde boğulmuş olan Flint ancak konuşabiliyordu. ''Şimdi senin tavşan beyninin öykülerini dinleme zamanı değil." Cüce ejderha ile burun buruna gelmişti. "Pekâlâ hayvan! Nasıl çıkacağım? Ve sakın bana bir diş geçireyim deme!"</p>

    <p class="MsoNormal">"Tabii ki geçirmem Ata," dedi Khirsah derin bir saygıyla. Başını eğen ejderha bronz kanatlarından birini olduğu gibi yere uzattı.</p>

    <p class="MsoNormal">"Hah, böylesi daha iyi!" dedi Flint. Sakalını gururla okşayarak donup kalmış kendere kendini beğenmiş bir bakış attı. Sonra ciddiyetle ejderhanın kanadına binen Flint, tırmanarak kral gibi eyerin önündeki yerini aldı.</p>

    <p class="MsoNormal">"İşte işaret!" diye viyakladı Tas, Flint'in arkasına eyere atlayarak. Ejderhanın böğrünü topuklayarak bağırdı: "Haydi gidelim! Haydi gidelim!"</p>

    <p class="MsoNormal">“Bu kadar hızlı olmaz," dedi Flint, serinkanlılıkla ejderhamızrağındaki işçiliği inceleyerek. "Hey! Ben nasıl kullanacağım?"</p>

    <p class="MsoNormal">"Hangi yöne gitmek istediğinizi dizginlere asılarak belirteceksiniz, ben döneceğim," dedi Khirsah işareti bekleyerek. İşaret gelmişti.</p>

    <p class="MsoNormal">"A, anladım," dedi Flint, uzanarak. "Sonuç olarak kumanda bende... Hop!"</p>

    <p class="MsoNormal">"Tabii ki Ata!" Khirsah havaya fırlamış, koca kanatlarını, üzerinde durdukları minik uçurumun yüzünden yükselen akımları yakalayabilmek için açmıştı.</p>

    <p class="MsoNormal">"Bekle, dizginler..." diye bağırdı Flint, elinden kayıp giden dizginlere uzanmaya çalışırken.</p>

    <p class="MsoNormal">Kendi kendine gülümseyen Khirsah duymamazlıktan geldi.</p>

    <p class="MsoNormal">İyi ejderhalar ve onlara binen şövalyeler Vingaard Dağları'nın doğusunda dalga dalga alçalan eteklerinde toplanmıştı. Burada, kışın soğuk rüzgârları yerini kuzeyden gelen, yerdeki donu eriten ılık meltemlere bırakmıştı. Ejderhalar düzenlemedeki yerlerini almak için şimşekler çakan yaylar halinde havalanırken yenilenen yeşilliğin zengin kokusu havayı dolduruyordu.</p>

    <p class="MsoNormal">Bu nefes kesen bir manzaraydı. Tasslehoff bunu sonsuza kadar hatırlayacağını biliyordu – ve belki de ötesinde de hatırlayacaktı. Bronz ve gümüş, pirinç ve bakır kanatlar sabah ışığıyla alevleniyordu. Eyerlere yerleştirilmiş olan Koca Mızraklar güneşte pırıldıyordu. Şövalyelerin zırhları canlı bir parlaklık içindeydi. Altın iplikli Yalıçapkını sancağı göğe karşı kıvılcımlar saçıyordu.</p>

    <p class="MsoNormal">Son birkaç hafta muhteşemdi. Flint'in de söylemiş olduğu gibi, sanki artık savaş akıntısı sonunda kendi yönünde akmaya başlamıştı.</p>

    <p class="MsoNormal">Altın Komutan –askerler artık Laurana'yı böyle çağırıyorlardı– görünüşte yoktan bir ordu yaratmıştı. Palanthaslılar heyecana kapılıp kızın gayesi etrafında toplanmıştı. Gözüpek fikirleri, katı ve kararlı hareketleriyle Solamniya Şövalyeleri'nin takdirini kazanmıştı. Laurana'nın kara kuvvetleri Palanthas'tan dışarı akmış, bozkırlardan ilerlemiş, Kara Hanım diye bilinen Ejderha Yüceefendisi'nin teşkilatsız ordularını bastırmış ve panik içinde kaçmalarına neden olmuştu.</p>

    <p class="MsoNormal">Artık arkalarında bıraktıkları, ard arda kazanılan zaferlerle ve önlerinde kaçan ejderha ordularıyla herkes savaşın kazanılmış sayıldığını düşünüyordu.</p>

    <p class="MsoNormal">Fakat Laurana daha fazlasının farkındaydı. Daha Yüceefendi'nin ejderhalarıyla savaşmak zorundaydılar. Bunların nerede ve neden daha önce bir dövüşe girmemiş oldukları Laurana ve subaylarının çözemedikleri bir şeydi. Birbirini izleyen günler boyunca şövalyeleri ve binicilerini her an havalanmaya hazır bekletti.</p>

    <p class="MsoNormal">Ve sonunda o gün gelmişti. Ejderhalar görülmüştü – maviler ve kırmızılardan oluşan, batıya doğru yönlenmiş bu arsız komutan ve ayaktakımı ordusunu durdurmaya gelen bir filo.</p>

    <p class="MsoNormal">Pırıltılı bir zincir halinde gümüş ve bronzlar veya onlara yeni verilen adlarıyla Aktaş Ejderhaları, Solamniya Bozrkırları üzerinden süzülüyordu. Zamanın elverdiğince bütün ejderha binicisi şövalyeler (sürekli bunu reddeden cüce hariç) uçuş konusunda eğitilmiş olsalar da bu tutam tutam, alçak bulutlar ve hızla esen rüzgârın dünyası hâlâ onlar için yeni ve yabancıydı.</p>

    <p class="MsoNormal">Sancakları etraflarında deliler gibi çırpınıyordu. Yerdeki piyadeler, otlar arasında dolanan böceklerden pek farklı görülmüyordu. Bazı şövalyeler için uçmak çok eğlenceliydi. Diğerleri için ise içlerindeki cesaretin bir sınavıydı.</p>

    <p class="MsoNormal">Fakat her zaman için önlerinde, hem ruhen hem de misal olarak ağabeyinin Ejderha Adaları'ndan gelirken üzerinde uçtuğu büyük gümüş ejderha üzerinde giden Laurana vardı. Güneş, kızın miğferinin altından akan saçlarından daha altın rengi değildi. Onlar için ejderhamızrağının kendisi gibi bir sembol olmuştu – ince ve narin, adil ve ölümcül. Cehennemin Kapısı'na kadar izleyebilirlerdi onu.</p>

    <p class="MsoNormal">Flint'in omuzundan uzanarak bakan Tasslehoff, Laurana'nın önlerinde olduğunu görebiliyordu. Kız safların önünden gidiyor, arada bir herkesin yetişip yetişmediğini kontrol etmek için geriye dönüp bakıyor, bazen gümüş bineğine danışmak üzere eğiliyordu. Her şey denetiminde gibi görünüyordu, o yüzden Tas rahatlayıp yolculuğun keyfini çıkartmaya karar verdi. Bu gerçekten de hayatının en harika deneyimlerinden biriydi. Aşağıya mutlak bir memnuniyetle bakarken rüzgârın patladığı yüzünde gözyaşları yollar çiziyordu.</p>

    <p class="MsoNormal">Haritalara bayılan kender mükemmel haritayı bulmuştu.</p>

    <p class="MsoNormal">Altına –minik, mükemmel detaylarıyla– nehirler, ağaçlar, tepeler, vadiler, kasabalar ve çiftlikler serilmişti. Tas dünyadaki her şeyden çok bu görüntüyü zaptederek sonsuza kadar saklamayı diledi.</p>

    <p class="MsoNormal">“Neden olmasın?” diye düşündü aniden. Eyere dizleri ve bacaklarıyla sıkı sıkı tutunarak Flint'i bırakan kender, kesecikleri arasında bir şeyler aranmaya başladı. Bir parça parşömen çıkartarak sıkı sıkı cücenin sırtına yerleştirdi ve bir parça kömürle çizmeye başladı.</p>

    <p class="MsoNormal">"Kıpırdanmaktan vaz geç!" diye bağırdı hâlâ dizginleri tutmaya çalışan Flint'e.</p>

    <p class="MsoNormal">"Ne yapıyorsun kapı kulbu?" diye bağırdı cüce; sanki Tas sırtında kaşıyamadığı bir yermiş gibi eliyle deliler gibi onu bulmaya çalışıyordu.</p>

    <p class="MsoNormal">"Bir harita yapıyorum!" diye bağırdı Tas vecit halinde. "Mükemmel haritayı! Meşhur olacağım. Bak! Bizim askerler, aynı minik karıncalar gibi. Bak şurada da Vingaard Kalesi var! Kıpırdanmaktan vaz geç! Çizgilerimi bozuyorsun."</p>

    <p class="MsoNormal">Homurdanan Flint dizginleri yakalamaya çalışmaktan da kenderi sırtından atmaya uğraşmaktan da vazgeçti. Dikkatini hem ejderhayı, hem de kahvaltısını sıkı sıkı kavramaya vermesinin daha iyi olacağını düşündü. Aşağıya bakmak gafletinde bulunmuştu. Şimdi dosdoğru önüne bakıyor, titriyordu; bedeni kaskatıydı. Miğferini süsleyen griffon yelesi, hızla esen rüzgârda deliler gibi yüzünü kamçılıyordu. Kuşlar havada ama onun altında dönüyorlardı. Orada ve o anda Flint kararını verdi: Ejderhalar da “Her Ne Olursa Olsun Sakınılması Gerekenler” listesinde kayıklar ve atlarla aynı katagoride değerlendirilecekti.</p>

    <p class="MsoNormal">"Ay!" diye nefesi kesildi Tas'ın heyecanla. "İşte ejderha orduları! Savaş! Ve ben her şeyi görebiliyorum!" Kender aşağıya bakmak için eyerden uzandı. Arada sırada havanın hızla hareket eden girdaplarından silahların takırtısını, bağırışları, çağırışları duyabildiğini düşündü. "Baksana, biraz daha yakından uçabilir miyiz? Ben... <span class="GramE">ay</span>! Yo, olamaz! Haritam!"</p>

    <p class="MsoNormal">Khirsah ani bir dalış yapmıştı. Bu tazyik parşömeni Tas'ın elinden alıp gitmişti. Ümitsizce parşömenin kendisinden bir yaprak gibi uçup gidişini seyretti. Ama üzülecek vakti yoktu, çünkü Flint'in bedeninin eskisinden bile daha kaskatı kesildiğini hissetti. "Ne? Ne var?" diye bağırdı Tas.</p>

    <p class="MsoNormal">Flint bir şeyler bağırarak işaret ediyordu. Tas bütün gücüyle duymaya ve görmeye çalışıyordu, ama tam o anda alçak bir bulutun içine dalmışlardı ve kender, lağım cücelerinin tabiriyle burunun ucunu dahi göremiyordu.</p>

    <p class="MsoNormal">Sonra Khirsah buluttan çıktı ve Tas gördü. "Eyvah!" dedi kender korkuyla. Altlarında, karıncalara benzeyen minik insan orduları üzerine doğru inen sıra sıra ejderhalar vardı. Altın Komutan'ın çaresiz orduları üzerine alçalırlarken kırmızı ve mavi renkteki kayış gibi kanatları kötü sancaklar gibi açılmıştı.</p>

    <p class="MsoNormal">Tasslehoff, üzerlerine ürkütücü Ejderha korkusu çöken adamların dalgalanıp çözüldüklerini görebiliyordu. Fakat bu engin otluk alanlarda koşup kaçabilecekleri, gizlenip saklanabilecekleri bir yer yoktu. Korumasız askerler arasında patlayan ateşten nefeslerinin düşüncesiyle midesi altüst olan Tas, ejderhaların bu yüzden beklenmiş olduklarım fark etti.</p>

    <p class="MsoNormal">"Onları durdurmalıyız – uf!"</p>

    <p class="MsoNormal">Khirsah o kadar ani bir dönüş yapmıştı ki Tas neredeyse dilini yutacaktı. Gökyüzü yanından kayıp geçti ve bir an için kender çok ilginç bir yukarı doğru düşüş deneyimi yaşadı. Bilinçli bir düşünceden çok içgüdüsel olarak Flint'in kemerini yakalayan Tas, aniden onun da Flint gibi kendisini kayışlarla bağlaması gerektiğini hatırlayıvermişti. <span class="GramE">Tamam</span> canım, bir dahaki sefere yapardı.</p>

    <p class="MsoNormal"><span class="GramE">Tabii bir dahaki sefer olursa.</span> Ejderha helezonlar çizerek inerken rüzgâr etrafında gümbürdüyor, yer altında dönüyordu. Kenderler yeni deneyimlerden hoşlanırlar –bu muhakkak ki en heyecan verici deneyimlerden biriydi– fakat Tas yerin onları karşılamak için bu kadar hızla yukarı çıkmıyor olmuş olmasını diledi!</p>

    <p class="MsoNormal">"Onları hemen şimdi durduralım demek istememiştim!" diye bağırdı Tas, Flint'e. Yukarı bakınca –yoksa aşağısı mıydı?– diğer ejderhaların onların çok üzerinde olduklarını görebiliyordu, yok yok, çok aşağılarında. Her şey ters yüz olmaya başlamıştı. Şimdi de ejderhalar arkalannda idi! Burada öndeydiler! Tek başlarına!</p>

    <p class="MsoNormal">Flint de ne yapıyordu?</p>

    <p class="MsoNormal">"Bu kadar hızlı değil! Şunu biraz yavaşlat!" diye bağırdı Flint'e. "Herkesin önüne geçtin! Laurana'nın bile!"</p>

    <p class="MsoNormal">Cüce hiçbir şeyi ejderhayı yavaşlatabilmek kadar istemezdi. O son dalış dizginleri tekrar tutabilmesini sağlamıştı ve şimdi de bütün gücüyle dizginlere asılarak bağırıyordu: "Çüş yaratık çüş!", bunun ise atlarda işe yaradığının farkında bile değildi. Bu, ejderhalarda hiç işe yaramıyordu.</p>

    <p class="MsoNormal">Ejderhalara hükmedemeyenin sadece kendisi olmadığını görmek dehşet içindeki cüceyi hiç rahatlatmamıştı. Arkasındaki bronzdan ve gümüşten narin çizgi sessiz bir işaret gelmiş gibi bozulmuş, ejderhalar ikişerli üçerli minik guruplara –uçuş gruplarına– aynlmışlardı.</p>

    <p class="MsoNormal">Şövalyeler çileden çıkmışçasına dizginlere asılıyor, ejderhaları yeniden düz ve düzgün bir sıraya sokmaya çalışıyorlardı. Fakat ejderhaların bir bildiği vardı – gökyüzü onların diyarıydı. Havada çarpışmak, karada çarpışmaktan çok farklı bir şeydi. Bu at binicilerine ejderha sırtında çarpışmanın nasıl bir şey olduğunu göstereceklerdi.</p>

    <p class="MsoNormal">Büyük bir zarafetle dönen Khirsah, başka bir bulutun içine dalıp da kalın sis onu sarıp sarmalayınca Tas derhal neresinin yukarısı, neresinin aşağısı olduğuna dair bütün hislerini kaybetti. Sonra ejderha yeniden buluttan dışarı fırlarken güneşle aydınlanmış gökyüzü gözlerinin önünde infilak etti. Artık neresinin yukarısı, neresinin aşağısı olduğunu biliyordu. Aşağısı, işin doğrusu, son derece huzursuz edici bir tarzda yaklaşıyordu!</p>

    <p class="MsoNormal">Sonra Flint kükredi. Şaşıran Tas başını kaldırıp bakınca, dosdoğru –paniğe kapılmış bir piyade grubunu izleyen– onları hâlâ fark etmemiş olan bir mavi ejderha filosuna dalmakta olduklarını gördü.</p>

    <p class="MsoNormal">"Mızrak! Mızrak!" diye bağırdı Tas.</p>

    <p class="MsoNormal">Flint mızarağa yapışmıştı ama – mızrağı doğrultacak veya adam gibi omuzuna koyacak zamanı yoktu. Yapsa da bir işe yarayacağından değil ya. Mavi ejderhalar hâlâ onları fark etmemişti. Bulutun içinden kayarak çıkan Khirsah arkalarına düştü. Sonra bronz bir alev gibi genç ejderha –mavi başlıklı bir bincisiyle büyük mavi bir ejderha olan– liderlerini hedef alarak mavilerin grubu üzerine çaktı. Hızla ve sessizce dalan Khirsah lidere ölümcül sivrilikte dört pençeyle birden vurdu.</p>

    <p class="MsoNormal">Çarpışmanın gücü Flint'i koşum takımlarıyla öne savurdu. Tas onun tepesine inerek cüceyi ezdi... Flint deliler gibi doğrulmaya çalışıyordu ama Tas bir kolunu sıkı sıkı sarmıştı ona. Cüceye miğferinden diğer eli ile vuran Tas ejderhaya yüreklendirici sözler bağırıyordu.</p>

    <p class="MsoNormal">"Bu harika! Bir daha vur!" diye viyakladı kender, heyecandan çıldırmış, Flint'in kafasına vurup duruyordu.</p>

    <p class="MsoNormal">Cüce dilinde yüksek sesle küfreden Flint, Tas'ı üzerinden attı. Tam o anda Khirsah yukarı doğru süzülerek mavilerin filosu karşılık verecek vakit bulamadan başka bir bulutun içine saplandı.</p>

    <p class="MsoNormal">Khirsah bir an bekledi; belki de sarsılmış binicilerine kendilerini toplamak için zaman tanımıştı. Flint doğruldu; Tas ise cüceye sıkı sıkı sarıldı. Flint'in biraz tuhaf göründüğünü düşünüyordu; sanki rengi kül rengi gibiydi ve garip bir biçimde aklı başka yerlerdeydi sanki. Ama zaten bu yaşadıklarına da normal denemeyeceğini hatırlattı Tas kendi kendine. Daha Flint'e iyi olup olmadığını soramadan Khirsah bir kez daha buluttan dışarı daldı.</p>

    <p class="MsoNormal">Tas altlarındaki mavi ejderhaları görebiliyordu. Lider ejderha havada, büyük kanatlarını açmış askıda süzülüyordu. Mavi ejderha sarsılmış, biraz yaralanmıştı; böğrünün arka kısmında, Khirsah'ın sivri pençelerinin ejderhanın sert ve pullu derisini yırttığı yerde kan vardı. Hem ejderha, hem de mavi miğferli binicisi gökleri tarıyor, saldıranı arıyordu. Derken aniden binici işaret etti.</p>

    <p class="MsoNormal">Arkasına hemen şöyle bir bakmayı göze alan Tas'ın nefesi kesildi. Görüntü muhteşemdi. Aktaş Ejderhaları bulutun örtüsü altından çıkıp mavilerin filosuna çığlık çığlığa saldırırken, güneş altında bronzdan ve gümüşten şimşekler çakıyordu. Maviler yükselmeye Çalışıp peşlerindekilerin onlara arkadan saldırmalarını önlemeye gayret ederken filo hemen dağıldı. Orada burada çarpışmalar oldu. Sağ tarafındaki büyük bronz ejderha, başı kararmış ve yanar bir halde acı içinde bağırıp düşmeye başlarken şimşekler çakıyor, çatırdıyor, neredeyse kenderi kör ediyordu. Tas ejderha ile binicisi yere düşerken ejderhanın binicisinin çaresizlik içinde dizginlere asıldığını, ağzının kenderin görebildiği ama duyamadığı bir çığlıkla açıldığını gördü.</p>

    <p class="MsoNormal">Tas git gide yaklaşan yere bakarak rüyamsı bir pus içinde otlara çarpmanın nasıl bir şey olacağını merak etti. Fakat merak etmek için çok zamanı yoktu çünkü Khirsah aniden kükredi.</p>

    <p class="MsoNormal">Mavi lider Khirsah'ı görmüş, gürleyen meydan okuyuşunu duymuştu. Gökyüzünde, etrafında dövüşen diğer ejderhaları duymamazlığa gelen mavi lider ile binicisi bronzla yaptıkları düelloyu sürdürmek için yukarı uçtu.</p>

    <p class="MsoNormal">"Şimdi sıra sende cüce! Mızrağı hazırla!" diye bağırdı Khirsah. Koca kanatlarını kaldıran bronz ejderha manevra yapabilecek kadar yükselmek için yukarı, yukarı süzüldü; aynı zamanda cüceye hazırlanması için zaman tanıyordu.</p>

    <p class="MsoNormal">"Ben dizginleri tutarım!" diye bağırdı Tas.</p>

    <p class="MsoNormal">Fakat kender Flint'in onu duyup duyamadığını anlayamamıştı. Cücenin yüzü gergindi ve yavaş yavaş, makina gibi hareket ediyordu. Sabırsızlıktan deliren Tas dizginlere asılmaktan ve Flint'in sonunda kül rengi parmaklarla mızrağın kabzasını omuzunun altına oturtup kendisine öğretildiği şekilde sabitleştirinceye kadar uğraşmasını seyretmekten başka bir şey yapamıyordu. Sonra cüce sadece önüne bakmaya başladı, yüzü son derece ifadesizdi</p>

    <p class="MsoNormal">Khirsah yükselmeye devam ediyordu. Sonra bir seviyede durunca Tas, düşmanlarının nerede olduklarını merak ederek etrafına bakındı. Mavi ejderha ile binicisini tamamiyle gözden kaybetmişti. Sonra Khirsah aniden yukarı doğru fırlayınca Tas'ın nefesi kesildi. İşte düşmanları oradaydı – tam önlerinde!</p>

    <p class="MsoNormal">Mavi ejderhanın o iğrenç dişli ağzını açışını gördü. Ateşi hatırlayan Tas, kalkanın ardına sindi. Sonra Flint'in hâlâ dimdik durduğunu gördü; asık bir yüzle kalkanın üzerinden yaklaşmakta olan ejderhayı seyrediyordu! Flint'in belinden uzanan Tas, cücenin sakalını yakalayarak başını aşağıya doğru, kalkanın ardına çekti.</p>

    <p class="MsoNormal">Ateş etraflarında alevlenerek çatırdadı. Aniden patlayan gümbürtü hem kenderin hem de cücenin hislerinin donmasına neden olmuştu. Khirsah acıyla gürlese de yolundan hiç sapmadı.</p>

    <p class="MsoNormal">Ejderhalar kafa kafaya çarpıştı; ejderha mızrağı kurbanına saplandı.</p>

    <p class="MsoNormal">Bir an için Tas'ın bütün görebildiği mavi ve kırmızı lekelerdi. Dünya etraflarında dönüp duruyordu. Bir ara bir ejderhanın korkunç, ateşli gözleri ona meşum meşum baktı. Pençeler parıldadı. Khirsah bağırdı, mavi ejderha çığlık attı. Kanatlar havayı dövdü.</p>

    <p class="MsoNormal"></p>

    <p class="MsoNormal">Çarpışan ejderhalar düşerken yer spiraller çizerek döndü durdu.</p>

    <p class="MsoNormal">“Neden Şimşekateş rakibini bırakmıyor?” diye düşündü Tas deliler gibi. Sonra görmeye başladı...</p>

    <p class="MsoNormal">“Birbirimize kilitlendik!” diye fark etti Tasslehoff taş kesilerek. Ejderha mızrağı hedefini şaşırmıştı. Mavi ejderhanın kanat kemiğinin eklemine saplanan mızrak, eğrilip omuzuna girmiş ve şimdi de sıkı sıkı kenetlenmişti. Mavi ejderha boşu boşuna kendini kurtarmaya çalışıyordu, fakat artık kendini savaşın hiddetine kaptırmış olan Khirsah, mavi ejderhaya keskin dişleriyle saldırıyor, ön pençeleriyle tırmalıyordu.</p>

    <p class="MsoNormal">Kendilerini kavgalarına kaptırmış olan her iki ejderha da binicilerini tamamiyle unutmuşlardı. Tas da diğer biniciyi unutmuştu, ta ki çaresizlik içinde bakışlarını kaldırınca, mavi miğferli ejderha subayının birkaç metre ileride tehlikeli bir biçimde eyere tutunmuş olduğunu görünceye kadar.</p>

    <p class="MsoNormal">Sonra ejderhalar bir kez daha birbirleri etrafında dönüp, dövüşürken gökyüzü ve yer bir kez daha bulanıklaştı. Subayın mavi miğferi başından düşüp sarı saçları havayı döverken Tas, bir pus içinde olup bitenleri seyrediyordu. Adamın gözleri buz gibiydi, parlaktı ve hiç korku emaresi yoktu. Doğrudan Tasslehoff'un gözlerinin içine bakıyordu.</p>

    <p class="MsoNormal">Tanıdık görünüyor, diye düşündü Tas garip bir dalgınlıkla; sanki olanlar o seyrederken başka bir kenderin başından geçiyordu. Onu daha önce nerede görmüş olabilirim? Aklına Sturm geldi.</p>

    <p class="MsoNormal">Ejderha subayı kendini koşum takımından kurtararak üzengileri üzerinde ayağa kalktı. Bir kolu –sağ kolu– sakat gibi sallanırken diğer eli ileri doğru uzanmıştı...</p>

    <p class="MsoNormal">Birden bire her şey berraklaşıvermişti Tas için. Subayın neye niyetlendiğini tam olarak biliyordu. Sanki adam ona konuşuyor, ona planlarını anlatıyordu.</p>

    <p class="MsoNormal">"Flint!" diye bağırdı Tas deliler gibi. "Mızrağı bırak! Bırak onu!"</p>

    <p class="MsoNormal">Fakat cüce mızrağa sıkı sıkıya yapışmıştı, yüzünde o garip, uzaklara dalıp gitmiş ifade vardı. Ejderhalar havada dövüşüyor, birbirlerini pençeliyor, ısırıyordu; mavi bir yandan kendisini döndürüp mızraktan, bir yandan da kendisine saldırandan kurtulmaya çalışıyordu. Tas mavi binicinin bir şeyler bağırdığını duydu; mavi bir an için saldırısını keserek kendini havada asılı tuttu.</p>

    <p class="MsoNormal">Subay dikkate değer bir çeviklikle bir ejderhanın üzerinden diğerine atladı. Sağlam koluyla Khirsah'ın boynuna dolanan ejderha subayı kendini doğrulttu, güçlü bacakları çırpınan ejderhanın boynuna sıkı sıkı sarılmıştı.</p>

    <p class="MsoNormal">Khirsah insana hiç dikkat etmemişti. Düşünceleri tamamıyla düşmanına kenetlenmişti.</p>

    <p class="MsoNormal">Subay, arkasındaki kender ile cüceye aceleyle bir bakıp da her ikisinin de –gerektiği biçimde yerlerine bağlanmış bir durumda– bir tehdit oluşturmadıklarım gördü. Subay soğukkanlılıkla uzun kılıcını çıkartıp uzanarak bronz ejderhanın kanatlarının ilerisinde, göğsünden çaprazlamasına geçen koşum takımlarının kayışlarını kesmeye başladı.</p>

    <p class="MsoNormal">"Flint!" diye yalvardı Tas. "Mızrağı bırak! Bak!" Kender cüceyi sarstı. "Eğer o subay koşum takımlarını keserse eyerimiz uçacak! Mızrak düşecek! Biz düşeceğiz!"</p>

    <p class="MsoNormal">Flint aniden her şeyi anlayarak başını yavaşça çevirdi. Hâlâ büyük bir güçlükle hareket eden titrek eli mızrağı ve ejderhaları ölümcül kucaklaşmalarından serbest bırakacak olan mekanizmayı aradı. Ama tam zamanında başarabilecek miydi?</p>

    <p class="MsoNormal">Tas uzun kılıcın havada şimşek gibi çaktığını gördü. Koşum bağlarından birinin kayışının bel vererek kurtulduğunu gördü. Düşünüp plan yapacak zaman yoktu. Flint mızrağı serbest bırakmakla uğraşırken –tehlikeli bir biçimde ayağa kalkan– Tas dizginleri beline sardı. Sonra, eyerin ucundan sallanan kender cücenin etrafından emekleyerek önüne geçti. Burada, ejderhanın boynuna uzandı, bir tırtıl gibi ilerleyerek subayın arkasından sessizce yanaştı.</p>

    <p class="MsoNormal">Adam arkasındakilere hiç kulak asmıyor, her ikisinin de koşum takımlarına bağlı olduklarını varsayıyordu. Kendini işine iyice kaptırmış olan adam –koşum takımı hemen hemen serbest kalmıştı– arkasından neyin vurduğunu bile anlayamadı.</p>

    <p class="MsoNormal">Doğrulan Tasslehoff subayın sırtına atladı. Şaşıran, dengesini korumak için deliler gibi havayı döven subay, ejderhanın boynuna sarılayım derken kılıcını elinden düşürdü.</p>

    <p class="MsoNormal">Hiddetle homurdanan subay, kendisine neyin vurduğunu anlamaya çalışırken her şey karardı! Minik kollar başına sarılarak görmesini engellemişti. Hiddet içindeki aklına –hepsi böcekvari bir yapışkanlıkla ona tutunan– altı kollu ve bacaklı bir yaratık gibi gelen şeyden kendini kurtarmak için ejderhayı bıraktı. Fakat ejderhadan kaymaya başladığını hissederek yine ejderhanın yelesini tutmak zorunda kalmıştı.</p>

    <p class="MsoNormal">"Flint! Mızrağı serbest bırak! Flint..." Tas artık ne dediğini bile bilmiyordu. Yorgun düşen ejderhalar gökten yuvarlana yuvarlana düşerken, yer onları karşılamak için hızla yükseliyordu adeta.</p>

    <p class="MsoNormal">Düşünemiyordu. O, hâlâ altında çırpınan subaya bütün gücüyle yapışmışken kafasında beyaz ışıklar, şimşekler çakıyordu.</p>

    <p class="MsoNormal">Sonra yüksek tondan metalik bir patlama sesi duyuldu. Mızrak kurtuldu. Ejderhalar birbirlerinden ayrıldı.</p>

    <p class="MsoNormal">Kanatlarını geren Khirsah, dönen dalışından kurtularak kendini doğrulttu. Gökyüzü ve yer, bulunmaları gereken yere geri döndüler. Tas'ın yanaklarından yaşlar akıyordu. Hıçkırırken kendi kendine korkmadığını söylüyordu. Fakat o ana kadar hiçbir şey o mavi –olması gerektiği gibi tepede duran– mavi gök kadar güzel görünmemişti gözüne!</p>

    <p class="MsoNormal">"İyi misin Şimşekateş?" diye seslendi Tas. Bronz ejderha bitap bir halde başını salladı.</p>

    <p class="MsoNormal">"Bir tutsağım var," diye seslendi Tas, aniden kendi de bu gerçeği fark ederek. Yavaş yavaş yarı yarıya boğulmuş, dönen başını sallayan adamı bıraktı.</p>

    <p class="MsoNormal">"Bir yere gideceğin yok herhalde," diye mırıldandı Tas. Adamın sırtından kayıp inen kender ejderhanın boynundan omuzlarına doğru emekledi. Tas subayın gökyüzüne baktığını ve ejderhalarının yavaş yavaş Laurana ve güçleri tarafından uzaklaştırıldığını seyrederken yumruğunu sıktığını gördü. Subayın gözü özellikle Laurana'ya kilitlenmişti – ve aniden Tas onu daha önce nerede gördüğünü hatırladı.</p>

    <p class="MsoNormal">Kender nefesini tuttu. "Bizi yere indirsen fena olmaz Şimşekateş!" diye bağırdı elleri titrerken. "Çabuk ol!"</p>

    <p class="MsoNormal">Ejderha binicilerine bakmak için başını yay gibi geri çevirdiğinde Tas gözlerinden birinin şişerek kapanmış olduğunu gördü. Bronz başının yanları boyunca kararmış yanık izleri vardı; parçalanmış burun deliklerinden kanlar akıyordu. Tas, mavi ejderhayı görmek için arkasına döndü. Görünürlerde yoktu.</p>

    <p class="MsoNormal">Yeniden subaya bakan Tas aniden kenidini çok iyi hissetti. Ne yapmış olduğunu fark etmişti.</p>

    <p class="MsoNormal">"Hop!" diye kıvançla bağırdı, Flint'e dönerek. "Başardık! Bir ejderha ile dövüştük ve ben bir tutsak aldım! Tek başıma!"</p>

    <p class="MsoNormal">Flint yavaşça başıyla onayladı. Arkasını dönen Tas kendilerine kucak açan yeri seyretti; kender hiçbir zaman yerin bu kadar... <span class="GramE">bu</span> kadar harika göründüğünü düşünmemişti!"</p>

    <p class="MsoNormal">Khirsah yere kondu. Piyadeler bağıraşarak ve tezahüratta bulunarak etrafına toplandılar. Birisi subayı götürdü – Tas adamın alınıp götürülmesine hiç üzülmemiş; subayın götürülmeden önce ona son bir kez keskin, delici bir bakış fırlattığını farketmişti.</p>

    <p class="MsoNormal">Cüce eyerden yere yığıldı; yüzü yaşlı ve yorgun görünüyordu; dudakları mosmordu. "Neyin var?"</p>

    <p class="MsoNormal">"Hiç."</p>

    <p class="MsoNormal">"Ama göğsünü tutuyorsun. Yaralı mısın?" "Hayır, değilim."</p>

    <p class="MsoNormal">"O zaman neden göğsünü tutuyorsun?"</p>

    <p class="MsoNormal">Flint kaşlarını çattı. "Galiba sana cevap verinceye kadar huzur bulamayacağım. Şey, çok merak ediyorsan o lanet olasıca mızrak! Üstelik bu <span class="GramE">salak</span> yeleği de kim tasarlamışsa senden daha budalaymış! Mızrağın sopası köprücük kemiğime geçti. En az bir hafta mosmor gezeceğim. Senin tutsağına gelince, ikinizin de ölmemiş olması bir mucize çıngırak beyinli! Yakalamışmış, pof! Bana soracak olursan, o bir kazaydı. Sonra sana bir şey daha deyivereyim! Yaşadığım sürece bir daha o büyük hayvanattan birine daha binmem!"</p>

    <p class="MsoNormal"></p>

    <p class="MsoNormal">Flint dudaklarını hiddetle birleştirip kapatıp kendere o kadar kızgın bir edayla baktı ki, Flint'in böyle bir haleti ruhiye içindeyken sakinleşmesi için yalnız bırakılması gerektiğini bilen Tas, arkasını dönüp hemen uzaklaştı. Öğlen yemeğinden sonra kendini daha iyi hissederdi.</p>

    <p class="MsoNormal">O gece Tas, Khirsah'ın yanına kıvrılarak yatıp ejderhanın iri böğrüne rahat rahat dayanmadan aklına Flint'in yeleğinin sol yanını tutmuş olduğu gelmemişti.</p>

    <p class="MsoNormal">Mızrak yaşlı cücenin sağında duruyordu.</p>
  </div>
</body>
</html>
