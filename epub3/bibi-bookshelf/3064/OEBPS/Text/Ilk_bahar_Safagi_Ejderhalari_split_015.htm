<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_21">- 2 - Başarısızlığın cezası</h2>

    <p class="MsoNormal">şte efendim," dedi ejderha; pırıl pırıl siyah gözlü, gecenin gölgeleri gibi kanatları olan muazzam kırmızı bir canavardı. "Dargaard Kalesi. Durun bakın, mehtapta rahat rahat görebilirsiniz... <span class="GramE">bulutlar</span> bir aralansın da."</p>

    <p class="MsoNormal">"Görüyorum," diye cevap verdi derin bir ses. Adamın ses tonundaki bıçak sırtı gibi hiddeti duyan ejderha, dağlar arasındaki değişken hava akımlarını kontrol ederek halkalar çize çize aceleyle alçalmaya başladı. Kırık dişler gibi uzanan dağların arasındaki sarp kayalarla çevrili kaleyi sinirli gözlerle kolaçan eden ejderha kolayca inecek bir yer aradı. Lord Ariakas'ı sarsmaya gelmezdi.</p>

    <p class="MsoNormal">Dargaard Dağları'nın kuzey kısmının en ucunda duruyordu hedefleri: Efsaneleri kadar kara ve kasvetli olan Dargaard Kalesi. Bir zamanlar –henüz dünya gençken– Dargaard Kalesi dağların zirvelerini taçlandırır; gül renkli surları, gene latif bir güzellikle aynı bir gül misali kayalar üzerinden yükselirdi. Fakat şimdi, diye düşündü Ariakas aksilikle, gül soldu. Yüceefendi bir şair değildi; pek öyle hayale de pabuç bırakmazdı. Fakat kayaların tepesindeki, ateşle kararmış yıkık dökük kale, kurumakta olan gövdesi üzerinde solmuş bir güle o kadar çok benziyordu ki görüntü onu da ister istemez etkilemişti. Bir kırık kuleden bir diğerine uzanan <span class="GramE">kara kafes</span> işleri artık gül yapraklarını oluşturmuyordu. Daha çok, diye düşüncelere daldı Ariakas, zehiri onu öldüren o böceğin ağını andırıyor.</p>

    <p class="MsoNormal">İri kırmızı ejderha havada son bir kez halka çizdi. Avluyu saran güney surları, Afet sırasında, kalenin kapılarına açık bir geçit sağlayacak şekilde üç yüz metre aşağıya, uçurumun dibine devrilmişti. İçten gelen bir ah çeken kırmızı ejderha, gerisindeki, sadece orası burası kırılmış, iniş için elverişli muntazam taş döşeli yolu gördü. Krynn üzerinde çok az şeyden korkan ejderhalar dahi Lord Ariakas'ın öfkesinden çekinirdi.</p>

    <p class="MsoNormal">Aşağıdaki avluda, bir eşek arısının yaklaşmasıyla huzursuzlaşan bir karınca yuvasındaki gibi ani ve hummalı bir koşuşturmaca başlamıştı. Ejderanlar viyaklayıp parmaklarıyla işaret ediyorlardı. Gece nöbetçilerinin komutanı aceleyle kale burcundaki siperlere koşarak kenardan avluya bakmaya başladı. Ejderanlar haklıydı. Gerçekten de bir filo kırmızı-ejderha avluya iniyordu; birinde de zırhlı bir subay vardı. Komutan, bineği daha doğru dürüst durmadan ejderhanın eyerinden atlayan adama huzursuzca baktı. Ejderhanın kanatları, subaya çarpmamak için hiddetle çırpılıyor; tozları, avlunun taşları üzerinde kararlılıkla kapıya doğru yürümekte olan adamın etrafında mehtapla aydınlanmış bulutlar halinde dalgalandırıyordu. Kara çizmeleri kaldırım taşları üzerinde çınlıyor, aynı bir matem çanına benziyordu.</p>

    <p class="MsoNormal">Ve –bu düşünceyle– subayı aniden tanıyan komutanın nefesi tıkandı. Dönüp, aceleyle neredeyse bir ejderanın üzerinden geçerek askere lanetler yağdırdı ve kalede Temsili Komutan Garibanus'u aramak için koşturmaya başladı.</p>

    <p class="MsoNormal">Lord Ariakas'ın zırhlı yumruğu tahta kapıya, kıymıkları havaya fırlatan bir darbeyle gökgürültüsü gibi indi. Ejderanlar kapıyı açmak için birbirleri üzerine çıktılar; sonra Ejderha Yüceefendisi beraberinde mumları söndüren ve meşale alevlerini dalgalandıran buz gibi bir rüzgârla içeri yürürken sefilce çekildiler.</p>

    <p class="MsoNormal">İçeri girerken ejderha miğferinin parlak maskesi altından etrafa hızla bir göz atan Ariakas, dairesel geniş salonun kemerli, kubbeli bir tavanla arşınlandığını gördü. Girişin her iki yönünden de kavisli, devasa iki merdiven yükseliyor, ikinci kattaki bir balkona varıyordu. Ariakas, yaltaklanan ejderanları görmemezliğe gelip etrafa bakınırken, aceleyle pantalonlarını ilikleyen, gömleğini başından aşağı geçirmeye çalışan Garibanus'un merdivenlerin tepesine yakın bir kapıdan belirdiğini gördü. Nöbetçilerin kumandanı –titreyerek– Garibanus'un yanında durmuş Ejderha Yüceefendisi'ni işaret ediyordu.</p>

    <p class="MsoNormal">Ariakas derhal temsili komutanın kimin yanında eğlendiğini tahmin etti. Belli ki adam, kayıp Bakaris'in yerini sadece bir yönden doldurmuyordu!</p>

    <p class="MsoNormal">"Demek ki oradaymış!" diye düşündü Lord Ariakas memnuniyetle. İri adımlarla salondan geçerek çifter çifter merdivenlerden çıktı. Ejderanlar yolu üzerinden sıçanlar gibi kaçışıyordu. Nöbetçilerin komutanı yok oldu. Ariakas merdivenlerin tam yarısına gelmişti ki Garibanus onu karşılayabilecek kadar kendini toparladı.</p>

    <p class="MsoNormal">"L-Lord Ariakas," diye kekeledi, gömleğini pantalonuna sokuşturup aceleyle merdivenlerden inerken. "Bu hiç beklenmedik – ııı– bir şeref."</p>

    <p class="MsoNormal">"Umulmadık değildir inşallah?" dedi Ariakas pürüzsüz bir sesle; ejderha miğferinin derinliklerinden gelen sesi garip bir metalik tını kazanmıştı.</p>

    <p class="MsoNormal">"Şey, herhalde değildir," dedi Garibanus zayıf bir kahkahayla. Ariakas, gözlerini tepesindeki kapıya sabitleyerek tırmanmaya devam etti. Lordunun gitmeye niyetli olduğu yeri tahmin eden</p>

    <p class="MsoNormal">Garibanus kendisini Ariakas ile kapı arasına soktu.</p>

    <p class="MsoNormal">"Lordum," diye başladı özür dilercesine, "Kitiara giyiniyor. O..."</p>

    <p class="MsoNormal">Tek bir söz söylemeyen, hatta iri adımlannı dahi bozmayan Lord Ariakas eldivenli elini savurdu. Darbe Garibanus'un göğüs kafesine indi. Bir inilti sesi çıktı, sanki körüklerden hava boşalıyormuş gibi ve çıtırdayan kemik sesleri izledi; sonra da darbe genç adamın bedenini merdivenlerin karşısında dokuz on metre kadar ilerideki duvara yollarken ıslak, sırılsıklam, sıçrayan çamur sesi gibi bir ses duyuldu. Gevşek beden aşağıdaki zemine kaydı ama Ariakas bunu fark etmedi bile. Arkasına bile bakmadan tırmanmaya devam etti, gözleri merdivenlerin tepesindeki kapıdaydı.</p>

    <p class="MsoNormal">Doğrudan Karanlık Kraliçe ile irtibatı olan Ejderha Orduları'nın <span class="GramE">baş komutanı</span> Lord Ariakas zeki bir adam, askeri alanda da bir dehaydı. Ariakas hemen hemen Ansalon kıtasının bütün idaresini elinde tutuyordu. Daha şimdiden kendi kendine "İmparator" demeye başlamıştı bile. Kraliçesi gerçekten de ondan memnundu; ondan aldığı armağanlar hem bol, hem de müsrifçeydi.</p>

    <p class="MsoNormal">Ama şimdi o güzelim rüyasının parmakları arasından, güz ateşlerinin dumanları gibi kaçıp gittiğini görüyordu. Solamniya bozkırlarında deliler gibi kaçan ordulara, Palanthas'ın düştüğüne, Vingaard Kalesi'nden çekilindiğine, Kalaman'ın kuşatılması planlarının bırakıldığına dair raporlar almaya başlamıştı. Elfler Kuzey ve Güney Ergoth'ta insanlarla ittifak halindeydi. Dağ cüceleri Thorbardin'deki yeraltı yurtlarından ortaya çıkmışlardı; kadim düşmanları tepe cüceleriyle ve bir grup insan mülteciyle ejderha ordularını Abanasya'dan kovmak çin birleşmişlerdi. Silvanesti kurtulmuştu. Bir Ejderha Yüceefendisi Buz Duvarı'nda öldürülmüştü. Ve eğer söylentilere inanılacak olursa, bir grup lağım cücesi de Pax Tharkas'ı ele geçirmişti!</p>

    <p class="MsoNormal">Fırtına gibi merdivenlerden çıkarken bunları düşünen Ariakas köpürdükçe köpürüyordu. Lord Ariakas'ın memnuniyetsizliğinden kurtulan çok az insan olurdu. Hiddetinden ise kurtulan olmamıştı.</p>

    <p class="MsoNormal">Ariakas salahiyetini, Karanlıklar Kraliçesi'nin yüksek bir ermişi olan babasından miras almıştı. Daha kırk yaşında olmasına rağmen Ariakas, konumunu neredeyse –babası kendi oğlunun ellerinde zamansız bir ölümle karşılaşmış olduğundan– yirmi yıldır muhafaza ediyordu. Ariakas, küçük oğlunun da babası kadar kötülüklere sapmaması için kaçmaya teşebbüs eden annesini babasının vahşice öldürüşüne iki yaşındayken tanık olmuştu.</p>

    <p class="MsoNormal">Ariakas her zaman için babasına saygılı davranır gibi görünse de annesinin katlini hiç unutmamıştı. Çok çalışıp derslerinde ilerleyerek babasını haddinden fazla gururlandırmıştı. Birçok kişi, annesinin ölümünün öcüyle –ve Ejderha Yüceefendisi'nin tahtına göz dikerek– on dokuz yaşındaki oğlu, bıçak darbesini indirdiğinde, hâlâ adamın aynı gururu duyup duymadığını merak etmişti.</p>

    <p class="MsoNormal">Elbette ki bu, kısa bir süre içinde en gözde ermişinin yerini Ariakas'ın fazla fazla doldurduğunu gören Karanlıklar Kraliçesi için öyle büyük bir trajedi olmamıştı. Genç adamın ermişlere ait yetenekleri yoktu ama büyü kullanıcısı olarak gözardı edilemeyecek becerileri Siyah Cüppe ve onu eğiten kötü büyücülerin övgüsünü kazanmasına neden olmuştu. Yüksek Büyücülük Kulesi'ndeki korkunç Sınavlar'ı geçtiği halde onun asıl tutkusu büyü değildi. Büyüyü nadiren kullanırdı ve hiçbir zaman onun kötü güçlerin büyücüsü olduğunu ifade eden Kara Cüppesini giymezdi.</p>

    <p class="MsoNormal">Ariakas'ın asıl tutkusu savaştı. Ejderha Yüceefendileri ordularının neredeyse bütün Ansalon kıtasına boyun eğdirmesine neden olan stratejiyi hazırlayan da oydu. Hemen hemen hiçbir karşı koymayla karşılaşmamalarını sağlayan oydu, çünkü hızla hareket edip parçalanmış durumda olan insan, elf ve cüce ırklarını birleşecek vakit bırakmadan vurmak ve onları un ufak etmek fikri ona aitti. Ariakas'ın planına göre, yaza kadar Ansalon'u hiç karşı konulmadan yönetmesi gerekiyordu. Krynn'in diğer kıtalarında bulunan diğer Ejderha Yüceefendileri onu gizlemedikleri bir hasetle –ve korkuyla– izliyorlardı. Çünkü tek bir kıta Ariakas'a kâfi gelmezdi. Daha şimdiden gözleri batıya, Sirrion Denizi'nin ötesine çevrilmişti.</p>

    <p class="MsoNormal">Ama şimdi... <span class="GramE">felâket</span>.</p>

    <p class="MsoNormal">Kitiara'nın yatak odasınının kapısına ulaşan Ariakas, kapının kilitli olduğunu gördü. <span class="GramE">Soğuk kanlılıkla</span> tek bir büyü sözcüğü söyledi ve ağır tahta kapı paramparça oldu. Ariakas eli kılıcında, kapıyı yutan kıvılcım ve mavi alevler sağnağı arasından iri adımlarla yürüyerek Kitiara'nın odasına girdi.</p>

    <p class="MsoNormal">Kit yataktaydı. Ariakas'ı görünce doğruldu, eliyle kıvrak bedenini saran ipek bir sabahlığı kavramıştı. Gözü dönmüş hiddeti içinde bile Ariakas, kumandanları arasında en çok itimat etmeye başladığı kadına hayran kalmadan edememişti. Gelişi kadını gafil avlamış olsa da, yenilgisini hayatıyla ödeyeceğini biliyor olsa da, onu büyük bir <span class="GramE">soğuk kanlılıkla</span> karşılamıştı. Kahverengi gözlerinde bir korku kıvılcımı belirmemiş, dudaklarından bir mırıltı bile kaçmamıştı.</p>

    <p class="MsoNormal">Bu, sadece Ariakas'ın daha da hiddetlenmesine neden olmuş, kadının onu ne kadar hayal kırıklığına uğrattığını hatırlatmıştı. Hiç konuşmadan ejderha miğferine asılıp çıkarttı. Fırlattığı miğfer çarptığı yerde oyma bir ahşap sandığı cammış gibi paramparça etti.</p>

    <p class="MsoNormal">Ariakas'ın yüzünü gören Kitiara bir anlığına denetimini yitirdi ve eli sinirli sinirli sabahlığının kurdelasını kavrayarak yatakta büzüştü.</p>

    <p class="MsoNormal">Araikas'ın yüzüne çekinmeden bakabilen çok az kişi bulunur. Bu adamın her türlü insani histen yoksun bir yüzü vardır. Hiddeti bile sadece ağzının yanında seyiren kasından belli oluyordu, uzun siyah saçları solgun yüz hatlarına dökülüyordu. Bir günlük sakalı, muntazaman traşlanan teni üzerinde mavi mavi duruyordu, elleri siyah ve buz tutmuş göller kadar soğuktu.</p>

    <p class="MsoNormal">Ariakas bir sıçrayışta yatağın yanına ulaştı. Yatağın etrafındaki perdeyi çekip indirdi ve uzanarak Kitara'nın kısa, kıvırcık saçlarından yakaladı. Kadını yataktan sürükleyerek taş zemine fırlattı.</p>

    <p class="MsoNormal">Kitiara, ağzından bir acı nidası kaçarken tüm ağırlığıyla yere düştü. Ama kısa sürede kendini toparladı ve tam bir kedi gibi dönüp ayağa kalkacakken Ariakas'ın sesi onu dondurdu.</p>

    <p class="MsoNormal">"Dizlerin üzerinde kal Kitiara," dedi adam. Yavaş yavaş ve ihtiyatla uzun parlak kılıcını kınından çekti. "Dizlerinin üzerinde kal ve başını eğ, aynı kellesi uçurulmaya hazır bir <span class="GramE">mahkum</span> gibi. Çünkü ben senin <span class="GramE">celladınım</span> Kitiara. Başarısızlığı komutanlarım işte böyle öder!"</p>

    <p class="MsoNormal">Kitiara dizleri üzerinde kaldı ama bakışlarını adama doğru kaldırdı. Kadının kahverengi gözlerindeki nefret ateşini gören Ariakas bir an için kılıcının elinde olduğuna şükretti. Bir kez daha kadına hayranlık duymaktan kendini alamadı. Ölümle burun buruna olduğu halde gözlerinde hiç korku yoktu. Sadece meydan okuma vardı.</p>

    <p class="MsoNormal">Kılıcını kaldırdı ama darbe hiç inmedi.</p>

    <p class="MsoNormal">Kılıç tutan kolunu iskelet soğuğu parmaklar kavramıştı.</p>

    <p class="MsoNormal">"Bence Yüceefendi'nin açıklamasını dinlemelisin," dedi derinden gelen bir ses.</p>

    <p class="MsoNormal">Lord Ariakas güçlü bir adamdı. Bir mızrağı, bir atın bedenini delip geçecek güçle fırlatabilirdi. Elinin tek bir hareketiyle bir adamın boynunu kırabilirdi. Yine de kendini, yavaş yavaş bileğini ezmeye başlayan bu buz gibi elden kurtaramadığını hissediyordu. Sonunda Ariakas şiddetli bir ıstırapla kılıcını düşürdü. Kılıç bir takırtıyla yere çarptı.</p>

    <p class="MsoNormal">Biraz sarsılmış olan Kitiara ayağa kalktı. Bir işaretiyle hizmetkârına Ariakas'ı serbest bırakmasını söyledi. Lord, ellerinden birini kaldırarak yaratığı un ufak edecek büyüsünü yapmak için savrulurcasına arkasını döndü.</p>

    <p class="MsoNormal">Derken kalakaldı. Nefesi kesilen Ariakas geri geri tökezledi, yapmaya hazırlandığı büyü aklından uçup gitmişti.</p>

    <p class="MsoNormal">Karşısında kendisinden daha uzun olmayan bir suret duruyordu, Afet'en kalma bir zırha bürünmüştü. Zırh Solamniya Şövalyeleri'nin zırhıydı. Önünde Gül Tarikatı'nın işareti, yılların yıpratmasına rağmen belli belirsiz de olsa seçilebiliyordu. Zırhlı suretin miğferi yoktu, silah da taşımıyordu. Yine de –ona bakakalan– Ariakas, bir adım daha geriledi. Çünkü baktığı suret, yaşayan bir insan sureti değildi.</p>

    <p class="MsoNormal">Yaratığın yüzü şeffaftı. Ariakas baktığında doğrudan arkasındaki duvarı görebiliyordu. Oyuğumsu gözlerinde soluk bir ışık oynaştı. O da dosdoğru bakıyordu, sanki onun da bakışları Ariakas'ı delip geçiyor, gerisini görebiliyordu.</p>

    <p class="MsoNormal">"Ölü bir şövalye!" diye fısıldadı korkuyla.</p>

    <p class="MsoNormal">Lord, canlı tenin sıcaklığından çok uzaklaşmış diyarlarda yaşayanların soğuğuyla hissizleşen, ağrıyan bileğini ovdu. İtiraf etmeye bile cesaret edemeyecek kadar korkan ve bir yandan böyle ölümcül bir temasın sonradan doğuracağı etkileri uzaklaştırmak için tılsım mırıldanan Ariakas, kılıcını almak için eğildi. Doğrularak kendisini çarpık bir tebessümle izleyen Kitiara'ya acı bir bakış fırlattı.</p>

    <p class="MsoNormal">"Bu... <span class="GramE">bu</span> yaratık sana mı hizmet ediyor?" diye sordu boğuk bir sesle.</p>

    <p class="MsoNormal">Kitiara omuzlarını silkti. "Birbirimize hizmet etme kararı aldık diyelim."</p>

    <p class="MsoNormal">Ariakas kadına kıskanç bir hayranlıkla baktı. Ölü şövalyeye göz ucuyla bakarak kılıcını kınına yerleştirdi.</p>

    <p class="MsoNormal">"Sık sık odanı ziyaret ediyor mu?" diye alay etti. Bileği çok fena bir biçimde ağrıyordu.</p>

    <p class="MsoNormal">“Dilediği zaman gelir, dilediği zaman gider," diye cevap verdi Kitiara. Sabahlığının kıvrımlarını rahat bir hareketle bedenine sardı; belli ki edebinden değil baharın ilk günlerinin serinliği yüzünden böyle davranıyordu. Titreyerek ellerini kıvırcık saçları arasında gezdirip omuzlarını silkti. "Sonuç olarak burası onun kalesi."</p>

    <p class="MsoNormal">Ariakas gözlerinde dalgın bir ifadeyle, geçmiş efsaneleri aklından bir bir geçirerek, duraksadı. "Lord Soth!" deyiverdi aniden surete doğru dönerek. "Kara Gül Şövalyesi."</p>

    <p class="MsoNormal">Şövalye onaylarcasına eğilerek selam verdi.</p>

    <p class="MsoNormal">"Dargaard Kalesi'nin eski öyküsünü unutmuşum." diye mırıldandı Ariakas, Kitiara'ya düşünceli düşünceli bakarak. "Size yakıştırdığımdan daha sağlam sinirleriniz var hanımefendi: Lanetli bir mekânda kalmak! Efsaneye göre Lord Soth iskelet savaşçılardan bir alaya kumanda eder..."</p>

    <p class="MsoNormal">"Savaşta etkili bir kuvvet sayılır," diye cevapladı Kitiara esneyerek. Şöminenin yanındaki küçük bir masaya giderek kristal bir sürahiyi eline aldı. "Sadece bir dokunuşları bile" –gülümseyerek Ariakas'a baktı– "kendilerini bu temasa karşı koruyacak büyücülük yetenekleri olmayanlar için dokunuşlarının ne anlama geldiğini bilirsin – Biraz şarap?"</p>

    <p class="MsoNormal">"Pekâlâ," diye cevap verdi Ariakas, gözleri hâlâ Lord Soth'un şeffaf yüzündeydi. "Peki ya kara elflere ve rivayete göre onları izleyen banşi kadınlarına ne buyrulur?"</p>

    <p class="MsoNormal">"Onlar da <span class="GramE">burada...bir</span> yerlerde." Kit yine titredi; sonra şarap kadehini kaldırdı. "Büyük bir ihtimalle çok geçmeden onları duyarsınız. Lord Soth uyumuyor elbette. Gecenin uzun saatlerini geçirmesi için hanımlar ona yardımcı olurlar." Bir an için şarap kadehini dudaklarına götüren Kitiara'nın rengi soldu. Sonra dokunmadan kadehi yerine bıraktı, elleri belli belirsiz titriyordu. "Bu pek hoş değil," dedi kısaca. Etrafına bakınarak sordu: "Garibanus'a ne yaptınız?"</p>

    <p class="MsoNormal">Şarap kadehini savuran Ariakas umursamaz bir harekette bulundu. "<span class="GramE">Onu...merdivenlerin</span> dibine bıraktım."</p>

    <p class="MsoNormal">"Öldü mü?" diye sorguladı Kitiara, Yüceefendi'ye bir kadeh daha doldururken.</p>

    <p class="MsoNormal">Ariakas kaşlarını çattı. "Belki de. Yolumun üzerine çıkmıştı. Önemi var mı?"</p>

    <p class="MsoNormal">"<span class="GramE">Onu...eğlendirici</span> buluyordum," dedi Kitiara. "Bakaris'in yerini birden fazla yönden dolduruyordu."</p>

    <p class="MsoNormal">"Evet, Bakaris." Lord Ariakas başka bir kadeh şarap daha içti. "Demek ki komutanınız ordunuzu yenilgiye uğratırken kendisini de yakalatmayı başardı!"</p>

    <p class="MsoNormal">"Bir ahmaktı o," dedi Kitiara soğuk bir edayla. "Sakat olduğu halde ejderha sırtına binmeye kalkıştı."</p>

    <p class="MsoNormal">"Duydum. Koluna ne olmuştu?"</p>

    <p class="MsoNormal">“Elf kadın, Yüce Ermiş Kulesi'nde onu bir ok ile vurmuştu. Kendi hatasıydı ve şimdi de bunu ödedi. Onu görevinden alıp kendime koruma yapmıştım. Ama onurunu kurtarmak amacıyla bir fırsat için ısrar etti."</p>

    <p class="MsoNormal">"Kaybına pek yas tutmuyor gibisin," dedi Ariakas, Kitiara'yi süzerek. Sadece boynundan iki kurdela ile tutturulmuş sabahlık kadının kıvrak bedenini pek örtüyor sayılmazdı.</p>

    <p class="MsoNormal">Kit gülümsedi. "Hayır, <span class="GramE">Garibanus...Onun</span> yerini oldukça iyi dolduruyor. Umarım onu öldürmemişsindir. Yarın Kalaman'a yollayacak birini bulmaya çalışmak can sıkacak."</p>

    <p class="MsoNormal">"Kalaman'da ne işin var – elf kadın ile şövalyelere teslim olmaya mı hazırlanıyorsun?" diye sordu Lord Ariakas acımasızca; hiddeti şarapla birlikte geri geliyordu.</p>

    <p class="MsoNormal">"Hayır," dedi Kitiara. Ariakas'ın karşısındaki sandalyeye oturarak onu soğuk bir edayla süzdü. "Onları teslim almaya hazırlanıyorum."</p>

    <p class="MsoNormal">"Hıh!" diye burun büktü Ariakas. "Delirmediler. Kazandıklarının farkındalar. Ve haklılar da!" Yüzü kızardı. Sürahiyi eline alarak içindekileri kadehine boşalttı. "Hayatını ölü şövalyene borçlusun Kitiara. <span class="GramE">En azından bu gecelik.</span> Ama sonsuza kadar yanında olamaz."</p>

    <p class="MsoNormal">"Planlarım tahminimden de iyi gidiyor," diye cevap verdi Kitiara kılı kıpırdamadan, Ariakas'ın alev alev gözlerinden hiç canı sıkılmamıştı. "Eğer sizi kandırabildiysem lordum, hiç kuşkum yok ki düşmanı da kandırabilmişimdir."</p>

    <p class="MsoNormal">"<span class="GramE">Peki</span> beni nasıl kandırmışsın Kitiara?" diye sordu Ariakas ölümcül bir sakinlikle. "Yani bütün cephelerde yenilgiye uğramadığını mı söylemeye çalışıyorsun? Solamniya'dan sürülmediğini mi? Ejderha mızraklarının ve iyi ejderhaların onur kırıcı bir yenilgiye neden olmadıklarını mı?" Her sözcükle sesi yükseliyordu.</p>

    <p class="MsoNormal">"<span class="GramE">Evet</span> öyle!" diye yapıştırdı cevabı Kitiara, kahverengi gözlerinde şimşekler çakıyordu. Masadan uzanarak tam kadehini dudaklarına götüreceği sırada Ariakas'ın elini tuttu. "İyi ejderhalara gelince lordum, casuslarım onların dönüşlerinin, Sanction'daki tapınağa gizlice girerek iyi ejderha yumurtalarına neler olduğunu keşfeden bir elf beyi ile gümüş bir ejderhaya bağlı olduğunu söylüyor. Bu kimin suçuydu? Orada kim hata yaptı? O tapınağın korunması senin sorumluluğundu..."</p>

    <p class="MsoNormal">Öfkelenen Ariakas elini Kitiara'dan kurtardı. Şarap kadehini odaya fırlatarak ayağa kalkıp kadınla yüzyüze geldi.</p>

    <p class="MsoNormal">"Tanrılar adına çok ileri gidiyorsun!" diye bağırdı, ağır ağır soluyarak.</p>

    <p class="MsoNormal">"Poz yapmayı bırak," dedi Kitiara. Serinkanlılıkla ayağa kalkarak arkasını döndü ve odayı bir baştan bir başa arşınladı. "Beni savaş odama kadar izleyin de size planlarımı anlatayım."</p>

    <p class="MsoNormal">Ariakas kuzey Ansalon haritasına bakıyordu. "İşe yarayabilir," diye itiraf etti.</p>

    <p class="MsoNormal">“Tabii ki işe yarayacak," dedi Kit, gevşek bir edayla esneyip gerinerek. "Ordularım önlerinde korkak tavşanlar gibi kaçtılar. Şövalyelerin bizim hep güneye doğru kaydığımızı ve güçlerimin sanki toz olup uçar gibi ortan kaybolmalannı fark edecek kadar kurnaz olamamaları ne kötü. Şu anda biz konuşurken bile ordularım bu dağların güneyindeki korunaklı vadide toplanıyor. Bir hafta içinde birkaç bin kişi gücünde bir ordu Kalaman'a doğru yürüyüşe geçecek. Altın Komutan'larının yokluğu morallerini bozacak. Büyük bir ihtimalle şehir hiç savaşmadan teslim olacak. Oradan da kaybetmiş gibi göründüğümüz toprakları ele geçireceğim. Bana o <span class="GramE">salak</span> Toede'nin güneydeki ordularının komutasını ver, istemiş olduğum uçan hisarları yolla da Solamniya başka bir Afet olduğunu zannetsin!"</p>

    <p class="MsoNormal">"Fakat elf kadın..."</p>

    <p class="MsoNormal">"Bizi ilgilendirmez," dedi Kitiara.</p>

    <p class="MsoNormal">Ariakas başını salladı. "Bu planlarının zayıf noktası gibi görünüyor Kitiara. Peki ya Yarımelf? Onun işe karışmayacağından emin olabilir misin?"</p>

    <p class="MsoNormal">"O önemli değil. Önemli olan elf ve o da <span class="GramE">aşık</span> bir kadın." Kitiara omuzlannı silkti. "Bana güveniyor Ariakas. Küçümsüyorsun ama bu doğru. Bana çok ama Tanis Yarımelf'e çok az güveniyor. Bu <span class="GramE">aşıklarda</span> hep böyle olur. En çok sevdiklerimiz genellikle en az güvendiklerimizdir. Bakaris'in onların eline düşmüş olması pek kârlı oldu."</p>

    <p class="MsoNormal">Kadının sesinde bir değişme duyan Ariakas, Kitiara'ya sertçe baktı ama kadın adama arkasını dönmüş, yüzünü göstermiyordu. Aniden kadının göründüğü kadar kendinden emin olmadığını fark etti ve o zaman ona yalan söylediğini anladı. Yarımelf! Peki ya o? Madem öyle, o neredeydi? Ariakas onun hakkında birçok</p>

    <p class="MsoNormal"><span class="GramE">şey</span> duymuştu ama onunla hiç karşılaşmamıştı. Ejderha Yüceefendisi kadını bu noktada sıkıştırmayı düşündükten sonra aniden fikrini değiştirdi. Kadının yalan söylemiş olduğu gerçeğini kendine saklamasında çok daha fazla yarar vardı. Bu tehlikeli kadına karşı güç veriyordu bu durum ona. Bıraksın kadın kendi yarattığı bu gönül rahatlığı içinde gevşesin.</p>

    <p class="MsoNormal">Özellikle esneyen Ariakas tarafsız gibi göründü. "Elf kadına ne yapacaksın?" diye sordu, kadının da ondan beklediği gibi. Ariakas'ın narin sarışın kadınlara olan düşkünlüğü pek meşhurdu.</p>

    <p class="MsoNormal">Kitiara kaşlarını kaldırarak adama oynak bir bakış fırlattı. "Çok kötü lordum," dedi alayla, "ama hanımefendiyi Karanlıklar Majesteleri istemişlerdi. Belki Karanlık Kraliçe'nin işi bittikten sonra onu alabilirsiniz."</p>

    <p class="MsoNormal">Ariakas ürperdi. "Pöh, o zaman benim işime yaramaz. Onu arkadaşın Lord Soth'a verirsin. Eğer yanlış hatırlamıyorsam bir zamanlar elf kadınlarını severmiş."</p>

    <p class="MsoNormal">"Doğru hatırlıyorsun," diye mırıldandı Kitiara. Gözleri kısıldı. Elini kaldırdı. "Dinle," dedi yavaşça.</p>

    <p class="MsoNormal">Ariakas sessizleşti. Önce hiçbir şey duymadı; derken zamanla garip bir sesin farkına vardı: Sanki yüzlerce kadın ölüleri için ağlartarmış gibi şiddetli bir uluma sesi. O dinlerken ses gitgide yükselerek gecenin sakinliğini yırttı.</p>

    <p class="MsoNormal">Ejderha Yüceefendisi şarap kadehini masaya koydu, elinin titremesine kendi de hayret etmişti. Kitiara'ya bakınca onun da güneşten yanmış teninin altında yüzünün solduğunu gördü. Kadının iri gözleri iyice açılmıştı. Adamın bakışlarını üzerinde hisseden Kitiara yutkunarak kuru dudaklarını yaladı.</p>

    <p class="MsoNormal">"Korkunç, öyle değil mi?" diye sordu; sesi çatlak çatlak çıkmıştı.</p>

    <p class="MsoNormal">"Yüksek Büyücülük Kuleleri'nde korkunç şeylere maruz kaldım ben," dedi Ariakas yavaşça, "ama onlar bunun yanında bir hiçti. Nedir bu?"</p>

    <p class="MsoNormal">"Gel," dedi Kit ayağa kalkarak. "Eğer dayanabilirsen sana göstereyim."</p>

    <p class="MsoNormal">İkisi birlikte savaş odasından ayrıldı; Kitiara, Ariakas'ı, kubbemsi tavanı olan daire şeklindeki holün üzerindeki yatak odasına kadar kalenin dolambaçlı koridorlarından dolaştırdı.</p>

    <p class="MsoNormal">"Gölgelerden çıkma," diye ikaz etti Kitiara.</p>

    <p class="MsoNormal">Bu gereksiz bir uyarı, diye düşündü Ariakas yavaş yavaş daire şeklindeki odaya bakan balkona doğru ilerlerken. Balkonun kenarından bakan Ariakas, aşağıda gördükleri karşısında dehşet içinde kalmıştı. Terleyerek yeniden hızla Kitiara'nın yatak odasının gölgelerine çekildi.</p>

    <p class="MsoNormal">"Nasıl dayanabiliyorsun buna?" diye sordu kadına, kadın tam odaya girmiş kapıyı arkasından hafifçe kapatırken. "Bu, her gece tekrarlanıyor mu?"</p>

    <p class="MsoNormal">"Evet," dedi kadın titreyerek. Derin bir nefes alarak gözlerini kapattı. Derhal kendini toparlayıvermişti. "Bazen buna alıştım diyorum, sonra yeniden hataya düşüp gidip oraya bakıyorum. Şarkıları o kadar kötü değil..."</p>

    <p class="MsoNormal">"Dehşet verici!" diye mırıldandı Ariakas yüzündeki soğuk teri silerken. "Demek ki her gece Lord Soth etrafında iskelet askerleriyle tahtına oturuyor ve kara acuzeler de o korkunç ağıtı yakıyor!"</p>

    <p class="MsoNormal">"Ve hep aynı ezgi," diye mırıldandı Kitiara. Titereyen kadın farkında bile olmadan boşalmış şarap sürahisini eline aldıktan sonra yeniden masanın üzerine bıraktı. "Geçmiş ona eziyet etse de, geçmişinden kaçamıyor. Durmadan zihninde tartıp duruyor, onu hiç huzur bulmadan, durmadan toprak üzerinde yürümeye <span class="GramE">mahkum</span> eden kaderden kaçınmak için ne yapabileceğini düşünüyor. Onun çöküşüne neden olan kara elf kadınlar da öyküyü onunla yeniden yaşamak zorunda. Her gece bunu tekrar etmek zorundalar. Her gece onun bu öyküyü işitmesi gerek."</p>

    <p class="MsoNormal">"Sözler neyi anlatıyor?"</p>

    <p class="MsoNormal">"Sözleri artık en az onun kadar ben de biliyorum." Kitiara güldü, sonra ürperdi. "Bir sürahi şarap daha iste, eğer vaktin varsa öyküyü sana anlatırım."</p>

    <p class="MsoNormal">"Vaktim var," dedi Ariakas, yerine yerleşerek. "Gerçi eğer uçan hisarları yollayacaksam sabah ayrılmam gerek."</p>

    <p class="MsoNormal">Kitiara, birçoğunun son derece büyüleyici bulduğu o çekici, çarpık tebessümüyle gülümsedi.</p>

    <p class="MsoNormal">“Teşekkür ederim lordum," dedi. "Sizi bir daha hayal kırıklığına uğratmayacağım."</p>

    <p class="MsoNormal">“Uğratmayacaksın," dedi Ariakas soğuk bir edayla, minik bir gümüş çıngırak çalarken, "sana bu konuda güvence verebilirim Kitiara. Eğer uğratırsan, onun kaderine maruz kalırsın" –ağıt seslerinin insanı ürperten bir perdeye çıktığı alt katı işaret etti– "senin için tasarladığıma nazaran biraz daha hoş bir kaderi var."</p>

    <h3 class="calibre5" id="calibre_toc_39">Kara Gül Şövalyesi</h3>

    <p class="MsoNormal">“Bildiğin gibi," diye başladı Kitiara, "Lord Soth, Solamniya'nın gerçek ve soylu bir şövalyesiymiş. Ama şahsi disiplinden yoksun, son derece hırslı bir adammış ve bu onun çöküşü olmuş.</p>

    <p class="MsoNormal">"Soth güzel bir elf kızına <span class="GramE">aşık</span> olmuş, İstar'ın Kralrahibi'nin bir müridine. O zamanlar evliymiş ama elf kızının güzelliği karşısında karısı aklından uçup gitmiş. Hem kutsal evlilik, hem de şövalyelik için verdiği yeminleri hiçe sayan Soth, tutkusuna yenilmiş. Kıza yalan söyleyerek iğfal etmiş ve evlenme vaadiyle Dargaard Kalesi'ne getirmiş. Karısı garip bir şekilde ortadan kaybolmuş."</p>

    <p class="MsoNormal">Kitiara omuzlarını silktikten sonra devam etti:</p>

    <p class="MsoNormal">“Şarkıdan duyduğum kadarıyla elf kızı, onun korkunç işlerini öğrendikten sonra bile şövalyeye sadık kalmış. Şövalyenin itibarını yeniden kazanabilmesi için izin verilmesi amacıyla Tanrıça Mishakal'a yakarmış ve görünüşe göre de yakarışları cevapsız kalmamış. Lord Soth'a kendi hayatı pahasına Afet'i engelleme gücü verilmiş.</p>

    <p class="MsoNormal">"Kandırdığı kızın aşkıyla güçlenen Lord Soth, Kralrahip'i durdurmak ve parçalanmış şerefini kurtarmak niyetiyle İstar'a gitmek için ayrılmış.</p>

    <p class="MsoNormal">"Fakat şövalye yolculuğu sırasında, Kralrahip'in müritleri olan ve Lord Soth'un işlediği günahı bilip de onu mahvetmekle tehdit eden elf kadınlar tarafından durdurulmuş. Elf kızının aşkının etkisini azaltmak için, onun yokluğunda kızın ona sadık olmadığını ima etmişler.</p>

    <p class="MsoNormal">"Soth'un tutukusu gözünü kör etmiş, aklını bozmuş. Kıskançlık yüklü bir hiddetle Dargaard Kalesi'ne geri sürmüş atını. Kapıdan girerken masum kızı kendisine ihanet etmekle suçlamış. Sonra Afet yaşanmış. Girişteki avize yere düşünce elf kızı ile bebeğini alevler yutmuş. Tam ölürken, sonsuz ve korkunç bir yaşamı olması için Şövalye'yi lanetlemiş. Soth ile adamları, korkunç suretleriyle yeniden doğmak için yok olmuşlar ateşin içinde."</p>

    <p class="MsoNormal">"Demek ki bunu duyuyor," diye mırıldandı Ariakas, dinleyerek.</p>

    <p class="MsoNormal">Ve rüyaların ikliminde</p>

    <p class="MsoNormal">Onu hatırına getirdiğinde,</p>

    <p class="MsoNormal">Rüyaların dünyası yayıldığında, ışıkta dalgalanır, Güneş ve kutluluğun kıyısında durduğunda,</p>

    <p class="MsoNormal">O zaman sana hatırlatacağız, Yeniden yaşatacağız sana Bedenin uzun inkârı içinden</p>

    <p class="MsoNormal">Çünkü sen ilk önce kapkaraydın ışığın boşluğunda</p>

    <p class="MsoNormal">Bir leke gibi, kanser gibi yayılan Çünkü can sıkan sularda köpekbalığıydın Hareket etmeye başlayan</p>

    <p class="MsoNormal">Çünkü yılanın dişli başıydın, Biteviye ısıyı ve sureti arayan Çünkü beşikteki izahsız ölümdün, Hıyanetin uzun eviydin</p>

    <p class="MsoNormal">Ve bundan çok daha korkunçtun</p>

    <p class="MsoNormal">Gürültülü görüntüler sokağında,</p>

    <p class="MsoNormal">Çünkü zarar görmeden, değişmeden geçip gittin</p>

    <p class="MsoNormal">Kadınlar çığlık çığlığa sessizliği çözerken, Dünyanın kapısını aralarken, Canavarları getirirken</p>

    <p class="MsoNormal">Bir çocuk ateşin parabollerini açarken</p>

    <p class="MsoNormal">Yanmakta olan iki diyarın sınırlarında</p>

    <p class="MsoNormal">Seni yeniden yutmak için dünya yarılırken</p>

    <p class="MsoNormal">Sırf seni karanlıkta kaybetmek için</p>

    <p class="MsoNormal">Her şeyden vazgeçmeye hazırken.</p>

    <p class="MsoNormal">Zarar görmeden, değişmeden geçtin bunları, Ama şimdi bunları sözlerimize dizilmiş</p>

    <p class="MsoNormal">Görüyorsun –geceden geçerken kendi tasavvurunda– Gecenin farkındalığına doğru</p>

    <p class="MsoNormal">Nefretin filozofların <span class="GramE">sükuneti</span> olduğunu bilmek için</p>

    <p class="MsoNormal">Bilmek için ödülün sonsuz olduğunu Seni meteorlar arasından çektiğini Arasından kışın dondurucu soğuğunun Arasından mahvolmuş gülün</p>

    <p class="MsoNormal">Arasından köpekbalığının sularının Arasından okyanusların kara baskısının Arasından kayanın</p>

    <p class="MsoNormal">Arasından magmanın sana doğru</p>

    <p class="MsoNormal">Hiçliğin yokluğuna doğru</p>

    <p class="MsoNormal">Hiç olarak tanıyacağın Tekrar ve tekrar geldiğini bildiğin Aynı kurallar altında.</p>
  </div>
</body>
</html>
