<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_17">- 7 - Solamniya Şövalyeleri'nin Komutanı</h2>

    <p class="MsoNormal">İlk önce, Lord Gunthar'ın yolladığı, birkaç saat önce elime geçen bildiriyi okumalıyım." Palanthas Lordu ince dokumalı yün cüppesinin kıvrımları arasından bir parşömen rulosu çıkartıp masanın üzerine yayarak dikkatlice düzeltti. Başını geriye doğru çekerek parşömene baktı, belli ki gözlerini odaklamaya çalışıyordu.</p>

    <p class="MsoNormal">Bunun iki gün önce Lord Amothus'u teşvik ederek Lord Gunthar'a yollamasını sağladığı kendi mesajana verilen cevap olduğuna hemen hemen emin olan Laurana sabırsızlıkla dudaklarını kemiriyordu.</p>

    <p class="MsoNormal">“Kırışmış," dedi Lord Amothus özür dilercesine. "Elflerin büyük bir incelikle bize vermiş oldukları grifonlara" –neredeyse dayanamayarak <span class="GramE">kağıdı</span> elinden kapacak duruma gelen ve cevaben kendisine eğilerek selâm veren Laurana'ya eğilerek selâm verdi– "bu mesajları kırıştırmadan taşımaları öğretilemiyor. Hıh, tamam. Şimdi seçebiliyorum. 'Palanthas Lordu Amothus'a Lord Guntar'dan. Selâmlar.' Ne hoş adam şu Lord Gunthar." Lord bakışlarını kaldırdı. "Daha geçen yıl, İlkbahar Şafağı Festivali'nde buradaydı – bu arada söyleyeyim, üç haftaya kadar festival başlayacak canım. Belki bizim eğlentilerimizi şereflendirip..."</p>

    <p class="MsoNormal">"Memnuniyetle lordum, eğer üç hafta içinde burada kalanımız olursa," dedi Laurana, sakin kalmaya gayret göstererek ellerini masanın altında sıkıyordu.</p>

    <p class="MsoNormal">Lord Amothus önce gözlerini kırpıştırıp sonra müsahama ile gülümsedi. "Tabii. Ejderha orduları. Evet, okumamıza devam edecek olursak: 'Şövalyelerimizin kaybının bu kadar fazla sayıda olduğunu duymak beni gerçekten çok üzdü. Onların topraklarımızı karartan büyük kötülükle dövüşürken kahramanca öldüklerini bilmekle teselli bulumaya çalışalım. En iyi üç liderimizin –Gül Şövalyesi Derek Crownguard'ın, Kılıç Şövalyesi Alfred MarKenin'in ve Taç Şövalyesi Sturm Brightblade'in– kaybından ise şahsen çok daha büyük bir hüzün duymaktayım.' "</p>

    <p class="MsoNormal">Lord, Laurana'ya döndü. "Brightblade. Sizin samimi bir dostunuzdu sanırım, değil mi canım?"</p>

    <p class="MsoNormal">"<span class="GramE">Evet</span> lordum," diye mırıldandı Laurana başını eğip gözlerindeki kederi gizlemek için altın saçlarının yüzüne düşmesini sağlayarak. Sturm'ü Yüce Ermiş Kulesi'nin yıkıntıları altındaki Paladine Odası'na gömeli daha çok az bir zaman geçmişti. Kaybından duyduğu hüzün hâlâ çok tazeydi.</p>

    <p class="MsoNormal">"Okumaya devam edin Amothus," diye emretti Astinus soğuk bir edayla. "Çalışmalarımdan bu kadar uzak kalmayı göze alamam."</p>

    <p class="MsoNormal">"Tabii Astinus," dedi Lord, kızararak. Bir kez daha aceleyle okumaya başladı. " 'Bu trajedi şövalyeleri alışılmadık bir duruma sokuyor. İlk önce, Şövalyeler artık –anladığım kadarıyla– daha çok Taç Şövalyeleri'nden, yani şövalyelik tarikatının en alt mensuplarından oluşuyor. Bunun da anlamı –hepsi sınavlarını vermiş ve kalkanlarını kazanmış da olsa– hem gençtirler, hem de tecrübesiz. Çoğu için bu savaş ilkti. Bu olay bizi, aynı zamanda komutansız da bırakmakta, çünkü –Kurallara göre– komuta başında her üç Tarikat'tan da temsilci Şövalyeler bulunması gerekir.' "</p>

    <p class="MsoNormal">Laurana, orada bulunan şövalyelerin huzursuzca kıpırdanmalarıyla zırhlarının tıngırdadığını, kılıçlarının takırdadığını duyabiliyordu. Komuta konusundaki bu sorun halledilinceye kadar onlar geçici liderler olarak seçilmişlerdi. Gözlerini kapayan Laurana içini çekti. Lütfen Gunthar, diye düşündü, seçimin akıllıca olsun ne olur. Politik manevralardan o kadar çok insan öldü ki. Lütfen bu olanlara bir son versin!</p>

    <p class="MsoNormal">" 'O yüzden Solamniya Sövalyeleri'nin liderlik mevkiini doldurması için Qualinesti kraliyet ailesinden Lauralanthalasa'yı atıyorum...' " Lord bir ara duraksadı, sanki doğru okuyup okuyamadığına emin olamamış gibi. Hayretten donup kalan Laurana gözleri fal taşı gibi açılmış, duyduklarına inanamayarak ona bakakalmıştı. Fakat Laurana'nın hayreti şövalyelerinki yanında hiçti.</p>

    <p class="MsoNormal">Lord Amothus kuşkuyla parşömene bakarak bir kez daha okudu. Sonra, Astinus'dan yükselen sabırsızlık mırıltılarını duyarak aceleyle devam etti: " 'Lauranthalasa savaş alanında en deneyimli ve ejderhamızraklarını kullanmasını bilen tek kişidir. Bu Ferman'ın geçerliliğini mührüm ile tasdik ediyorum. Lord Gunthar Uth Wistan, Solamniya Sövalyeleri'nin Büyük Ustası, falan filan.' "</p>

    <p class="MsoNormal">Lord bakışlarını kaldırdı. "Tebrik ederim canım – yoksa</p>

    <p class="MsoNormal">'komutan' mı desem?"</p>

    <p class="MsoNormal">Laurana hiç kıpırdamadan oturuyordu. Bir an için o kadar hiddetle doldu ki yürüyüp odadan çıkacak gibi oldu. Gözleri önünden görüntüler gelip geçiyordu: Lord Alfred'in başsız cesedi, ölmekte olan delirmiş zavallı Derek, Sturm'ün huzur dolu cansız gözleri, Kule'de ölmüş, cesetleri sıra halinde dizilmiş şövalyeler...</p>

    <p class="MsoNormal">Şimdi de komuta ondaydı. Kraliyet ailesinden bir elf kızı. Yaşı – elf standartlarına göre– babasının evinden ayrılabilecek kadar bile değildi. Çocukluk aşkı Tanis Yarımelf'in "peşinden koşmak" için evinden kaçan küçük, şımarık bir kız. O şımarık kız büyümüştü. Korku, acı, büyük kayıplar, büyük hüzünler... Biliyordu ki –her nasıl olduysa– artık babasından daha yaşlıydı.</p>

    <p class="MsoNormal">Başını çevirince Sir Markham ile Sir Patrick'in bakıştıklarını gördü. Taç'ın bütün Şövalyeleri arasında en çok hizmet vermiş olanlar bu ikisiydi. Kız, her ikisini de yürekli birer asker ve saygıdeğer adamlar olarak tanıyordu. Her ikisi de Yüce Ermiş Kulesi'nde cesurca dövüşmüşlerdi. Gunthar niye, Laurana'nın da önermiş olduğu gibi, onlardan birini seçmemişti.</p>

    <p class="MsoNormal">Sir Patrick ayağa kalktı, yüzü kararmıştı. "Bunu kabul edemem," dedi alçak bir sesle. "Laurana Hanım'ın yiğit bir savaşçı olduğu kesin, fakat daha önce savaş alanında bir orduyu kumanda etmemiştir."</p>

    <p class="MsoNormal">"Sen ettin mi genç şövalye?" dîye sordu Astinus vakarla. Patrick kızardı. <span class="GramE">"Hayır, ama bu farklı.</span> O bir ka..."</p>

    <p class="MsoNormal">"Öyle ya gerçekten Patrick!" diye güldü Sir Markham. Sir Markham uysal tabiatlı, kaygısız bir genç adamdı – sert ve ciddi Patrick ile tam bir tezat oluşturuyordu. "İnsanı göğsündeki kıllar komutan yapmaz. Rahatla! Buna politika denir. Gunthar akıllıca bir hamlede bulunmuş."</p>

    <p class="MsoNormal">Laurana adamın haklı olduğunu bilerek kızardı. Gunthar Şövalyeliği yeniden yapılandırıp liderliğini sağlama alıncaya kadar o zararsız bir seçimdi.</p>

    <p class="MsoNormal">"Ama bunun hiç örneği yok!" diye tartışmasını sürdürdü Patrick, Laurana'nın gözlerinden kaçınarak. "Eminim ki –Kurallar'a göre– kadınlar Şövalyelik'e kabul edilmez..."</p>

    <p class="MsoNormal">"Yanılıyorsun," diye beyan etti Astinus açıkça. "Ve bir örneği var. Üçüncü Ejderhasavaşları'nda, babasının ve erkek kardeşlerinin ölümü üzerine bir kadın Şövalyelik'e kabul edilmişti. Kılıç Şövalyeliği'ne kadar yükseldikten sonra şerefiyle bir savaşta ölmüş ve arkasından kardeşleri yasını tutmuşlardı."</p>

    <p class="MsoNormal">Kimse konuşmadı. Lord Amothus son derece utanmış görünüyordu – Sir Markham'ın kıllı göğse değinmesiyle neredeyse masanın altına girecekti. Astinus soğuk bir edayla Sir Patrick'e bakıyordu. Bir ara Laurana'ya bakıp gülümseyen Sir Markham şarap kadehiyle oynuyordu. Yüzünden belli olan kısa bir iç çekişmeden sonra Sir Patrick kaşlarını çatarak yerine oturdu.</p>

    <p class="MsoNormal">Sir Markham kadehini kaldırdı. "Komutanımıza." Laurana bir tepki vermedi. Komuta ondaydı. Neyin komutası? <span class="GramE">diye</span> sordu kendi kendine acımasızca. Solamniya Şövalyeleri'nin Palanthas'a yollanan parçalanmış kalıntıları; yelken açan yüzlercesinden ancak elli tanesi kadar hayatta kalmıştı. Bir zafer kazanmışlardı... Ama ne pahasına? Bir ejderha küresi, Yüce Ermiş Kulesi'nin yıkıntıları arasında yok olmuştu...</p>

    <p class="MsoNormal">"<span class="GramE">Evet</span> Laurana," dedi Astinus, "parçaları toparlaman için seni seçtiler."</p>

    <p class="MsoNormal">Düşüncelerini dile getiren bu garip adamdan korkan kız irkilerek baktı.</p>

    <p class="MsoNormal">"Ben bunu arzu etmemiştim," diye mırıldandı hissizleşen dudakları arasından.</p>

    <p class="MsoNormal">"Hiçbirimizin oturup bir savaş için dua ettiğini zannetmiyorum," diye dikkat çekti Astinus kinayeli kinayeli. "Ama savaş gelip dayandı ve şimdi savaşı kazanmak için elinizden geleni yapmak zorundasınız." Ayağa kalktı. Palanthas Lordu, komutanlar ve Şövaleyeler de hepsi saygıyla ayağa kalktı.</p>

    <p class="MsoNormal">Laurana, gözlerini ellerine dikmiş oturmaya devam etti. Astinus'un kendisine baktığını hissedebiliyordu ve o inatla adama bakmayı reddetti.</p>

    <p class="MsoNormal">"Gitmeniz mi gerekiyor Astinus?" diye sordu Amothus sızlanarak.</p>

    <p class="MsoNormal">"Gitmem gerekiyor. Çalışmalarım bekliyor. Zaten çok uzun zaman ayrıldım. Sizin de yapmanız gereken çok şey var şimdi, dünyevi ve sıkıcı şeyler. Bana ihtiyacınız yok. Lideriniz var." Eliyle bir işaret yaptı.</p>

    <p class="MsoNormal">"Ne?" dedi Laurana, adamın hareketini gözünün ucuyla görerek. Artık adama bakıyordu, sonra gözleri Palanthas Lordu'na kaydı. "Ben mi? Bunu kastediyor olamazsmız! Ben sadece Şövalyeler'e komuta edeceğim..."</p>

    <p class="MsoNormal">"Bu da sizi Palanthas şehrinin ordularının kumandanı yapıyor, eğer biz öyle seçersek," dedi Lord. "Ayrıca Astinus sizi salık verirse..."</p>

    <p class="MsoNormal">"Vermem," dedi Astinus açık açık. "Ben kimseyi salık veremem. Ben tarihi biçimlendirmem..." Aniden sustu; Laurana adamın yüzünden maskesinin sıyrılıp hüzün ve üzüntüsünü göstermesine çok hayret etti. "Yani, tarihi biçimlendirmemek için çaba harcadım. Bazen ben bile başarısız oluyorum..." İçini çektikten sonra yeniden denetimini sağladı ve maskesini taktı. "Yapmak için geldiğim şeyi yaptım, size geçmişin bilgisini aktardım. Bu sizin geleceğinizle ilgili de olabilir, olmayabilir de."</p>

    <p class="MsoNormal">Ayrılmak için döndü.</p>

    <p class="MsoNormal">"Durun!" diye seslendi Laurana yerinden kalkarak. Ona doğru birkaç adım atmaya yeltenmişti ki bir taş kadar menedici, soğuk ve sert gözler kendisininkiyle birleşti. "Siz... <span class="GramE">siz</span> olmakta olan her şeyi, olurken görebiliyorsunuz değil mi?" "Öyle."</p>

    <p class="MsoNormal">"O halde ejderha ordularının... <span class="GramE">nerede</span> olduklarını, ne yaptıklarını bize söyleyebilirsiniz..."</p>

    <p class="MsoNormal">"Pöh! Bunu siz de en az benim kadar iyi biliyorsunuz." Astinus yeniden döndü.</p>

    <p class="MsoNormal">Laurana odaya aceleyle bir göz gezdirdi. Lord ile komutanların onu zevkle izlemekte olduklarını gördü. Yine şımarık küçük bir kız gibi davranmakta olduğunu fark etti, ama sorularının cevaplarını bilmeliydi! Astinus kapıya yaklaşmıştı, uşaklar kapıyı açıyordu. Diğerlerine <span class="GramE">cüretkar</span> bir bakış fırlatan Laurana masadan ayrılarak cilalı mermer zeminden hızla ilerlerken aceleden elbisesinin eteklerine takıldı. Onu işiten Astinus kapı eşiğinde durdu. "İki sorum olacak," dedi kız yavaş sesle, adama iyice yaklaşarak.</p>

    <p class="MsoNormal">"Evet,", diye cevap verdi adam kızın yeşil gözlerine bakarak, "biri aklındaki, diğeri gönlündeki. İlkini sor."</p>

    <p class="MsoNormal">'"Hâlâ bir ejderha küresi var mı?"</p>

    <p class="MsoNormal">Astinus bir an sessizleşti. Bir kez daha adamın yaştan azade yüzü aniden yaşlı görünürken, Laurana acının izlerini gördü. "Evet," dedi adam sonunda. "Bu kadarını sana söyleyebilirim. <span class="GramE">Biri hâlâ mevcut. Fakat onu kullanmak veya bulmak senin kabiliyetinin dışında.</span> Onu aklından uzaklaştır."</p>

    <p class="MsoNormal">"Küre Tanis'teydi," diye ısrar etti Laurana. "Bu, onun küreyi kaybettiği anlamına mı geliyor? Nerede" –tereddüt etti, çünkü bu gönlündeki soruydu– "nerede o şimdi?"</p>

    <p class="MsoNormal">"Bunu aklından çıkar."</p>

    <p class="MsoNormal">"Ne demek istiyorsunuz?" Laurana adamın buz gibi sesinden ürpermişti.</p>

    <p class="MsoNormal">"Ben geleceği bilemem. Ben sadece geçmekte olan hali görebilirim. Zamanın başından beri bu böyledir. Ben, her şeyi feda etmeye hazır oldukları halde dünyaya ümit getiren aşkı gördüm. Ben, güç için gurur ve tutkuyu yenmeye çalışsalar da başarısız olan aşkı gördüm. Başarısız olduğu için dünya karanlık ama bu karanlık sadece güneşi engelleyen bir bulut gibi. Güneş –aşk– hâlâ var. Son olarak da karanlıkta kaybolan aşkı gördüm. <span class="GramE">Aşık</span> kendi kalbini tanımadığı için yersiz olan, yanlış anlaşılmış aşkı da gördüm."</p>

    <p class="MsoNormal">"Bilmece gibi konuşuyorsunuz," dedi Laurana hiddetle.</p>

    <p class="MsoNormal">"Öyle mi yapıyorum?" diye sordu Astinus. Başını eğdi. "Hoşçakal Lauralanthalasa. Sana öğüdüm şu: Kendini işine ver."</p>

    <p class="MsoNormal">Tarihçi kapıdan çıkıp gitti.</p>

    <p class="MsoNormal">Laurana durmuş adamın arkasından sözlerini tekrarlayarak bakıyordu: "Karanlıkta kaybolan aşk." Bu bir bilmece miydi, yoksa cevabını biliyor muydu; biliyor da Astinus'un da ima etmiş olduğu gibi bunu kendine itiraf etmeye mi korkuyordu?</p>

    <p class="MsoNormal">“ 'Yokluğumda işleri yürütsün diye yerime Tanis'i bıraktım Flotsam'de.' " Kitiara söylemişti bu sözleri. Kitiara: Ejderha Yüceefendisi. Kitiara: Tanis'in sevdiği insan kadın.</p>

    <p class="MsoNormal">Aniden Laurana'nın kalbindeki acı –Kitiara'nın o sözleri söylediğinden beri kalbinde olan o acı– soğuk bir boşluk bırakarak, aynı gece gökyüzündeki <span class="GramE">takım yıldızların</span> boşluğu gibi karanlık bir delik bırakarak yok oldu. <span class="GramE">"Karanlıkta kaybolan aşk."</span> Tanis kaybolmuştu. Astinus ona bunu anlatmaya çalışıyordu. Kendini işine ver. Evet, elinde kalan tek şey olduğuna göre kendini işlerine verecekti.</p>

    <p class="MsoNormal">Palanthas Lordu ve kumandanlarıyla yüzleşmek için dönen Laurana başını arkaya doğru attı, altın saçları mumların ışığında parıldıyordu. "Orduların kumandanlığını kabul edeceğim," dedi, en az ruhundaki boşluk kadar soğuk bir sesle.</p>

    <p class="MsoNormal">"İşte, ben taş işçiliği diye buna derim," diye beyan etti Flint memnuniyetle, ayaklarının altındaki Eski Şehir Suru'ndaki burçlara sert sert basarak. "Cüceler inşa etmişler bunu, hiç kuşku yok. Her taşın, sur içindeki yerine otursun diye nasıl özenli bir dikkatle kesildiğine bir baksana, birbirinin aynı iki taş yok."</p>

    <p class="MsoNormal">"Harkulâde," dedi Tasslehoff esneyerek. <span class="GramE">"Gördüğümüz o Kule'yi de cüceler mi..."</span></p>

    <p class="MsoNormal">"Onu bana hatırlatma!" diye kesti sözünü Flint. "Üstelik Yüksek Büyücülük Kuleleri'ni cüceler inşa etmemişlerdi. Kuleler, onları dünyanın iskeletinden yaratan, kayaları topraktan büyüleriyle çıkartan büyücüler tarafından bizzat inşa edilmişti."</p>

    <p class="MsoNormal">"Bu harika!" dedi Tas nefesini salarak, uyanmıştı. "Keşke ben de orada olsaydım. Nasıl<span class="GramE">?..</span>"</p>

    <p class="MsoNormal">"Bu bir şey değil," diye devam etti cüce yüksek sesle, Tas'a ters ters bakarak, "sanatlarını iyileştirmek için yüzlerce sene harcayan cüce taş ustalarının işleriyle kıyaslandığında. Şimdi, şu taşa bir bak. <span class="GramE">Keski izinin dokusunu görebiliyor musun..."</span></p>

    <p class="MsoNormal">"Bak, Laurana geliyor," dedi Tas minnettarlıkla, cüce mimarisi hakkındaki bu nutuktan kurtulduğu için mutluydu.</p>

    <p class="MsoNormal">Flint, Laurana'nın bulundukları burca açılan büyük kemerli dehlizden kendilerine doğru gelişini izlemek için taş duvara bakmaktan vazgeçti. Yine Yüce Ermiş Kulesi'nde giymiş olduğu zırha bürünmüştü; kan, altınla işlenmiş çelik göğüs zırhından temizlenmiş, yamuklukları düzeltilmişti. Uzun bal rengi saçı kırmızı tüylü miğferinin altından akıyor, Solinari'nin ışığında parlıyordu.</p>

    <p class="MsoNormal">Gözleri, dağların yıldızlı göğe karşı kara gölgeler gibi durduğu doğu ufkunda, yavaş yavaş yürüyordu. Mehtap yüzüne de vuruyordu. Ona bakan Flint ah etti.</p>

    <p class="MsoNormal">"Değişti," dedi Tasslehoffa yavaşça. "Üstelik elfler hiç değişmezler. Onu Qualinesti'de ilk gördüğümüz zamanı hatırlıyor musun? Sanki uzun yıllar önceydi..."</p>

    <p class="MsoNormal">"Daha Sturm'un ölümünü atlatamadı. Ancak bir hafta oldu.” dedi Tas afacan yüzü normalin dışında ciddi ve düşünceliydi.</p>

    <p class="MsoNormal">"Sadece o değil." Yaşlı cüce başını salladı. "Bunun, Yüce Ermiş Kulesi'ndeki surlarda Kitiara ile yaptığı o konuşmayla bir ilgisi var. Kitiara'nın yaptığı veya söylediği bir şeyle ilgisi var. Lanet olası!" diye patladı cüce hırçınlıkla. "Ona hiç güvenmemiştim! Eski günlerde bile. Onu bir Ejderha Yüceefendisi kılığında görmek beni hiç şaşırtmadı! Onun, Laurana'nın gözünün ferini söndürecek ne söylediğini öğrenmek için dağ gibi çelik para öderdim. Kitiara ve mavi ejderhası gittikten sonra onu surdan indirdiğimizde hayalet gibiydi. Sakalım üzerine iddia girerim ki," diye mırıldandı cüce, "bunun Tanis'le bir ilgisi var."</p>

    <p class="MsoNormal">"Ben Kitiara'nın bir Ejderha Yüceefendisi olduğuna bir türlü inanamıyorum. O her zaman... <span class="GramE">her</span> zaman..." Tas söyleyebileceği bir kelime aradı, "şey, çok eğlenceliydi!"</p>

    <p class="MsoNormal">"Eğlenceli mi?" dedi Flint, kaşları çatılarak. "Belki. Ama soğuk ve bencildi de. <span class="GramE">Ama,</span> istediğinde çekici olabiliyordu." Flint'in sesi bir fısıltıya dönüştü. Laurana duyabilecek kadar yaklaşıyordu. "Tanis bunu hiç göremedi. O hep Kitiara'nın göründüğünden daha fazla olduğuna inanırdı. Sadece kendisinin onu tanıdığını, Kitiara'nın yumuşak kalbini kalın bir kabukla koruduğunu zannediyordu. Hıh! En fazla bu taşlar kadar kalbi vardı onun."</p>

    <p class="MsoNormal">"Ne haberler Laurana?" diye sordu Tas neşeyle, elf kızı onlara yaklaşınca.</p>

    <p class="MsoNormal">Laurana eski dostlarına gülümsedi fakat –Flint'in de söylemiş olduğu gibi– bu Qualinesti'deki toz ağaçlarının altında dolaşan elf kızının masum ve kaygısız tebessümü değildi. Artık tebessümü, güneşin soğuk bir kış göğündeki çıplaklığına benziyordu. Işık verse de ısıtmıyordu – belki de gözlerinde bunu karşılayacak bir sıcaklık yoktu da ondan.</p>

    <p class="MsoNormal">"Orduların komutanı oldum," dedi açıkça.</p>

    <p class="MsoNormal">"Tebrik..." diye başladı Tas ama yüzünü görünce sesi kesildi. "Beni tebrik edecek bir şey yok," dedi Laurana acı acı. "Neye komuta edeceğim? Millerce uzaktaki Vingaard dağlarında harap olmuş bir tabyadaki bir avuç şövalye ile bu şehrin surlarında duran bin adama." Eldivenli elini yumruk yaptı, gözleri sabah ışığının en solgun ışıltısını gözler önüne sermeye başlayan doğu göğündeydi. "Orada olmalıydık! Şimdi! Ejderha Ordusu hâlâ dağınık bir haldeyken, hâlâ bir araya toplanmaya çalışırken! Onları rahatlıkla yenebilirdik. Ama hayır, Bozkırlar'a inmeyi göze alamıyoruz, ejderhamızraklarıyla olsa bile. Çünkü bunların uçan ejderhalara karşı ne faydalan olabilir? Eğer bir ejderha küremiz olsaydı..."</p>

    <p class="MsoNormal">Bir an için sustuktan sonra derin bir nefes çekti. Yüzü sertleşti. "Eh, küremiz yok. Bu konuda düşünüp durmanın bir <span class="GramE">alemi</span> de yok. O halde burada, Palanthas burçlarında durup ölümü bekleyeceğiz."</p>

    <p class="MsoNormal">"Bak şimdi Laurana," diye serzenişte bulundu Flint, boğazını boğuk bir sesle temizleyerek, "belki de olaylar o kadar karanlık değildir. Şehrin etrafında çok güzel surlar var. Bin adam burayı rahat rahat savunur. Gnomlar mancınıklarıyla limanı koruyorlar. Şövalyeler Vingaard Dağları'nın tek geçidini koruyor, üstelik onlara takviye için adam da yolladık. Ayrıca ejderhamızraklarımız da var – en azından birkaç tane var ve Gunthar daha fazlasının da yolda olduğuna dair haber yolladı. Yani ejderhalara uçarken saldıramaz mıyız? Surların üzerinden uçmadan bir kez daha düşünürlerse fena..."</p>

    <p class="MsoNormal">"Bu kadarı yeter Flint!" diye iç geçirdi Laurana. “Tabii ya, belki bir hafta veya iki hafta veya hatta bir ay ejderha ordularına karşı şehri koruyabiliriz. Ama sonra ne oîâcak? Bizi çevreleyen toprakları denetimleri altına alınca ne olacak? Ejderhalara karşı bütün yapabileciğimiz kendimizi küçük birer sığınağa kapatmak. Yakında dünya koca bir karanlık okyanusunun sardığı minik ışık adacıklarına dönecek. Sonra –teker teker– karanlık hepimizi yutacak."</p>

    <p class="MsoNormal">Laurana başını, surlarda duran kolları üzerine koydu. "Uyumayalı ne kadar oluyor?" diye sordu. Flint sertçe. "Bilmiyorum," diye cevap verdi kız. "Uykum ve uyanıklığım birbirine karıştı sanki. Zamanın yarısında bir rüyada yürürken, yarısında da gerçekler içinde uyuyorum."</p>

    <p class="MsoNormal">"Şimdi git biraz uyu," dedi cüce, Tas'ın tabiriyle Büyükbaba</p>

    <p class="MsoNormal">Sesiyle. "Biz de yatıyoruz. Nöbetimiz hemen hemen bitti."</p>

    <p class="MsoNormal">"Uyuyamam," dedi Laurana gözlerini ovuşturarak. Uyku düşüncesi aniden ne kadar yorgun olduğunu fark etmesine neden olmuştu. "Size şunu söylemeye gelmiştim: Kalaman şehri üzerinde, batıya doğru uçan ejderhalara ait haber aldık."</p>

    <p class="MsoNormal">"O halde bu tarafa doğru geliyorlar,” dedi Tas, gözünde bir harita canlandırarak.</p>

    <p class="MsoNormal">"Kimden aldınız bu haberi?" diye sordu cüce kuşkuyla. "Griffonlardan. Şimdi öyle kaşlarını çatma." Laurana cücenin tiksintisi karşısında biraz gülümsedi. "Griffonların bize çok yararları dokundu. Eğer elfler bu savaşa griffonlarından başka bir şeyle katılmamış bile olsalar yine de çok şey yapmış sayılırlar."</p>

    <p class="MsoNormal">''Griffonlar dilsiz hayvanlardır," dedi Flint. "Onlara en fazla bir kendere güvendiğim kadar güvenirim. Sonra," diye devam etti cüce, Tas'ın hiddetlenmiş bakışlarını görmemezliğe gelerek, "bu bir anlam da ifade etmiyor. Yüceefendiler, onları destekleyecek bir ordu olmazsa ejderhaları tek başlarına yollamıyorlar..."</p>

    <p class="MsoNormal">"Belki de ordu bizim duyduğumuz kadar karışık değildir." Laurana yorgun bir edayla iç geçirdi. "Ya da belki de ejderhalar sadece ortalığın altını üstüne getirsinler diye yollanmışlardır. Şehrin moralini bozmak, civarındaki taşrayı çöle çevirmek için. Bilmiyorum. Bakın, duyulmuş bile."</p>

    <p class="MsoNormal">Flint etrafına bakındı. Görev başında olmayan askerler hâlâ yerlerinde, atmakta olan şafakla kar kaplı zirveleri pembeleşen dağlara, doğuya doğru bakıyorlardı. Alçak sesle konuşan askerlere haberi yeni duyan, yeni yeni uyanmakta olan başkaları da katılmıştı<span class="GramE">..</span></p>

    <p class="MsoNormal">"Ben de bundan korkuyordum," diye iç geçirdi Laurana. "Bu bir panik yaratacak! Lord Amothus'u haberi yaymaması için uyarmıştım ama Palanthaslılar hiçbir şeyi sessiz tutmayı beceremiyor! Bakın, ne demiştim size?"</p>

    <p class="MsoNormal">Surdan aşağıya bakan arkadaşlar sokakların –yarı giyinik, uykulu, korkmuş– insanlarla dolmaya başladığını gördü. Onların evden eve kaçıştıklarını gören Laurana ortalığa yayılan söylentileri tahmin edebiliyordu.</p>

    <p class="MsoNormal">Dudaklarını ısırdı, yeşil gözleri hiddetle alevlendi. "Şimdi bu insanları yeniden evlerine sokabilmek için surlardan adam çekmek zorunda kalacağım. Ejderhalar saldırdığında onların sokaklarda olmalarını göze alamam! Sizler benimle gelin!" Yakınlarda duran bir grup askere işaret eden Laurana hızla uzaklaştı. Flint ile Tas kızın Lord'un sarayına doğru merdivenlerden gözden kayboluşunu seyretti. Kısa bir süre sonra silahlı devriyelerin sokaklarda estiğini, insan sürülerini evlerine sokmaya ve artmakta olan panik dalgasını yumuşatmaya çalıştıklarını gördüler.</p>

    <p class="MsoNormal">"Pek bir işe yaradı doğrusu!" diye homurdandı Flint. Sokaklar her an daha da kalabalıklaşıyordu.</p>

    <p class="MsoNormal">Fakat dışarı doğru fırlamış bir taş bloğun üzerinde durmakta olan Tas başını salladı. "Hiç önemi yok!" diye fısıldadı ümitsiz - likle. "Baksana Flint..."</p>

    <p class="MsoNormal">Cüce hızla arkadaşının yanına tırmandı. Adamlar daha şimdiden işaret edip bağırışıyor, yaylarına ve mızraklarına uzanıyordu. Orada burada, ejderha mızraklarının diken diken gümüş uçlarının meşale ışığında parladığı görülüyordu.</p>

    <p class="MsoNormal">"Kaç tane?" diye sordu Flint gözlerini kısıp bakarak.</p>

    <p class="MsoNormal">"On," diye cevap verdi Tas yavaşça. <span class="GramE">"İki grup halinde.</span> Büyük ejderhalar da var. Belki de Tarsis'de gördüğümüz gibi kırmızı renkliler. Şafağın ışığı yüzünden renklerini seçemiyorum ama üzerlerinde binicileri olduğunu görebiliyorum. Belki bir Yüceefendi vardır. Belki Kitiara'dır... Amanın," dedi Tas, aklına ani bir fikir gelerek, "bu kez onunla konuşabilmeyi umuyorum. Yüceefendi olmak ilginç olsa gerek..."</p>

    <p class="MsoNormal">Sesi, bütün şehirde çalan çanların sesi içinde kaybolmuştu. Sokaklardaki insanlar, surlarda bulunan, bir yerleri işaret edip bağıran askerlere bakıyordu. Çok altlarında Tas, Laurana'nın Lord'un kendisi ve iki komutanıyla birlikte Lord'un sarayından çıktığını gördü. Kender, Laurana'nın omuzlarının duruşundan hiddetli olduğunu anlayabiliyordu. Çanları işaret ediyor, belli ki susturulmalarını istiyordu. Ama çok geçti. Palanthas halkı dehşet içinde delirmişti. Deneyimsiz askerlerin halleri de en az siviller kadar kötüydü. Çığlık, uluma, bağırtı sesleri ayyuka varıyordu. Tas'ın aklına Tarsis'in korkunç hatırası geldi: İnsanlar sokaklarda çiğnenerek ölmüş, evler alevler içinde infilak etmişti.</p>

    <p class="MsoNormal">Kender yavaşça döndü. "Galiba Kitiara ile konuşmak istemiyorum," dedi yavaşça, ejderhaların git gide yaklaşmalarını seyrederken elleriyle gözlerini sıvazladı. "Bir Yüceefendi olmanın neye benzediğini bilmek istemiyorum çünkü çok acıklı, kara, korkunç bir şey olmalı... Dur..."</p>

    <p class="MsoNormal">Tas doğuya bakıyordu. Gözlerine inanamıyordu; o yüzden de uzandı, neredeyse surlardan aşağıya düşecekti. "Flint!" diye bağırdı, kolunu sallayarak.</p>

    <p class="MsoNormal">"Ne var?" diye atıldı Flint. Tas'ı mavi pantalonunun belinden yakalayan cüce heyecanlı kenderi ani bir hareketle çekti.</p>

    <p class="MsoNormal">"Pax Tharkas'taki gibi!" diye geveledi Tas anlaşılmaz bir halde. "Huma'nın mezarındaki gibi. Fizban'ın dediği gibi! Buradalar! Geldiler!"</p>

    <p class="MsoNormal">"Kim burada!" diye gürledi Flint öfkeyle.</p>

    <p class="MsoNormal">Heyecanla zıp zıp zıplayan, keseleri her yanında deliler gibi sallanan Tas cevap vermeden döndü, kızgınlıktan köpürerek, "Kim burada sıçan beyinli?" diye bağıran cüceyi merdivenlerde bırakarak hızla uzaklaştı.</p>

    <p class="MsoNormal">"Laurana!" diye duyuldu Tas'ın tiz çığlığı, sabahın erken saatindeki havayı akordsuz bir zurna gibi yararak. "Laurana geldiler! Buradalar! Fizban'ın dediği gibi! Laurana!"</p>

    <p class="MsoNormal">Kendere sessizce küfreden Flint tekrar doğuya bakmaya başladı. Sonra hızla etrafına bakınan cüce elini yeleğindeki bir cebe soktu. Aceleyle bir çift gözlük çıkartarak –ve kimsenin bakmadığına emin olmak için etrafı kolaçan ederek– gözlükleri taktı.</p>

    <p class="MsoNormal">Dağların sivri ve karanlık sırtlarıyla kırılmış olan pembe bir ışık pusundan başka bir şey değilmiş gibi görünen şeyleri artık seçebiliyordu. Cüce derin, titrek bir nefes aldı. Gözleri yaşlarla karardı. Gözlükleri hızla burnundan alarak yeniden kılıflarına koyup cebine soktu. Fakat gözlüğü, şafağın ejderhaların kanatlarına pembe pembe değdiğini –gümüşten yansıyan pembe ışığı– görecek kadar takmıştı.</p>

    <p class="MsoNormal">"Silahlarınızı indirin çocuklar," dedi Flint etrafındaki adamlara, gözlerini kenderin mendillerinden biriyle kurulayarak. "Reorx'a şükürler olsun. Artık bir şansımız var. Artık bir şansımız var..."</p>
  </div>
</body>
</html>
