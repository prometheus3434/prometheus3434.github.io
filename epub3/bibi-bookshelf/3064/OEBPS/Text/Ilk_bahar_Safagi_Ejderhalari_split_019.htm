<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_25">- 6 - Apoletta</h2>

    <p class="MsoNormal"><span class="GramE">Yok</span> olmakta olan güzelliği Tanis'e bir kabus gibi çökmüş olan şehrin sokakları arasındaki uzun kovalamacadan sonra, merkezdeki güzel saraylardan birine girdiler. Ölü bir bahçeden geçip bir hole girdikten sonra, bir köşeyi dönüp durdular. Kırmızı cüppeli adam sırra kadem basmıştı.</p>

    <p class="MsoNormal">"Merdivenler!" dedi Nehiryeli aniden. Gözleri bu garip ışığa alışmaya başlayan Tanis, avlarının bir anda gözden kaybolmasına neden olacak kadar dik alçalan bir dizi mermer merdivenin başında durduklarını gördü. Aceleyle merdiven sahanlığına doğru seyirtince bir kez daha kırmızı cüppenin merdivenlerden aşağı doğru telaşla dalgalandığını gördüler.</p>

    <p class="MsoNormal">"Duvarın yanındaki gölgelerden çıkmayın," diye uyardı Nehiryeli, bir yandan da en azından elli adamın yan yana yürüyebileceği kadar geniş olan merdivenlerin yan kısmını işaret ediyordu.</p>

    <p class="MsoNormal">Duvarlardaki solmuş ve çatlamış resimler hâlâ o kadar zarif ve canlıydı ki Tanis'e orada çizili insanlar kendisinden daha canlıymışlar gibi gelmişti. Belki de bu resimdekilerin bazıları, ateşli dağ Kral Rahip'in Mabedi'ne çaptığında tam bu noktada duruyorlardı... Bu düşünceyi aklından uzaklaştıran Tanis yoluna devam etti.</p>

    <p class="MsoNormal">Yirmi basamak kadar indikten sonra gerçek boyutta altın ve gümüş heykellerle dekore edilmiş geniş bir sahanlığa vardılar. Merdivenler buradan aşağıya doğru ilerlemeye devam ederek başka bir sahanlığa geçiyor, oradan başka merdivenlere derken böylece devam ediyordu, ta ki hepsi nefes nefese kalıp yorgunluktan bitinceye kadar. Ama hâlâ kırmızı cüppe önlerinde çırpınıp duruyordu.</p>

    <p class="MsoNormal">Aniden Tanis havada bir değişim sezdi. Hava daha da nemlenmeye başlamış, deniz kokusu daha bir keskinleşmişti. Dinleyince taşlara yavaş yavaş çarpan suyun belli belirsiz sesini duyabildi. Nehiryeli'nin koluna dokunarak onu tekrar gölgelere doğru çektiğini hissetti. Merdivenlerin sonuna yaklaşmışlardı. Kırmızı cüppeli adam önlerinde, tam aşağıda durmuş, önünde engin ve gölgeli bir mağaraya doğru uzanan kapkara bir su birikintisine bakıyordu.</p>

    <p class="MsoNormal">Kırmızı cüppeli adam suyun yanına diz çökmüştü. Derken Tanis başka bir suretin daha varlığını fark etti; bu suret suyun içindeydi! Meşale ışığında parlıyan saçlar görüyordu – saçların solgun, yeşilimtrak bir tonu vardı. Bir çift ince beyaz kol taş basamaklara yaslanmıştı, suretin geri kalan kısmı ise suyun içindeydi. Suretin başı, rahat bir pozisyonda, kolları arasında duruyordu. Kırmızı cüppeli adam bir elini uzatarak kibarca sudaki surete dokundu. Suret başını kaldırdı.</p>

    <p class="MsoNormal">"Bekliyordum," dedi bir kadın sesi, sitemle.</p>

    <p class="MsoNormal">Tanis'in nefesi tıkanmıştı. Kadın elfçe konuşuyordu! Artık kadının yüzünü, iri pırıltılı gözlerini, sivri kulaklarını, narin hatlarını görebiliyordu...</p>

    <p class="MsoNormal">Bir deniz elfi!</p>

    <p class="MsoNormal">Kırmızı cüppeli adam ile adama tatlı tatlı gülümseyerek bakan elf kadın arasındaki konuşmayı takip etmeye çalışırken Tanis, çocukluğundan kalma karma karışık masalları hatırladı bir bir.</p>

    <p class="MsoNormal">"Özür dilerim canım," dedi elfçe kırmızı cüppeli adam avuturcasına, kadının yanına oturarak. "Senin merak ettiğin genç nasıl diye bakmaya gittim. Artık iyi olacak. Ölüme yakın bir vakaydı gerçi. Haklıymışsın. Gerçekten ölmeye çok kararlıydı. Ona ihanet eden kardeşiyle – büyü kullanıcısı olan kardeşiyle ilgili bir şeymiş."</p>

    <p class="MsoNormal">"Caramon!" diye mırıldandı Tanis. Nehiryeli ne olduğunu sorgularcasına Tanis'e baktı. Tabii ki Bozkırlı elfçe sohbeti izleyemiyordu. Tanis, söylenenleri kaçırmak istemediği için sadece başını salladı.</p>

    <p class="MsoNormal">"QueaKI'ICHKeecx," dedi kadın küçümseyerek. Tanis'in aklı karışmıştı, bu sözcüğün elfçe olmadığı kesindi!</p>

    <p class="MsoNormal">"Evet!" Adam kaşlarını çattı. "O ikisinin emniyette olduğuna emin olduktan sonra diğerlerinin bir kısmına bakmaya gittim. İçlerinden biri – sakallı bir tip, bir yarımelf, sanki beni çiğnemeden yutacakmış gibi üzerime atıldı! Kurtarmayı başardığımız diğerlerinin durumu gayet iyi."</p>

    <p class="MsoNormal">"Ölüleri merasimle ölüme hazırladık," dedi kadın; Tanis kadının sesinde yüzyılların hüznünü, elflerin yaşamın yitirilişi karşısında duydukları hüznü duyuyordu.</p>

    <p class="MsoNormal">"Onlara İstar'ın Kan Denizi'nde ne aradıklarını sormak isterdim. Girdaba girmeye cesaret edecek kadar aptal bir gemi kaptanı hiç görmemiştim. Kız bana yukarıda bir savaş olduğunu söyledi. Belki de başka çareleri kalmamıştı."</p>

    <p class="MsoNormal">Elf kadın şakalaşırcasına kırmızı cüppeli adamın üzerine su sıçrattı.</p>

    <p class="MsoNormal">"Yukarıda her zaman, savaş vardır! Sen çok meraklısın sevgilim. Bazen beni terk ederek kendi dünyana dönecekmişsin gibi geliyor. Özellikle de bu KreeaQUEKH'lerle konuştuktan sonra."</p>

    <p class="MsoNormal">Kadın hâlâ şakacıktan adama su sıçratmaya devam etse de Tanis kadının sesinde gerçek bir endişe sezmişti.</p>

    <p class="MsoNormal">Kırmızı cüppeli adam eğilerek kadının, tepelerindeki duvarda asılı kıvılcımlar saçarak yanan meşalenin ışığıyla yeşil yeşil parlayan ıslak saçlarından öptü. "Hayır Apoletta. Onları kendi savaşlarına bırakalım, bırakalım kardeşler kardeşlere ihanet etsin. Bırakalım orada düşüncesiz yarımelfler, aptal kaptanlar olsun. Büyüm bana hizmet ettiği sürece dalgaların altında yaşayacağım..."</p>

    <p class="MsoNormal">"Düşüncesiz yarımelflere gelince," diye söze karıştı Tanis, iri adımlarla merdivenlerden aşağıya seyirtirken. Neler söylendiği hakkında hiçbir fikirleri olmasa da Nehiryeli, Altınay ve Berem de onu izliyorlardı.</p>

    <p class="MsoNormal">Adam telaşla başını çevirdi. Elf kadın o kadar büyük bir hızla sulara gömüldü ki Tanis, bir an için kadının varlığını kendisinin uydurup uydurmadığını merak etti. Karanlık su yüzeyinde bulunduğu yerdeki varlığını belirtecek bir su halkacığı bile yoktu. Merdivenlerin sonuna varan Tanis tam deniz elfini izlemek üzere olan büyü kullanıcısının elini yakaladı.</p>

    <p class="MsoNormal">"Dur! Seni yutacak değilim!" diye yalvardı Tanis. "Demin orada öyle davrandığım için çok özür dilerim. Biliyorum, yaptığım, bu şekilde arkandan sinsince gelmem hoş görünmüyor. Ama başka çaremiz yoktu! Eğer büyü yapacak olsan seni durduramayacağımı biliyorum. Beni alevler içinde bırakabileceğini veya uyutabileceğini veya örümcek ağlarına dolayabileceğini veya yüzlerce başka şey de yapabileceğini biliyorum. Büyü kullanıcılarının yanında bulundum. Ama ne olur, bizi dinlesen olmaz mı? Lütfen bize yardım edin. Arkadaşlarımızın ikisi hakkında kouştuğunuzu duydum – kocaman bir adamla, kızıl saçlı güzel bir kızdan. Adamın neredeyse ölmüş olduğundan bahsettiniz – kardeşi ona ihanet etmiş hani. Onları bulmak istiyoruz. Bize nerede olduklarını söylemeyecek misiniz?"</p>

    <p class="MsoNormal">Adam tereddüt etti.</p>

    <p class="MsoNormal">Tanis aceleyle devam ediyordu; onlara yardımcı olabilecek bu adamı elinde tutabilme gayretiyle anlamlı anlamsız konuşuyordu. "Burada seninle bir kadın gördüm. Onun konuştuğunu duydum. Kim olduğunu biliyorum. Bir deniz elfiydi, öyle değil mi? Haklısın. Ben bir yarımelfim. Ama elfler arasında büyüdüm ve efsanelerini dinledim. Ben onların sadece birer efsane olduklarını sanıyordum. Ama ona bakacak olsan, ejderhaların da bir efsane olduğunu zannederdim. Yukarıdaki dünyada bir savaş var. Ve haklısın. Her zaman, bir yerlerde bir savaş vardır. Ama bu savaş yukarısıyla sınırlı kalmayacak. Eğer Karanlıklar Kraliçesi kazanırsa deniz elflerinin burada olduklarını bulacağından emin olabilirsin. Denizlerin altında da ejderhalar var mı yok mu bilmiyorum ama..."</p>

    <p class="MsoNormal">"Deniz ejderhaları var yarımelf," dedi bir ses ve elf kadın yeniden sular içinden belirdi. Gümüş ve yeşil bir şimşek gibi hareket eden kadın, taş basamaklara varıncaya kadar karanlık deniz içinde kayarak ilerledi. Sonra kollarını merdivenlere dayayarak parlak yeşil gözleriyle onlara baktı. "Üstelik onların geri döndüklerine dair söylentiler de duyduk. Gerçi söylentilere inanmadık. Ejderhaların uyanmış olduklarını bilmiyorduk. Kimin kabahati bu?"</p>

    <p class="MsoNormal">"Önemi var mı?" diye sordu Tanis bezginlikle. "Kadim yurdumuzu mahvettiler. Silvanesti artık bir kâbuslar ülkesi oldu. Qualinestiler yurtlarından sürüldü. Ejderhalar yakıp yıkıyor, öldürüyorlar. Hiçkimse, hiçbir yer emniyette değil. Karanlık</p>

    <p class="MsoNormal">Kraliçe'nin tek bir amacı var: Her canlıya hükmetmek. Siz emniyette kalabilecek misiniz? Burada aşağıda olsa bile? Çünkü sanırım şu anda denizin dibindeyiz?"</p>

    <p class="MsoNormal">"Haklısın yarımelf," dedi kırmızı cüppeli adam içini çekerek. "Denizin altındasınız, İstar şehrinin harabeleri arasında. Sizi deniz elfleri kurtararak buraya getirdi; gemi kazası geçiren herkesi getirdikleri gibi. Arkadaşlarınızın nerede olduğunu biliyorum ve sizi oraya götürebilirim. Ama bunun ötesinde sizin için ne yapabileceğimi bilmiyorum."</p>

    <p class="MsoNormal">"Bizi buradan çıkartın," dedi Nehiryeli açıkça, ilk kez olarak söylenenleri anlayarak. Zebulah, Ortak Lisan'da konuşmuştu. "Bu kadın kim Tanis? Elfe benziyor."</p>

    <p class="MsoNormal">"Bir deniz elfi. İsmi..." Tanis sustu.</p>

    <p class="MsoNormal">"Apoletta," dedi elf kadın gülümseyerek. "Size elimi uzatamadığım için özür dilerim ama biz bedenlerimizi siz Kreea- QUEKH'lar gibi örtmeyiz. Bunca yıldan sonra kocamı bile karaya çıktığında bedenini o garip cüppelere sarmaması konusunda ikna edemiyorum. Edep, diyor buna. O yüzden gerektiği gibi el sıkışmak için sudan çıkıp ne sizi, ne de onu utandırmayacağım."</p>

    <p class="MsoNormal">Kızaran Tanis elf kadının sözlerini arkadaşlarına tercüme etti. Altınay'ın gözleri faltaşı gibi açıldı. Berem söylenenleri duymuyor gibiydi, sanki içsel bir çeşit rüyaya dalmış, etrafında olup bilenleri belli belirsiz algılıyordu. Nehiryeli'nin ifadesinde bir değişiklik olmamıştı. Belli ki artık elfler hakkında duyduğu hiçbir şey onu hayrete düşürmüyordu.</p>

    <p class="MsoNormal">"Her neyse, bizi kurtaranlar deniz elfleriymiş," diye devam etti Tanis. "Bütün elfler gibi yaşamın kutsal olduğunu kabul ediyorlar ve denizde kaybolmuş veya boğulmakta olan herkese yardım ediyorlar. Bu adam, kadının kocası..."</p>

    <p class="MsoNormal">"Zebulah," dedi adam elini uzatarak.</p>

    <p class="MsoNormal">"Ben Tanis Yarımelf; Que-shu kabilesinden Nehiryeli ile Altınay ve Berem, ııı..." Tanis kekeleyerek sustu, onun tam olarak nereden geldiğini bilemiyordu.</p>

    <p class="MsoNormal">Apoletta kibarca gülümsedi, ama tebessümü hızla soldu. "Zebulah," dedi, "yarımelfin sözünü ettiği arkadaşlarını bulup buraya getir."</p>

    <p class="MsoNormal">"Biz de sizinle gelelim," diye teklifte bulundu Tanis. "Eğer sizi yutağacımı düşünüyor idiyseniz, Caramon'un neler yapacağını hiç bilemezsiniz..."</p>

    <p class="MsoNormal">"Hayır," dedi Apoletta başını sallayarak. Saçlarının üzerindeki su parlayarak yeşil renkli pürüzsüz teninde yıldızlar saçtı. "Barbarları yolla yarımelf. Sen burada kal. Seninle konuşup bizi de tehlikeye sokabilecek bu savaş hakkında konuşmak istiyorum. Ejderhaların uyandıklarını duymak beni çok hüzünlendirdi. Eğer bu doğruysa korkarım haklı olabilirsin. Dünyamız artık emniyette olmayacak."</p>

    <p class="MsoNormal">"En kısa zamanda dönerim sevgilim," dedi Zebulah.</p>

    <p class="MsoNormal">Apoletta elini kocasına uzattı. Kadının elini tutan adam dudaklarına götürerek kibarca öptü. Sonra ayrıldı. Tanis, Caramon ile Tika'yı aramaya hemen razı olan Nehiryeli ile Altınay'a çabuk çabuk tercüme etti.</p>

    <p class="MsoNormal">Onlar Zebulah'ı garip ve yıkık dökük sokaklar arasından takip ededursunlar, Zebulah da bir yandan giderken bir yandan da belirli yerleri işaret ederek onlara İstar şehrinin düşüşü hakkındaki öyküleri anlattı.</p>

    <p class="MsoNormal">"Bakın..." diye açıkladı, "tanrılar ateşli dağı Krynn'e fırlattıklarında İstar'a çarpmış ve toprakta büyük bir krater oluşturmuş.</p>

    <p class="MsoNormal">Deniz suyu bu yarığa doğru coşmuş ve Kan Denizi diye bilinen denizi oluşturmuş. İstar'in binalarının çoğu zarar görmüş ama kimisi de ayakta kalabilmiş ve buralarda küçük hava kesecikleri kalmış. Deniz elfleri buralarının alabora olmuş gemilerden kurtardıkları gemicileri getirmek için mükemmel bir yer olduğunu keşfetmişler. Çoğu kısa bir süre sonra kendilerini evlerindeymiş gibi hissetmeye başlar."</p>

    <p class="MsoNormal">Büyücünün konuşmasında, Altınay'ı çok eğlendiren bir büyüklenme tınısı vardı; fakat gene de kadın ince bir davranışla hislerinin belli olmamasını sağlıyordu. Bu mülkiyetçilikten kaynaklanan bir gururdu, sanki harabeler Zebulah'a aitmiş de, o da halkın yararlanması için bunları ziyarete açmış gibi.</p>

    <p class="MsoNormal">"Ama sen insansın. Sen bir deniz elfi değilsin. Nasıl oldu da burada yaşamaya başladın?" diye sordu Altınay.</p>

    <p class="MsoNormal">Gözleri geçip giden yıllara dalıp giden büyü kullanıcısı gülümsedi. "Genç ve hırslıydım," dedi yavaşça, "sabah akşam servet yapacak hızlı bir yol bulmaya çalışıyordum. İstar'ın kaybolmuş hazinelerini ararken büyü sanatım beni okyanusun derinliklerine getirdi. Hazineleri buldum, tamam, ama bunlar ne altındı, ne gümüş.”</p>

    <p class="MsoNormal">"Bir akşam, deniz ormanları arasında yüzen Apoletta'yı gördüm. O beni görüp biçimini değiştiremeden ben onu görmüştüm. Ona <span class="GramE">aşık</span> oldum... Ve onu kazanabilmek için uzun zaman uğraştım. O yukarıda yaşayamazdı ve ben burada aşağıdaki huzur ve sessiz güzelliğin içinde bulunduktan sonra benim de yukarıdaki dünyada bir yerim olmadığını anladım. Ama zaman zaman sizin türünüzle konuşmaktan hoşlanıyorum; o yüzden de arada sırada harabeler arasında dolanıp elflerin neler getirdiğine bakarım."</p>

    <p class="MsoNormal">Zebulah öyküleri arasıda soluklanmak için durduğu zamanlarda Altınay da etrafındaki harabelere bakınıyordu. "Kral Rahip'in dillere destan mabeti nerede?" diye sordu.</p>

    <p class="MsoNormal">Büyücünün yüzü gölgelendi. Yüzünde taşıdığı mutluluk görüntüsü yerini hiddet bulaşmış derin bir hüzün ifadesine bırakmıştı.</p>

    <p class="MsoNormal">"Özür dilerim," dedi Altınay aceleyle. "Size ıstırap vermek istemezdim..."</p>

    <p class="MsoNormal">"Yok, bir şey yok," dedi Zebulah kısa, hüzünlü bir tebessümle. "Aslında o korkunç zamanın karanlığını hatırlamak bana iyi geliyor. Buradaki günlük dolaşmalarım sırasında burasının bir zamanlar kahkahaların, <span class="GramE">göz yaşlarının</span>, yaşamın, soluyan varlıkların şehri olduğunu unutuveriyorum. Bu sokaklarda çocuklar oynamış – tanrılar buraya ateşli dağı attıkları akşam da burada oynuyorlarmış."</p>

    <p class="MsoNormal">O zaman ah çekip bir an için sustuktan sonra devam etti. “Mabedin nerede durduğunu soruyorsunuz. Artık ayakta değil.</p>

    <p class="MsoNormal">Kral Rahip'in durup tanrılardan küstahça taleplerde bulunduğu yerde karanlık bir çukur var. Deniz suyuyla dolmuş olmasına rağmen orada bir şey yaşamıyor. Kimse derinliğini bilmiyor, çünkü deniz elfleri yakınına gitmeye cesaret edemiyor. Ben karanlık ve durgun sularına baktım, korkusuna tahammül edebildiğim ölçüde ve karanlığının bir sonu olduğunu zannetmiyorum. Orası en azından karanlığın kendi kalbi kadar derin."</p>

    <p class="MsoNormal">Zebulah deniz karanlığı sokaklardan birinde durarak Altınay'a ısrarla baktı. "Suçlular cezalandırıldılar. Ama masumların suçu neydi? Neden onlar da acı çekmek zorunda kaldılar? Sen Şifacı Mishakal'ın madalyonunu taşıyorsun. Bunu sen anlayabiliyor musun? Tanrıça bunu sana açıkladı mı?"</p>

    <p class="MsoNormal">Soruyla afallayan Altınay tereddüt ederek cevabını bulabilmek amacıyla kendi ruhunu yokladı. Nehiryeli her zamanki gibi sert ve sessiz, düşüncelerini gizleyerek yanında duruyordu.</p>

    <p class="MsoNormal">"Ben de sık sık sorgulamışımdır," diye kekeledi Altınay. Nehiryeli'ne biraz daha yaklaşarak, sanki adamın yanında olduğuna iyice emin olmak istercesine adamın koluna dokundu. "Bir keresinde, rüyamda, bunu sorguladığım için, imanımın eksikliği yüzünden cezalandırılmıştım. Cezam sevdiğimi kaybetmek olmuştu." Nehiryeli güçlü kollarını kadına dolayarak ona sıkı sıkı sarıldı. "Fakat ne zaman bu sorgulamam yüzünden utanç duyacak olsam, kadim tanrıları bulmamın nedeninin de bu sorgulamalarım olduğunu hatırlarım."</p>

    <p class="MsoNormal"></p>

    <p class="MsoNormal">Bir an için sustu. Nehiryeli kadının gümüşsü altın saçlarını okşayınca kadın gülümseyerek bakışlarını adama kaldırdı. "Hayır," dedi kadın Zebulah'a, "bu büyük bilmecenin cevabını bilmiyorum. Hâlâ sorguluyorum. Hâlâ masumların ıstırap içinde olduklarını ve suçluların ödüllendirildiklerini gördükçe içim hiddetle tutuşuyor. Ama artık hiddetimin bir demirci ocağı gibi olabileceğini anladım. Hararetinde işlenmemiş demir parçası gibi olan ruhuma tav verilerek pırıl pırıl bir çelik çubuk gibi olan imanım şekillendirilebilir. İşte bu çelik çubuk benim aciz tenime destek oluyor."</p>

    <p class="MsoNormal">Zebulah, İstar harabeleri içinde durup gümüşsü altın saçları bu yıkıntı halindeki binalara hiç değmeyecek güneş ışınları gibi parlarken Altınay'ı sessizce inceledi. Yüzünün klasik güzelliği, geçmiş olduğu karanlık yolların etkileriyle işaretlenmişti. Çektiği ıstırap ve kederin çizgileri o güzelliği sakatlamak şöyle dursun daha da mükemmelleştiriyordu. Gözlerinde, bir de artık bedeni içinde taşımaya başladığı yeni bir yaşamın bilgisiyle artan bir irfan vardı.</p>

    <p class="MsoNormal">Büyücünün gözleri kadına büyük bir sevgiyle sarılmış olan adama gitti. Adamın yüzü de geçmiş olduğu uzun, işkenceler dolu yolun izlerini taşıyordu. Yüzü istediği kadar sert ve kayıtsız görünsün, kadına karşı duyduğu aşk adamın kara gözleri ve temasındaki kibarlıktan rahatlıkla anlaşılabilirdi.</p>

    <p class="MsoNormal">Belki de suların altında bu kadar uzun süre kalmakla bir hata yaptım, diye düşündü Zebulah, aniden kendini son derece yaşlı ve hüzünlü hissederek. Belki de yukarıda kalsaydım ve hiddetimi bu ikisi gibi kullansaydım –yani cevap bulmalarına yardımcı olmak için– onlara bir faydam dokunabilirdi. Onun yerine ben, en kolayının burada gizlenmek olduğu izlenimine kapılıncaya kadar, hiddetimin ruhumu yiyip bitirmesine izin verdim.</p>

    <p class="MsoNormal">"Artık daha fazla oyalanmamalıyız," dedi Nehiryeli birden bire. "Biraz sonra Caramon bizi aramayı kafasına koyar, tabii daha yola çıkmamışsa."</p>

    <p class="MsoNormal">"Evet," dedi Zebulah boğazını temizleyerek. "Gerçi genç adam ile kadının ayrılmış olduklarını zannetmiyorum ama gitmemiz gerek. Adam çok zayıftı..."</p>

    <p class="MsoNormal">"Yaralı mıydı?" diye sordu Altınay endişeyle.</p>

    <p class="MsoNormal">"Bedenen değil," diye cevap verdi Zebulah, virane bir yan sokaktaki yıkık dökük bir binaya girerlerken. "Ama ruhu yaralanmış. Kız bana ikiz kardeşini anlatmadan görmüştüm bunu."</p>

    <p class="MsoNormal">Altınay'ın yay gibi olan kaşları arasında kara bir çizgi belirdi; dudakları gerildi.</p>

    <p class="MsoNormal">"Affınıza sığınırım Bozkırlar'ın Hanımı," dedi Zebulah hafif bir tebessümle, "ama görüyorum ki sözünü ettiğiniz demir ocağının ateşi gözlerinizden fışkırıyor."</p>

    <p class="MsoNormal">Altınay kızardı. "Hâlâ zayıf olduğumu söylemiştim. Raistlin ve kardeşine yaptıklarını hiç sorgulamadan kabullenebilmeliyim. Bütün bunun benim tahayyül dahi edemediğim çok daha büyük bir iyiliğin bir parçası olduğuna iman etmeliydim. Ama korkarım bunu yapamıyorum. Bütün yapabildiğim tanrılara onu yoluma çıkarmamaları için dua etmek."</p>

    <p class="MsoNormal">"Ben öyle değilim," dedi Nehiryeli aniden, sesi sertti. "Ben öyle değilim," diye tekrarladı acımasızca.</p>

    <p class="MsoNormal">Caramon karanlığa dalmış yatıyordu. Onun kollarında kıvrılmış olan Tika derin bir uykuya dalmıştı. Kızın kalbinin attığını, hafif nefesini duyabiliyordu. Elini, omuzlarına dökülmüş olan karışık kırmızı bukleler üzerinde gezdirmeye başladı ama Tika adamın temasıyla kıpırdanmış, adam da kızı uyandırmanın korkusuyla yaptığından vaz geçmişti. Kızın dinlenmesi lâzımdı. Ne kadar uzun süredir uyanık kalıp adama bakmıştı ancak tanrılar bilebilirdi. Kız bunu ona ölse söylemezdi, bunu biliyordu. Sorduğu zaman sadece gülmüş ve adamla horladığı konusunda dalga geçmişti.</p>

    <p class="MsoNormal">Fakat kahkahasında bir gerginlik vardı ve adamın gözlerine bakamamıştı.</p>

    <p class="MsoNormal">Caramon onu teskin edercesine omuzuna vurmuş ve kız adama sokulmuştu. Kızın derin bir uykuya dalmış olması Caramon'u rahatlatmıştı; işte ancak ondan sonra rahat bir nefes alabildi. Sadece birkaç hafta önce Tika'ya, kendini tamamen kızın bedeni ve ruhuna adayabilecek duruma gelinceye kadar kızın aşkını kabul edemeyeceğini söylemişti. Kendi sözlerini hâlâ duyabiliyordu, "Benim bağlılığım önce kardeşime karşı. Ben onun kuvvetiyim."</p>

    <p class="MsoNormal">Artık Raistlin gitmiş, kendi kuvvetini bulmuştu. Caramon'a da söylemiş olduğu gibi: "Artık sana ihtiyacım yok."</p>

    <p class="MsoNormal">Buna memnun olmalıyım, dedi Caramon kendi kendine karanlığa bakarken. Tika'yı seviyorum ve karşılık olarak onun sevgisini de kazandım. Ve artık bu aşkı ifade etmek konusunda özgürüz. Artık ona karşı bu bağlılığı gösterebilirim. Bütün düşüncelerimde ilk sırayı alabilir. <span class="GramE">Sevecen, fedakâr bir insan.</span> Sevilmeyi hak ediyor.</p>

    <p class="MsoNormal">Raistlin bunu hiç hak etmemişti. En azından herkes böyle düşünüyordu. Kaç kere Tanis'in benim duymadağımı zannettiği zamanlarda Sturm'e, neden onun bu küçümseyen sözlerine, acı şikâyetlerine ve mütehakkim emirlerine katlandığını anlamadığını söylediğini duymuştum. Bana acıyarak baktıklarını gördüm. Bazen benim kafamın yavaş çalıştığını düşündüklerini biliyorum ve öyleyim de – Raistlin'e nazaran. Ben hiç şikâyet etmeden yükü hantal hantal yürüyerek çeken öküzüm. Benim öyle olduğumu düşünüyorlar.</p>

    <p class="MsoNormal">Anlamıyorlar. Bana ihtiyaçları yok. Tika'nın bile bana ihtiyacı yok – Raistlin'in bana ihtiyacı olduğu gibi yok. Onlar onun küçükken çığlıklar atarak uyukusundan fırladığını hiç duymadılar. O kadar çok yalnız bırakılırdık ki, Raistlin ile ben yani. Karanlıkta onu duyacak ve avutacak benden başka kimse olmazdı. Hiçbir zaman o rüyaları hatırlayamazdı ama hepsi korkunçtu. Zayıf bedeni korkuyla sarsılırdı. Sadece kendi görebildiği dehşetli sahnelerle gözleri fal taşı gibi açılırdı. Hıçkırarak bana sarılırdı. Ben de korkusunu uzaklaştırmak için ona öyküler anlatır, duvarda komik gölge oyunları yapardım.</p>

    <p class="MsoNormal">"Bak Raist," derdim, "tavşancıklar..."; sonra iki parmağımı kaldırır <span class="GramE">tavşan kulakları</span> gibi oynatırdım.</p>

    <p class="MsoNormal">Bir süre sonra titremesi kesilirdi. Ne gülümser, ne de gülerdi. Hiçbir zaman bu ikisini de yapmamıştı; pek yapmamıştır, küçükken bile. Ama hiç rahatlayamazdı.</p>

    <p class="MsoNormal">"Uyumalıyım. Çok yorgunum," diye fısıldardı elimi sıkı sıkı tutup. "Ama sen uyanık kal Caramon. Benim uykumu koru. Onları uzak tut. Beni almalarına izin verme."</p>

    <p class="MsoNormal">"Uyanık kalacağım. Hiçbir şeyin seni incitmesine izin vermem</p>

    <p class="MsoNormal">Raist!" diye söz verirdim.</p>

    <p class="MsoNormal">O zaman –neredeyse– gülümser, yorgunlukla gözleri kapanırdı. Sözümü tuttum. O uyurken hep uyanık kalırdım. Üstelik bu çok da komikti. Belki de gerçekten onları uzak tutuyordum, çünkü uyanık olup onu beklediğim zamanlarda <span class="GramE">kabuslar</span> hiç gelmezdi.</p>

    <p class="MsoNormal">Daha büyüdüğü zamanlarda bile bazen geceleri haykırır ve bana uzanırdı. Ve ben hep orada olurdum. Ama şimdi ne yapacak? Karanlıkta tek başına, kaybolmuş bir halde korku içindeyken ne yapacak?</p>

    <p class="MsoNormal">Ben onsuz ne yapacağım?</p>

    <p class="MsoNormal">Caramon gözlerini kapattı ve Tika'yı uyandırmaktan korkarak yavaşça ağlamaya başladı.</p>
  </div>
</body>
</html>
