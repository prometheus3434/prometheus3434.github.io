<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_28">- 9 - Tek bir mum</h2>

    <p class="MsoNormal">Karanlık Hanım'ın <span class="GramE">ültimatomundan</span> sonra Kalaman şehrine ölüm gibi bir sessizlik çökmüştü. Lord Calof seferberlik ilan etmişti; bunun anlamı bütün tavernaların kapatılacağı, şehir kapılarının kitlenip parmaklıklarının çekileceği ve kimsenin şehirden ayrılmasına izin verilmeyeceği demekti. İçeri sadece küçük Kalaman civarındaki çiftçi veya balıkçı köylerinde oturan ailelerin girmelerine izin veriliyordu. Bu mülteciler güneşin kavuşmasına yakın gelmeye başlamış ve topraklarına doluşup ortalığı yakıp yıkan, yağmalayan ejderanlarla ilgili korkunç öyküler aktarmaya başlamışlardı.</p>

    <p class="MsoNormal">Kalaman soylularının bir kısmı Seferberlik ilan etmek kadar ağır bir tedbir alınmasına karşı çıksalar da –bir kereliğine bir araya gelen– Tanis ile Gilthanas bu konuda karar alması için Lord'u zorlamışlardı. Her ikisi de yanıp kül olan Tarsis şehrinin korkunç ve net bir resmini çizivermişti. Bunlar son derece ikna edici olmuştu.</p>

    <p class="MsoNormal">Lord Calof beyanatta bulunmuş ama sonra çaresizlik içinde iki adama bakmıştı. Şehri korumak için ne yapması gerektiği hakkında hiçbir fikri olmadığı belliydi. Tepelerinde süzülen yüzen hisarın dehşet verici gölgesi lordun sinirlerini tamamen yıpratmıştı; askeri liderlerinin çoğunun durumu da ondan belki biraz daha iyiydi. Liderlerin çılgınca fikirlerinin bir kısmını dinleyen Tanis ayağa kalktı.</p>

    <p class="MsoNormal">"Bir önerim var lordum," dedi saygıyla. "Burada, şehrin savunmasını eline alabilecek nitelikte biri var..."</p>

    <p class="MsoNormal">"Sen mi Yarımelf?" diye sözünü kesti Gilthanas acı bir tebessümle.</p>

    <p class="MsoNormal">"Hayır," dedi Tanis kibarca. "Sen, Giltahanas." "Bir elf mi?" dedi Lord Calof hayretle.</p>

    <p class="MsoNormal">"Tarsis'deydi. Hem ejderhalarla, hem ejderanlarla savaş konusunda deneyimi var. İyi ejderhalar ona güveniyor ve onun emirlerine uyarlar."</p>

    <p class="MsoNormal">"Bu doğru!" dedi Calof. Gilthanas'a doğru dönerken yüzünde bir rahatlama pırıltısı görüldü. "Elflerin insanlar hakkında neler hissettiklerini biliyoruz lordum ve –itiraf etmeliyim ki– insanların çoğu da elfler hakkında aynı şeyi hisseder. Ama eğer bu tehlike anında bize yardım ederseniz minnettar kalırız."</p>

    <p class="MsoNormal">Gilthanas, Tanis'e bakakaldı, bir an için aklı karışmıştı. Yarımelfin sakallı yüzünden bir şey okunmuyordu. Sanki ölü bir adamın yüzüydü. Belli ki Gilthanas'ın tereddütünün bu sorumluluğu kabul etmeye gönülsüzlüğünden kaynaklandığını düşünen Lord Calof, "ödül" ile ilgili bir şeyler ekleyerek sorusunu tekrarladı.</p>

    <p class="MsoNormal">"Yo lordum!" diye irkilerek çıktı dalgınlığından elf. "Hiç bir ödüle ihtiyaç yok, hatta istemiyorum. Eğer bu şehrin insanlarını kurtarmak için bir yardımım olursa bu benim için yeterli bir ödül sayılır. Değişik ırklardan gelmemize gelince" –Gilthanas bir kez daha Tanis'e baktı– "belki de bunun bir fark yaratmadığını anlayacak kadar bir şeyler öğrenmişimdir. Hiç fark etmezmiş."</p>

    <p class="MsoNormal">"Ne yapmamız gerektiğini söyle," dedi Calof hevesle.</p>

    <p class="MsoNormal">"Önce Tanis ile bir çift laf etmek istiyorum" dedi Gilthanas, yarımelfin ayrılmak için hazırlandığını görünce.</p>

    <p class="MsoNormal">"Tabii. Sağ tarafınızdaki kapıdan geçebileceğiniz küçük bir oda var, orada yalnız konuşabilirsiniz." Lord eliyle işaret etti.</p>

    <p class="MsoNormal">Küçük, lüks döşeli odaya girdiklerinde her iki adam da uzun bir süre huzursuz bir sessizlik içinde durdu; her ikisi de birbirine doğrudan bakmıyordu. Sessizliği ilk bozan Gilthanas oldu.</p>

    <p class="MsoNormal">"İnsanları hep hakir görmüştüm," dedi elf beyi yavaşça, "şimdi ise onları korumak için bir yükümlülüğün altına girmek için hazırlanırken buluyorum kendimi." Gülümsedi. "Bu hoş bir duygu," diye ekledi ilk kez Tanis'e doğrudan bakarak.</p>

    <p class="MsoNormal">Tanis'in gözleri Gilthanas'ınkilerle karşılaşınca bir an için, elf beyinin tebessümüne karşılık vermese de gergin yüzü gevşedi. Sonra bakışları alçaldı ve asık ifadesi geri döndü.</p>

    <p class="MsoNormal">"Neraka'ya gidiyorsun değil mi?" diye sordu başka bir uzun sessizlikten sonra Gilthanas.</p>

    <p class="MsoNormal">Tanis hiç sesini çıkartmadan başıyla onayladı. "Ya arkadaşların? Onlar da seninle mi geliyor?"</p>

    <p class="MsoNormal">"Bazıları," diye cevapladı Tanis. "Hepsi gelmek istiyor ama..." Onların sadakatlerini hatırlayınca devam edemedi. Başını salladı.</p>

    <p class="MsoNormal">Gilthanas süslü oymalı bir masaya bakıyor, elini parlak ahşap üzerinde dalgın dalgın gezdiriyordu. "Ayrılmam gerek," dedi Tanis ağır ağır, kapıya doğru ilerleyerek. "Daha yapmam gereken çok şey var. Geceyarısı ayrılmayı planlıyoruz, Solinari battıktan sonra..."</p>

    <p class="MsoNormal">"Dur bekle." Gilthanas elini yarımelfin koluna koydu. "Sa-sana üzgün olduğumu söylemek istiyorum... Bu sabah söylediklerim için. <span class="GramE">Hayır</span> Tanis, gitme. Beni duy. Bu benim için kolay değil."</p>

    <p class="MsoNormal">Gilthanas bir an için duraksadı. "Kendim hakkında çok fazla şey öğrendim Tanis. Aldığım dersler zordu. Unuttum hepsini... Laurana'nın başına gelenleri duyunca unuttum. Kızgındım, korkmuştum ve birine saldırmak istiyordum. En yakındaki hedef sendin. Laurana ne yaptıysa sana duyduğu aşktan yaptı. Ben de aşkı öğrenmeye başladım Tanis. Ya da öğrenmeye çalışıyorum." Sesi acıydı. "Daha çok acıyı öğreniyorum. Ama bu benim sorunum."</p>

    <p class="MsoNormal">Tanis şimdi onu izliyordu. Gilthanas'ın eli hâlâ omuzundaydı. "Düşünecek zaman bulduktan sonra biliyorum ki," diye devam etti Gilthanas hafifçe, "Laurana'nın yaptığı doğruydu. Gitmesi gerekiyordu, yoksa aşkının bir anlamı olmamış olacaktı. Sana güveniyordu, ölmekte olduğunu duyduğu zaman, bunun anlamı kötü bir yere gitmek bile olsa sana gelecek kadar sana inanmıştı..."</p>

    <p class="MsoNormal">Tanis'in başı eğildi. Gilthanas'ın her iki eli sıkı sıkı yarımelfin omuzlarını kavradı.</p>

    <p class="MsoNormal">"Theros Ironfeld bir keresinde –bütün yaşamı boyunca– aşktan yapılan bir şeyin sonundan kötülük çıktığını görmediğini söylemişti. Buna inandık Tanis. Laurana ne yaptıysa aşkından yaptı. Sen de şu anda yaptığını aşkından yapıyorsun. Eminim tanrılar bunu kutsayacaktır."</p>

    <p class="MsoNormal">"Sturm'ü kutsadılar mı?" diye sordu Tanis haşinlikle. "O da sevmişti!”</p>

    <p class="MsoNormal">"Kutsamadılar mı? Nereden biliyorsun?"</p>

    <p class="MsoNormal">Tanis'in eli Gilthanas'ınkini kavradı. Yarımelf başını salladı. İnanmak istiyordu. Harika, mükemmel geliyordu kulağa... <span class="GramE">Aynı ejderhaların masalları gibi.</span> Çocukken ejderhalara da inanmak istemişti hep...</p>

    <p class="MsoNormal">İçini çekerek elf beyinden ayrıldı. Gilthanas yine konuştuğunda eli kapı kulpundaydı.</p>

    <p class="MsoNormal">"Elveda... <span class="GramE">kardeşim</span>."</p>

    <p class="MsoNormal">Yolarkadaşları surda, Tasslehoff'un bulmuş olduğu, surların tepesinden aşıp öbür tarafa ve oradan da gerisindeki ovalara açılan kapıda buluştular. Tabii ki Gilthanas onlara ön kapıdan çıkma izni de verebilirdi, ama Tanis'e göre bu karanlık yolculuk hakkında ne kadar az insanın bilgisi olursa o kadar iyiydi.</p>

    <p class="MsoNormal">Artık basamakların tepesindeki minik odanın içinde toplanmışlardı. Solinari uzaktaki dağların gerisine batmaya ancak başlamıştı. Diğerlerinden uzak duran Tanis, son gümüşsü ışınları üzerlerinde süzülmekte olan dehşet verici hisara değerken, ayı izliyordu. Uçan kalenin ışıklarını görebiliyordu. Kara suretler etrafta hareket edip duruyordu. O korkunç şeyde kimler yaşıyor olabilirdi? Ejderanlar mı? Güçleri kaleyi topraktan söküp alan ve şimdi de yoğun gri bulut kümeleri üzerinde yüzdüren kara cüppeli büyücüler ve kara ermişler mi?</p>

    <p class="MsoNormal">Arkasında diğerlerinin yavaşça konuştuklarını duyuyordu – Berem hariç hepsinin. Caramon'un yakından izlediği Hepadam, gözleri açılmış korku içinde ayrı duruyordu.</p>

    <p class="MsoNormal">Uzun bir süre Tanis onları izledikten sonra içini çekti. Başka bir veda daha yaşamıştı ve bu ayrılış onu o kadar hüzünlendiriyordu ki başaracak gücü olup olmadığını merak etti. Hafifçe dönünce solmakta olan Solinari'nin son ışınının Altınay'ın o güzel gümüşsü altın saçlarına değdiğini gördü. Kadının –karanlık ve tehlikeye doğru uzanan bir yolculuk tasarlıyor olmasına rağmen– huzur dolu, sakin yüzünü gördü. O zaman gücü olduğunu anlaı.</p>

    <p class="MsoNormal">İçini çekerek arkadaşlarına katılmak için pencereden ayrıldı. "Zamanı geldi mi?" diye sordu Tasslehoff şevkle.</p>

    <p class="MsoNormal">Tanis gülümsedi; Tas'ın tepesindeki o garip <span class="GramE">at kuyruğunu</span> okşamak için elini uzattı. Değişen bu dünyada kender aynı duruyordu.</p>

    <p class="MsoNormal">"Evet," dedi Tanis, "zamanı geldi." Nehiryeli'yle göz göze geldi. "Bazılarımız için."</p>

    <p class="MsoNormal">Bozkırlı yarımelfin sabit, sürekli bakışlarıyla karşılaşınca aklındaki düşünceler yüzüne yansıdı; bunlar Tanis için gece göğünde kayıp giden bulutlar kadar netti. Önce Nehiryeli anlayamadı, belki de Tanis'in sözlerini hiç duymamıştı bile. Sonra Bozkırlı neler söylendiğini fark etti. Şimdi anlamıştı ve sert, ciddi yüzü kızardı, kahverengi gözleri alevlendi. Tanis hiçbir şey söylemedi. Sadece bakışlarını Altınay'a kaydırmakla yetindi.</p>

    <p class="MsoNormal">Nehiryeli gümüşsü bir mehtabın ortasında durmuş bekleyen, aklı başka yerlere dalmış gitmiş karısına baktı. Dudaklarında tatlı bir tebessüm vardı. Tanis'in daha yeni yeni gördüğü bir tebessüm. Belki de güneşte oynayan çocuğunu görüyordu.</p>

    <p class="MsoNormal">Tanis yeniden Nehiryeli'ne baktı. Bozkırlı'nın iç çekişmesini gördü; Tanis Que-shu savaşçısının bunun Altınay'ı geride bırakmak anlamına gelmesine rağmen onlara eşlik etmek, isteyeceğini hatta bu konuda ısrar edeceğini biliyordu.</p>

    <p class="MsoNormal">Ona doğru yürüyen Tanis, doğrudan Bozkırlı'nın kara gözlerine bakarak ellerini uzun boylu adamın omuzlarına koydu.</p>

    <p class="MsoNormal">"Sen işini bitirdin dostum," dedi Tanis. "Sen kış yollarını yeterince aşındırdın. Burada yollarımız ayrılıyor. Bizimki çıplak bir çöle uzanıyor. Seninki yeşil ve çiçek açmış ağaçlar arasından aşıyor. Senin, dünyaya getireceğin oğlun veya kızına karşı sorumlulukların var." Elini Altınay'ın omuzuna koymuştu artık, kadının itiraz edeceğini görerek onu kendine doğru çekiyordu.</p>

    <p class="MsoNormal">"Bebek sonbaharda doğacak," dedi Tanis yavaşça, "vallen ağaçları kırmızı ve altın rengine büründüğünde. Ağlama tatlım." Altınay'a sarıldı. "Vallen ağaçları yeniden yetişecek. Ve sen genç savaşçını veya genç kızını Solace'a götüreceksin ve ona ejderhalarla dolu bir dünyaya umut getirecek kadar birbirlerini çok seven iki insanın öyküsünü anlatacaksın."</p>

    <p class="MsoNormal">Kadının güzel saçlarını öptü. Sonra sessiz sessiz ağlayan Tika onun yerini akarak Altınay'a veda etti. Tanis, Nehiryeli'ne döndü. Bozkırlı'nın sert maskesi gitmiş yüzü açık bir biçimde hüznünün izlerini taşıyordu. Tanis bile kendi gözyaşları arasından önünü ancak görebiliyordu.</p>

    <p class="MsoNormal">"Şehrin savunmasını hazırlarken Gilthanas'ın yardıma ihtiyacı olacak." Tanis boğazını temizledi. "Gerçekten de bunun sizin kara kışınızı bir sona erdirmesini tanrılardan dilerim ama korkarım bu biraz daha uzayabilir."</p>

    <p class="MsoNormal">"Tannlar bizimle dostum, kardeşim," dedi Nehiryeli bölük pörçük yarımelfe sarılırken. "İnşallah seninle de olurlar. Dönüşünüzü bekleyeceğiz."</p>

    <p class="MsoNormal">Solinari dağların ardına battı. Gece göğündeki <span class="GramE">yegane</span> ışık, soğuk ve pınltılı yıldızlar ve onları sarı gözleriyle izleyen hisarın pencerelerinin korkunç ışınlarıydı. Yolarkadaşları birer birer Bozkırlı'ya veda ettiler. Sonra Tasslehoff'u izleyerek sessizce suru aşıp başka bir kapıdan girdiler ve başka bir merdivenden aşağıya indiler. Tas aşağıdaki kapıyı iterek açtı. Elleri silahlarında ihtiyatla hareket eden yolarkadaşları ovaya adımlarını attılar.</p>

    <p class="MsoNormal">Bir an için birbirlerine yakın durup –koyu karanlıkta bile– geçerlerken, kendilerini tepedeki hisardan bakan binlerce göze açık edecekmiş gibi görünen ovaya baktılar.</p>

    <p class="MsoNormal">Berem'in yanında duran Tanis, adamın korkuyla titrediğini hissedebiliyordu ve Caramon'a, onu izleme görevini verdiğine şükretti. Tanis'in Neraka'ya gideceklerini söylediği andan beri adamın mavi gözlerinde çılgın, korku dolu bir ifade görmüştü – kapana kısmış bir hayvanın ifadesi gibi. Tanis adama acıdığını farkedince yüreğini sertleştirdi. Tehlikede olan çok fazla şey vardı. Berem anahtardı; cevap onda ve Neraka'da yatıyordu. Plan yavaş yavaş beyninde kıpırdanmaya başladığı halde cevabı nasıl yapıp da bulacaklarına Tanis henüz karar vermemişti.</p>

    <p class="MsoNormal">Çok uzakta acı acı öten borular gece havasını yırtmıştı. Ufukta kavuniçi bir alev yükseldi. Ejderanlar bir köyü yakıyorlardı. Tanis pelerinine sıkı sıkı sarındı. İlkbahar Şafağı gelip geçtiği halde hava hâlâ ürpertiyordu.</p>

    <p class="MsoNormal">"Kıpırdayın," dedi yavaşça.</p>

    <p class="MsoNormal">Ötedeki koruluğun ağaçları altında gizlenmek için birer birer açık otluk arazi şeridinden koşuşlarını izledi. Burada minik, hızlı pirinç ejderhalar onları dağlara taşımak için bekliyorlardı.</p>

    <p class="MsoNormal">Tasslehoff'un bir fare gibi karanlığa doğru seyirtmesini seyreden Tanis, her şey bu gece sona erebilir diye düşündü sinirli sinirli. Eğer ejderhalar fark edilirse, eğer hisardaki nöbetteki gözler onları görürse – her şey biterdi. Berem, Kraliçe'nin ellerine düşerdi. Karanlık bütün toprağı kaplardı.</p>

    <p class="MsoNormal">Hafif ama emin bir şekilde koşan Tika, Tas'ı izledi. Flint hemen arkasından koşuyor, sızlanıp duruyordu. Cüce daha da yaşlanmış görünüyordu. Cücenin hasta olduğu düşüncesi Tanis'in aklına geldi ama Flint'in ardlarında kalmaya hiç razı olmayacağını biliyordu. Şimdi de karanlık içinden koşan, zırhı takırdayan Caramon'du. Bir eli sıkı sıkı Berem'i kavramış, adamı yanı sıra sürüklüyordu.</p>

    <p class="MsoNormal">Sıra bende, diye fark etti Tanis, diğerlerinin emniyet içinde koruya girdiklerini görerek. <span class="GramE">Bu kadar işte.</span> İster iyi, ister kötü olsun, öykü sonuna yaklaşıyor. Başını kaldırıp bakınca Altınay ile Nehiryeli'nin kule odasındaki küçük pencereden baktıklarını gördü.</p>

    <p class="MsoNormal">İster iyi, ister kötü.</p>

    <p class="MsoNormal">Eğer karanlıkla sonuçlanacak olursa, diye merak etti Tanis ilk kez. Dünyaya ne olacak? Geride bıraktıklarıma ne olacak?</p>

    <p class="MsoNormal">Kendisi için hiç tanımadığı ailesi kadar kıymetli olan bu iki insana baktı bakışlarını ayırmadan. Ve bakarken Altınay'ın bir mum yaktığını gördü. Bir an için alev hem kadının, hem de Nehiryeli'nin yüzünü aydınlattı. Ellerini bir veda hareketiyle kaldırdıktan sonra dost olmayan gözlerden sakınmak için alevi söndürdüler.</p>
  </div>
</body>
</html>
