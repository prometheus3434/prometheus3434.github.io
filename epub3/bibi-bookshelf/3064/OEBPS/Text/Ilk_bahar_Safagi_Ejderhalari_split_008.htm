<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_14">- 4 - “Kardeşim...”</h2>

    <p class="MsoNormal">Perechon, su üzerinde bir kuş hafifliğiyle kayarak ileri doğru fırladı. Fakat kan kırmızısı karanlığa doğru dönen sulu anafora kapılmış, kanatları kırkılmış bir kuştu.</p>

    <p class="MsoNormal">O korkunç güç, deniz sularını sonunda boyalı bir cam gibi görününceye kadar çekip yatıştırmıştı. Siyah derinliklerden yankılı, daimi bir gümbürtü kabarıyordu. Tayfunun bulutları bile, sanki doğanın kendisi girdaba kapılmış, kendi sonuna doğru atılır gibi bu derinlik üzerinde durmadan dönüyordu.</p>

    <p class="MsoNormal">Tanis parmaklıkları, gerginlikten ağrıyan ellerle yakaladı. Girdabın karanlık göbeğine doğru bakarken ne bir korku, ne bir dehşet <span class="GramE">hissetti...sadece</span> garip donuk bir his vardı. Artık onun için fark etmiyordu. Ölüm hızla gelecekti ve ölümü kucaklıyordu.</p>

    <p class="MsoNormal">Lanetli gemideki herkes, gördükleri şey karşısında dehşetle donmuş, sessiz duruyordu. Hâlâ girdabın merkezine bir mesafe vardı; girdabın çapı miller boyundaydı. Pürüzsüzce ve hızla akıyordu su. Üzerlerinde ve etraflannda rüzgârlar hâlâ uğulduyor, yağmur hâlâ yüzlerine çarpıyordu. Fakat bu hiç önemli değildi artık. Artık bunun farkında bile değillerdi. Onların bütün görebildikleri amansızca karanlığın ortasına doğru çekiliyor olmalarıydı.</p>

    <p class="MsoNormal">Bu korkunç görüntü bile Berem'i uyuşukluğundan çıkarmaya yetmişti. Maquesta ilk şoktan sonra deliler gibi emirler yağdırmaya başlamıştı. Adamlar şaşkınlık içinde emirleri yerine getiriyorlardı ama gayretleri boşunaydı. Dönmekte olan rüzgâr karşısında yelkenler parçalanmış, halatlar kopmuş, adamları çığlık çığlığa sulara saçılmıştı. Ne kadar uğraşırsa uğraşsın Berem gemiyi ne döndürebiliyor, ne de suyun korkunç <span class="GramE">hakimiyetinden</span> kurtarabiliyordu. Koraf kendi gücünü de dümenin kontrolüne eklemişti ama bu dünyanın dönmesini durdurmaya çalışmaktan farksızdı.</p>

    <p class="MsoNormal">Sonra Berem bıraktı. Omuzları çöktü. Maquesta'yı, Koraf ı görmemezliğe gelerek dönmekte olan derinliklere baktı. Adamın yüzünün sakin olduğunu gördü Tanis; Pax Tharkas'ta Eben'in elinden tutmuş çağlayarak dökülen kayaların ölümcül duvarına doğru koşarken de aynı sükûnet olduğunu hatırladı. Göğsündeki yeşil ziynet tekin olmayan bir ışıkla parlıyor, suyun kan kırmızısını aksettiriyordu.</p>

    <p class="MsoNormal">Tanis güçlü bir elin omuzuna yapışıp onu vecit halindeki korkusundan çıkarmak için sarstığını hissetti.</p>

    <p class="MsoNormal">"Tanis! Raistlin nerede?"</p>

    <p class="MsoNormal">Tanis döndü. Bir an için Caramon'a tanımadan baktıktan sonra omuzlarını silkti.</p>

    <p class="MsoNormal">"Ne önemi var?" diye mırıldandı acı acı. "Bırak nerede isterse orada ölsün... "</p>

    <p class="MsoNormal">"Tanis!" Onu omuzlarından yakalayan Caramon sarsmaya başladı. "Tanis! Ejderha küresi! Büyüsü! Belki bir işe yarayabilir..." Tanis ayıldı.</p>

    <p class="MsoNormal">"Tanrılar adına! Haklısın Caramon!" Yarımelf hızla etrafına bakındı, ama büyücüden bir ize bile rastlayamadı. Buz kesilerek ürperdi. Raistlin ya onlara, ya da sadece kendine yardımcı olabilecek güçteydi! Tanis, elf prensesi Alhana'nın ejderha kürelerinin, güçlü bir kendini koruma içgüdüsüne sahip sihirbaz yaratıcılar tarafından doldurulduklarını söylediğini belli belirsiz hatırlamıştı.</p>

    <p class="MsoNormal">"Aşağıya!" diye bağırdı Tanis. Ambar kapağına doğru sıçrarken</p>

    <p class="MsoNormal">Caramon'un da yanında gümbür gümbür yürüdüğünü duydu. "Ne var?" diye seslendi Nehiryeli parmaklıktan.</p>

    <p class="MsoNormal">Tanis başını döndürürek bağırdı. "Raistlin. Ejderha küresi. Gelme. Bırak Caramon ile birlikte halledelim bu işi. Sen burada onlarla kal."</p>

    <p class="MsoNormal">"Caramon... " diye bağırdı Tika; Nehiryeli yakalayıp onu sıkı sıkı tutuncaya kadar Caramon'un peşinden koşmaya yeltenmişti. Savaşçıya şiddetli bir ıstırapla bakarak sessizleşti, yeniden parmaklıklara çöktü.</p>

    <p class="MsoNormal">Caramon fark etmedi bile. Tanis'den önce daldı; koca bedeni hatırı sayılır bir hızla hareket ediyordu. "Arkasından merdivenlerden yuvarlanan Tanis, Maquesta'nın kamarasının kapısının açık olduğunu, geminin hareketiyle menteşelerinde sallandığını görebiliyordu – Yarımelf içeri dalar dalmaz, sanki bir duvara çarpmış gibi hemen kapının iç kısmında durdu.</p>

    <p class="MsoNormal">Raistlin küçük kamaranın ortasında duruyordu. Tahtalara sıkıştırılmış lambalardan birine bir mum yakmıştı. Alev, büyücünün yüzünün metal bir fiske gibi parlamasına neden oluyor, gözleri altın bir ateşle alevleniyordu. Raistlin, Silvanesti'nin armağanı olan ejderha küresini tutuyordu ellerinde. Tanis kürenin büyümüş olduğunu gördü. Artık bir çocuk topu büyüklüğündeydi. İçinde sayısız renk dönüyordu. Seyrederken başı dönen Tanis bakışlarını zorla küreden ayırdı.</p>

    <p class="MsoNormal">Raistlin'in önünde Caramon duruyordu; yüzü Tanis'in Silvanesti rüyasında savaşçıyı ayaklarının dibinde ölmüş gördüğü zamanki cesetindeki kadar bembeyazdı.</p>

    <p class="MsoNormal">Raistlin, bir eliyle göğsünü tutarak öksürdü. Tanis ilerledi ama büyücü hemen bakışlarını kaldırdı.</p>

    <p class="MsoNormal">"Bana yaklaşayım deme Tanis!" dedi Raistlin kanla lekelenmiş dudakları arasından, zor nefes alarak.</p>

    <p class="MsoNormal">"Ne yapıyorsun?"</p>

    <p class="MsoNormal">"Kesin bir ölümden kaçıyorum Yarımelf!" Büyücü rahatsız edici bir biçimde güldü; Tanis'in daha önce sadece iki kez duyduğu garip bir kahkahaydı bu. "Ne yapıyorum zannetmiştin?"</p>

    <p class="MsoNormal">"Nasıl?" diye sordu Tanis; büyücünün altın gözlerine bakıp da gözlerinin kürenin dönen ışıklarını yansıttığını görünce garip bir korkunun üzerine yayıldığını hissetti.</p>

    <p class="MsoNormal">"Büyümü kullanarak. <span class="GramE">Ve ejderha küresinin büyüsünü kullanarak.</span> Bu oldukça basit, gerçi büyük bir ihtimalle senin zayıf aklının ötesindedir. Artık cismani bedenimin enerjisi ile ruhumun enerjisini birleştirip kullanacak gücüm var. Saf enerji haline geleceğim... Işık olacağım, öyle de diyebilirsiniz. Ve ışık olunca gökyüzünde güneşin ışınları gibi dolaşabileceğim ve nerede, ne zaman dilersem fiziksel dünyaya dönebileceğim!"</p>

    <p class="MsoNormal">Tanis başını salladı. Raistlin haklıydı – bu düşünce onu aşıyordu. Bunu kavrayamıyordu ama ümit içini doldurdu.</p>

    <p class="MsoNormal">"Küre bunu hepimiz için yapabilir mi?" diye bilmek istedi. "Olabilir," diye cevap verdi Raistlin öksürerek, "ama emin değilim. Bunu şansa bırakamam. Ben kaçabileceğimi biliyorum. Diğerleri benim umurumda değil. Onları bu kan kırmızısı ölüme sen sürükledin Yarımelf. Sen çıkar!"</p>

    <p class="MsoNormal">Tanis'in öfkesi, korkusunun yerini alarak kabarmaya başladı. "En azından kardeşin... " diye başladı ateşli ateşli.</p>

    <p class="MsoNormal">"Kimse," dedi Raistlin gözlerini kısarak. "Geri dur."</p>

    <p class="MsoNormal">Zıvanadan çıkmış, ümitsiz bir hiddet Tanis'in aklını buruyordu. Bir yolunu bulup Raistlin'in mantıklı olmasını sağlamalıydı! Bir yolunu bulup, kaçmak için hepsi bu garip büyüyü kullanmalıydı! Tanis, Raistlin'in o anda büyü yapmayı göze alamayacağını bilecek kadar sihirden anlıyordu. Ejderha küresini denetleyebilmek için bütün gücüne ihtiyacı vardı. Tanis ilerlemeye başladıktan sonra büyücünün elindeki gümüş şimşeği gördü. Büyücünün bileğinde zekice tasarlanmış deri bir şerit ile çoktandır gizlenmiş yerinden minik gümüş bir hançer peydahlanmıştı. Raistlin'le göz göze gelen Tanis durdu.</p>

    <p class="MsoNormal">"Tamam," dedi Tanis, ağır ağır nefes alarak. "Hiç düşünmeden beni öldürürsün. Ama kardeşine zarar vermezsin. Caramon, durdur onu!"</p>

    <p class="MsoNormal">Caramon ikizine doğru bir adım attı. Raistlin uyarırcasına gümüş hançeri kaldırdı.</p>

    <p class="MsoNormal">"Sakın bunu yapma kardeşim," dedi yavaşça. "Daha fazla yaklaşma."</p>

    <p class="MsoNormal">Caramon tereddüt etti.</p>

    <p class="MsoNormal">"Devam et Caramon!" dedi Tanis ciddiyetle. "Senin canını yakmaz."</p>

    <p class="MsoNormal">"Anlat ona Caramon," diye fısıldadı Raistlin. Büyücünün gözleri kardeşinden hiç ayrılmadı. Kumsaati şeklindeki gözbebekleri büyüdü, altın ışık tehlikeli bir şekilde oynaştı. "Tanis'e ne yapabileceğimi söyle. Sen hatırlıyorsun. Ben de. Birbirimize her baktığımızda bu aklımızda oluyor öyle değil mi sevgili kardeşim?"</p>

    <p class="MsoNormal">"Neden söz ediyor?" diye sordu Tanis, aslında tam dinlemiyordu. Eğer Raistlin'in dikkatini <span class="GramE">çekebilirse...üzerine</span> atlayıp...</p>

    <p class="MsoNormal">Caramon'un beti benzi attı. "Yüksek Büyücülük Kuleleri..." diye kekeledi<span class="GramE">..</span> "Ama bu konuda konuşmamız yasaklandı! Par-Salian dedi ki... "</p>

    <p class="MsoNormal">"Artık bunun önemi kalmadı," diye sözünü kesti Raistlin titrek bir sesle. "Par-Salian'ın bana yapabileceği hiçbir şey yok. Bir kez bana vaad edilen elime geçerse yüce Par-Salian'ın bile benimle yüzleşecek gücü olmaz! Ama bu sizi hiç ilgilendirmez."</p>

    <p class="MsoNormal">Raistlin derin bir nefes aldıktan sonra gözleri hâlâ ikizinin üzerindeyken garip sözler söylemeye başladı. Söylenenleri tam dinlemeyen tanis yüreği ağzında atarken, gittikçe yakına süzülüyordu. Hızla bir hamlede bulunsa narin büyücü mahvolacaktı... Derken Tanis, Raistlin'in sesiyle yakalanıp tutulduğunu gördü; bir an için durup dinlemeye mecbur kaldı, sanki Raistlin onun etrafına bir büyü örüyordu.</p>

    <p class="MsoNormal">"Yüksek Büyücülük Kulesi'ndeki son sınav Tanis, kendime karşıydı. Ve ben kaybettim. Onu öldürdüm Tanis. Kardeşimi öldürdüm" –Raistlin'in sesi sakindi– "ya da en azından ölenin Caramon olduğunu düşünmüştüm." Büyücü omuzlarını silkti. "Sonuç olarak anlaşıldı ki bu benim nefretimin ve kıskançlığımın derinliklerini bana öğretmek için yaratılmış bir yanılsamaydı. Böylelikle bana ruhumun karanlıklarını temizlemesini öğretmişlerdi. Ben ise kendimi denetleyemediğimi öğrendim. Yine de, bu asıl Sınav'ın bir parçası olmadığı için başarısızlığım aleyhime sayılmadı – bir kişi gözünde hariç."</p>

    <p class="MsoNormal">"Beni öldürmesini seyrettim!" diye ağladı Caramon sefil bir halde. "Onu anlamam için bana zorla seyrettirdiler!" Koca adamın başı elleri arasına düştü, bedeni bir titremeyle sarsıldı. "Anlıyorum!" diye hıçkırdı. "O zaman anladım! Çok üzgünüm! Bütün istediğim bensiz gitme Raist! Çok zayıfsın! Bana ihtiyacın var... "</p>

    <p class="MsoNormal">"Artık yok Caramon," diye fısıldadı Raistlin hafif bir nefes sesiyle. "Artık sana ihtiyacım yok!"</p>

    <p class="MsoNormal">Tanis, dehşetten midesi bulanarak onları seyrediyordu. Olanlara inanamıyordu! Raistlin'den bile beklemezdi bunlan! "Caramon devam et!" diye emretti kaba bir şekilde.</p>

    <p class="MsoNormal">"Onu zorlayıp bana yaklaştırtma Tanis," dedi Raistlin, sesi yumuşaktı, sanki yanmelfin düşüncelerini okuyordu. "Seni temin ederim – dediğimi yapabilirim. Bütün hayatım boyunca aradığım şey artık erişebileceğim bir yerde. Hiçbir şeyin beni durdurmasına izin vermem. Caramon'un yüzüne bak Tanis. O biliyor! Onu bir kere öldürdüm. Bir kez daha yapabilirim. Hoşçakal kardeşim."</p>

    <p class="MsoNormal">Büyücü her iki elini birden ejderha küresine uzatarak küreyi alevlenen mumun ışığına tuttu. Kürenin içindeki renkler deliler gibi dönüyor, parlak parlak ışıldıyordu. Güçlü bir büyüsel aura büyücüyü sardı.</p>

    <p class="MsoNormal">Korkusuyla savaşan Tanis, Raistlin'i durdurmak için son ümitsiz bir girişimde bulunmak için kendini kastı. Ama kıpırdıyamıyordu. Raistlin'in garip sözler söylediğini duydu. Parlayan, dönen ışık o kadar parlaklaştı ki sanki kafasını deldi geçti. Gözlerini elleriyle kapadı ama ışık etini yakıp geçerek beynini kuruttu. Acı dayanılacak gibi değildi. Yanında Caramon'un ıstırap içinde haykırdığını duyarak kapının pervazına doğru sendeledi. Koca adamın bedeninin yere güm diye düştüğünü duydu.</p>

    <p class="MsoNormal">Sonra her şey sakinleşti, kamara karanlığa boğuldu. Titremekte olan Tanis gözlerini açtı. Bir an için devasa kırmızı kürenin görüntüsünün beynine kazınmış halinden başka hiçbir şey göremedi. Sonra gözleri serin karanlığa alıştı. Mum erimiş akıyor, sıcak mum kıpırdamadan buz gibi yatan Caramon'un yattığı yere yakın bir birikinti oluşturacak şekilde tahta zemine damlıyordu. Savaşçının gözleri sonuna kadar açılmış, hiçliğe bakıyordu. Raistlin gitmişti.</p>

    <p class="MsoNormal">Tika Waylan, Perechon'un güvertesinde durmuş kan kırmızısı denize bakıyor, ağlamamak için kendini zor tutuyordu. Cesur olmalısın, demişti kendi kendine tekrar ve tekrar. Savaşta kahramanca dövüşmesini öğrendin. Caramon öyle dedi. Şimdi bu konuda da cesur olmalısın. En azından sonunda hep birlikte olacağız. Benim ağladığımı görmemeli.</p>

    <p class="MsoNormal">Fakat son dört gün hepsi için sinir bozucu olmuştu. Flotsam'de kaynayan ejderanlar tarafından bulunma korkusuyla yolarkadaşları o pis handa saklanmaya devam etmişlerdi. Tanis'in garip biçimde ortadan kayboluşu korkunçtu. Çaresizdiler, hiçbir şey yapmaya cesaret edemiyorlardı, onu arayamamışlardı bile. O yüzden o uzun günler boyunca odalarında kalmak zorunda kalmışlar ve Tika da Caramon'un yakınında olmak zorunda kalmıştı. Birbirlerine olan güçlü ilginin verdiği gerginlik –ifade edemedikleri ilginin– gerginliği tam bir işkenceydi. Kollarını Caramon'a dolamak, onun kollarını kendi üzerinde, güçlü kaslı bedenini de kendi bedeninde hissetmek istiyordu.</p>

    <p class="MsoNormal">Caramon da aynı şeyi istiyordu, buna emindi. Bazen ona gözlerinde o kadar fazla şevkatle bakıyordu ki onun yanına sokulup koca adamın gönlünde olduğunu bildiği sevgiyi paylaşmak istiyordu.</p>

    <p class="MsoNormal">Bu hiçbir zaman olamazdı; Raistlin ikizinin yakınlarında bulunurken, Caramon'un zayıf gölgesi gibi ona yapışmışken olamazdı. Caramon'un Flotsam'e varmadan kıza söylediği sözleri kendi kendine tekrarlayıp duruyordu.</p>

    <p class="MsoNormal">"Ben kardeşime bağlıyım. Yüksek Büyücülük Kulesi'nde bana söylediler, onun gücü dünyanın kurtulmasına yardım edecekmiş. Ben onun gücüyüm – onun fiziksel gücü. Bana ihtiyacı var. Benim ilk sorumluluğum ona karşı; bu değişinceye kadar başka birine bağlanamam. Sen, seni her şeyden önce sayan birine layıksın Tika. Ben de seni öyle birini bulman için serbest bırakacağım."</p>

    <p class="MsoNormal">Ama ben başka kimseyi istemiyorum, diye düşündü Tika hüzünle. Ve sonra gözyaşları dökülmeye başladı. Hızla arkasını dönerek gözyaşlarını Altınay ve Nehiryeli'nden gizlemeye çalıştı. Yanlış anlayıp onun korkudan ağladığını zannedebilirlerdi. Hayır, ölüm korkusu çok uzun süre önce <span class="GramE">hakim</span> olduğu bir şeydi. Onun en büyük korkusu tek başına ölmekti.</p>

    <p class="MsoNormal">Ne yapıyorlar, diye düşündü çılgınca, gözlerini elinin tersiyle silerek. Gemi gitgide o korkunç karanlık göze doğru yaklaşıyordu. Caramon neredeydi? Gidip onları bulacağım, diye karar verdi. Tanis olsun, olmasın.</p>

    <p class="MsoNormal">Sonra Tanis'in yavaş yavaş ambar ağzından çıktığını gördü; Caramon'u yarı sürüklüyor, yarı destek oluyordu. Koca savaşçının solgun yüzüne bir kez bakmak Tika'nın kalbinin durmasına neden oldu.</p>

    <p class="MsoNormal">Seslenmek istese de konuşamadı. Gerçi onun sessiz haykırışıyla Altınay ile Nehiryeli, korkunç girdabı seyrettikleri yerden döndüler. Tanis'in yükü altında sendelediğini gören Nehiryeli yardım etmek için ileri koştu. Caramon sarhoş gibi yürüyordu; gözleri cam gibiydi, görmüyordu. Tam Tanis'in bacakları dayanamayarak boşalmıştı ki Nehiryeli, Caramon'u yakaladı.</p>

    <p class="MsoNormal">"Ben iyiyim," dedi Tanis, Nehiryeli'nin endişeli bakışlarına karşılık olarak. "Altınay, Caramon'un senin yardımına ihtiyacı var."</p>

    <p class="MsoNormal">"Ne oldu Tanis?" Tika'nın korkusu kıza sesini bağışlamıştı. "Sorun nedir? Raistlin nerede? Yoksa<span class="GramE">..</span>" Durdu. Yarımelfin gözleri aşağıda gördüğü ve duyduğu şeylerin anısıyla kapkaraydı.</p>

    <p class="MsoNormal">"Raistlin gitti," dedi Tanis kısaca.</p>

    <p class="MsoNormal">"Gitti rni? Nereye?" diye sordu Tika, sanki cesetini dönmekte olan kan rengi sularda görebilecekmiş gibi deliler gibi etrafına bakınarak.</p>

    <p class="MsoNormal">"Bize yalan söyledi," diye cevap verdi Tanis, Caramon'u halat kangalının üzerine uzatmakta olan Nehiryeli'ne yardım ederken. Koca savaşçı hiçbir şey söylemedi. Onları ya da herhangi bir şeyi görmüyor gibiydi; sadece boş gözlerle kan kırmızısı denize bakıyordu.</p>

    <p class="MsoNormal">"Ejderha küresini kullanmayı öğrenmesi için Palanthas'a gitmemiz için bize nasıl ısrar ediyordu, hatırlıyor musunuz? Kürenin nasıl kullanılacağını zaten biliyor. Ve şimdi de gitti – belki de Palanthas'a. Bunun bir önemi kaldığını zannetmiyorum." Caramon'a bakarak hüzünle başını salladı, sonra birden bire dönerek parmaklıklara doğru yürüdü.</p>

    <p class="MsoNormal">Altınay ellerini kibarca koca adam üzerine koyarak ismini o kadar alçak bir sesle mırıldanmaya başladı ki diğerleri rüzgârın gürültüsü arasından duyamıyordu. Öte yandan kadının temasıyla Caramon titredikten sonra şiddetle sarsılmaya başladı. Tika yanına diz çökerek adamın ellerini kendi elleri içine aldı. Hâlâ dümdüz önüne bakan Caramon sessizce ağlamaya başladı; gözyaşları fal taşı gibi açılmış, boşluğa bakan gözlerinden yanaklarına süzülüyordu. Altınay'ın gözleri kendi gözyaşlarıyla parıldadı ama adamın alnını okşayarak, çocuğunu kaybetmiş bir annenin çocuğuna seslendiği gibi ona seslenmeye devam etti.</p>

    <p class="MsoNormal">Yüzü hiddetten sertleşen ve kararan Nehiryeli, Tanis'in yanına gitti.</p>

    <p class="MsoNormal">"Ne oldu?" diye sordu Bozkırlı gaddarca.</p>

    <p class="MsoNormal">"Raistlin'in dediğine... Bu konuda konuşamayacağım. Şimdi olmaz!" Tanis içi titreyerek başını salladı. Parmaklıktan uzanarak aşağıdaki kasvetli suya baktı. Hafifçe elf dilinde –bu yarımelfin nadiren kullandığı bir dildi– küfrederek başını elleri arasına aldı.</p>

    <p class="MsoNormal">Arkadaşının kederine üzülen Nehiryeli elini teselli edercesine yarımelfin çökmüş omuzlarına koydu.</p>

    <p class="MsoNormal">"Demek ki sonunda böyle olacaktı," dedi Nehiryeli. "Rüyada da önceden görmüş olduğumuz gibi büyücü kardeşini ölüme terk ederek gitti."</p>

    <p class="MsoNormal">"Ve rüyada görmüş olduğumuz gibi ben de sizin güveninizi boşa çıkarttım," diye mırıldandı Tanis; sesi alçak ve titrekti. "Ne yaptım ben? Bu benim suçum! Bu dehşeti üzerimize ben getirdim!"</p>

    <p class="MsoNormal">"Dostum," dedi Nehiryeli, Tanis'in ıstırabından etkilenerek. "Tanrıların yöntemlerini sorgulamak bize düşmez... "</p>

    <p class="MsoNormal">"Tanrıların canı cehenneme!" diye haykırdı Tanis hırçınlıkla. Arkadaşına bakmak için başını kaldırarak sıkılı yumruğunu geminin parmaklığına indirdi. "Bendim! Benim seçimim! Birlikte olduğumuz, onu kollarımda tuttuğum o geceler boyunca kaç kez sonsuza kadar orada, onunla olmanın ne kadar kolay olacağını tekrarlayıp durdum! Raistlin'i kınayamam! Birbirimize o kadar çok benziyoruz ki, Raistlin'le ben. İkimiz de her şeyi tüketen bir ihtirasla bozulduk!"</p>

    <p class="MsoNormal">"Sen bozulmadın Tanis," dedi Nehiryeli. Yarımelfin omuzlarını güçlü elleriyle kavrayan ciddi yüzlü Bozkırlı, Tanis'i kendisine bakmaya zorladı. "Sen ihtirasının kurbanı olmadın, büyücü gibi. Eğer öyle olmuş olsaydı Kitiara'yla kalırdın. Sen onu terk ettin Tanis..."</p>

    <p class="MsoNormal">"Onu terk ettim," dedi Tanis acı acı. "Bir hırsız gibi süzüldüm. Ona kendim hakkında gerçekleri söyleyebilmeliydim! O zaman beni oracıkta öldürürdü belki ama şu an emniyette olurdunuz. Sen ve diğerleri kaçabilirdi. O zaman ölümüm ne kadar kolay olurdu... Ama buna cesaretim yoktu. Şimdi de başımıza bunu açtım," dedi yarımelf kendini Nehiryeli'nin ellerinden kurtararak. "Başaramadım... Sırf kendimin değil sizin de ümitlerinizi boşa çıkardım."</p>

    <p class="MsoNormal">Güvertede etrafına bakındı. Berem hâlâ dümende duruyor, bir işe yaramayan dümeni elinde tutuyordu; o garip ifade yüzüne kazınmıştı. Maquesta hâlâ gemisini kurtarmak için uğraşıyor, rüzgârdan ve girdabın derinliklerinden fırlayan o derin boğazdan yükselen gümbürtüler arasından tiz tiz bağırarak emirler veriyordu. Fakat korkudan dona kalmış mürettebatı artık onun sözünü dinlemiyordu. Kimi ağlıyordu. Kimi küfrediyordu. Çoğu hiç ses çıkartmıyor, onları derinlerin engin karanlığına doğru karşı konulmaz bir biçimde çeken o devasa girdaba doğru dehşet dolu bir huşuyla bakıyordu. Tanis bir kez daha Nehiryeli'nin elini omuzunda hissetti. Neredeyse hiddetlenerek kendini kurtarmaya çalıştı ama Bozkırlı onu sıkı sıkı tutuyordu.</p>

    <p class="MsoNormal">"Tanis, kardeşim, sen bu yolda yürüme kararını Altınay'ın yardımına geldiğinde, Solace'taki Son Yuva Hanı'nında vermiştin. Gururum yüzünden ben senin yardımını reddedebilirdim, o zaman Altınay'la ölmüş olurduk. Sen ihtiyacımız anında bize sırtını çevirmediğin için biz de kadim tanrıların bilgisini dünyaya getirebildik. Şifa getirdik. Ümit getirdik. Ormanefendisi'nin bize ne dediğini hatırlıyor musun? Yaşamdaki görevlerini yerine getirenler için üzülmeyiz. Biz kendi amacımızı yerine getirdik dostum. Kaç yaşama dokunduğumuzu kim bilebilir? Bu ümidin büyük bir zafer getirip getirmeyeceğini kim bilebilir? Görünüşe göre bizim için savaş bitti. Öyle olsun. Kılıçlarımızı bırakıyoruz ama sadece diğerleri bizim yerimize alıp kullansınlar diye."</p>

    <p class="MsoNormal">"Sözlerin çok güzel Bozkırlı," diye atıldı Tanis, "ama dürüst ol. Ölüme için burulmadan bakabiliyor musun? Yaşamak için her türlü nedenin var – Altınay, henüz doğmamış çocuklarınız... "</p>

    <p class="MsoNormal">Nehiryeli'nin yüzünü bir acı spazmı yalayıp geçti. Bunu gizlemek için yüzünü çevirdi ama onu yakından izleyen Tanis bu acıyı görerek aniden anladı. Demek ki onu da bozuyordu! Yarımelf yeisle gözlerini kapattı.</p>

    <p class="MsoNormal">"Altınay'la sana söykmeme kararı almıştık. Zaten endişelenmen gereken sürüyle şey vardı." Nehiryeli içini çekti. "Bebeğimiz sonbaharda doğabilirdi," diye mırıldandı, "Altınay ile birlikte, mavi kristalden asayı taşıyarak Solace'a geldiğimiz o gün vallenağaçlannın kırmızı ve altın rengine dönüştüğü zamanda. O gün şövalye Sturm Bringhblade bizi bularak Son Yuva Hanı'na getirmişti... "</p>

    <p class="MsoNormal">Tanis, bedenine bıçak gibi saplanan derin ve sarsıcı hıçkırıklarla, hıçkırmaya başladı. Nehiryeli arkadaşına sarılarak onu sıkı sıkı tuttu.</p>

    <p class="MsoNormal">"Bizim bildiğimiz vallen ormanları artık öldü Tanis," diye devam etti alçak bir sesle. "Çocuğa yanmış ve çürümüş kütüklerden başka bir şey gösteremeyecektik. Ama artık çocuk vallen ağaçlarını olmaları gerektiği gibi, ağaçların sonsuza kadar yaşadıkları bir yerde görecek. Üzülme dostum, kardeşim. O tanrılara iman etmelisin."</p>

    <p class="MsoNormal">Tanis kibarca Nehiryeli'ni ittirdi. Bozkırlı'nın yüzüne bakamıyor du. Bakışlarını kendi ruhuna çeviren Tanis, ruhunun Silvanesti'nin işkence görmüş ağaçları gibi bükülmüş ve kurumuş olduğunu gördü. İman mı? Onun imanı yoktu. Tanrıların onun için anlamı neydi ki? O kararını vermişti. O, hayatta kendisi için bir değeri olan her şeyi –elf yurdunu, Laurana'nın aşkını– bir kalemde harcamıştı. Neredeyse dostluğu da haracacaktı. Sadece Nehiryeli'nin güçlü sadakati –son derece uygunsuz sadakati– Bozkırlı'yı onu suçlamaktan alıkoyuyordu.</p>

    <p class="MsoNormal">İntihar elflere yasaklanmıştır. Yaşamın armağanların en büyüğü olduğuna inandıklarından intiharın büyük bir günah olduğunu düşünürler. Fakat Tanis kan kırmızısı denize beklenti ve özlemle bakıyordu.</p>

    <p class="MsoNormal">Ölüm bir an önce gelsin, diye dua etmeye başladı. Bu kan renkli sular üzerimden aşsın. Derinliklerinde saklanayım. Ve eğer tanrılar var <span class="GramE">ise,</span> ve eğer beni dinliyor iseniz, sizden tek bir şey istiyorum: Bu utancımı Laurana'dan gizleyin. Birçok insana büyük acılar yaşattım...</p>

    <p class="MsoNormal">Ama daha ruhu Krynn üzerindeki son duası olmasını umduğu bu duayı solurken tayfun bulutlarından daha karanlık bir gölge düştü üzerine. Tanis, Nehiryeli'nin haykırdığını, Altınay'ın çığlık attığını duydu ama gemi girdabın kalbine doğru çökerken sesleri suyun gümbürtüsü içinde kaybolmuştu. Tanis boş gözlerle mavi ejderhanın ateşli kırmızı gözlerine, dönmekte olan kara bulutlar arasından bakmak için başını kaldırdı. Ejderhanın sırtında Kitiara vardı.</p>

    <p class="MsoNormal">Kendilerine şanlı bir zafer kazandıracak olan ödülden vazgeçmeye gönlü olmayan Kit ile Skie uğraşarak tayfun içinden ilerlemişlerdi; şimdi de –o korkunç pençeleri uzanmış– ejderha doğrudan Berem'e doğru bir dalış yapıyordu. Adamın ayakları sanki güverteye çivilenmişti. Rüyalarda yaşanan çaresizlik misali bir duyguyla, doğrudan üzerine çullanan ejderhaya bakıyordu.</p>

    <p class="MsoNormal">Harekete geçen Tanis, kan kırmızısı su etraflarında dönerken bir alçalıp bir yükselen güverteden kendini ileri attı. Berem'e karnından çarparak, tam üzerlerinde bir dalga patlarken adamı sırt üstü yere yıktı. Tanis eline geçen şeylere sarıldı; neye tutunduğunu bilmiyor, güverte ayaklarının altında meylederken o sıkı sıkı tutunuyordu. Sonra gemi kendini düzeltti. Başını kaldırıp baktığında Berem'in olmadığını gördü. Tepesinde ejderhanın şiddetle çığlık attığını duyabiliyordu.</p>

    <p class="MsoNormal">Sonra Kitiara tayfunun arasından Tanis'i işaret ederek bağırmaya başlamıştı. Skie'ın ateşli bakışlan üzerine çevrildi. Sanki ejderhayı savuşturabilecekmiş gibi kolunu kaldıran Tanis kamçı gibi inen rüzgâr içinde uçuşunu denetim altında tutabilmek için deliler gibi uğraşan yaratığın hiddet dolu gözlerine baktı.</p>

    <p class="MsoNormal">Yaşam bu işte, diye düşünürken buldu yarımelf kendini, ejdarhanın pençelerini tam üzerinde görerek. Yaşam bu! Yaşamak, bu dehşetten alınıp götürülmek! Bir an için Tanis aşağısı bu dünyadan düşerken, havaya kaldırıldığını hissetti. Sadece başını çılgınca sallayıp anlaşılmaz bir biçimde bağırmakta olduğunun farkındaydı. Ejderha ile su aynı anda çarptı. Bütün görebildiği kandı...</p>

    <p class="MsoNormal">Tika, Caramon'un yanına büzüşmüş, ölüm korkusu Caramon'a duyduğu endişe içinde eriyip gitmişti. Fakat Caramon onun varlığından bile haberdar değildi. O karanlığa bakıyor, gözyaşları yüzünden aşağıya iniyordu; ellerini yumruk yapmış sessiz bir nakaratla tek bir sözü tekrar tekrar tekrarlıyordu.</p>

    <p class="MsoNormal">Rüyalardaki ıstırap verici yavaşlıkla gemi, sanki geminin ahşaplarının her bir tanesi teker teker korkuyla tereddüt edermiş gibi, dönmekte olan suların kenarında dengesini sağladı. Maquesta kendi iç gücünü de katarak, sadece iradesiyle doğanın kanunlarını değiştirebilecekmiş gibi çalışarak son çaresiz çırpınışında narin gemisine katıldı. Fakat faydasızdı. İçleri parçalayan son bir sarsıntıyla Perechon dönmekte olan, gümbürtülü karanlığın kıyısından kaymaya başlamıştı.</p>

    <p class="MsoNormal">Ahşaplar çatırdadı. Direkler devrildi. Kan rengi siyahlık Perechon'u açılmış gırtlağından aşağıya indirirken adamlar çığlık çığlığa yan yatmış güverteden düştüler.</p>

    <p class="MsoNormal">Her şey gittikten sonra tek bir söz bir takdis duası gibi oyalanıp kalmıştı.</p>

    <p class="MsoNormal">"Kardeşim... "</p>
  </div>
</body>
</html>
