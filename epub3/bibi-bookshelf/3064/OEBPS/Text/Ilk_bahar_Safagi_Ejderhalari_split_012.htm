<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_18">- 8 - Ejderhaların Yemini</h2>

    <p class="MsoNormal">Gümüş Ejderhalar büyük Palanthas şehrinin eteklerine inerken kanatları sabah göğünü kör edeci bir parıltıyla kaplamışlardı. Halk surlara bu güzel, ihtişamlı yaratıkları huzursuzca seyretmek için toplanmıştı.</p>

    <p class="MsoNormal">İlk başlarda insanlar bu devasa hayvanlardan çok korkmuşlardı; o kadar ki Laurana onlara, bunların kötü ejderhalar olmadığı konusunda garanti verdiği halde onları uzaklaştırmaya iyice niyetliydiler. Sonunda Astinus kütüphanesinden çıkarak soğuk bir edayla Lord Amothus'a bu ejderhaların onlara bir zarar vermeyeceklerini bildirdi. Palanthas halkı, gönülsüzce silahlarını indirdi.</p>

    <p class="MsoNormal">Öte yandan Laurana, Astinus onlara güneşin gece yarısı doğacağını söylese, inanacaklarını biliyordu. Onlar ejderhalara güvenmemişlerdi.</p>

    <p class="MsoNormal">Laurana şehrin kapılarından çıkıp doğrudan o güzelim gümüş ejderhalardan birine binmekte olan bir adamın kollarına atıldıktan sonra insanlar, belki de bu çocuk masallarının gerçek bir tarafı olabileceğini düşünmeye başlamıştı.</p>

    <p class="MsoNormal">"Kim o adam? Ejderhaları bize kim getirdi? Ejderhalar neden geldi?"</p>

    <p class="MsoNormal">İnsanlar itişip kakışarak surlardan sarkıp sorular sordular, yalan yanlış cevaplar dinlediler. Dışarıdaki vadide ise ejderhalar, serin sabah havasında kan deveranlarını sağlamak için kanatlarını yavaş yavaş hareket ettiriyordu.</p>

    <p class="MsoNormal">Laurana adama sarılırken başka biri daha ejderhalardan birinin üzerinden indi – saçları ejderhaların kanatlan gibi gümüş gümüş parlayan bir kadın. Laurana bu kadına da sarıldı. Sonra, herkesi hayretler içinde bırakan Astinus üçünü de, Estetikler'in hepsini birden içeriye aldığı büyük kütüphaneye doğru götürdü. Devasa kapılar ardlarından kapandı.</p>

    <p class="MsoNormal">İnsanlar dışarıda birbirlerine sokulup kalakalmış, sorular sorup duruyor, şehirlerinin surları önünde oturan ejderhalara kuşkuyla bakıyorlardı.</p>

    <p class="MsoNormal">Sonra çanlar bir kez daha çaldı. Lord Amothus insanları toplantıya çağırıyordu. İnsanlar aceleyle surları terk ederek Lord'un halkın sorularını balkonundan cevaplayacağı sarayının önündeki şehir meydanında toplanmak için aceleyle ilerledi.</p>

    <p class="MsoNormal">"Bunlar gümüş ejderhalar," diye bağırdı, "Huma efsanesindeki gibi kötü ejderhalara karşı savaşmamız için bizimle birleşen iyi ejderhalar. Ejderhalarımızı şehrimize getiren..."</p>

    <p class="MsoNormal">Lord her ne söylemeye niyetlendiyse bile tezahürat içinde kaybolmuştu. Çanlar bir kez daha, bu kez kutlamalar için çaldı. İnsanlar şarkılar söyleyip dans ederek sokaklara aktılar. Sonunda, devam etmek için başarısız bir girişimde daha bulunan Lord o günü bayram ilan ederek sarayına döndü.</p>

    <p class="MsoNormal">Aşağıdakiler Palanthas'lı Astinus'un kaydettiği Vakayiname, Krynn Tarihi'den bir pasajdır. "Ejderhaların Yemini" başlığı altında bulunabilir.</p>

    <p class="MsoNormal">Ben Astinus, bu sözleri yazarken Qualinesti hükümdarı Güneşlerin Sözcüsü Solostaran'ın genç oğlu Gilthanas'a bakmaktayım. Gilthanas'ın yüzü, kız kardeşi Laurana'nın yüzüne pek benzer ve bu sadece aileden gelen bir benzerlik değildir. Her ikisinde de elflerin narin yüz hatları ve yaştan azade özellikleri vardır. Fakat bu ikisinde bir farklılık var. Her iki yüzde de Krynn'de yaşayan başka elf yüzlerinde görülemeyecek bir hüzün izine rastlanmıştır. Korkarım bu savaş bitmeden, birçok elfin yüzünde aynı ifade olacaktır. Belki bu kötü bir şey değildir, çünkü görünüşe göre sonunda elfler bu dünyaya tepeden bakan varlıklar değil, dünyanın bir parçası olduklarını öğrenmekteler.</p>

    <p class="MsoNormal">Gilthanas'ın bir yanında kız kardeşi oturmakta. Diğer yanında da Krynn'de gördüğüm en güzel kadınlardan biri oturuyor. Bir elf kızı, Yabani Elf görünümünde. Ama benim gözlerimi büyüleriyle bağlayamıyor. Çünkü o bir kadından... <span class="GramE">veya</span> bir elften doğma değil– O bir ejderha –bir gümüş ejderha, Solamniya Şövalyesi Huma'nın sevgilisi olan Gümüş Ejderha'nın kız kardeşi. Silvara'nın kaderinde de kız kardeşi gibi bir ölümlüye <span class="GramE">aşık</span> olmak vardı. Fakat Huma'nın aksine bu ölümlü Gilthanas kaderini kabullenemiyor. Elf ona bakıyor... <span class="GramE">kız</span> da ona. Aşk yerine, ruhlarını yavaş yavaş zehirleyen, için için yanan bir hiddet görüyorum adamın içinde.</p>

    <p class="MsoNormal">Silvara konuşuyor. <span class="GramE">Sesi tatlı ve ezgisel.</span> Mumumun ışığı onun güzel gümüş saçlarında ve derin gece mavisi gözlerinde parlıyor.</p>

    <p class="MsoNormal">"Gümüş Ejderha Abidesi'nin tam ortasında Theros Ironfeld'e ejderha mızraklarını dövme gücü verdikten sonra," diye anlatıyor Silvara bana, "onlar mızrakları</p>

    <p class="MsoNormal">Aktaş Divanı'na götürmeden önce zamanımın çoğunu yolarkadaşlarıyla geçirdim. Onlara Abide'yi gezdirdim, onlara kötü ejderhalarla savaşan iyi olan – gümüş, altın ve bronz– ejderhaları tasvir eden Ejderha Savaşı'nın resimlerini gösterdim.”</p>

    <p class="MsoNormal">" 'Halkın nerede?' diye sordu yolarkadaşları bana.</p>

    <p class="MsoNormal">'İyi ejderhalar nerede? Neden onlara ihtiyacımız varken bize yardım etmiyorlar?' “</p>

    <p class="MsoNormal">"Elimden geldiği kadar onların sorularına karşı koymaya çalıştım..."</p>

    <p class="MsoNormal">Bu noktada Silvara konuşmaya ara vererek kalbi gözlerinde Gilthanas'a bakıyor. O kızın bakışlarına cevap vermeden yere bakmaya devam ediyor. Silvara içini çekerek öyküsüne devam ediyor.</p>

    <p class="MsoNormal">"Sonunda buna –yani baskılarına– daha fazla dayanamadım. Onlara Yemin'den söz ettim.”</p>

    <p class="MsoNormal">"Karanlıklar Kraliçesi Takhisis ile onun kötü ejderhaları yok edildiklerinde iyi ejderhalar da iyi ile kötü arasındaki dengeyi korumak için ayrılmışlardı. Dünyadan yaratılmış oldukları için yıllarla sınırsız bir uykuya dalarak dünyaya dönmüştük. Bir rüyalar dünyasında, uykuda kalabilirdik ama Afet yaşandı ve Takhisis yeniden dünyaya inmenin bir yolunu buldu.”</p>

    <p class="MsoNormal">"Günün birinde mukadder olur diye bu dönüşü çok uzun zamandır tasarlıyordu ve hazırlıklıydı. Paladine henüz ondan haberdar olmadan Takhisis kötü ejderhaları uykularından uyandırarak dünyanın derin ve gizli yerlerine sızıp hiçbir şeyin farkında olmadan uyumaya devam eden iyi ejderhaların yumurtalarını çalmalarını emretti...”</p>

    <p class="MsoNormal">"Kötü ejderhalar kardeşlerinin yumurtalarını ejderha ordularını oluşturulmakta olduğu Sanction şehrine götürdü. Burada, Kıyamet Efendileri diye bilinen yanardağlara iyi ejderhaların yumurtaları saklandı.”</p>

    <p class="MsoNormal">"Paladine onları uykularından uyandırdığında olanları fark eden iyi ejderhaların yeisi çok büyük olmuştu. Doğmamış yavrularının karşılığında ne ödemek zorunda olduklarını öğrenmek için Takhisis'e gittiler. Bu korkunç bir bedeldi. Takhisis bir yemin verilmesini talep etti. İyi ejderhaların her biri teker teker, Takhisis'in Krynn üzerine açacağı savaşa katılmayacağına dair yemin edecekti. Son savaşta yenilgisine neden olan iyi ejderhalar olmuştu. Bu kez onların olaya <span class="GramE">dahil</span> olmamasını garanti altına almak istiyordu."</p>

    <p class="MsoNormal">Bu noktada Silvara bana yalvaran gözlerle bakıyor, sanki onları yargılayacak olan benmişim gibi. Ben katı bir şekilde başımı sallıyorum. Yargılamak benim çok dışımda. Ben bir tarihçiyim.</p>

    <p class="MsoNormal">Devam ediyor:</p>

    <p class="MsoNormal">"Ne yapabilirdik? Takhisis bize, eğer yemin etmezsek yavrularımızı uykuları içinde öldüreceğini söyledi. Paladine bize yardım edemiyordu. Seçim bize kalmıştı..."</p>

    <p class="MsoNormal">Silvara'nın başı düşüyor, saçları yüzünü gizliyor. Gözyaşlarının sesini boğduğunu duyabiliyorum. Sesi belli belirsiz duyuluyor.</p>

    <p class="MsoNormal">"Yemin ettik."</p>

    <p class="MsoNormal">Devam edemediği belliydi. Bir an için ona baktıktan sonra Gilthanas boğazını temizleyerek karık bir sesle konuşmaya başlıyor.</p>

    <p class="MsoNormal">"Ben –yani– Theros, kız kardeşim ve ben sonunda Silvara'yı bu yeminin yanlış olduğuna ikna ettik. İyi ejderhaların yumurtalarını kurtarmanın bir yolu olmalı, dedik. Belki de küçük bir insan gücü yumurtaları yine çalabilirdi. Silvara haklı olduğum konusunda pek emin değildi, ama böyle bir planın işe yarayıp yaramayacağını anlamam için beni Sanction'a götürmeyi kabul etti – uzun uzun konuştuktan sonra.”</p>

    <p class="MsoNormal">"Yolculuğumuz uzun ve zorluydu. Günün birinde karşılaştığımız tehlikeleri anlatabilirim, ama şimdi sırası değil. Çok yorgunum ve vaktimiz yok. Ejderha orduları yeniden toplanıyor. Eğer kısa süre içersinde saldırabilirsek onları gafil avlayabiliriz. Laurana'nın sabırsızlıkla yandığını biliyorum, daha burada konuşurken onların peşine düşmeye hevesleniyor. O yüzden öykümüzü kısa keseceğim.”</p>

    <p class="MsoNormal">"Silvara – şu anda onu gördüğünüz 'elf biçimiyle'..." Elf beyinin sesindeki burukluk anlatılacak gibi değil. "... <span class="GramE">benimle</span> birlikte Sanction'ın dışında yakalandı;</p>

    <p class="MsoNormal">Ariakas isimli Ejderha Yüceefendisi'nin tutsağı olduk."</p>

    <p class="MsoNormal">Gilthanas'ın yumrukları sıkılmıştı; yüzü hiddet ve korkuyla bembeyazdı.</p>

    <p class="MsoNormal">"Kıyaslanınca Lord Verminaard, Lord Ariakas'ın yanında hiç, bir hiçti. Bu adamın kötü gücü muazzamdı!</p>

    <p class="MsoNormal">Zalim olduğu kadar akıllıydı da; çünkü ejderha ordularını denetleyen ve zaferden zafere koşmalarını sağlayan onun stratejisiydi.”</p>

    <p class="MsoNormal">"Onun elindeyken dayanmak zorunda kaldığımız eziyeti kelimelerle anlatamam. Bize yaptıklarını anlatabileceğimi hiç zannetmiyorum!"</p>

    <p class="MsoNormal">Genç elf beyi şiddetle titriyor. Silvara onu avutmak için elini uzatıyor, ama o kızdan çekinerek öyküsüne devam ediyor.</p>

    <p class="MsoNormal">"Sonunda –yardım görerek– kaçtık: Sanction'daydık – yanardağların, yani Kıyamet Efendileri'nin oluşturduğu bir vadiye kurulmuş iğrenç bir şehir. Bu dağlar her şeyin üzerine yükseliyor, kötü dumanları havayı berbat ediyordu. Kölelerin kanıyla kurulan bütün binalar yeni ve moderndi. Dağların yanına inşa edilmiş bir Kara Kraliçe Takhisis mabedi vardı. Ejderha yumurtaları yanardağların tam göbeğinde, derinlerde muhafaza ediliyordu. Buraya, Kara Kraliçe'nin mabedine gittik Silvara ile birlikte.”</p>

    <p class="MsoNormal">"Karanlık ve alevden yapılmış olduğunu söylemekten başka mabedi tasvir etmem mümkün mü? Yanan kayalardan oyulmuş yüksek sütunlar kükürt kokulu mağaralara doğru yükseliyordu. Sadece Takhisis rahiplerince bilinen, durmadan alçalan gizli yollardan gittik. Bize kimin yardım ettiğini mi soruyorsunuz?”</p>

    <p class="MsoNormal">“Söyleyemem, çünkü söylersem hayatı tehlikeye girer. Tek söyleyebileceğim tanrılardan birinin bize göz kulak olduğudur."</p>

    <p class="MsoNormal">Burada Silvara mırıltı halinde söze karışır, "Paladine," fakat Gilthanas bunu tek bir el hareketiyle geri çeviriyor.</p>

    <p class="MsoNormal">"En aşağıdaki odalara geldik ve burada iyi ejderhaların yumurtalarını bulduk. İlk başta her şey iyi gidiyor gibi görünüyordu. Benim... <span class="GramE">bir</span> planım vardı. Şimdi bu pek önemli gelmiyor ama yumurtaları kurtarmanın bir yolunu bulmuştum. Söylemiş olduğum gibi, bunun pek önemi yok. Odalar boyunca ilerledik; parlak yumurtalar, gümüş, altın ve bronz renkli yumurtalar ateşin ışığında duruyordu. Sonra..."</p>

    <p class="MsoNormal">Elf beyi duraksıyor. Daha şimdiden ölümden daha soluk olan yüzü daha da solgunlaşıyor. Bayılacağından korktuğum için Estetikler'den birinden şarap getirmesini istiyorum. Bir yudum alınca canlanarak konuşmaya devam ediyor. Fakat gözlerindeki dalgın ifadeden onun tanık olduğu dehşetin anılarını gözlerinin önünde gördüğünü anlıyorum. Silvara'ya gelince</p>

    <p class="MsoNormal">– sırası gelince onu hakkında da yazacağım. Gilthanas devam ediyor:</p>

    <p class="MsoNormal">"Bir odaya geldik ve orada... <span class="GramE">hiç</span> yumurta... <span class="GramE">bulamadık</span>, kabuktan başka bir şey yoktu... <span class="GramE">parçalanmış</span>, kırılmış yumurtalar. Silvara hiddetle haykırdı ve ben yakalanmaktan korktum. İkimiz de bunun ne anlama geldiğini bilmiyorduk, ama o kadar kanımız donmuştu ki bizi hiçbir yanardağın ısısı ısıtamazdı."</p>

    <p class="MsoNormal">Gilthanas duruyor. Silvara çok hafif bir sesle hıçkırmaya başlıyor. Elf beyi kıza bakıyor ve –ilk kez olarak– aşk ve şevkat görüyorum gözlerinde.</p>

    <p class="MsoNormal">"Onu dışarı çıkartın," diyor Estetikler'den birine.</p>

    <p class="MsoNormal">"Dinlenmesi gerekiyor."</p>

    <p class="MsoNormal">Estetik kızı kibarca odadan çıkartıyor. Gilthanas kurumuş ve çatlamış dudaklarını yalayarak yavaşça konuşuyor.</p>

    <p class="MsoNormal">"Bundan sonra olanlar beni öldükten sonra bile rahatsız edecek. Her gece rüyasını görüyorum. O gün bugündür uyuyup da çığlıklar atarak uyanmadığım bir gün olmadı.”</p>

    <p class="MsoNormal">"Silvara ile birlikte saçılmış yumurtaların bulunduğu odanın önünde durmuş hayretle bakıyorduk... <span class="GramE">ki</span> alevlerin aydınlatmış olduğu koridordan konuşma seslerinin geldiğini duyduk."</p>

    <p class="MsoNormal">“Büyü sözleri!” dedi Silvara.</p>

    <p class="MsoNormal">"İhtiyatla yaklaştık, her ikimiz de korkmuştuk, ama yine de korkunç bir cazibeye kapılmıştık. Gitgide yaklaştık – sonra artık görebiliyorduk..."</p>

    <p class="MsoNormal">Gözlerini kapatıyor, hıçkırıyor. Laurana elini onun koluna koyuyor; gözleri dilsiz bir şevkatle dolu. Gilthanas yeniden kendini toparlayarak devam ediyor.</p>

    <p class="MsoNormal">"Yanardağın altındaki mağara odasında Takhisis'in bir sunağı var. Neye öykünerek oyulmuş bilmiyorum, çünkü yeşil kan ve kara balçıkla o kadar çok sıvanmıştı ki, sanki kayadan fışkıran korkunç bir mahsule benziyordu. Sunağın etrafında cübbeli suretler vardı</p>

    <p class="MsoNormal">– Takhisis'in kara rahipleri, Kara Cüppe giyen büyü kullanıcıları. Silvara ile birlikte kara cüppeli rahiplerin altından parlak bir ejderha yumurtasını çıkartarak kötü sunağın üzerine koymalarını korku içinde seyrettik. Ellerini birleştiren Kara Cüppeli büyü kullanıcıları ile kara rahipler bir şeyler mırıldanmaya başladı. Sözler aklımızı dağlıyordu. Silvara ile birbirimize sarıldık, anlamasak da hissetmekte olduğumuz kötülük nedeniyle delirmekten korkuyorduk.”</p>

    <p class="MsoNormal">"Sonra... <span class="GramE">sonra</span> sunağın üzerindeki altın yumurta kararmaya başladı. Biz seyrederken iğrenç bir yeşile sonra da siyaha dönüştü. Silvara titremeye başladı.”</p>

    <p class="MsoNormal">"Sunaktaki kararmış yumurta çatlayarak açıldı... Ve kabuğun içinden larvaya benzeyen bir yaratık belirdi. Bakılmayacak kadar iğrenç ve bozuk bir şeydi; görüntü karşısında öğürmeye başladım. Tek düşüncem bu korkunç ortamdan kaçmaktı, fakat Silvara neler olup bittiğini anlamış, ayrılmayı reddediyordu. Birlikte larvanın balçık kaplı derisinin bölünüp bedeninden... ejderanların kötü biçimlerinin çıkışını seyrettik."</p>

    <p class="MsoNormal">Bu beyanatı karşısında birinin hayretle nefesi kesiliyor. Gilthanas'ın başı elleri arasına çöküyor. Devam edemiyor. Laurana ona sarılıyor, onu teselli ediyor; o da kızın ellerine sarılıyor. Sonunda titrek bir nefes çekiyor.</p>

    <p class="MsoNormal">"Silvara île... <span class="GramE">neredeyse</span> yakalanıyorduk. Sanction'dan kaçtık –yine yardım alarak– ve canlı birer cenaze misali hiçbir insanın veya elfin bilmediği yollardan yolculuk ederek iyi ejderhaların kadim limanına vardık."</p>

    <p class="MsoNormal">Gilthanas içini çekiyor. Yüzüne bir huzur geliyor. "Maruz kaldığımız vahşete oranla bu kâbus dolu bir geceden sonra tatlı bir istirahata benziyordu. Bulunduğumuz yerin güzelliği ortasında gördüklerimizin gerçekten olmuş olduğunu hayal bile etmek çok zordu. Silvara ejderhalara yumurtalarına neler olduğunu anlatınca önce buna inanmayı reddettiler. Kimisi bütün bunları uydurarak onların yardımını kazanmaya çalışmakla suçlayarak lanetledi Silvara'yı. Fakat içlerinden, hepsi onun doğru söylediğini biliyordu ve böylece –sonunda– kandırıldıklarını ve Yemin'in artık onları bağlamadığını kabul ettiler.”</p>

    <p class="MsoNormal">"Artık iyi ejderhalar yardımımıza geldi. Artık kıtanın her yanına uçuyorlar, yardım etmek istiyorlar. Ejderha Mabedi'ne geri döndüler, aynı asırlar önce Huma'nın yardımına gittikleri gibi ejderha mızraklarının dövülmesine yardıma gittiler. Aynca yanlarında, resimde görmüş olduğumuz, ejderhaların üzerlerine monte edilebilen Koca Mızraklar'ı da getirdiler. Artık ejderhaları savaşa sürebilir, Ejderha Yüceefendisi'ne havada meydan okuyabiliriz."</p>

    <p class="MsoNormal">Gilthanas biraz daha, buraya kaydetmeye gerek görmediğim, ayrıntılara giriyor. Sonra kızkardeşi onu kütüphaneden alarak Silvara ile biraz da olsa dinlebilecekleri saraya götürüyor. Dehşetin üzerlerinden atılması biraz zaman alacak korkarım; eğer böyle bir şey mümkünse. Dünyada güzel olan birçok şey gibi aşkları da kötü kanatlarını Krynn üzerine geren karanlığın altında kalabilir.</p>

    <p class="MsoNormal">Böyle bitiyor Palanthaslı Astinus'un Ejderhaların Yemini hakkındaki yazısı. Bir dipnot, Gilthanas ile Silvara'nın Sanction'a yaptıkları gezinin ayrıntıları, buradaki maceraları ve aşklarının trajik tarihçesinin Astinus tarafından daha sonraki bir târihte kaydedilmiş olduğunu ve bunların Vakayiname'nin daha sonraki ciltlerinde bulunabileceğini belirtmektedir.</p>

    <p class="MsoNormal">Laurana o gece geç saatlere kadar yatmamış, sabah için birçok emirler yazmıştı. Gilthanas ile gümüş ejderhalar geleli daha sadece bir gün olmuştu, ama onun muhasara altındaki düşmanları yenmek için yaptığı planlar bir biçim almaya başlamıştı bile. Birkaç gün içinde ejderha mızraklarını kullanan binicileriyle birlikte ejderha filolarını savaşa götürecekti.</p>

    <p class="MsoNormal">İlk önce Vingaard Kalesi'ni alıp burada esir tutulan tutsakları ve köleleri serbest bırakmayı düşünüyordu. Sonra güneye ve doğuya doğru bastırıp ejderha ordularını önünden sürmeyi planlıyordu. Son olarak da onları Solamniya ile Estwilde'ı birbirinden ayıran Dargaard Dağları ve kendi askerleri arasında sıkıştıracaktı. Eğer Kalaman'ı ve limanını geri alabilirse, ejderha ordularının kıtanın bu tarafında hayatta kalmak için muhtaç oldukları erzağın yolunu kesmiş olacaktı.</p>

    <p class="MsoNormal">Laurana planlarına o kadar kaptırmıştı ki kendini, ne kapısının dışında muhafızın seslenişini, ne de gelen cevabı duymamıştı. Kapı açıldı ama gelenin yardımcılarından biri olduğunu düşünürek emirlerinin ayrıntılarını tamamlamadan başını işinden kaldırıp da bakmadı.</p>

    <p class="MsoNormal">Sadece içeri giren kimse karşısındaki sandalyelerden birine oturma özgürlüğünü kendinde bulduğunda başını kaldırınca şaşırıp kaldı Laurana.</p>

    <p class="MsoNormal">"Ay," dedi kızararak, "Gilthanas, affet beni. O kadar dalmışım ki... Ben zannetmiştim ki sen... <span class="GramE">aman</span> boş ver. Kendini nasıl hissediyorsun? Çok endişelendim..."</p>

    <p class="MsoNormal">"Ben iyiyim Laurana," dedi Giltahanas terslikle. "Sadece tahmin ettiğimden daha çok yorulmuşum ve... <span class="GramE">ve</span> Sanction'dan beri pek uyuyamamıştım." Sessizleşerek kızın masasına yayılmış olan haritalara daldı. Aklı başka yerdeyken yeni açılmış bir tüy kalemi alarak, tüy kısmını parmaklarıyla düzeltmeye başladı.</p>

    <p class="MsoNormal">"Ne var Gilthanas?" diye sordu Laurana hafifçe.</p>

    <p class="MsoNormal">Ağabeyi ona bakarak hüzünle gülümsedi. "Beni çok iyi tanıyorsun," dedi. "Hiçbir zaman senden bir şey saklayamam; çocukken bile saklayamazdım."</p>

    <p class="MsoNormal">"Babam mı?" diye sordu Laurana korkuyla. "Bir şey mi duydun?”</p>

    <p class="MsoNormal">"Hayır, halkımız hakkında hiçbir şey duymadım," dedi Gilthanas, "sana söylemiş olduğumdan başka bir şey duymadım; artık insanlarla ittifak içindelermiş ve ejderha ordularını Ergoth Adaları'ndan ve Sancrist'ten kovmak için birlikte çalışıyorlarmış."</p>

    <p class="MsoNormal">"Bunların hepsi Alhana sayesinde," diye mırıldandı Laurana. "Onları artık dünyadan ayrı yaşayamayacakları konusunda ikna etti. Porthios'u bile ikna etmiş..."</p>

    <p class="MsoNormal">"Duyduğuma göre onu bundan daha fazlası için ikna etmiş, öyle mi?" diye sordu Gilthanas kızkardeşine bakmadan. Tüy kalemin ucuyla parşömende delikler açmaya başlamıştı.</p>

    <p class="MsoNormal">"Bir evlilik söylentisi var," dedi Laurana yavaşça. "Eğer öyleyse, eminim bu sadece öyle olması gerektiği için yapılan bir evliliktir – halklarımızı birleştirmek için. Ben Porthios'un herhangi birini sevebileceğini zannetmiyorum, hatta Alhana kadar güzel bir kadını bile. Elf prensese gelince..."</p>

    <p class="MsoNormal">Gilthanas içini çekti. "Onun kalbi, Yüce Ermiş Kulesi'nde Sturm ile birlikte gömüldü."</p>

    <p class="MsoNormal">"Nereden biliyorsun?" diye baktı Laurana, hayretler içinde.</p>

    <p class="MsoNormal">"Onları Tarsis'te birlikte gördüm," dedi Gilthanas. "Yüzünü gördüm... Ve Alhana'nın da yüzünü gördüm. Yıldızziyneti'ni de biliyorum. Sturm'ün bunu bir sır olarak saklamak istediği belli olduğundan ben de ona ihanet etmek istemedim. Çok iyi bir adamdı," diye ekledi Gilthanas kibarca. "Onu tanıdığım için kendimle gurur duyuyorum; bunu bir insan için söyleyebileceğimi hiç tahmin etmezdim."</p>

    <p class="MsoNormal">Laurana yutkundu, elleriyle yüzünü ovuşturdu. "Evet," diye fısıldadı boğuk bir sesle, "ama bana bunu söylemek için gelmemiştin."</p>

    <p class="MsoNormal">"Doğru," dedi Gilthanas, "gerçi belki de konuya giriş gibiydi." Bir an için sessiz oturdu, sanki kafasını toparlamaya çalışır gibi. Sonra derin bir nefes aldı. "Laurana, Sanction'da Astinus'a söylemediğim bir şey oldu. Bunu başka kimseye söylemem, hiç söylemem, eğer söylememi istersen..."</p>

    <p class="MsoNormal">"Niye ben?" dedi Laurana, solarak. Elleri titreyerek kalemini bıraktı.</p>

    <p class="MsoNormal">Gilthanas onu duymamıştı sanki. Konuşurken gözleri haritaya kenetlenmiş kalmıştı. "Biz – biz Sanction'dan kaçarken Lord Ariakas'ın sarayına geri dönmek zorunda kaldık. Bundan daha fazlasını anlatamam; çünkü bunu anlatmak bizim hayatımızı bir kezden fazla kurtaran, hâlâ orada tehlike içinde yaşayan ve elinden geldiğince insanları kurtarmaya çalışan o kadına ihanet etmek olur.</p>

    <p class="MsoNormal">"Orada bulunduğumuz gece, saklandığımız yerde, kaçmayı beklerken Lord Ariakas'ın Yüceefendileri'nden biriyle arasında geçen konuşmayı duyduk. Bu bir kadındı Laurana." –Gilthanas artık ona bakıyordu– "Kitiara isminde bir kadındı."</p>

    <p class="MsoNormal">Laurana hiçbir şey söylemedi. Yüzü ölü yüzü gibi bembeyazdı; gözleri iri ve lambanın ışığında renksizdi.</p>

    <p class="MsoNormal">Gilthanas içini çektikten sonra kıza doğru eğildi ve elini kızın eli üzerine koydu. Kızın teni çok soğuktu, bir ceset gibi ve o zaman Gilthanas kızın söyleyeceği şeyi bildiğini fark etti.</p>

    <p class="MsoNormal">"Bana, Qualinesti'den ayrılmadan önce bu kadının Tanis Yarımelfin sevdiği kadın –Caramon ile Raistlin'in üvey ablaları– olduğunu söylediğini hatırladım. Onu ikiz kardeşlerin, onun hakkında söylediklerinden tanıdım. Zaten onu tanırdım – Raistlin ile o, özellikle, birbirlerine çok benziyorlar. O... o Tanis hakkında konuşuyordu Laurana." Gilthanas, devam edip etmemekte tereddüt ederek sustu. Yüzü buzdan bir maske gibi olan Laurana hiç kıpırdamadan oturuyordu.</p>

    <p class="MsoNormal">"Sana acı verdiğim için beni affet Laurana, ama bunu bilmen gerekiyor," dedi Gilthanas sonunda. "Kitiara bu Lord Ariakas ile birlikte Tanis'le alay ediyordu ve dedi ki" –Gilthanas kızarmıştı– "söylediklerini tekrar edemiyeceğim. Ama şu kadarını söyleyeyim, sevgililermiş. Bunu oldukça açıkça belli etti. Tanis'in Ejderha Ordusun'da kumandanlık rütbesine çıkartılması için Ariakas'ın iznini istedi... Karşılık olarak da Tanis onlara bir bilgi verecekmiş – Yeşil Ziynetli Adam ile ilgili bir şeyler..."</p>

    <p class="MsoNormal">"Yeter!” dedi Laurana sesi çıkmadan.</p>

    <p class="MsoNormal">"Çok üzgünüm Laurana!" Giltahans kızın elini sıktı, yüzü keder yüklüydü. "Onu ne kadar çok sevdiğini biliyorum. Be-ben birini o kadar <span class="GramE">çok...sevmenin</span> ne demek olduğunu biliyorum" Gözlerini kapattı, başını eğdi. "Bu aşka ihanet edilmesinin ne demek olduğunu biliyorum..."</p>

    <p class="MsoNormal">"Beni yalnız bırak Gilthanas," diye fısıldadı Laurana.</p>

    <p class="MsoNormal">Kızın elini sessiz bir şevkatle okşayan elf beyi ayağa kalkarak kapıyı arkasından kapatıp yavaşça odadan çıktı.</p>

    <p class="MsoNormal">Laurana uzun bir süre kıpırdanmadan oturdu. Sonra dudaklarını sıkarak kalemini eline aldı ve ağabeyi geldiğinde yarım bıraktığı yerden yazmaya devam etti.</p>
  </div>
</body>
</html>
