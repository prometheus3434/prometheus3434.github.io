<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_35">- 7 - Karanlıklar Kraliçesi'nin Mabedi</h2>

    <p class="MsoNormal">“Tas!"</p>

    <p class="MsoNormal">"Acıyo... <span class="GramE">bırakın</span> beni..."</p>

    <p class="MsoNormal">"Biliyorum Tas. Çok üzgünüm ama uyanman gerek. Lütfen</p>

    <p class="MsoNormal">Tas!"</p>

    <p class="MsoNormal">Sesteki korku ve aciliyetin keskin tınısı kenderin aklındaki acı yüklü pusu yırtmıştı. Bir parçası atlayıp zıplıyor, uyanması için ona bağırıp duruyordu. Ama başka bir parçası –hoş olmasa da– onu pusuda bekleyen, her an üzerine çullanmaya hazır bekleyen acısından daha iyi olan karanlığa sürüklenmek taraftarıydı...</p>

    <p class="MsoNormal">"Tas... Tas..." Bir el yanağına hafif hafif vurdu. Fısıltılı ses, denetim altında tuttuğu dehşetle, gergin ve sinirliydi. Kender aniden başka seçeneği olmadığını anladı. Öte yandan beyninin hop oturup hop kalkan kısmı bir şeyler kaçırıyor olabileceğini bağırıp duruyordu.</p>

    <p class="MsoNormal">“Tanrılara şükür!" diye saldı nefesini Tika, Tasslehoff gözlerini açıp ona bakınca. "Kendini nasıl hissediyorsun?"</p>

    <p class="MsoNormal">"Berbat," dedi Tas peltek bir dille, oturmaya uğraşırken. Tahmin ettiği gibi ağrı gizlendiği köşeden atlayarak üzerine çullanmıştı. İnleyen Tas başını tuttu.</p>

    <p class="MsoNormal">"Biliyorum... Çok üzgünüm," dedi Tika tekrar, eliyle kibar kibar</p>

    <p class="MsoNormal"><span class="GramE">Tas'ın saçlarını geriye doğru okşarken.</span></p>

    <p class="MsoNormal">"Eminim niyetin iyidir Tika," dedi Tas berbat bir halde, "ama öyle yapmasan olur mu? Sanki cüce çekiçleri kafama vuruyormuş gibi oluyor."</p>

    <p class="MsoNormal">Tika aceleyle elini geri çekti. Kender sağlam gözüyle elinden geldiğince etrafa bakmaya çalıştı. Diğer gözü, şişliğinden hemen hemen kapanmıştı. "Neredeyiz?"</p>

    <p class="MsoNormal">"Mabed'in altındaki zindanlarda," dedi Tika yavaşça. Kızın yanında oturan Tas, kızın korku ve soğuktan titrediğini hissedebiliyordu. Etrafına bakınınca bunun nedenini anladı. Manzara onu da ürpertti. Özlemle korku sözcüğünün anlamını bilmediği zamanları hatırladı. Normalde şimdi heyecan içinde olurdu. Sonuç olarak daha önce hiç bulunmamış olduğu bir yerdeydi; üstelik herhalde incelenebilecek dünya kadar büyüleyici şey vardı.</p>

    <p class="MsoNormal">Fakat burada ölüm olduğunu biliyordu Tas; ölüm ve ıstırap. Ölen çok insan görmüştü, <span class="GramE">bir çoğunun</span> ıstırap çektiğini de. Aklı Flint, Sturm ve Laurana'ya kaydı... Tas'ın içinde bir şeyler değişmişti. Bir daha hiç o eski kender gibi olamayacaktı. Keder içinde öğrenmişti korkuyu; kendi için değil de diğerleri için duyduğu korkuyu. O anda sevdiği birini daha kaybetmektense ölmeyi tercih ettiğine karar vermişti.</p>

    <p class="MsoNormal">“Karanlık yolu seçmişsin ama bu yolda yürüyecek cesaretin var,” demişti Fizban.</p>

    <p class="MsoNormal">“Gerçekten var mı acaba?” diye düşündü Tas. İçini çekerek elleriyle yüzünü kapattı.</p>

    <p class="MsoNormal">"<span class="GramE">Hayır</span> Tas!" dedi Tika, onu sarsarak. "Bunu bize yapma! Sana ihtiyacımız var!"</p>

    <p class="MsoNormal">Tas acı içinde başını kaldırdı. "Bir şeyim yok," dedi durgun bir halde. "Caramon ile Berem nerede?"</p>

    <p class="MsoNormal">"Orada," diye işaret etti Tika hücrenin uzak köşesini. "Muhafızlar bize ne yapmaları gerektiğini söyleyecek birini buluncaya kadar bizi bir arada tutuyor. Caramon bir harikaydı," diye ekledi gurur dolu bir tebessümle, tutsaklarından mümkün olduğu kadar uzak bir köşede başı önünde oturmuş somurtan koca adama sevgi dolu bir bakış atarak. Sonra Tika'nın yüzünde korku dolu bir ifade belirdi. Tas'ı yanına yaklaştırdı. "Ama Berem için endişeleniyorum! Galiba deliriyor!"</p>

    <p class="MsoNormal">Tasslehoff aceleyle Berem'e baktı. Adam hücrenin soğuk, pis zeminine oturmuş, bakışları dalgınlaşmış, başı bir şeyler dinlermiş gibi eğilmişti. Tika'nın keçi kılından yapmış olduğu takma sakalı parçalanmış ve kirlenmişti. Tas sakalın düşmesine pek bir şey kalmadığını fark ettikten sonra telaş ve aceleyle hücre kapısından baktı.</p>

    <p class="MsoNormal">Zindanlar, Mabed altındaki kayalara oyulmuş tünellerden oluşan bir <span class="GramE">labirentti</span>. Mabed'in zemin katından dümdüz aşağıya inen dar bir döner merdivenin ucunda bulunan ortadaki küçük, yuvarlak, açık muhafız odasından her yöne doğru dallanıyor gibi görünüyorlardı. Muhafız odasında, meşale altındaki bir masada, bir ekmekten sakin sakin çimlenip bunu sürahi içindeki bir sıvıyla ziftlenen bir hobgoblin oturuyordu. Başının üzerindeki bir çivide asılı duran bir halka anahtar onun <span class="GramE">baş gardiyan</span> olduğunu belirtiyordu. Yolarkadaşlarına kulak astığı yoktu. Bulundukları hücre yüz adım kadar uzakta, karanlık ve kasvetli bir koridorun sonunda olduğu için, "belki de bu loş ışıkta bizi doğru dürüst de göremiyordur," diye düşündü Tas.</p>

    <p class="MsoNormal">Hücre kapısına doğru emekleyen Tas, koridorun diğer yönüne doğru baktı. Bir parmağını ıslatarak havaya tuttu. O tarafın kuzey olduğuna karar verdi. Tüten, kötü kokulu meşaleler rutubetli havada titrek titrek yanıyordu. Daha uzakta bulunan, daha büyük bir hücre içkili eğlencelerinin yorgunluğunu uyuyarak geçiren ejderan ve goblinlerle doluydu. Koridorun en ucunda, hücrelerinin arka tarafında yarım aralık, ağır demir bir kapı duruyordu. Dikkatle dinleyen Tas kapının gerisinden sesler duyabildiğini düşündü: Derinden gelen inleme sesleri. Orası zindanların ayrı bir bölümü olsa gerek, diye karara vardı Tas, bu hükme geçmiş deneyimlerine dayanarak varmıştı. Büyük bir ihtimalle zindancı kapıyı rahat rahat dolaşmak ve karışıklıkları dinlemek için açık bırakmış olmalıydı.</p>

    <p class="MsoNormal">"Haklısın Tika," diye fısıldadı Tas. "Bir çeşit bekleme hücresinde tutuluyoruz, büyük bir ihtimalle de emirleri bekliyoruz." Tika başıyla onayladı. Caramon'un yaptığı rol muhafızları tam olarak kandıramıyorduysa bile düşüncesizce bir şey yapmadan önce iki kere düşünmelerini sağlıyordu.</p>

    <p class="MsoNormal">"Ben Beremle konuşmaya gidiyorum," dedi Tas.</p>

    <p class="MsoNormal">"<span class="GramE">Hayır</span> Tas" –Tika adama huzursuzca baktı– "bence bu pek..." Ama Tas onu dinlemedi bile. Zindancıya son bir kez bakan Tas,</p>

    <p class="MsoNormal">Tika'nın yumuşak protestolarını duymamazlığa gelerek adamın takma sakalını yeniden Berem'in yüzüne yapıştırmak niyetiyle adama doğru emekledi, tam adama yaklaşmış minik elini uzatmaya hazırlanıyordu ki Hepadam aniden kükreyerek doğrudan kenderin üzerine atladı.</p>

    <p class="MsoNormal">Şaşıran Tas ciyaklayarak geriledi. Ama Berem onu görmedi bile. Anlaşılmaz bir şeyler bağırarak Tasslehoff'un üzerinden sıçrayarak kendisini hücre kapısına attı.</p>

    <p class="MsoNormal">Artık Caramon da ayağa kalkmıştı – aynı hobgoblin gibi. Rahatının bozulduğuna sinirleniyormuş gibi görünmeye çalışan</p>

    <p class="MsoNormal">Caramon yerdeki Tasslehoff'a sert bir bakış fırlattı.</p>

    <p class="MsoNormal">"Ne yaptın ona?" diye homurdandı koca adam çaktırmadan.</p>

    <p class="MsoNormal">"H-hiç bir şey Caramon, emin ol!" dedi Tas nefes nefese. "O-o delirmiş!"</p>

    <p class="MsoNormal">Berem gerçekten de delirmiş gibi görünüyordu. Acının ne olduğunu bilmeyen adam kendini demir parmaklıklara atarak onları kırıp açmaya çalışıyordu. Bu işe yaramayınca parmaklıkları eliyle tutup bunları eğip açmaya çalıştı.</p>

    <p class="MsoNormal">"Geliyorum Jasla!" diye bağırdı. "Gitme! Affet..."</p>

    <p class="MsoNormal">Domuz gözleri telaşla açılan zindancı merdivenlere koşarak yukarı bağırmaya başladı.</p>

    <p class="MsoNormal">"Muhafızları çağırıyor!" diye homurdandı Caramon. "Berem'i sakinleştirmemiz gerek. Tika..."</p>

    <p class="MsoNormal">Zaten kız Berem'in yanına gitmişti bile. Omuzlarından tutarak durması için yalvardı adama, ilk başta çıldırmış adam kıza hiç kulak asmayarak kabaca onu üzerinden silkti. Fakat Tika sonunda Berem sanki dinleyecekmiş gibi oluncaya kadar adamı okşadı, sevdi, yatıştırdı. Adam hücre kapısını açmaya çalışmaktan vazgeçerek durdu; elleri parmaklıkları kavramıştı. Sakal yere düşmüş, yüzü terle kaplanmıştı; ayrıca parmaklıklara kafasıyla vurduğu yerde oluşan bir kesikten de kan sızıyordu.</p>

    <p class="MsoNormal">Zindancının çağrısıyla merdivenlerden hızla inen iki ejderan yaklaşırken zindanın ön tarafından takırtı sesleri duyulmaya başlamıştı. Kıvrık kılıçlarını çekmiş, hazır tutarak, peşlerindeki zindancıyla birlikte dar koridordan ilerliyorlardı. Tas aceleyle sakalı alıp keselerinden birine sıkıştırarak gelenlerin Berem'in sakalı olduğunu hatırlamamalarını temenni etti.</p>

    <p class="MsoNormal">Tika hâlâ, aklına gelen her şeyi geveleyen Berem'i okşayarak sakinleştiriyordu. Berem bir şey dinliyor gibi görünmüyordu ama en azından bir kez daha sakinleşmişti. Ağır ağır nefes alarak boş hücreye ifadesiz gözlerle bakmaya başladı. Tas adamın kolundaki kasların kasılarak seyirdiğini görebiliyordu.</p>

    <p class="MsoNormal">"Ne demek oluyor bu?" diye bağırdı Caramon ejderanlar hücre kapısına geldiklerinde. "Beni gözü dönmüş bir hayvanla aynı yere kitlediniz! Beni öldürmeye kalkıştı! Beni buradan çıkarmanızı istiyorum!"</p>

    <p class="MsoNormal">Tasslehoff, Caramon'u yakından izliyordu; koca savaşçının sağ elinin muhafıza doğru hafif bir harekette bulunduğunu gördü. Verilen işareti tanıyan Tas harekete geçmek için gerildi. Tika'nın da hazır olduğunu gördü. Bir hobgoblin ile iki muhafız... Çok daha kötüleriyle karşılaşmışlardı.</p>

    <p class="MsoNormal">Ejderanlar tereddüt içinde olan zindancıya baktılar. Tas yaratığın kalın kafasından neler geçtiğini tahmin edebiliyordu. Bu koca subay Kara Hanım'ın bir dostuydu; büyük bir ihtimalle yakın arkadaşlarından birinin bir hapishane hücresinde öldürülmesine memnun olmazdı.</p>

    <p class="MsoNormal">"Anahtarları alayım," diye mırıldandı zindancı, koridordan paytak paytak giderek.</p>

    <p class="MsoNormal">Ejderanlar kendi dillerinde konuşmaya başladılar, belli ki hobgoblin hakkında kendi aralarında hoş olmayan yorumlarda bulunuyorlardı. Caramon, Tika ile Tas'a şimşek gibi bir bakış fırlatarak, aceleyle iki başı birbirine tokuşturma işareti yaptı. Keselerinden birini karıştıran Tas, küçük bıçağını sıkı sıkı tuttu. <span class="GramE">(</span>Keselerini aramışlardı ama Tas –yardımcı olmak amacıyla– sonunda muhafızların kafası karışıncaya kadar keselerini çevirip durmuştu –aynı keseyi dördünücü kere aradıktan sonra– vaz geçmişlerdi. Caramon, Karanlık Hanım içindekileri kontrol etmek istediği için kenderin keselerini muhafaza etmesi gerektiği konusunda ısrar etmişti. Tabii eğer muhafızlar sorumluluğu üzerlerine alacaklarsa o başkaydı... Tika Berem'i yatıştırmaya devam ediyor, kızın uyutucu sesi boş boş bakan hummalı mavi gözlere yeniden hayat veriyordu.</p>

    <p class="MsoNormal">Zindana tam anahtarları duvardaki çividen çıkarmış yeniden koridora doğru gidiyordu ki merdivenlerin dibinden gelen bir ses onu durdurdu.</p>

    <p class="MsoNormal">"Ne istiyorsun?" diye hırladı zindancı; aniden, hiç uyarmadan beliriveren cüppeli suret karşısında şaşırmıştı.</p>

    <p class="MsoNormal">"Ben Gakhan," dedi ses.</p>

    <p class="MsoNormal">Hobgoblin yeni gelenin belirmesi karşısında hastalıklı yeşil bir renk aldı; anahtarlar takattan kesilmiş elinde birbirlerine çarpıp gıcırdarken, hemen susan ejderanlar da saygıyla toparlandılar. İki muhafız daha takırdayarak merdivenlerden indi. Cüppeli suretin tek bir hareketiyle yanında durmak için ilerlediler.</p>

    <p class="MsoNormal">Tir tir titreyen hobgoblini geçen suret hücre kapısına yaklaştı. Tas artık sureti rahatlıkla görebiliyordu. Yüzüne kara bir kukuleta geçirmiş zırhlar içinde başka bir ejderandı bu. Kender sıkıntıyla dudaklarını ısırdı. Eh, durum o kadar da kötü sayılmazdı – en azından Caramon için.</p>

    <p class="MsoNormal">Arkasında bir it gibi dolaşıp kekeleyen zindancıya hiç kulak asmayan kukuletalı ejderan, duvardan bir meşale kaptığı gibi tam yolarkadaşlarının hücresinin önünde durdu.</p>

    <p class="MsoNormal">"Beni buradan çıkartın!" diye bağırdı Caramon, Berem'i dirseğiyle bir yana iterek.</p>

    <p class="MsoNormal">Fakat Caramon ile hiç ilgilenmeyen ejderan, parmaklıklar arasından pençeli elini uzatarak Berem'in gömleğinin önünü tuttu. Tas, Caramon'a deli gibi bir bakış fırlattı. Koca adamın yüzü ölü gibi olmuştu. Çaresizliklik içinde ejderana doğru atladı ama çok geç kalmıştı.</p>

    <p class="MsoNormal">Pençeli elinin tek bir hareketiyle, ejderan, Berem'in gömleğini paramparça etti. Meşale ışığı Berem'in tenine gömülmüş ziyneti aydınlatır aydınlatmaz hücre yeşil bir ışıkla ışıldadı.</p>

    <p class="MsoNormal">"Bu, o," dedi Gakhan sakin sakin. "Hücrenin kapısını aç." Zindana gizlenemeyecek şekilde titreyen elleriyle anahtarı hücre kapısına sokmaya çalıştı. Anahtarları hobgoblinden kapan ejderan muhafızlardan biri hücre kapısını açtıktan sonra içeri daldılar. Muhafızlardan biri Tika'yı tutarken diğeri Caramon'un başının yan tarafına kılıcının kabzasıyla şiddetli bir darbe indirerek savaşçıyı bir öküz gibi devirdi.</p>

    <p class="MsoNormal">Gakhan hücreye girdi.</p>

    <p class="MsoNormal">"Öldür onu" –ejderan Caramon'u işaret etti– "kızla kenderi de." Gakhan pençesini Berem'in omuzuna koydu. "Bunu Karanlıklar Majestesi'ne götüreceğim." Ejderan diğerlerine doğru muzafferane bir bakış fırlattı.</p>

    <p class="MsoNormal">"Bu gece zafer bizim olacak," dedi yavaşça.</p>

    <p class="MsoNormal">Ejderha pulundan zırhları içinde tere batıp çıkan Tanis, Büyük Toplantı Salonu'na çıkan geniş <span class="GramE">antrelerden</span> birinde Kitiara'nın yanında duruyordu. Yarımelfi, ölü silahşör Lord Soth'un korkunç iskelet savaşçıları da <span class="GramE">dahil</span> olmak üzere Kitiara'nın askerleri sarmıştı. Bunlar tam Kitiara'nın arkasındaki gölgeler içindeydi. Antre kalabalık olmasına rağmen –Kitiara'nın ejderan askerleri mızrak mızrağa istiflenmişlerdi– ölmeyen savaşçıların etrafında büyük bir boşluk vardı. Hiç kimse onlara yaklaşmıyor, onlarla konuşmuyordu; onlar da kimseyle konuşmuyordu. Oda birbirini ezen sayısız beden nedeniyle bunaltıcı bir sıcaklığa sahip olmakla birlikte, yanlarına çok yanaşmaya cesaret edecek biri olsa neredeyse kalbini durduracak olan bu savaşçılardan buz gibi bir hava yayılıyordu.</p>

    <p class="MsoNormal">Lord Soth'un titrek gözlerini üzerinde hisseden Tanis, ürpermeden edemedi. Bakışlarını ona doğru kaldıran Kitiara gülümsedi; bir zamanlar son derece dayanılmaz bulduğu çarpık tebessümdü bu. Kadın Tanis'e çok yakın duruyordu, bedenleri birbirine değiyordu.</p>

    <p class="MsoNormal"></p>

    <p class="MsoNormal">"Onlara alışırsın," dedi kadın buz gibi. Sonra bakışları geniş Salon'da olup bitenlere döndü. Kaşları arasındaki kara çizgi yine belirdi, eliyle kılıcının kabzasına huzursuzca vurup duruyordu. "Kıpırda Ariakas," diye mırıldandı.</p>

    <p class="MsoNormal">Tanis kadının başının üzerinden, sıraları gelince geçecekleri oymalı kapıdan görünen dehşetli manzarayı saklayamadığı bir korkuyla seyretti.</p>

    <p class="MsoNormal">Karanlıklar Kraliçesi Takhisis'in Toplantı Salonu ilk önce izleyeni kendi küçüklüğünün hissiyle bir etkiliyordu. Burası, kara kanı pompalayan kara kalpti ve –haddi zatında– görünüşüne de çok uygundu. Onların bulundukları <span class="GramE">antre</span> yerleri cilalı siyah granitten muazzam büyüklükte yuvarlak bir odaya açılıyordu. Zemin duvarları oluşturacak şekilde devam ediyor, zamanla donmuş kara dalgalar gibi insana rahatsızlık veren kavislerle yükseliyordu. Sanki her an yıkılıp Salon'daki her şeyi bir siyahlığa boğuvereceklermiş gibi duruyordu. Bunları denetimde tutan sadece Kara Majesteleri'nin gücüydü. Böylelikle siyah dalgalar, o sırada hareket halinde girdap gibi dönen bir duvarla – yani ejderha nefesleriyle– gözlerden gizlenmiş olan yüksek kubbe şeklindeki tavana doğru yükseliyordu.</p>

    <p class="MsoNormal">Geniş Salon'un zemini o anda boştu ama kısa bir süre sonra Yüceefendileri'nin tahtları altında yerlerini almak için içeri girecek askerle dolacaktı. Bu tahtlar –dört tanesi– parlak granit zeminin üç metre kadar üzerinde duruyordu, içbükey duvarlardan dışarıya doğru siyah kayalardan diller gibi uzanan çıkıntılara alçak kapılar açılıyordu. Her iki yanda ikişer tane duran bu dört koca platform üzerinde sadece ve sadece Yüceefendiler otururlardı. Başka kimsenin –özel muhafızların dahi– kutsal platfformların en üst basamaklarından daha ileriye gitmelerine izin verilmezdi. Özel muhafızlar ve yüksek rütbeli subaylar yerden tahtlara doğru çağlar öncesi yaşamış dev bir hayvanın kaburgaları gibi yükselen merdivenler üzerinde dururlardı.</p>

    <p class="MsoNormal">Salon'un tam ortasında, yerden devasa bir yılan gibi ve özellikle de yılana benzetilerek oyulmuş, kıvrılarak yükselen biraz daha geniş bir platform daha yükseliyordu. Yılanın başından Salon'un yan tarafındaki bir kapıya doğru taştan ince bir köprü uzanıyordu. <span class="GramE">Yılan başı</span> Ariakas'a –ve Arikas'ın tepesindeki karanlıkta kalmış girintiye– doğru dönüktü.</p>

    <p class="MsoNormal">Ariakas, yani kendi deyimiyle "İmparator", büyük Salon'un ön tarafında, etrafındakilerden üç metre kadar daha yüksek, biraz daha büyükçe bir platform üzerinde oturuyordu.</p>

    <p class="MsoNormal">Tanis bakışlarını bir türlü Ariakas'ın tahtının tepesindeki kayaya oyulmuş bölümden alamıyordu. Bu diğer girintili bölümlerden daha genişti ve –içinde– neredeyse insana canlıymış hissi veren bir karanlık barındırıyordu. Soluyor, kalp gibi atıyordu ve o kadar yoğundu ki, Tanis bakışlarını hemen çevirdi. Hiçbir şey görememesine rağmen kısa bir süre sonra o gölgeler içinde kimin oturacağını tahmin edebiliyordu.</p>

    <p class="MsoNormal">İçi ürperen Tanis, Salon içindeki karanlığa geri döndü. Görülecek pek bir şey kalmamıştı. Kubbe şeklindeki tavanın etrafında çepeçevre, içinde ejderhaların tünemiş olduğu oyuklar vardı; gerçi bunlar Yüceefendiler'in oyuklarından daha küçüktü. Kendi dumanlı nefesleriyle gözlerden gizlenerek neredeyse görünmez olan bu yaratıklar, saygıdeğer Yüceefendiler'inin girintilerinin tam karşısında oturuyor, efendileri'ne dört gözle –Yüceefendiler öyle tahmin ediyordu– göz kulak oluyorlardı. Aslında toplantıdaki ejdarhalardan sadece bir tanesi efendisinin iyiliğini düşünüyordu. Bu da –o anda bile– yerinde oturmuş; Tanis'in ejderhanın efendisinin gözlerinde gördüğü kadar yoğun ve çok daha aşikâr bir nefretle bakan, ateşli kırmızı gözleri Ariakas'ın tahtına dikilmiş olan Kitiara'nın ejderhası Skie idi.</p>

    <p class="MsoNormal">Bir gong sesi duyuldu. Salon'a öbek öbek askerler doldu, hepsi de Ariakas'ın askerlerine ait kırmızı ejderha renklerine bürünmüştü. Ejderanlar ve insan muhafız alayı içeri girip Ariakas'ın tahtı altında yerlerini alırken yüzlerce pençeli ve çizmeli ayak yerleri kazıdı. Merdivenleri çıkan bir subay, lordlarının önünde yerlerini alan bir muhafız olmadı.</p>

    <p class="MsoNormal">Sonra adamın kendisi tahtın arkasındaki kapıdan teşrif etti. Tek başına yürüyor erguvani makam cübbesi omuzlarından tüm heybetiyle dökülüyor, kara zırhı meşale ışığında parlıyordu. Başında kan renkli taşlarla bezenmiş bir taç parlıyordu.</p>

    <p class="MsoNormal">"Güç Tacı," diye mırıldandı Kitiara; o anda Tanis kadının gözlerinde bir his görmüştü: Bir özlem ama insan gözlerinde pek nadir görülen bir özlem. ' .</p>

    <p class="MsoNormal">"Tacı takan hükmeder,"diye geldi kadının arkasından bir ses. "Böyle yazılıdır."</p>

    <p class="MsoNormal">Lord Soth. Tanis titrememek için kendini sıktı; adamın varlığını buz gibi bir iskeletin eli misali ensesinde hissediyordu.</p>

    <p class="MsoNormal">Ariakas'ın askerleri, mızraklarını yere, kılıçlarını da kalkanlarına vurarak adama uzun uzun ve gürültüyle tezahüratta bulundular. Kitiara sabırsızlıkla hırladı. Sonunda Ariakas ellerini uzatarak sessizlik istedi. Ejderha Yüceefendileri'nin başı dönüp tepesindeki gölgeli oyuğa doğru hürmetle eğildikten sonra eldivenli elinin bir hareketiyle Kitiara'ya doğru alçaltıcı bir işaret yaptı.</p>

    <p class="MsoNormal">Kadına bakan Tanis, kadının yüzünde öyle bir nefret ve aşağılama gördü ki, kadını tanıyamayacaktı neredeyse. "<span class="GramE">Evet</span> lord hazretleri," diye fısıldadı Kitiara; gözleri artık kapkara ve pırıl pırıldı. "Tacı takan hükmeder. Öyle yazılıdır... <span class="GramE">kan</span> ile yazılmıştır!" Başını yarım çeviren kadın Lord Soth'u yanına çağırdı. "Elf kadını getir."</p>

    <p class="MsoNormal">Lord Soth eğilip selam vererek iskelet askerlerini de peşinden sürükledi ve giriş holünden hain bir sis gibi aktı. Ejderanlar Lord Soth'un ölüm saçan yolundan çekilebilmek için çılgınlar gibi birbirlerinin üzerlerine çıktılar.</p>

    <p class="MsoNormal">Tanis, Kitiara'nın kolunu yakaladı. "Söz vermiştin!" dedi boğuk bir sesle.</p>

    <p class="MsoNormal">Ona buz gibi gözlerle bakan Kitiara, yarımelfin güçlü elinden kolunu rahatça çekip kurtardı. Kadının kahverengi gözleri adama döndü, onu kuruttu, içindeki yaşamı sonunda kuru bir kabuk bırakıncaya kadar emdi bitirdi.</p>

    <p class="MsoNormal">"Beni iyi dinle Yarımelf," dedi Kitiara, sesi soğuk ve sertti. "Ben sadece ve sadece tek bir şeyin peşindeyim: Ariakas'ın taktığı Güç Tacı. Laurana'yı yakalamamın nedeni bu, benim için anlamı bu. Söz vermiş olduğum gibi elf kadını Majesteleri'ne takdim edeceğim. Kraliçe beni ödüllendirecek –Taç ile elbette ki– ve sonra elf kadının Mabed'in çok altındaki Ölüm Odaları'na götürülmesini emredecek. Ondan sonra elfe ne olacağı umuruma değil, o yüzden onu sana verebilirim. Sana işaret ettiğimde ileri doğru bir adım at. Seni Kraliçe'ye takdim edeceğim. Onun teveccühünü dilen. Elf kadına ölümüne kadar refakat etmek istediğini söyle. Eğer bunu tasvip ederse onu sana bağışlayabilir. O zaman sen de elf kadını şehir kapılarına, ya da istediğin başka bir yere götürür serbest bırakırsın. Ama bana geri döneceğine dair senden şeref sözü istiyorum Tanis Yarımelf."</p>

    <p class="MsoNormal">"Veriyorum," dedi Tanis, bakışlarını hiç kaçırmadan Kitiara'nın gözlerinin içine bakarken.</p>

    <p class="MsoNormal">Kitiara gülümsedi. Yüzü gevşedi. Bir kez daha o kadar güzel görünüyordu ki Tanis bu ani değişim karşısında hayret ederek neredeyse diğer zalim yüzü görmüş olduğundan bile şüphe etti. Elini Tanis'in yanağına koyan kadın sakalını okşadı.</p>

    <p class="MsoNormal">"Bana şeref sözü verdin. Bu başka adamlar için pek önemli olmayabilir ama ben senin bunu tutacağını biliyorum! Son bir uyarı Tanis," diye fısıldadı aceleyle, "Kraliçe'yi onun sadık bir hizmetkârı olduğuna ikna etmelisin. Şunu sakın unutma Tanis! O çok güçlü bir tanrıça! O bir tanrıça unutma! Bunu senin kalbinden, ruhundan okuyabilir. Majestelerini kuşku bırakmayacak biçimde ona ait olduğuna inandırmalısın. Tek bir hareket, yanlış bir tını veren tek bir söz dahi seni mahveder. Benim bunu engellemek için yapabileceğim hiçbir şey olmaz. Eğer sen ölürsen, Lauralanthalasa da ölür!"</p>

    <p class="MsoNormal">"Anlıyorum," dedi Tanis, bedeninin buz gibi zırh içinde ürperdiğini hissediyordu.</p>

    <p class="MsoNormal">Borazanlar çaldı.</p>

    <p class="MsoNormal">"İşte, bu bizim işaretimiz," dedi Kitiara. Eldivenlerini çekerek ejderha miğferini yüzüne indirdi. "İlerle Tanis. Askerlerimi götür. Ben en son gireceğim."</p>

    <p class="MsoNormal">Gece mavisi ejderha pullu zırhı içinde muhteşem görünen Kitiara, Tanis oyma kapılardan Toplantı Salonu'na girerken mağrur bir edayla yana çekildi.</p>

    <p class="MsoNormal">Kalabalık mavi sancağı görünce tezahüratta bulunmaya başladı. Seyircilerin üzerine diğer ejderhalarla birlikte tünemiş olan Skie zaferle böğürdü. Üzerindeki binlerce pırıl pırıl gözün farkında olan Tanis, yapması gereken şey dışındaki her şeyi aklından çıkarttı. Gözlerini gideceği noktaya dikti – Lord Ariakas'ın platformunun yanındaki mavi sancaklı platform. Kitiara'nın şeref muhafızları gururla yürürken pençeli ayaklarının çıkarttıkları ritmik ayak seslerinin peşinden gelişini duyabiliyordu. Tanis platforma ulaşarak kendisine emredilmiş olduğu gibi merdivenlerin altında durdu. O zaman, son ejderan da kapıdan girerken kalabalık sustu, Salon'da bir fısıltı dolanmaya başladı. Kalabalık Kitiara'nın girişini izlemek için sabırsızlanarak ileri doğru uzandı.</p>

    <p class="MsoNormal">Girişteki kalabalığın beklentisini arttırmak için biraz daha oyalanan Kit'in gözünün ucuna bir hareket takıldı. Dönünce Lord Soth'un <span class="GramE">antreye</span> girmiş olduğunu gördü; muhafızları etsiz kollarında beyazlara sarılmış bir beden taşıyordu. İhtiraslı, canlı kadının gözleri <span class="GramE">ile,</span> ölü şövalyenin boş gözleri mutlak bir ittifak ve ikrarla birleşti.</p>

    <p class="MsoNormal">Lord Soth eğilerek selam verdi.</p>

    <p class="MsoNormal">Kitiara da gülümsedikten sonra –dönerek– gökgürültüsü gibi bir tezahürat eşliğinde Toplantı Salonu'na girdi.</p>

    <p class="MsoNormal">Hücrenin buz gibi zeminine uzanan Caramon ayık kalabilmek için büyük bir gayret gösteriyordu. Acı dinmeye başlamıştı. Onu yere düşüren darbe, giydiği subay miğferini ezmiş, onu bayıltaadığı halde sersemletmeyi başarmıştı.</p>

    <p class="MsoNormal">Gene de başka ne yapabileceğini bilemediğinden bayılmış numarası yapmıştı. Neden sanki Tanis burada değil, diye geçirdi aklından, bir kez daha aklının bu kadar yavaş çalıştığına lanetler ederek. Yarımelf hemen bir şeyler düşünüverir, ne yapılması gerektiğini bilirdi. “Bu sorumluluk bana bırakılmamalıydı!” diye yakındı acı acı Caramon. Sonra, sızlanıp durma koca öküz! “Hepsi sana bel bağlamış!” dedi bir ses aklının arka köşelerinden bir yerlerden. Caramon gözlerini kırpıştırdı; sonra tam sırıtacakken son anda kendine <span class="GramE">hakim</span> oldu. Ses o kadar Flint'inkine benziyordu ki cücenin yanında bir yerlerde durduğuna yemin edebilirdi! Haklıydı. Hepsi ona bel bağlamıştı. Elinden geleni yapması gerekiyordu. Yapıp yapabileceği de buydu zaten.</p>

    <p class="MsoNormal">Caramon gözlerini bir çizgi halinde açıp yarı <span class="GramE">açık göz</span> kapakları arasından bakındı. Ejderan bir muhafız neredeyse tam önünde, sırtı sözümona komada yatan savaşçıya dönmüş duruyordu. Caramon, Berem'i ve adı Gakhan olan ejderanı başını çevirmeden göremiyordu ve dikkatleri de üzerine çekmeye cesaret edemezdi Ama o ilk muhafızı halledebileceğini biliyordu. Diğer ikisi onun işini bitirmeden büyük bir ihtimalle ikinci muhafızı da haklardı. Canlı olarak kaçma ümidi yoktu ama en azından Tas ile Tika'ya Berem'i de alıp kaçacak vakit kazandırabilirdi.</p>

    <p class="MsoNormal">Caramon tam kendini gererek muhafıza atlamaya hazırlanmıştı ki zindanın karanlığını ıstırap dolu bir çığlık yırttı. Bağıran Berem'di; bu o kadar öfke ve hiddet dolu bir çığlıktı ki Caramon baygın olmuş olması gerektiğini unutarak telaşla doğruldu.</p>

    <p class="MsoNormal">Sonra Berem'in ileri doğru atılarak Gakhan'ı yakalayıp taş zeminden kaldırmasını hayret içersinde seyretti. Deliler gibi çırpınan ejderanı ellerinden bırakmayan Hepadam, hücreden fırlayarak Gakhan'ı taş duvara yapıştırdı. Ejderanın kafası, kara sunaktaki iyi ejderhaların yumurtalarının çatladığı gibi yarılıp patladı. Hiddetle uluyan Berem, sonunda Gakhan yeşil kanlı biçimsiz bir et parçası haline gelinceye kadar ejderanı durup durup duvara vurmaya devam etti.</p>

    <p class="MsoNormal">Bir an için kimse kıpırdıyamadı. Bu korkunç manzara karşısında dehşete düşen Tas ile Tika birbirlerine sarılmışlardı. Ejderan muhafızlar liderlerinin cesedine felç olmuş, korkunç bir büyüye kapılmış gibi bakarlarken Caramon ağrıdan sersemlemiş aklıyla olanları bir araya getirmeye çalışıyordu.</p>

    <p class="MsoNormal">Sonra Berem, Gakhan'ın cesedini yere bıraktı. Dönerek, yolarkadaşlarına tanımayan gözlerle baktı. Tamamen çıldırdı, diye akıl yürüttü Caramon ürpererek. Berem'in gözleri fal taşı gibi açılmış, deliler gibi bakıyordu. Ağzından salyalar damlıyordu. Elleri ve kolları yeşil kana bulanmıştı. Sonunda kendisini yakalayan kişinin ölmüş olduğunu fark eden Berem, kendine gelir gibi oldu. Etrafına bakınarak yerde kendisine şok olmuş bir halde bakan Caramon'u gördü.</p>

    <p class="MsoNormal">"Kız kardeşim beni çağırıyor!" diye fısıldadı Berem boğuk bir sesle.</p>

    <p class="MsoNormal">Dönüp, önüne çıkıp onu durdurmaya çalışan ejderanları yana savurarak kuzey koridoru boyunca koşmaya başladı. Arkasına bakmak için hiç duraksamayan Berem, koridorun sonundaki yarı açık demir kapıya çarptı; geçerken harcadığı güç neredeyse kapıyı menteşelerinden kurtarmıştı. Donuk bir gümbürtüyle taşlara çarpan kapı bir ileri bir geri deliler gibi savruluyordu. Berem'in çılgın çığlığının koridorda yankılanmasını duyabiliyorlardı.</p>

    <p class="MsoNormal">Bu arada ejderanlardan ikisi kendini toparlayabilmişti. Biri avazı çıktığı kadar bağırarak merdivenlere doğru koşturdu. Ejeranca bağırıyordu ama Caramon söylediklerini rahatlıkla anlayabiliyordu.</p>

    <p class="MsoNormal">"Tutsak kaçtı! Muhafızlara haber verin!"</p>

    <p class="MsoNormal">Cevaben merdivenlerin başından yeri çizen pençeli ayakların sesleri ve bağırtılar geldi. Hobgoblin ölü ejderana bir bakış attıktan sonra kendi panik içindeki bağırışlarını ejderanınkine katarak merdivene ve muhafız odasına doğru koştu. Çabucak ayağa kalkan diğer muhafız hücrenin içine sıçradı. Ama Caramon da artık ayağa kalkmıştı. Buna hareket denirdi. Bunu anlayabilirdi. Uzanan koca adamö ejderanı boynundan yakaladı. Kocaman ellerinin tek bir hareketiyle yaratık kıpırtısız yere düştü. Ejderan'ın bedeni taş kesilirken Caramon hızla pençeli elden kılıcı aldı.</p>

    <p class="MsoNormal">"Caramon! Arkana bak!" diye bağırdı Tasslehoff, diğer muhafız merdivenlerden geri gelip kılıcını çekmiş hücreye dalarken.</p>

    <p class="MsoNormal">Caramon savrularak döndüğünde diğer yaratığın da Tika'nın çizmesini midesine yiyerek iki büklüm düştüğünü gördü. Tasslehoff minik bıçağını ikinci muhafıza saplamış –heyecandan– yeniden çıkartmayı unutmuştu. Diğer yaratığın taşlamış cesedine bakan kender bıçağı için hemen bir hamlede bulundu. Çok geçti.</p>

    <p class="MsoNormal">"Bırak!" diye emretti Caramon; Tas ayağa kalktı. Yukarıdan gelen hırlama benzeri sesler, merdivenlerden inen pençeli ayakların takırtılarına karışıyordu. Hobgoblin merdivenlere ulaşmış elini deliler gibi sallıyor ve onları işaret ediyordu. Zindancının bağırtıları aşağıya inen askerlerin sesini bile bastırıyordu.</p>

    <p class="MsoNormal">Kılıcı elinde Caramon tereddütle merdivenlere doğru baktıktan sonra Berem'in ardından kuzey koridoruna çevirdi bakışlarını.</p>

    <p class="MsoNormal">"Doğru! Berem'i izle Caramon," dedi Tika aceleyle. "Onunla git! Görmüyor musun? Şuraya doğru! 'Beni çağırıyor,' dedi. Kızkardeşinin sesiydi o! Kızın kendisine seslenişini duyabiliyor. O yüzden delirdi."</p>

    <p class="MsoNormal">"Evet..." dedi Caramon dalgın dalgın koridora bakarak. Zırhları takırdayarak, kılıçları taş duvarlara sürte sürte ejderanların döner merdivenden inişlerini duyabiliyordu. Ancak birkaç saniyeleri vardı. "Haydi..."</p>

    <p class="MsoNormal">Tika, Caramon'un koluna asıldı. Tırnaklarını adamın tenine batırarak kendisine bakması için zorladı; kırmızı bukleleri titrek meşale ışığında alevlerden bir kütle olmuştu.</p>

    <p class="MsoNormal">"Hayır!" dedi kız sertçe. "Onu mutlaka yakalayacaklar ve bu her şeyin sonu olacak! Benim bir planım var. Ayrılmalıyız. Tas ile birlikte ben onları kendime çekeceğim. Sana zaman kazandıracağız. Her şey yolunda gidecek Caramon," diye ısrar etti kız, adamın hayır anlamında başını salladığını görünce. "Doğuya doğru uzanan başka bir koridor daha var. Gelirken görmüştüm. Bizi o tarafa doğru izleyecekler. Şimdi, acele et de seni görmesinler!"</p>

    <p class="MsoNormal">Caramon tereddüt etti, yüzü acıdan perişan görünüyordu.</p>

    <p class="MsoNormal">"Artık işin sonuna vardık Caramon!" dedi Tika. "İster hayır olsun, ister şer. Senin onunla gitmen lâzım! Onun kızkardeşine ulaşmasına yardım etmen gerek! Çabuk Caramon! Onu koruyabilecek güçte olan tek insan sensin. Sana ihtiyacı var!"</p>

    <p class="MsoNormal">Tika koca adamı ittirdi. Caramon bir adım attıktan sonra dönüp kıza baktı.</p>

    <p class="MsoNormal">"Tika..." diye başladı, bu çılgın plana karşı söylenebilecek bir şeyler bulmaya çalışıyordu. Ama daha o sözünü bitiremeden</p>

    <p class="MsoNormal">Tika onu çabuk çabuk öperek –ölü ejderanlardan birinden de bir kılıç alıp– koşarak hücreden çıktı.</p>

    <p class="MsoNormal">"Ben ona göz kulak olurum Caramon!" diye söz verdi Tas, keseleri belinde deliler gibi hoplayıp zıplarken Tika'nın ardından koştururuyordu.</p>

    <p class="MsoNormal">Caramon bir an için peşlerinden baktı. Tika kılıcını savurup üzerine doğru giderken hobgoblin zindancı korkuyla viyakladı. Zindancı kızı tutmak için çılgınca uzandı ama Tika hobgoblini öyle büyük bir hiddetle biçti ki, boğazı kesilen yaratık öldüğünü bile anlamadan yığılıp kaldı.</p>

    <p class="MsoNormal">Yere devrilen cesede hiç kulak asmayan Tika, doğuya doğru giden koridordan hızla ilerlemeye başladı.</p>

    <p class="MsoNormal">Tam arkasından gelen Tasslehoff, bir an için tam merdivenlerin dibinde durdu. Ejderanlar artık görünüyordu; Caramon kenderin muhafızlara sataşan tiz sesini duyabiliyordu.</p>

    <p class="MsoNormal">"Köpek yiyicileri! Yapışkan kanlı goblin âşıkları!"</p>

    <p class="MsoNormal">Sonra Tas da, Caramon'un görüş alanından çıkmış olan Tika'nın peşinden hızla koştu. Hiddetten çıldıran –kaçan <span class="GramE">mahkumlar</span> ve kenderin sataşmaları karşısında çılgına dönen– ejderanlar durup da etraflarına bakınmadılar bile. Kıvnk kılıçları parıl parıl parlayan, öldürme güdüsüyle uzun dilleri titreyen ejderanlar tez ayaklı kenderin peşinden koştular.</p>

    <p class="MsoNormal">Bir iki saniye içinde Caramon kendini yapayalnız buldu. Aslında çok kıymetli olan bir koca dakika boyunca kasvetli hücrenin yoğun karanlığına dalıp giderek duraksadı. Hiçbir şey göremiyordu. Tek duyabildiği Tas'ın "köpek yiyicileri," diye haykıran sesiydi. Sonra sessizlik oldu.</p>

    <p class="MsoNormal">“Bir başımayım...” diye düşündü Caramon bıkkınlıkla. "Onları kaybettim – hepsini kaybettim. Peşlerinden gitmeliyim." Tam merdivenlere doğru gitmeye başlamıştı ki durdu. “Hayır, Berem var. O da tek başına. Tika haklı. Bana ihtiyacı var. Onun bana ihtiyacı var.</p>

    <p class="MsoNormal">Sonunda aklını başına alan Caramon, dönerek kuzey koridorundan Hepadam'ın peşinden hantalca ilerlemeye başladı.</p>
  </div>
</body>
</html>
