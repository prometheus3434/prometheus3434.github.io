<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_38">- 10 - Tacı Takan Hükmeder</h2>

    <p class="MsoNormal">Borazan sesleri o kadar ani ve yüksek sesle gelmişti ki Caramon neredeyse ıslak taşlar üzerinde kayıp düşecekti.</p>

    <p class="MsoNormal">Gayri ihtiyari hareket eden Berem onu yakaladı. Borazanlar küçücük odada gümbürtüyle çalarkan her iki adam da etraflarına telaşla bakıyorlardı. Tepelerinden –muhtemelen merdivenlerin yukarısından– cevaben gelen borazan seslerini duyabiliyorlardı.</p>

    <p class="MsoNormal">"Kemer! Bu bir tuzaktı!" diye tekrarladı Caramon. "Eh bu dananın kuyuruğunu koparttı. Mabed'teki bütün canlılar burada olduğumuzu biliyor artık – burası her neresiyse! Ne yaptığını biliyor olman için tanrılara duacıyım!"</p>

    <p class="MsoNormal">"Jasla çağırıyor..." diye tekrarladı Berem. Borazanların çalmasıyla yaşadığı anlık telaş dağılmış, Caramon'u peşinden sürükleyerek ilerlemeye devam ediyordu.</p>

    <p class="MsoNormal">Meşaleyi yukarıda tutan Caramon sadece, başka ne yapabileceğini, nereye gidebileceğini bilemediğinden onu izliyordu. Belliki bir akarsu tarafından kayalara oyulmuş bir mağaradaydılar. Kemer bir merdivene açılıyor ve Caramon'un gördüğü kadarıyla merdiven de doğrudan, hızla simsiyah akan dereye iniyordu. Su kenarından bir yol bulabilmek umuduyla meşaleyi sağa sola tuttu. Ama hiçbir şey yoktu, en azından meşale ışığının kapladığı alanda hiçbir şey yoktu.</p>

    <p class="MsoNormal">"Dur..." diye seslendi ama Berem kara sulara dalmıştı bile. Adamın suyun döner karanlıklarında kaybolmasını bekleyen Caramon, nefesini tutup bekledi. Fakat kara su görüldüğü kadar derin değildi; ancak Berem'in baldırlarına kadar geliyordu.</p>

    <p class="MsoNormal">"Gel!" Caramon'u çağırıyordu adam.</p>

    <p class="MsoNormal">Caramon yeniden böğründeki yaraya dokundu. Kanamaya başlamış gibiydi; sargıları ıslaktı ama sırılsıklam değildi. Öte yandan acı hâlâ yoğundu. Başı ağrıyordu; üstelik korkudan, koşmaktan, kan kaybından o kadar yorgun düşmüştü ki başı da dönüyordu. Bir an için Tika ile Tas'ı düşündü, hatta çok daha kısa bir an için Tanis'i de. <span class="GramE">Fakat,</span> onları hemen aklından uzaklaştırdı.</p>

    <p class="MsoNormal">Artık sonuna vardıklarını söylemişti Tika, ister hayır, ister şer olsun. Caramon da buna inanmaya başlamıştı. Suya adımını atınca hızlı akıntının kendisini ileri doğru sürüklediğini hissetti; sanki üzerinde bu akıntının zaman olduğu ve onu kim bilir neye doğru sürüklediğine dair içini burkan bir his doğmuştu içine. Kendi sonuna mı sürüklüyordu onu? Yoksa dünyanın sonuna mı? Yoksa yeni bir başlangıç için bir ümide doğru mu?</p>

    <p class="MsoNormal">Berem önünde sabırsızlıkla suları sıçrata sıçrata yürüyordu, ama</p>

    <p class="MsoNormal">Caramon yeniden onu durdurdu.</p>

    <p class="MsoNormal">"Birbirimizden ayrılmayacağız," dedi koca adam, derin sesi mağarada çınlıyordu. "Başka tuzaklar da olabilir, deminkinden daha kötü üstelik."</p>

    <p class="MsoNormal">Berem, Caramon'un kendisine yetişmesine olanak sağlayacak kadar uzun bir süre tereddüt içinde kaldı. Sonra gürül gürül akan suyun içinden –suyun dibi kaygan, ufalanan ve yerinden oynamış taşlarla emniyetsiz olduğundan– her adımlarını dikkatli dikkatli atmak zorunda kalarak yavaşça yan yana ilerlediler.</p>

    <p class="MsoNormal">Caramon rahat bir nefes alarak suyun içinden ilerlerken, bir şey deri çizmesine öyle büyük bir hızla çarptı ki az kalsın dengesi bozuluyordu. Sendeleyerek Berem'e tutundu.</p>

    <p class="MsoNormal">“Bu da ne?" diye homurdandı, alev alev yanan meşaleyi suyun üzerinde tutarken.</p>

    <p class="MsoNormal">Işığa kapıldığı belli olan bir kelle, parıldayan ıslak siyahlıktan baş verdi. Caramon'un dehşet içinde nefesi kesildi; hatta Berem bile bir an için boş bulunmuştu.</p>

    <p class="MsoNormal">"Ejderhalar!" diye fısıldadı Caramon. "Yumurtadan yeni çıkanlar!" Küçük ejderha tiz bir çığlık atmak için ağzını açtı. Meşale ışığı dizi dizi, jilet keskinliğinde dişler üzerinde parladı. Sonra baş kayboldu ve Caramon yaratığın yeniden çizmesine saldırdığını hissetti. Bir başkası da diğer bacağına çarptı; şimdi su çırpınan kuyruklarla kaynamaya başlamıştı.</p>

    <p class="MsoNormal">Deri çizmelerim, ejdehaların canımı acıtmasını şimdilik engelliyor, diye düşündü Caramon, ama düşecek olsam etimi kemiğimden ayırırlar!</p>

    <p class="MsoNormal">Değişik şekillerde karşılaşmıştı ölümle, ama hiçbiri bundan daha dehşet verici olmamıştı. Bir an için paniğe kapıldı. Geri dönmeliyim, diye düşündü deliler gibi. Berem tek başına gidebilir. Sonuç olarak o ölemiyor.</p>

    <p class="MsoNormal">Sonra koca savaşçı kendine çeki düzen verdi. Hayır, diye derin bir nefes aldı. Artık bizim burada olduğumuzu biliyorlar. Bizi engellemesi için birini veya bir şeyi buraya yollayacaklardır. Berem'in yapması gerekeni yapabilmesi için, gelecek olan her neyse onu benim uzak tutmam gerek.</p>

    <p class="MsoNormal">Son düşüncesinin pek anlamsız olduğunu Caramon da fark etti. O kadar komikti ki bu durumda dahi gülmemek için kendini zor tuttu. Tam o sırada mağaranın sessizliği arkasından gelen çelik seslerinin takırtıları ve kaba haykırışlarla bozuldu.</p>

    <p class="MsoNormal">“Bu çılgınlık!” diye söylendi bezgin bir halde. “Anlamıyorum! Burada karanlıklar içinde ölebilirim; üstelik ne için? Hayalle gerçeği, geçmişle bugünü ayıramayan bir delinin peşinde! Belki ben de deliriyorum!”</p>

    <p class="MsoNormal">Artık Berem de peşlerinden gelen muhafızları fark etmişti. Bu onu ejderhalardan daha çok korkuttu ve ileri atılmasına neden oldu. Rahat bir nefes alan Caramon, ayak ve bacaklarındaki saldırılara kulak asmayarak siyah akarsu içinde yürümeye devam ederek Berem'e yetişmeye çalıştı.</p>

    <p class="MsoNormal">Adam durmadan önündeki karanlığa bakıyordu ve zaman zaman inleyerek ellerini sabırsızlıkla sallıyordu. Nehir onları suyun daha da derinleştiği bir dönemece götürdü. Caramon, su çizmelerinden yukarıya gelirse ne yapabileceğini düşündü. Genç ejderhalar hâlâ deliler gibi peşlerindeydiler ve insan kanı ile etinin sıcak rayihası onları çıldırtıyordu. Kılıç ve mızrakların takırtıları da gitgide daha yakından duyuluyordu.</p>

    <p class="MsoNormal">Sonra geceden de kara bir şey Caramon'a doğru uçarak yüzüne çarptı. O ölümcül suya düşmemek için çaresizlik içinde çırpınan Caramon meşaleyi düşürdü. Berem ona doğru deliler gibi atılarak yakalarken, meşale cızlayarak söndü. Bir an için ikisi, –kaybolmuş ve kafaları karışmış bir halde– karanlığa doğru bakarak birbirlerine sarılıp kaldılar.</p>

    <p class="MsoNormal">Eğer biri gözlerini kör etmiş olsaydı Caramon ancak bu kadar şaşırabilirdi yönünü. Kıpırdamamış olduğu halde ne tarafa doğru dönük olduğuna dair bir fikri yoktu; etrafıyla ilgili tek bir şey bile hatırlamıyordu. Tek bir adım daha atarsa, hiçliğe dalıp sonsuza kadar düşecekmiş gibi bir his vardı içinde...</p>

    <p class="MsoNormal">"İşte!" dedi Berem, sesi, sanki nefes alamıyormuş gibi boğuktu. "Üzerinde taşların parladığı kırık sütunu görüyorum! Üstelik kızkardeşim de orada! Beni bekliyor, bunca yıl beklemiş olduğu gibi! Jasla!" diye çığlık atarak gayretle ilerledi.</p>

    <p class="MsoNormal">Önündeki karanlığa bakan Caramon, Berem'i tuttu ama adamın bedeninin heyecandan titrediğini hissedebiliyordu. Kendisi hiçbir şey göremiyordu... <span class="GramE">Yoksa,</span> görebiliyor muydu?</p>

    <p class="MsoNormal">Evet! Acı içindeki bedenine derin bir şükran ve ferahlama hissi yayıldı. Uzakta pırıldayan, karanlıkta bu ağır siyahlığın bile bastıramayacağı bir ışıkla parlayan kıymetli taşları görebiliyordu.</p>

    <p class="MsoNormal">Az ötede, otuz metre kadar ilerilerinde. Berem'i tutan elini gevşeten Caramon, belki de bu –en azından benim için– bir çıkıştır, diye düşündü. Bırakayım Berem hayalet kızkardeşine kavuşsun. Benim bütün istediğim bir çıkış yolu, Tika ile Tas'a geri dönmenin bir yolu.</p>

    <p class="MsoNormal">Kendine olan güveni geri gelmeye başlayan Caramon, iri adımlarla ilerledi. Birkaç dakika içinde her şey olup bitmiş <span class="GramE">olacaktı...ister</span> hayır için...ister...</p>

    <p class="MsoNormal">"Shirak," dedi bir ses. Canlı bir ışık parladı.</p>

    <p class="MsoNormal">Bir an için Caramon'un kalbi durdu. Yavaş yavaş başını o parlak ışığa bakmak için kaldırdı ve orada siyah bir kukuletanın derinliklerinden kendisine bakan bir çift parlak, kum saati şeklinde altın göz gördü.</p>

    <p class="MsoNormal">Nefesi bedeninden, ölmekte olan bir adamın son nefesi gibi ayrıldı.</p>

    <p class="MsoNormal">Öten borazanlar sustu ve Toplantı Salonu'na bir derece sükûnet <span class="GramE">hakim</span> oldu. Bir kez daha Salon'daki herkesin gözü –Karanlık Kraliçe de <span class="GramE">dahil</span> olmak üzere– platform üzerindeki gösteriye çevrildi.</p>

    <p class="MsoNormal">Taç'ı elinde sıkı sıkı tutan Tanis ayağa kalktı. Borazanların ne anlama geldiğini, başına ne belalar gelebileceğini bilmiyordu. Tek bildiği oyunu sonuna kadar götürmekti, ne kadar acı verirse versin.</p>

    <p class="MsoNormal">Laurana... <span class="GramE">tek</span> düşüncesi kızdı. Berem, Caramon ve diğerleri her nerede idiyseler, onun erişemiyeceği bir yerde oldukları kesindi. Tanis'in gözleri, altındaki <span class="GramE">yılan başlı</span> platformdaki gümüş zırhlı surete gitti. Bakışları denetimsiz bir biçimde, Laurana'nın yanında durmakta olan yüzü korkunç ejderha maskesine gizlenmiş Kitiara'ya kaydı. Kadın ona işaret etti.</p>

    <p class="MsoNormal">Tanis arkasında bir hareketin varlığını duymaktan çok hissetti; bu tenini yalayan soğuk bir <span class="GramE">rüzgar</span> gibiydi. Savrulurcasına arkasına dönünce kavuniçi gözlerinde ölüm yanan Lord Soth'un üzerine doğru geldiğini gördü.</p>

    <p class="MsoNormal">Tanis, mezarın ötesinden gelen bu rakibiyle dövüşemeyeceğini bilerek, Taç elinde geriledi.</p>

    <p class="MsoNormal">"Dur! <span class="GramE">diye</span> bağırdı, Taç'ı Toplantı Salonu'nun zemini üzerinde tutarak. "Onu durdur Kitiara, yoksa ölmeden önceki son gücümle bunu kalabalığa savururum."</p>

    <p class="MsoNormal">Soth sessizce güldü; sadece temasıyla öldürebilecek iskeletimsi eli ona doğru uzanmış yaklaşıyordu.</p>

    <p class="MsoNormal">" 'Ölmeden önceki' ne gücü?" diye sordu ölü şövalye yavaşça. "Büyüm bedenini toza çevirir, Taç da ayaklarımın dibine düşer."</p>

    <p class="MsoNormal">"Lord Soth," diye çınladı berrak bir ses Salon'un tam ortasındaki platformdan, "durun. Bırakın Taç'ı kazanan onu bana kendi getirsin!"</p>

    <p class="MsoNormal">Soth tereddüt etti. Eli hâlâ Tanis'e doğru uzanmış bir halde alevli gözlerininin boş bakışlarını, sorgularcasına Kitiara'ya çevirdi.</p>

    <p class="MsoNormal">Ejderha miğferini başından çıkartan Kitiara sadece Tanis'e bakıyordu. Tanis kadının kahverengi gözlerinin pırıldadığını, yanaklarının heyecanla kızardığını görebiliyordu.</p>

    <p class="MsoNormal">“Taç'ı bana getirirsin değil mi Tanis?" diye seslendi Kitiara. Tanis yutkundu. "Evet," dedi kuru dudaklarını yalayarak. "Sana</p>

    <p class="MsoNormal">Taç'ı getiririm."</p>

    <p class="MsoNormal">"Muhafızlarım!" diye buyurdu Kitiara elini ileri doğru sallayarak. "Bir refakatçi. Ona dokunan her kim olursa olsun kendi ellerimle öldürürüm. Lord Soth, sağ salim yanıma gelmesini sağlayın–</p>

    <p class="MsoNormal">Tanis bakışlarını, yavaş yavaş ölüm saçan elini indiren Lord Soth'a çevirdi. Tanis'e, ölüm şövalyesi dudak bükerek, "Hâlâ sizin efendiniz bu adam hanımefendi," diye fısıldamış gibi geldi.</p>

    <p class="MsoNormal">Sonra Soth onun yanında yürümeye başladı; şövalyeden yayılan hayaletimsi ürperti neredeyse Tanis'in kanını donduracaktı. Birlikte merdivenlerden indiler; tuhaf bir çift olmuşlardı: Kararmış zırhları içinde silik bir şövalye ile ellerinde kana bulanmış Taç'ı tutan bir <span class="GramE">yarımelf .</span></p>

    <p class="MsoNormal">Merdivenlerin dibinde, kılıçları ellerinde duran Ariakas'ın subayları gerilediler, kimi gönülsüzce gerilemişti. Tanis mermer zemine varıp da yanlarından geçerken <span class="GramE">bir çoğu</span> ona kara kara baktı. Parlayan bir hançer <span class="GramE">ile,</span> kara gözlerde söylenmeyen yemii gördü.</p>

    <p class="MsoNormal"></p>

    <p class="MsoNormal">Kitiara'nın muhafızları da kendi kılıçlarını çekerek Tanis'in etrafını aldılar, ama kalabalık zeminde salimen ilerleyebilmesini sağlayan Lord Soth'un ölümcül aurasıydı. Tanis zırhının altından terlemeye başladı. Demek ki güç dedikleri bu, diye fark etti Tanis. Taç kimde olursa o hükmedecek – ama bütün bunlar gecenin birinin köründe, bir suikastçinin hançeriyle son bulabiliyor!</p>

    <p class="MsoNormal">Tanis yürümeye devam etti ve kısa bir süre sonra Lord Soth ile <span class="GramE">yılan başı</span> şeklindeki platforma çıkan merdivenlerin dibine vardılar. Tepede zaferiyle daha da güzelleşmiş Kitiara duruyordu. Tanis, kavuniçi gözleri boş çukurlarında yanan Soth'u aşağıda bırakarak mahmuza benzeyen merdivenleri tek başına çıktı. Tanis platformun tepesine, yani yılanın başına varınca Kitiara'nın gerisinde duran Laurana'yı görebildi. Laurana'nın yüzü soluk, sakin ve kendi halindeydi. Kız ona –ve kan kaplı Taç'a– baktıktan sonra başını çevirdi. Kızın ne düşündüğü veya ne hissettiği hakkında hiçbir fikri yoktu. Önemli de değildi. Açıklayabilirdi...</p>

    <p class="MsoNormal">Ona doğru koşan Kitiara adama sarıldı. Salon'dan bir tezahürat sesi yükseldi.</p>

    <p class="MsoNormal">"Tanis!" dedi kadın nefesi arasından. "Gerçekten de seninle birlikte hüküm sürmek için yaratılmışız! Muhteşemdin, harikaydın! Sana istediğin her <span class="GramE">şeyi...her</span> şeyi verebilirim..."</p>

    <p class="MsoNormal">"Laurana'yı da mı?" diye sordu Tanis <span class="GramE">soğuk kanlılıkla</span>, kalabalığın gürültüsüne sığınarak. Çekik gözleri; o, soyunu belli eden gözleri Kitiara'nın kahverengi gözlerine dikilmişti.</p>

    <p class="MsoNormal">Kit aceleyle bir ölü kadar sabit, teni bir ölü kadar bembeyaz olan elf kadına bir bakış attı.</p>

    <p class="MsoNormal">"Eğer onu istiyorsan tabii." Kitiara omuzlarını silktikten sonra sadece onun duyacağı kadar adama sokuldu. "Ama bana sahip olacaksın Tanis. Gündüzleri ordulara komuta edeceğiz, dünyayı yöneteceğiz. Geceleri Tanis! Sadece bizim olacak; senin ve benim." Nefesi sıklaşmıştı; elleri adamın sakallı yüzünü okşamak için uzandı. "Taç'ı başıma yerleştir sevgilim."</p>

    <p class="MsoNormal">Tanis kadının kahverengi gözlerine bakınca gözlerin samimiyet, tutku ve heyecan yüklü olduğunu gördü. Kitiara'nın tir tir titreyen, sabırsız bedeninin kendi bedenine yaslanmış olduğunu hissediyordu. Etrafında askerler deliler gibi bağırıyor, gürültü bir dalga gibi kabarıyordu. Tanis yavaş yavaş Güç Tacı'nı kaldırdı, ağır ağır yükseltiyordu –ama Kitiara'nın değil– kendi başına doğru.</p>

    <p class="MsoNormal">"<span class="GramE">Hayır</span> Kitiara," diye bağırdı herkesin duyabileceği şekilde. "Birimiz hem gündüz, hem gece hüküm sürecek: Ben."</p>

    <p class="MsoNormal">Salon'da hiddetli gürültülere karışmış kahkaha sesleri duyuluyordu. Kitiara'nın gözleri hayretle açıldıktan sonra hızla kısıldı.</p>

    <p class="MsoNormal">"Sakın deneme," dedi Tanis, kadın kemerindeki bıçağa uzanmaya çalışırken elini tutarak. Kadını sıkı sıkı tutup, ona baktı. "Şimdi Salon'dan ayrılacağım," dedi yavaşça, sadece kadının kulağına konuşuyordu, "Laurana'yla birlikte. Sen ve askerlerin buradan çıkarken bize refakat edeceksiniz. Bu korkunç yerden salimen çıktıktan sonra sana Taç'ı vereceğim. Bana ihanet edersen Taç'ı hiç alamazsın. Anlıyor musun?"</p>

    <p class="MsoNormal">Kitiara'nın dudakları alayla büküldü. "Demek ki gerçekten tek umurunda olan o?" diye fısıldadı iğneli iğneli.</p>

    <p class="MsoNormal">"Gerçekten," diye cevap verdi Tanis. Kadının kolunu daha da sıkı kavrayınca kadının gözlerindeki acıyı gördü. "Bunun için çok sevdiğim iki kişinin ruhu üzerine yemin ederim: Sturm</p>

    <p class="MsoNormal">Brightblade ile Flint Fireforge. Bana inanıyor musun?"</p>

    <p class="MsoNormal">"Sana inanıyorum," dedi Kitiara acı bir hiddetle. Bakışlarını adama çevirince tutuk bir hayranlık kıvılcımı bir kez daha gözlerinde oynaştı. "O kadar çok şeye sahip olabilirdin ki..."</p>

    <p class="MsoNormal">Tanis tek bir söz bile söylemeden kadını serbest bıraktı. Dönerek sırtı onlara dönük, kalabalığın biraz üstüne bakmakta olan Laurana'ya doğru yürüdü. Tanis kızın kolunu yakaladı. "Benimle gel," diye emretti soğuk bir tonda. Tepesinde, Kraliçe'nin kara gölgeden suretinin, kim galip gelecek diye gücün akıntısını dikkatle seyrettiğini, bu arada etrafındaki kalabalığın da gürültüsünün arttığını hissedebiliyordu.</p>

    <p class="MsoNormal">Laurana yarımelfin temasıyla irkilmedi. Hiçbir tepki vermedi. Bal rengi saçları düğüm düğüm olmuş omuzlarına dökülürken başını yavaş yavaş hareket ettirerek ona baktı. Yeşil gözler tanımadan bakıyordu, ifadeden yoksundu. Yarımelf bu gözlerde hiçbir şey göremedi; ne korku vardı, ne de öfke.</p>

    <p class="MsoNormal">“Her şey yoluna girecek,” dedi kıza sessizce, kalbi paramparça olarak. “Açıklayacağım...”</p>

    <p class="MsoNormal">Gümüşsü bir şimşek çaktı, altın saçlar ortalığı bulandırdı. Bir şey Tanis'in göğsüne çarptı şiddetle. Geriye doğru sendeledi yarımelf, tökezlenirken Larurana rahat bir hareketle Kit'in kılıcını kınından çekerek kılıcın kabzasıyla Kitiara'nın yüzüne vurup kadını platformdan aşağıya devirdi. Dönerek platformun kenarına doğru koştu.</p>

    <p class="MsoNormal">"Laurana dur!" diye bağırdı Tanis. Kızı yakalamak için ileri atılacakken kılıcın ucunu gırtlağında hissetti.</p>

    <p class="MsoNormal">"Kıpırdama Tanthalasa," diye emretti Laurana. Yeşil gözleri heyecanla açılmıştı; kılıcı tereddütsüz bir kesinlikle tutuyordu.</p>

    <p class="MsoNormal">"Yoksa ölürsün. Eğer mecbur kalırsam seni ben öldürürüm."</p>

    <p class="MsoNormal">Tanis ileri doğru bir adım attı. Keskin kılıç tenini yırttı. Çaresizlik içinde durdu. Laurana hüzünle gülümsedi.</p>

    <p class="MsoNormal">"Görüyor musun Tanis? Artık senin bildiğin aşka muhtaç küçük çocuk değilim. Babasının sarayında yaşayan, babasının küçük prensesi değilim. Hatta Altın Kumandan bile değilim. Ben Laurana'yım. Ve senin yardımın olmadan da istersem yaşarım, istersem ölürüm."</p>

    <p class="MsoNormal"></p>

    <p class="MsoNormal">"Laurana dinle beni!" diye yalvardı Tanis, kıza doğru bir adım daha atarken tenine batan kılıcı yana çekmek için uzandı.</p>

    <p class="MsoNormal">Laurana'nın dudaklarının sıkı sıkı kapandığını gördü; yeşil gözleri parladı. Sonra, içini çeken kız yavaş yavaş kılıcı adamın zırhlı göğsüne doğru indirdi. Tanis gülümsedi. Laurana omuzlarını sürerek ani bir hareketle adamı platformdan aşağıya ittirdi.</p>

    <p class="MsoNormal">Kolları deliler gibi havayı döven yarımelf, aşağıdaki zemine yuvarlandı. Düşerken –elinde kılıcıyla– peşinden atlayıp hafifçe ayaklarının üzerine konan Laurana'yı gördü.</p>

    <p class="MsoNormal">O yere tüm ağırlığıyla çarptı, nefesi kesildi. Güç Tacı başından düşüp takırtıyla yuvarlanarak cilalı granit zemin üzerinde kaydı. Tepesinde Kitiara'nın hiddetle viyakladığını duyabiliyordu.</p>

    <p class="MsoNormal">"Laurana!" Nefesi kesilmiş olmasına rağmen bağırmak için gayret etti, çılgınlar gibi kıza bakınıyordu. Gümüşsü bir şimşek gördü.</p>

    <p class="MsoNormal">"Taç! Bana Taç'ı getirin!" Kitiara'nın sesi kulaklarında gümbürdüyordu. ,</p>

    <p class="MsoNormal">Ama tek bağıran o değildi. Toplantı Salonu'nun her yanında</p>

    <p class="MsoNormal">Yüceefendiler ayaklanmış askerlerine ilerlemelerini emrediyoru. Ejderhalar havalanmışlardı. Karanlık Kraliçe'nin beş başlı bedeni Salon'u gölgeyle doldurmuş, kendisine en güçlü komutanları –yani galipleri– kazandıracak olan bu güç sınavı karşısında mest oluyordu.</p>

    <p class="MsoNormal">Pençeli ejderan ayakları, çizmeli goblin ayakları, çelik perçinli insan ayakları Tanis'i ezdi. Ayakta durmaya çabalayan yarımelf ezilmemeye çalışarak o gümüş şimşeği izlemeye çalıştı. Bir kez gördü, sonra kaybetti; meydan kavgasında yitmişti. Tam önünde çarpık bir yüz belirdi, kara gözler çaktı. Bir mızrak başı böğrüne saplandı.</p>

    <p class="MsoNormal">Toplantı Salonu'nda bir keşmekeş baş gösterirken Tanis homurdanarak yere düştü.</p>

    <p class="MsoNormal"><br /></p>

    <h2 class="calibre3" id="sigil_toc_id_1" style="text-align: center;">- 11 - Jasla çağırıyor...</h2>

    <p class="MsoNormal">Raistlin! Bu bir düşünceydi, dile getirilmemişti. Caramon konuşmaya çalıştı ama boğazından tek bir ses bile yükseliyordu.</p>

    <p class="MsoNormal">"<span class="GramE">Evet</span> kardeşim," dedi Raistlin, her zamanki gibi ikizinin düşüncelerine cevap vererek. "O benim – yani amacınıza ulaşmak için geçmeniz gereken son muhafız; borazanların çalması durumunda Karanlıklar Majestesi'nin burada hazır bulunmasını emrettiği muhafız." Raistlin alay edercesine gülümsedi. "Aslında benim büyü tuzağıma ahmakça düşenin sen olduğunu bilmeliydim..."</p>

    <p class="MsoNormal">“Raist," diye başladı Caramon ve boğulur gibi oldu. Bir an için konuşamadı. Korku, acı ve kan kaybından yıpranmış soğuk su içinde titreyen Caramon, bu kadarını kaldıramayacağını hissetti. Kara suların başından aşıp kapanması, genç ejderhaların etini didik didik etmesi daha kolaymış gibi geldi. Acı bu kadar kötü olmazdı. Sonra Berem'in yanıbaşında kıpırdadığını hissetti. A- dam şüpheyle Raistlin'e bakıyor, anlayamıyordu. Caramon'un koluna asıldı.</p>

    <p class="MsoNormal">"Jasla çağırıyor. Gitmemiz gerek."</p>

    <p class="MsoNormal">Caramon hıçkırarak kolunu adamın elinden kurtardı. Berem ona kızgınlıkla baktıktan sonra dönerek tek başına yoluna devam etti.</p>

    <p class="MsoNormal">"<span class="GramE">Hayır</span> dostum, kimse bir yere gitmiyor."</p>

    <p class="MsoNormal">Raistlin ince elini kaldırınca Berem, aniden şaşırtıcı bir şekilde durdu. Hepadam bakışlarını, biraz tepelerindeki bir kaya çıkıntıında duran büyücünün parlayan altın gözlerine çevirdi. Sızlayarak, ellerini ovuşturarak ilerideki taşlı sütuna bakıyordu Berem. Ama kıpırdıyamıyordu. En az kaya üzerinde duran büyücü kadar şiddetli ve korkunç bir güç yolunu kesmişti.</p>

    <p class="MsoNormal">Caramon aniden gözlerine dolan yaşları, gözlerini kırpıştırarak geçiştirdi. Kardeşinin gücünü hissederek, çaresizlik hissine karşı bir savaş verdi. Yapabileceği hiçbir şey yoktu... Raistlin'i öldürmeye çalışmaktan başka. Ruhu dehşetle ürperdi. Hayır, kendi ölürdü daha iyi!</p>

    <p class="MsoNormal">Caramon aniden başını kaldırdı. Öyle olsundu. Eğer ölmem gerekiyorsa dövüşerek ölürüm – hep istemiş olduğum gibi.</p>

    <p class="MsoNormal">Bu kendi kardeşimin ellerinde ölmem anlamına gelse bile. Caramon'un bakışları yavaş yavaş ikizininkiyle karşılaştı.</p>

    <p class="MsoNormal">"Artık siyah cüppe mi giyiyorsun?" diye sordu çatlamış dudakları arasından. "Göremiyorum... <span class="GramE">bu</span> ışıkta..."</p>

    <p class="MsoNormal">"<span class="GramE">Evet</span> kardeşim," diye cevapladı Raistlin, Büyücülük Asası'nı, gümüşümsü ışık üzerine düşecek şekilde kaldırırken. En yumuşak kadifeden bir cüppe omuzlarından dökülüyor, ışık altında sanki etraflarını saran sonsuz geceden daha da siyahmışcasına parıldıyordu.</p>

    <p class="MsoNormal">Yapması gereken şeyin düşüncesiyle titreyen Caramon devam etti, "Sesin de daha gür, değişik. Sana benziyor... <span class="GramE">ama</span> yine de sanki sen değilsin..."</p>

    <p class="MsoNormal">"Bu uzun bir hikâye Caramon," diye cevap verdi Raistlin. "Zamanla duymasını öğrenirsin. Ama şu anda çok kötü bir konumdasın kardeşim. Ejderan muhafızlar geliyor. Onlar Hepadam'ı yakalayıp Karanlık Kraliçe'nin önüne götürme emri aldılar. Bu onun sonu olacak. O ölümsüz değil, seni temin ederim. Kralie'nin onun varlığını çözecek, onu fırtınanın <span class="GramE">rüzgarlarında</span> sürüklenen ince ten ve ruh şeritleri haline getirecek büyüleri var. Sonra Karanlık Kraliçe onun kızkardeşini yutarak –sonunda– tüm gücüyle ve haşmetiyle Krynn'e girebilecek. Dünyaya, cennet ve cehennemin her köşesine de o hükmedecek. Hiçbir şey onu durduramayacak."</p>

    <p class="MsoNormal">"Anlamıyorum..."</p>

    <p class="MsoNormal">"Tabii ki anlayamıyorsun sevgili kardeşim," dedi Raistlin, sesinde eski huysuzluğunun ve alaycılığının bir tınısı vardı. "Sen Hepadam'ın, yani tüm Krynn üzerinde bu savaşı bitirebilecek ve Karanlıklar Kraliçesi'ni gölgeler diyarına gönderebilecek tek kişinin yanında duruyorsun. Ve anlamıyorsun."</p>

    <p class="MsoNormal">Üzerinde durmakta olduğu kayanın iyice kenarına doğru ilerleyen Raistlin, asasına dayanarak aşağıya eğildi. Kardeşini yakınına çağırdı. Raistlin'in üzerine bir büyü yapmasından korkan Caramon, kıpırdıyamadan olduğu yerde titredi. Ama kardeşi sadece onu dikkatle süzmekle yetindi.</p>

    <p class="MsoNormal">"Hepadam'ın bütün yapması gereken birkaç adım daha atması kardeşim ve sonra bütün bu uzun yıllar boyunca onun geri dönüp onu kendi üzerine almış olduğu azaptan kurtarmasını beklerken anlatılamayacak acılara tahammül etmiş olan kızkardeşiyle yeniden birleşebilecek."</p>

    <p class="MsoNormal">"<span class="GramE">Peki</span> o zaman ne olacak?" Caramon sendeledi; kardeşinin gözleri onu herhangi bir büyüden daha etkili, basit bir güçle alıkoyuyordu.</p>

    <p class="MsoNormal">Kum saati biçimli altın gözler kısıldı, Raistlin'in sesi yumuşadı. Artık fısıldamak zorunda olmadığı halde büyücü fısıldamayı daha etkileyici buluyordu.</p>

    <p class="MsoNormal">"Kıskı yerinden çıkacak sevgili kardeşim, kapı da güm diye kapanacak. Karanlık Kraliçe de hiddetten uluyarak Cehennem'in derinliklerini boylayacak." Raistlin bakışlarını kaldırdı ve soluk, ince eliyle bir işaret yaptı. "<span class="GramE">Bu...kötülükle</span> bozulmuş, yeniden doğan bu İstar Mabed'i... düşecek."</p>

    <p class="MsoNormal">Önce nefesi kesildi Caramon'un, sonra yüzü sertleşti, ciddileşti. “Hayır, yalan söylemiyorum," diye cevap verdi Raistlin karde-</p>

    <p class="MsoNormal">şinin düşüncelerine. "Gerektiğinde yalan söylemeyeceğimden değil. Ama sen de sevgili kardeşim, hâlâ sana yalan söyleyemeyeceğim kadar birbirimize yakın olduğumuzu göreceksin. Ayrıca yalan söylemek için bir nedenim de yok – gerçekleri bilmen benim daha çok işime yarıyor."</p>

    <p class="MsoNormal">Caramon'un aklı zorlanıyordu. Bunların hiçbirini anlamamıştı. Ama bu konuda düşünecek zamanı da yoktu. Arkasında, tünel boyunca gelen yankılardan ejderan muhafızların merdivenlerde olduğunu anlıyordu. Yüzündeki ifade sakinleşti, yüzü kararla sertleşti.</p>

    <p class="MsoNormal">"O halde benim ne yapmam gerektiğini biliyorsun Raist.” dedi. "Sen güçlü olabilirsin ama yine de büyünün işleyebilmesi için <span class="GramE">konsantre olmak</span> zorundasın. Ve eğer bu gücü bana karşı kullanırsan Berem senin gücünden kurtulmuş olur. Onu öldüremezsin" –Caramon bütün kalbiyle Berem'in dinliyor olduğunu ve sırası gelince harekete geçeceğini umuyordu– "bunu sadece Karanlık Kraliçe'n yapabilir sanınm. Yani geriye sadece...”</p>

    <p class="MsoNormal">"Sadece sen kalıyorsun sevgili kardeşim," dedi Raistlin yavaşça. "Evet, seni öldürebilirim..."</p>

    <p class="MsoNormal">Doğrularak elini kaldırdı ve –daha Caramon bağıramadan, düşünemeden, hatta kolunu bile kıpırdatamadan– sanki karanlığın içine bir güneş düşmüş gibi bir ateş topu ortalığı aydınlattı. Büün gücüyle Caramon'un üzerinde patlayarak onu sırt üstü kara sulara devirdi.</p>

    <p class="MsoNormal">Gözleri parlak ışıkla yanan ve körleşen, çarpmanın gücüyle sersemleyen Caramon karanlık sulara gömülürken bayılacağını düşündü. Sivri dişler kollarını ısırarak etlerini kopardılar. Keskin acı uyuşmakta olan hislerini geri getirdi. Acı ve dehşetle bağıran Caramon, bu ölümcül derenin içinden doğrulabilmek için deliler gibi çırpındı.</p>

    <p class="MsoNormal">Kontrolsüz bir biçimde titreyerek ayağa kalktı. Kanın tadını alan genç ejderhalar ona saldırıyor, zıvanadan çıkmış gibi deri çizmelerine atılıyorlardı. Kolunu tutan Caramon aceleyle Berem'e bakınca, adamın yerinden bir milim bile kıpırdamamış olduğunu büyük bir üzüntüyle gördü.</p>

    <p class="MsoNormal">"Jasla! Buradayım! Seni kurtaracağım!" diye bağırdı Berem, ama büyüyle olduğu yerde durmuş kalmıştı. Yolunu kapatan görünmez duvarı deliler gibi yumrukluyordu. Adam kederinden neredeyse delirmişti.</p>

    <p class="MsoNormal">Raistlin önünde duran, çıplak kollarındaki sıyrılmış derilerinden kanlar akan kardeşini <span class="GramE">soğuk kanlılıkla</span> izledi.</p>

    <p class="MsoNormal">"Güçlüyüm Caramon," dedi Raistlin, ikizinin elem dolu gözlerine soğuk bir ifadeyle bakarak. "Tanis'in aptalca yardımı sayesinde Krynn üzerinde beni geçebilecek tek adamdan da kurtulmuş oldum. Artık bu dünya üzerinde büyü konusunda en güçlü benim Ve daha da güçleneceğim... Kara Kraliçe'nin gitmesiyle!"</p>

    <p class="MsoNormal">Caramon kardeşine rüyadaymış gibi baktı, söylediklerini anlayamıyordu. Arkasında, suyun içindeki şapırtıları ve zaferle bağıran ejderanların sesini duyuyordu. Kıpırdıyamayacak kadar aptallaşmış, gözlerini kardeşinden alamıyordu. Ancak, Raistlin elini kaldırıp da Berem'e doğru bir hareket yapmaya başlayınca Caramon belli belirsiz bir şeyler anlamaya başladı.</p>

    <p class="MsoNormal">Bu hareketle Berem kurtulmuştu. Hepadam arkasına Caramon'a ve su içinden ilerleyen, kıvrık kılıçları asanın ışığında şimşekler çaktıran ejderanlara doğru bir bakış fırlattı. Son olarak kayanın üzerinde uzun kara cüppesiyle duran Raistlin'e baktı. Sonra Berem –tünel boyunca yankılanan neşe dolu bir haykırışla– taşlı sütuna doğru fırladı.</p>

    <p class="MsoNormal">"Jasla, geliyorum!"</p>

    <p class="MsoNormal">"Unutma kardeşim" –Raistlin'in sesi Caramon'un aklında yankılanıyordu– "bu, ben böyle olmasını arzu ettiğim için böyle oluyor!"</p>

    <p class="MsoNormal">Arkasına dönüp bakan Caramon, avlarının kaçtığını anlayan ejderanların hiddetle çığlıklar attığını görebiliyordu. Ejderhalar Caramon'un deri çizmelerini parçalıyorlardı, yaraları da çok ağrıyordu ama o bunların farkında bile değildi. Tekrar dönerek Berem'in taşlı sütuna doğru koşmasını bir rüyadaymış gibi seyretti. Hakikatten de bu, gerçekten çok bir rüyaya benziyordu.</p>

    <p class="MsoNormal">Belki de bu kendisinin hummalı bir hayaliydi ama Hepadam sütuna yaklaştıkça adamın göğsündeki yeşil ziynet Raistlin'in ateş topundan bile daha parlak bir ışıkla ışımaya başlamıştı. Bu ışıkta, taşlı sütunun içinde ışıldayan, solgun bir kadın formu belirdi. Sade, deri bir tunik giyen kadın kırılgan, sevimli bir güzelliğe sahipti; ince çehresine göre çok genç duran gözleri Berem'e çok benziyordu.</p>

    <p class="MsoNormal">Sonra, tam Berem kıza yaklaşmışken, suyun içinde durdu. Bir an için hiçbir şey hareket etmedi. Kılıçlannı pençeli ellerinde sıkı sıkı tutan ejderanlar kıpırtısız durdu. Anlayamadan, kaderlerinin her nasılsa dengede olduğunu, herkesin bu adama bağlı olduğunu belli belirsiz fark etmeye başladılar.</p>

    <p class="MsoNormal">Caramon artık ne havanın, ne suyun soğuğunu, ne de yaralarının acısını hissediyordu. Artık korku, yeis veya ümit de beslemiyordu. Gözlerinde yaşlar birikti, boğazında acı veren bir yanma hissi vardı. Berem kız kardeşine, öldürmüş olduğu kız kardeşine, hem ağabeyinde, hem de dünyada ümit kalması için kendisini kurban eden kızkardeşine, baktı. Caramon, Raistlin'in asasının ışığında adamın soluk, hüzünle mahvolmuş yüzünün acıyla çarpıldığını gördü.</p>

    <p class="MsoNormal">"Jasla," diye fısıldadı kollarını açarak, "beni affedebilecek misin?”</p>

    <p class="MsoNormal">Etraflarında ağır ağır dönen suyun sesinden, hatıraların ötesindeki zamanlardaki kayalardan süzülen damlalardan başka hiçbir ses yoktu.</p>

    <p class="MsoNormal">"Ağabeyciğim, aramızda affedilecek bir şey yok." Berem Jasla'nın görüntüsü kucaklamak için kollarını açmıştı; sevimli yüzü huzur ve sevgi doluydu.</p>

    <p class="MsoNormal">Anlaşılmaz bir acı ve neşe çığlığıyla Berem kendini kız kardeşinin kollarına attı.</p>

    <p class="MsoNormal">Caramon gözlerini kırpıştırdı, nefesi kesilmişti. Görüntü yok oldu. Hepadam'ın kendisini taşlı sütuna, kenarları çentik çentik sivri taşlar etine batacak bir güçle atmasını dehşet içinde gördü. Son çığlığı korkunç bir çığlıktı – ama yine de zafer yüklüydü.</p>

    <p class="MsoNormal">Berem'in bedeni şiddetle sarsıldı. Kara kan değerli taşların üzerine dökülerek ışıklarını kesti.</p>

    <p class="MsoNormal">"Berem, başaramadın. O bir hiçti! Bir yalan..." Boğuk boğuk bağıran Caramon, Berem'in ölmeyeceğini bildiği için ölmekte olan adama doğru atıldı. Bu delilikti! O...”</p>

    <p class="MsoNormal">Caramon durdu.</p>

    <p class="MsoNormal">Etrafındaki kayalar titredi. Yer ayaklarının altında sarsıldı. Kara su hızlı akıntısını kesip aniden hareketsizleşerek tereddüt içinde kayalara doğru çalkalanmaya başladı. Arkasındaki ejderanlann korkuyla bağırdıklarını duydu.</p>

    <p class="MsoNormal">Caramon, Berem'e bakakalmıştı. Adamın bedeni kayalara çarpıp öylece yapışmıştı. Sanki son bir ah eder gibi hafifçe oynadı. Sonra bir daha kıpırdamadı. Bir an için taşlı sütun içinde iki soluk suret pırıldadı. Sonra gittiler.</p>

    <p class="MsoNormal">Hepadam ölmüştü.</p>

    <p class="MsoNormal">Tanis başını Salon'un zemininden kaldırınca mızrağını tam ona saplamak için kaldırmış olan bir hobgoblin gördü. Hemen yuvarlanarak yaratığın çizmeli ayağını yakaladığı gibi asıldı. Hobgoblin büyük bir şiddetle yere düştü; düştüğü yerde başka renkte bir üniforma giymiş, başka bir hobgoblinin başını bir topuzla patlattı.</p>

    <p class="MsoNormal">Tanis aceleyle ayağa kalkmıştı. Buradan kurtulmalıydı! Laurana'yı bulmalıydı. Ejderanın teki ona doğru atıldı. Sabırsızlıkla kılıcını yaratığa tam saplamıştı ki, beden taşa dönüşmeden çekip almaası gerektiğini hatırlayarak kılıcını kurtardı. Sonra birinin ona seslendiğini duydu. Dönünce Kitiara'nın yanında duran, etrafı iskelet askerleriyle çevrili Lord Soth'u gördü. Kit'in gözleri nefretle Tanis'e kitlenmişti; onu işaret ediyordu. Lord Soth elinin bir hareketiyle iskeletimsi adamlarını <span class="GramE">yılan başlı</span> platformdan, önlerine geleni bir ölüm dalgası gibi yokettirerek Tanis'in üzerine doğru yolladı.</p>

    <p class="MsoNormal">Tanis kaçmak için dönse de kendini kalabalığa kısmış buldu. Arkasındaki tüyler ürperten gücün korkusuyla deliler gibi bouştu. Panik aklını kaplayarak neredeyse aklını başından aldı.</p>

    <p class="MsoNormal">Sonra keskin bir çatırtı sesi duyuldu. Ayağının altındaki yer sarsıldı. Herkes ayakta kalabilmek için uğraştığından etrafındaki dövüş de aniden duruverdi. Tanis, neler olduğunu merak ederek etrafına kararsızca bakındı.</p>

    <p class="MsoNormal">Mozaik kaplı koca bir kaya parçası tavandan yuvarlanarak ezilmemek için dağılmaya çalışan bir ejderan grubunun üzerine düştü. Bu kayayı başka, derken başka kayalar da izledi. Meşaleler duvarlardan devrildi; mumlar da düşerek kendi eriyikleri içinde söndüler. Yerden gelen gümbürtü arttı. Hafifçe dönüp arkasına bakan Tanis, iskelet savaşçıların bile korkudan donmuş, alevli gözleriyle liderlerini araştırmakta olduklarını gördü.</p>

    <p class="MsoNormal">Yer aniden ayaklarının altından çekilip alındı sanki. Düşmemek için bir sütuna sarılan Tanis, hayretle etrafına bakınıyordu. Sonra karanlık, üzerine ezici bir yük gibi bindi.</p>

    <p class="MsoNormal">Bana ihanet etti!</p>

    <p class="MsoNormal">Karanlık Kraliçe'nin hiddeti Tanis'in aklına çarpıyordu; hiddet ve korku o kadar güçlüydü ki neredeyse kafatasını patlatacaktı. Acı içinde yüksek sesle bağırarak başını tuttu. Takhisis –içinde bulunduğu tehlikeyi fark edip de– dünyaya açılan kapıyı kapatmamak için çaresizlik içinde bir yol ararken, karanlık da arttı. Takhisis'in engin karanlığı her bir alevdeki ışığı söndürmüştü. Gecenin Kanatları, Salon'u zifiri karanlığa boğmuştu.</p>

    <p class="MsoNormal">Tanis'in etrafı olduğu gibi, bu zifiri karanlıkta yuvarlanan, sendeleyen ejderanlarla dolmuştu. Subayları bu kargaşayı bastırmaya, Kraliçeleri'nin gücünün çekildiğini hissettikçe askerleri arasında yayıldığını fark ettikleri paniği önlemeye çalışıyorlardı. Tanis Kitiara'nın sesinin hiddetle tiz bir biçimde çınladığını duydu; sonra aniden kesildi.</p>

    <p class="MsoNormal">Istırap içindeki çığlıkların izlediği korkunç bir parçalanma, çatırdama sesi Tanis'i binanın tümünün üzerlerine yıkılacak olduğu konusunda ikaz ediyordu.</p>

    <p class="MsoNormal">"Laurana!" diye bağırdı Tanis. Çılgınlar gibi ayakta durmaya çalışarak körü körüne, düşe kalka ilerlemeye çalıştı ama korkudan bir araya toplanmış ejderanlar tarafından taş zemine devrilip duruyordu. Çelikler takırdadı. Bir yerlerde yeniden Kitiara'nın askerlerine bağıran sesini duydu.</p>

    <p class="MsoNormal">Ümitsizliğiyle boğuşan Tanis tekrar ayağa kalktı. Kolunu bir acı sıyırdı. Hiddetlenerek karanlıkta ona doğru savrulmuş olan kılıcı yana ittirip kendisine saldıran yaratığı tüm gücüyle tekmeledi.</p>

    <p class="MsoNormal">Sonra bir parçalanma, bir ayrılma sesi dövüşü bastırdı. Nefessiz bir an boyunca Mabed içindeki herkes yukarıya, yoğun karanlığa baktı. Sesler korkuyla kesildi. Karanlıklar Kraliçesi Takhisis, canlı formuyla bu düzlemde üzerlerinde asılı kalmıştı. Devasa bedeni sayısız renkle pırıldadı. O kadar fazla, o kadar göz kamaştırıcı, o kadar akıl karıştırıcıydı ki insanın duyuları onun korkunç ihtişamını kavrayamıyordu; ölümlülerin aklındaki renkleri karartıyor gibi görünüyordu Takhisis – Hem Bütün Renklerin Hem de Hiçbirinin Kraliçesi.</p>

    <p class="MsoNormal">Beş başının beşi de ağızlarını sonuna kadar açmış, kalabalık gözlerinde dünyayı yutacakmış gibi ateşler yanarken sanki her biri dünyayı mahvedecekmiş gibi duruyordu.</p>

    <p class="MsoNormal">Her şey yok oldu, diye düşündü Tanis yeis içinde. Bu mutlak zafer anı olsa gerek. Kaybettik.</p>

    <p class="MsoNormal">Beş baş da zaferle şahlandı... Kubbe biçimindeki tavan yarılıp açıldı.</p>

    <p class="MsoNormal">İstar Mabed'i eğilip bükülmeye, yeniden oluşup şekillenmeye, karanlıktan önceki özgün biçimine geri dönmeye başlamıştı.</p>

    <p class="MsoNormal">Salon'un içindeki karanlık dalgalandıktan sonra cücelerin Gece Kandili dedikleri Solinari'nin gümüş ışınlarıyla param parça oldu.</p>

    <h2 class="calibre3" style="text-align: center;">- 12 - Borç ödeniyor</h2>

    <p class="MsoNormal">“Ve kardeşim, şimdi hoşçakal."</p>

    <p class="MsoNormal">Raistlin kara cüppesinin kıvrımlarından küçük bir küre çıkardı. Ejderha küresini.</p>

    <p class="MsoNormal">Caramon gücünün kendisinden emildiğini hissetti. Elini sargısına götürünce sargının kanla sırılsıklam ve yapış yapış olduğunu farketti. Başı döndü, kardeşinin asasından çıkan ışık gözleri önünde gelip gidiyordu. Uzaklarda, sanki bir rüyadaymış gibi ejderanların dehşetlerinden sıynlıp ona doğru gelmeye başladıklarını duydu. Yer ayaklarının altında titriyordu; ya da belki de titreyen onun ayaklarıydı.</p>

    <p class="MsoNormal">"Öldür beni Raistlin." Caramon kardeşine ifadeden yoksun gözlerle bakıyordu.</p>

    <p class="MsoNormal">Raistlin duraksadı, altın gözleri kısıldı.</p>

    <p class="MsoNormal">"Onlann elinde ölmeme izin verme," dedi Caramon, basit bir ricada bulunur gibi. "Benim için buna bir son ver, çabuk çabuk, o kadarını bana borçlusun..."</p>

    <p class="MsoNormal">Altın gözler çakmak çakmak oldu.</p>

    <p class="MsoNormal"><span class="GramE">"Sana borçlu muyum!"</span> Raistlin tıslayan nefesini içine çekti. "Sana borçluyum ha!" diye tekrarladı boğulur gibi bir sesle; yüzü asasının büyülü ışığında solgundu. Hiddetle dönerek elini ejderanlara doğru uzattı. Parmak uçlarından şimşekler fırlayarak yaratıkların göğüslerine isabet etti. Acı ve hayretle viyaklayan yaratıklar suya; bebek ejderhaların kısa sürede kuzenlerini çiğ çiğ yemesiyle fokurdamaya başlayacak ve kanla yemyeşil olacak suya düştüler.</p>

    <p class="MsoNormal">Umursayamayacak kadar bitkin ve hasta olan Caramon, boş boş bakıyordu. Takırdayan kılıçların ve bağıranların seslerinin arttığını duydu. İleri doğru bezgin bezgin yürüdü, ayağı kaydı ve kara sular üzerinden kapandı...</p>

    <p class="MsoNormal">Sonra, kendini karada buldu. Gözlerini kırpıştırarak bakışlarını kaldırdı. Kardeşinin yanında, kayaya oturmuştu. Raistlin, asası elinde yanına diz çökmüştü.</p>

    <p class="MsoNormal">"Raist!" Gözleri yaşaran Caramon nefes aldı. Titreyen elini uzatıp, kara cüppenin kadifemsi yumuşaklığını hissederek kardeşinin koluna dokundu.</p>

    <p class="MsoNormal">Raistlin soğuk bir edayla kolunu çekti. "Şunu iyi bil Caramon," dedi, sesi etraflarını saran karanlık sular kadar ürperticiydi, "bu kez hayatını kurtaracağım; sonra geçmişten bir şey kalmayacak. Sana daha fazla bir şey borçlu değilim."</p>

    <p class="MsoNormal">Caramon yutkundu. "Raist," dedi yavaşça, "ben-benim niyetim aslında..."</p>

    <p class="MsoNormal">Raistlin onu duymamazlığa geldi. "Ayakta durabilecek misin?" diye sordu sertçe.</p>

    <p class="MsoNormal">"Sa-sanırım durabilirim," dedi Caramon tereddütle. "Se-sen bizi buradan çıkartmak için o şeyi kullanamaz mısın?" Ejderha küresini işaret etmişti.</p>

    <p class="MsoNormal">"Kullanabilirim ama büyük bir ihtimalle sen bu yolculuktan pek hoşlanmazsın kardeşim. Ayrıca, yanında gelenleri unuttun mu?"</p>

    <p class="MsoNormal">"Tika! Tas!" diye kesildi Caramon'un nefesi. Islak kayaları tutarak kendini çekip ayağa kalktı. "Ve Tanis! Ya o..."</p>

    <p class="MsoNormal">“Tanis kendinden sorumlu. Ona olan borcumu on kere ödedim," dedi Raistlin. "Ama belki diğerlerine de borcumu öderim."</p>

    <p class="MsoNormal">Pasajın sonundan bağırışlar, çağırışlar geliyordu; Kraliçelerinin son emirlerine itaat eden kara bir asker grubu, karanlık sulara daldı.</p>

    <p class="MsoNormal">Caramon yorgun bir halde elini kılıcının kabzasına koyuyordu ki kardeşinin soğuk, kemikli parmakları onu durdurdu.</p>

    <p class="MsoNormal">"<span class="GramE">Hayır</span> Caramon," diye fısıldadı Raistlin. İnce dudakları suratsız bir tebessümle ayrıldı. "Artık sana ihtiyacım yok. Artık sana ihtiyaç duymayacağım... <span class="GramE">bir</span> daha hiç. Seyret!"</p>

    <p class="MsoNormal">Aniden yeraltı mağarasının karanlığı, Raistlin'in büyüsünün ateşli gücüyle gündüz gibi aydınlanmıştı. Kılıcı elinde kalan Caramon'un bütün yapabildiği kara cüppeli kardeşinin yanında durup korku içinde Raistlin'in büyüleriyle birbiri ardı sıra düşen düşmanları seyretmekti. Raistlin'in parmak uçlarından şimşekler çakıyor, ellerinden alevler fışkırıyor, hayaletler beliriyordu; hayaletler o kadar korkunçtu ki sadece görmek bile insanı korkudan öldürebilirdi.</p>

    <p class="MsoNormal">Goblinler, Raistlin'in tek bir sözüyle mağarayı savaş nağmeleriyle doldurup, sonra yine bir emriyle yok olan bir alay şövalyenin mızraklarıyla deşilip çığlıklar atarak düştüler. Bebek ejderhalar dehşet içinde yumurtadan çıktıkları karanlık ve gizli yerlerine geri döndüler; ejderanlar alevler içine kararıp büzüştüler. Kraliçe'lerinin son emriyle merdivenlerden aşağıya bir oğul gibi inen kara ermişler pırıldayarak uçan mızraklarla mıhlanınca son duaları ıstırap içinde çıkan beddua ulumalarına dönüşmüştü.</p>

    <p class="MsoNormal">En sonunda bu genç zıpçıktıyı ortadan kaldırmak için Tarikat'ın en yaşlıları olan Kara cüppeliler geldi. Fakat büyük bir hayal kırıklığıyla –ne kadar yaşlı olurlarsa olsunlar– Raistlin'in gizemsel bir biçimde daha yaşlı olduğunu gördüler. Onun gücü olağanüstüydü; bir an içinde onun yenilemeyeceğini anladılar. Hava dua mırıltılarıyla doldu ve birer birer, geldikleri hızla yok oldular – birçoğu Raistlin'e derin bir saygıyla eğildikten sonra temenni büyülerinin kanatlarında gitmişlerdi.</p>

    <p class="MsoNormal">Sonra her şey sessizleşmişti; tek ses suyun tembel devrinin sesiydi. Büyücülük Asası kristal ışığını yayıyordu. Her saniye Mabed'i bir titreme sarsıyor, Caramon'un tepelerine telaşla bakmasına neden oluyordu. Savaş ancak birkaç dakika sürmüş olmalıydı. Caramon'un sanrılı beynine, kardeşiyle birlikte bu korkunç yerde bütün hayatları boyunca kalmışlar gibi geliyordu.</p>

    <p class="MsoNormal">Son büyücü de karanlık içinde eriyince Raistlin kardeşine bakmak için döndü.</p>

    <p class="MsoNormal">“Görüyor musun Caramon?" dedi buz gibi edayla.</p>

    <p class="MsoNormal">Gözleri fal taşı gibi açılmış koca savaşçı hiç sesini çıkarmadan başını salladı.</p>

    <p class="MsoNormal">Her yer sarsılıyor, derenin suyu kayalara doğru çalkalanıyordu. Mağaranın sonundaki taşlı sütun titreyerek parçalandı. Toz gibi ufalanmış kayaların döküntüleri çökmekte olan tavana bakan Caramon'un yüzüne yağmaya başlamıştı.</p>

    <p class="MsoNormal">"Bu ne demek oluyor? Neler oluyor?" diye sordu telaşla.</p>

    <p class="MsoNormal">"Son, demek oluyor," diye beyan etti Raistlin. Kara cüppesine iyice sarınarak tedirginlikle Caramon'a baktı. "Buradan ayrılmalıyız. Yeterince güçlü müsün?"</p>

    <p class="MsoNormal">"Evet, bana biraz zaman ver," diye homurdandı Caramon. Kendini kayalardan uzaklaştırarak ileri doğru bir adım attıktan sonra sendeledi, neredeyse düşüyordu.</p>

    <p class="MsoNormal">"Tahmin ettiğimden daha güçsüzüm," diye mırıldandı, böğrünü acıyla tutarak. "Dur bir... <span class="GramE">nefesleneyim</span>." Bembeyaz bir yüzle, alnından terler boşalarak doğrulan Caramon ileri doğru bir adım daha attı. Raistlin kardeşinin kendisine doğru sendeleyerek gelişini suratsızca gülümseyerek seyretti. Sonra büyücü kolunu uzattı.</p>

    <p class="MsoNormal">"Bana dayan kardeşim," dedi yavaşça.</p>

    <p class="MsoNormal">Toplantı Salonu'nun kemerli koca tavanında koca bir yarık açılmıştı. Koca taş bloklar Salon'un zeminine düşerek altındaki bütün canlıları ezdi. Salon'da yaşanan <span class="GramE">kaos</span> derhal yerini dehşet verici bir paniğe bıraktı. Liderlerinin katı komutlarına; bu komutları destekleyen kırbaç ve kılıç darbelerini duymamazlığa gelen ejderanlar, Mabed'in çöküşünden kurtulmak için savaş veriyorlar, hayvan gibi –komutanları da <span class="GramE">dahil</span> olmak üzere– her önlerine geleni katlediyorlardı. Zaman zaman son derece güçlü olan Ejderha Yüceefendileri'den bazıları şahsi muhafızlarını denetim altına alabilerek kaçmayı başarıyordu. Fakat birkaçı düşmüş, kendi askerleri tarafından parçalanmış, düşen kayalar altında veya <span class="GramE">ayak altında</span> çiğnenerek ezilmişti.</p>

    <p class="MsoNormal">Tanis bu <span class="GramE">kaos</span> arasından yolunu bulmaya çalışırken aniden, görmek için tanrılara yalvardığı şeyi gördü: Solanari'nin ışığında bir mum alevi gibi parlayan altın saçlı bir baş.</p>

    <p class="MsoNormal">Bu kargaşa içinde duyulmasının mümkün olmadığını bile bile "Laurana!" diye bağırdı. Çılgınlar gibi kıza doğru yolunu açmaya çalıştı. Havada uçmakta olan bir kaya parçası yanağına battı. Tanis kanların ılık ılık boynundan süzüldüğünü hissediyordu ama ne kanın, ne acının bir gerçekliliği yoktu ve kısa bir süre sonra da kıza ulaşmak için verdiği uğraş içinde bir araya toplaşan ejderanları sopalayıp, bıçaklayıp, tekmeleyerek yolunu açarken bunları unuttu bile. Yavaş yavaş kıza yaklaşsa da kalabalığın hareketleriyle yine uzaklaşıyordu.</p>

    <p class="MsoNormal">Kız girişlerden birine açılan kapılardan birinin yakınında durmuş ejderanlarla dövüşüyor, uzun süren savaş içindeki aylarda kazanmış olduğu beceriyle Kitiara'nın kılıcını kullanıyordu. Laurana tam, düşmanlarını alt ederek bir an için tek başına durmaktayken neredeyse kıza yetişiyordu.</p>

    <p class="MsoNormal">"Laurana bekle!" diye bağırdı <span class="GramE">kaosu</span> bastıran bir sesle.</p>

    <p class="MsoNormal">Kız onu duydu. Methap altındaki odada ona bakarken Tanis kızın gözlerinin sakin, bakışlarının kıpırtısız olduğunu gördü.</p>

    <p class="MsoNormal">"Elveda Tanis," diye seslendi Laurana ona elfçe. "Sana hayatımı borçluyum, ruhumu değil."</p>

    <p class="MsoNormal">Bu sözle birlikte dönen kız, giriş holünün eşiğine adımını atarak ondan ayrıldı, kapının gerisindeki karanlıkta gözden kayboldu.</p>

    <p class="MsoNormal">Mabed tavanının bir parçası taş zemine çökerek Tanis'i enkaz yağmuruna tuttu. Bir an için kızın arkasından bakarak bezgin bezgin durdu. Gözlerinden birine kan damlıyordu. Ne yaptığının farkına bile varmadan kanı sildikten sonra aniden gülmeye başladı. Gözyaşları kanla karışıncaya kadar güldü. Sonra kendini toparladı ve kan bulanmış kılıcını kavrayarak kızın arkasından karanlıkta kayboldu.</p>

    <p class="MsoNormal">"Gittikleri koridor bu Raist-Raistlin." Caramon kardeşinin ismini söylerken dili dolanmıştı. Her nedense eski takma adı, bu kara cüppeli, sessiz surete yakışmıyordu.</p>

    <p class="MsoNormal">Zindancının masasının yanında, hobgoblinin cesetinin yakınlarında durdular. Etraflarında duvarlar delirmiş gibi hareket ediyor, yer değiştiriyor, ufalanıyor, eğilip bükülüyor, yeniden şekilleniyordu. Görüntü Caramon'u belirsiz bir dehşetle doldurdu, hatırlayamadığı bir kâbus gibi. O yüzden gözlerini kardeşinden hiç ayırmıyordu, Raistlin'in ince koluna şükranla yapışmıştı. En azından o etten ve kandan bir şeydi, bu dehşet verici rüyanın ortasında bir gerçek.</p>

    <p class="MsoNormal">"Nereye çıktığını biliyor musun?" diye sordu Caramon doğu koridoruna doğru bakarak.</p>

    <p class="MsoNormal">"Evet," diye cevap verdi Raistlin ifadesizce.</p>

    <p class="MsoNormal">Caramon üzerine bir korkunun çöktüğünü hissetti. "Biliyorsun... <span class="GramE">onlara</span> bir şeyler oldu..."</p>

    <p class="MsoNormal">"Ahmaklık ettiler," dedi Raistlin acı acı. "Rüya onları uyarmıştı"</p>

    <p class="MsoNormal">–kardeşine baktı– "aynı diğerlerini uyarmış olduğu gibi. Yine de zamanında yetişebilirim ama acele etmemiz gerek. Dinle!"</p>

    <p class="MsoNormal">Caramon bakışlarını merdiven boşluğuna doğru kaldırdı. Üzerlerinde, zindanların yıkılmasıyla serbest kalmış yüzlerce <span class="GramE">mahkumun</span> kaçışını engellemeye çalışan pençeli ayakların sesini duyabiliyordu. Caramon elini kılıcının üzerine koydu.</p>

    <p class="MsoNormal">"Kes şunu," diye atıldı Raistlin. "Bir an için düşün! Hâlâ üzerinde zırhlar var. Onlar bizimle ilgilenmiyor. Karanlık Kraliçe gitti. Artık ona itaat etmiyorlar. Onlar sadece ganimet peşindeler. Benim yanımda kal ve yürümeye devam et."</p>

    <p class="MsoNormal">Derin bir nefes alan Caramon kendisine söyleneni yaptı. Gücünün bir kısmını geri kazanmıştı ve artık kardeşinin yardımı olmadan da yürüyebiliyordu. Onlara şöyle bir baktıktan sonra yollarına devam eden ejderanlara kulak asmayan iki kardeş koridor boyunca ilerledi. Burada duvarlar hâlâ biçim değiştiriyor, tavan sarsılıyor, zemin de kabanyordu. Arkalarında, özgürlükleri için savaşan tutsakların korkunç bağırtılarını duyabiliyorlardı.</p>

    <p class="MsoNormal">"En azından kimse bu kapıyı korumuyordur," dedi Raistlin ilerisini işaret ederek.</p>

    <p class="MsoNormal">"Ne demek istiyorsun?" diye sordu Caramon durup kardeşine telaşla bakarak.</p>

    <p class="MsoNormal">"Kapıda tuzak var," diye fısıldadı Raistlin. "Rüyayı hatırlıyor musun?"</p>

    <p class="MsoNormal">Yüzü ölü gibi kül rengi olan Caramon koridor boyunca kapıya doğru hızla koşturdu. Kukuletalı başını sallayan Raistlin arkasından yavaşça gidiyordu. Köşeyi dönünce kardeşinin yerdeki iki bedenin üzerine eğilmiş olduğunu gördü.</p>

    <p class="MsoNormal">"Tika!" diye inledi Caramon. Hareketsiz, kül rengi yüzden kızıl bukleleri geri iten adam kızın boynundan nabzına baktı. Bir an için gözleri minnettarlıkla kapandı. "Yo <span class="GramE">Tas...Yo</span>!"</p>

    <p class="MsoNormal">Adını duyunca kenderin gözleri yavaş yavaş açıldı, sanki göz kapakları kaldıramıyacağı kadar ağırmış gibi.</p>

    <p class="MsoNormal">"Caramon..." dedi Tas tutuk tutuk fısıldayarak. "Çok üzgünüm..."</p>

    <p class="MsoNormal">"Tas!" Caramon ateşler içindeki minik bedeni koca kollarına aldı. Onu sıkı sıkı tutarak kollarında sallamaya başladı. "Şşışşt Tas, konuşma.”</p>

    <p class="MsoNormal">Kenderin bedeni katılarak seyiriyordu. Etrafına acı bir hüzünle bakınan Caramon, Tasslehoff'un keselerinin yere yayılmış olduğunu gördü, içindekiler bir çocuğun oyun odasındaki oyuncaklar gibi etrafa yayılmıştı. Caramon'un gözleri yaşardı.</p>

    <p class="MsoNormal">"Tika'yı korumaya çalıştım..." diye fısıldadı Tas, acıyla titrerken, "ama yapamadım..."</p>

    <p class="MsoNormal">"Onu kurtardın Tas!" dedi Caramon, boğulur gibi. "Ölmemiş. Sadece yaralı. İyi olacak."</p>

    <p class="MsoNormal">"Gerçekten mi?" Tas'ın ateşler içinde yanan gözleri daha sakin bir ışıkla parladıktan sonra söndü. "Korkarımkorkarım ben <span class="GramE">pek iyi</span> değilim Caramon. Amaama böylesi daha iyi; gerçekten. Benben Flint'i göreceğim. Beni bekliyor. Orada tek başına kalmamalı. Gerçi nasıl oldu <span class="GramE">da...bensiz</span> gitti bilmiyorum..."</p>

    <p class="MsoNormal">"Nesi var?" diye sordu Caramon kardeşine; tam Raistlin hızla, anlaşılmaz bir şeyler gevelemeye başlayan kenderin üzerine eğilirken.</p>

    <p class="MsoNormal">"Zehir," dedi Raistlin, gözleri meşale ışığında parlayan altın iğneye dikilmişti. Uzanan Raistlin hafifçe kapıya dokundu. Kilit açıldı, kapı menteşelerinde döndü ve hafifçe açıldı.</p>

    <p class="MsoNormal">Dışarıda ölmekte olan Mabed'ten kaçan Neraka'lı askerlerin ve kölelerin çığlıkları, bağırtılan geliyordu. Tepelerindeki gökyüzü ejderhaların kükremeleriyle çınlıyordu. Yüceefendiler bu <span class="GramE">yeni dünyada</span> kim başa geçecek diye kendi aralarında dövüşmeye başlamıştı. Tüm bunları dinleyen Raistlin kendi kendine gülümsedi.</p>

    <p class="MsoNormal">Düşünceleri koluna yapışan bir elle bozuldu.</p>

    <p class="MsoNormal">"Ona yardım edebilir misin?" diye bilmek istedi Caramon. Raistlin ölmekte olan kendere bir bakış attı. "Çok uzaklaşmış," dedi büyücü soğuk bir edayla. "Bu gücümün bir kısmını çekecektir ve henüz buradan kurtulmadık kardeşim."</p>

    <p class="MsoNormal">"Ama onu kurtarabilir misin?" diye ısrar etti Caramon. "Bu kadar gücün var mı?"</p>

    <p class="MsoNormal">“Tabii ki," diye cevap verdi Raistlin omuzlannı silkerek.</p>

    <p class="MsoNormal">Tika kıpırdandı, ağrıyan başını tutarak oturdu. "Caramon!" diye bağırdı mutlulukla, sonra bakışları Tas'a kaydı. "Yo hayır..." diye fısıldadı. Kendi acısını unutan kız kan içindeki elini kenderin alnına koydu. Kızın temasıyla kenderin gözleri alevlenerek açıldı, ama kızı tanımadı. Istırapla haykırdı.</p>

    <p class="MsoNormal">Onun haykırışları üzerine, koridor boyunca koşup gelmekte olan pençeli ayakların sesini duydular.</p>

    <p class="MsoNormal">Raistlin – kardeşine baktı. Tas'ı gerektiğinde bu kadar da nazik olabilen koca elleriyle tutmuştu.</p>

    <p class="MsoNormal">Beni de böyle taşımıştı, diye düşündü Raistlin. Gözü kendere gitti. Gençlik günlerinin hayat dolu hayalleri, artık ölmüş olan Flint'le birlikte çıktıkları kaygısız maceraları. Sturm de ölmüştü Güneşli ılık günler, Solace'da tomurcuklanan vallen ağaçlarının yeşil yapraklarıyla dolu günler... Son Yuva Hanı'ndaki <span class="GramE">geceler...artık</span> kararmış, parçalanmış, vallen ağaçlan yakılmış, yıkılmıştı.</p>

    <p class="MsoNormal">"Bu benim son borcum," dedi Raistlin. "Tamamen ödendi." Caramon'un yüzündeki minnettarlık bakışlarını görmemezliğe gelerek talimat verdi, "Onu yere yatır. Senin ejderanlarla ilgilenmen gerek. Bütün dikkatimi bu büyüye vermem gerekecek. Beni rahatsız etmelerine izin verme."</p>

    <p class="MsoNormal">Caramon, Tas'ı kibarca Raistlin'in önüne uzattı. Kenderin gözleri sabitleşmiş, bedeni kasılma nöbetleriyle sertleşmişti. Boğazındaki nefesi hırıldıyordu.</p>

    <p class="MsoNormal">"Unutma kardeşim," dedi Raistlin soğuk bir edayla, kara cüppesinin bir sürü gizli cebinden birini yoklarken, "sen bir Ejderha Ordusu subayı kıyafetindesin. Eğer mümkünse kurnaz olmaya çalış."</p>

    <p class="MsoNormal">“Tamam." Caramon, Tas'a son bir kez baktıktan sonra derin bir nefes aldı. "Tika," dedi, "kıpırdama. Baygın numarası yap..."</p>

    <p class="MsoNormal">Tika başını sallayıp <span class="GramE">itaatkarlıkla</span> gözlerini kapayarak yeniden uzandı. Raistlin, Caramon'un koridordan aşağıya tangırdıyarak gittiğini ve konuşan gür sesini duyduktan sonra büyüsüne <span class="GramE">konsantre olan</span> büyücü kardeşini de, yaklaşan ejderanları da, her şeyi unuttu.</p>

    <p class="MsoNormal">İç ceplerinden birinden parlak beyaz bir inci çıkartan Raistlin, bunu bir elinde tutarken, diğer ceplerinden birinden grimtrak yeşil bir yaprak çıkarttı. Kenderin kenetlenmiş çenesini açan Raistlin, yaprağı Tasslehoff'un şişmiş dilinin altına koydu. Büyücü bir an inciyi inceleyip bir büyünün karmaşık sözlerini hatırlayarak sonunda doğru sırada hatırladığına ve her birini doğru telaffuz ettiğine emin oluncaya kadar aklından tekrarladı. Sadece ve sadece tek bir şansı vardı. Eğer başarısız olursa sadece kender ölmekle kalmaz, kendisi de ölebilirdi.</p>

    <p class="MsoNormal">İnciyi kendi göğsüne, tam kalbinin üzerine yerleştiren Raistlin, gözlerini kapatarak büyünün sözlerini söylemeye, her mısrayı altı kez tekrarlamaya ve her seferinde sesinde gerekli olan değişiklikleri yapmaya başladı. Vecd halinde titreyerek büyünün kendi yaşam gücünün bir parçasını çekip incinin içine hapsettiğini ve bedeninden aktığını hissetti.</p>

    <p class="MsoNormal">Büyünün ilk bölümü tamamlanınca Raistlin inciyi kenderin kalbinin üzerinde, havada tuttu. Bir kez daha gözlerini kapatarak, bu kez sondan başa doğru, karmaşık büyüyü tekrarladı. Yavaş yavaş inciyi elinde ezerek yanardöner tozu Tasslehoff'un sert bedeni üzerine serpti. Raistlin bir sona gelmişti. Bitap bir halde gözlerini açtı ve zafer içinde kenderin yüzündeki hatlardaki acının silinip yerinei huzura bırakışını seyretti.</p>

    <p class="MsoNormal">Tas'ın gözleri hızla açıldı.</p>

    <p class="MsoNormal">"Raistlin! Ben– tuuh!" Tas yeşil yaprağı tükürdü. "Iğğğ! Ne iğrenç bir şeydi o öyle? Üstelik nasıl oldu da ağzıma girdi?" Başı dönerek doğrulup oturan Tas keselerini gördü. "Hey! Kim karıştırıyordu benim eşyalarımı?" Büyücüye suçlarcasına baktıktan sonra gözleri fal taşı gibi açıldı. "Raistlin! Üzerinde Kara cüppe var! Ne harika! Dokunabilir miyim? Aa, tamam. Bana öyle dik dik bakmana gerek yok. Yani o kadar yumuşak görünüyorlar ki. Söylesene, bu artık tamamen kötü oldun anlamına mı geliyor? Ben seyredeyim diye tamamen kötü bir şey yapabilir misin benim için? Biliyorum! Bir keresinde bir büyücü bir iblis çağırmıştı. Sen de yapabilir misin? Küçücük bir iblis? Sonra hemen geri yollarsın. Hayır mı?" Tas hayal kırıklığıyla içini çekti. "Eh – Hey Caramon, o ejderanların senin yanında işleri ne? Peki ya Tika'nın nesi var? Ay Caramon ben..."</p>

    <p class="MsoNormal">"Çeneni kapat!" diye kükredi Caramon. Hiddetle kaşlarını çatarak kendere bakan Caramon eliyle Tas ile Tika'yı işaret etti. "Büyücüyle bu tutsakları Yüceefendi'mize geritiriyorduk ki başkaldırdılar. Bunlar kıymetli tutsaklardır, özellikle de kız. Kender de mahir bir hırsız. Onları kaybetmek istemiyoruz. Sanction'daki pazarda iyi para ederler. Karanlık Kraliçe gittiğine göre, her koyun kendi bacağından asılacak hı, ne dersin?"</p>

    <p class="MsoNormal">Caramon ejderanlardan birini dirseğiyle dürttü. Yaratık ona katılarak hırladı; kara sürüngenimsi gözleri Tika'ya kilitlenmişti.</p>

    <p class="MsoNormal">"Hırsızmış!" diye bağırdı Tas hiddetle, tiz sesi koridor boyunca çınlıyordu. "Ben..." Güya komada olması gereken Tika'dan bir dirsek yeyince yutkunarak aniden susuverdi.</p>

    <p class="MsoNormal">"Ben kıza yardımcı olurum," dedi Caramon, şehvetle bakmakta olan ejderana kızgın kızgın bakarak. "Sen kendere göz kulak ol ve sen de büyücüye yardım et. Büyü yaptığı için kendini zayıf hissediyor."</p>

    <p class="MsoNormal">Raistlin'in önünde hürmetle eğilen ejderanlardan biri ayağa kalkmasına yardımcı oldu. "Siz ikiniz" –Caramon askerlerin geri kalanını sıraya sokuyordu– "önden gidin de şehirden çıkıncaya kadar bizi kollayın. Belki bizimle Sanction'a gelirsiniz," diye devam etti Caramon, Tika'yı ayağa kaldırırken. Başını sallayan kız, sanki kendine geliyormuş numarası yaptı.</p>

    <p class="MsoNormal">İçlerinden biri Tas'ı yakasından tutup da kapıya doğru itelerken ejderanlar "tamam" anlamında birbirlerine bakarak sırıttılar.</p>

    <p class="MsoNormal">"Ama eşyalarım!" diye zırladı Tas, dönerek. "Yürü!" diye hırladı Caramon.</p>

    <p class="MsoNormal">"Ay şey," diye içini çekti kender, gözleri sevgiyle kan kaplı zemine yayılmış değerli eşyalarında oynaşırken. "Her halde bu maceralarımın sonu değildir. Neyse, sonra annem hep boş cepler daha çok şey alır, derdi."</p>

    <p class="MsoNormal">İki ejderanın peşinden düşe kalka ilerleyen Tas, yıldızlı gökyüzüne baktı. "Özür dilerim Flint," dedi yavaşça. "Beni, azıcık daha bekle."</p>

    <h2 class="calibre3" style="text-align: center;">- 13 - Kitiara</h2>

    <p class="MsoNormal">Tanis tam <span class="GramE">antreye</span> girerken o kadar büyük bir değişiklik olmuştu ki, bir an neredeyse hiçbir şey anlaması mümkün olmamıştı. Bir dakika önce büyük bir kalabalığın içinde ayakta kalabilmek için savaşırken, bir dakika sonra Kitiara ve askerleriyle birlikte Toplantı Salonu'na girmeden önce beklediği giriş holüne benzeyen serin, karanlık bir odada bulmuştu kendini.</p>

    <p class="MsoNormal">Etrafına hızla bakınca tek başına olduğunu gördü. İçinden, bu çılgın arayışı içinde deliler gibi bu odadan dışarı çıkmak geçse de Tanis pıhtılaşarak gözlerini kapatmaya başlayan kanı silmek ve bir nefes almak amacıyla kendini durmaya zorladı. Mabed'in girişiyle ilgili neler görmüş olduğunu hatırlamaya çalıştı. Toplantı Salonu'nun çevresinde bir halka oluşturan hollerin her biri Mabed'in ön kısmına döne dolaşa ilerleyen koridorlara bağlıydı. Bir zamanlar, Çok önceleri, İstar'da bu koridorlar mantıklı bir düzenle kurulmuş olmalıydılar. Fakat Mabed'in bozulmasıyla bunlar anlamsız bir <span class="GramE">labirent</span> halini almışlardı. O, koridorların devam ettiğini düşünürken aniden bitiveriyorlar; aslında hiçbir yere çıkmıyormuş gibi görünenler de, sanki sonsuza kadar devam ediyorlardı.</p>

    <p class="MsoNormal">Tavandan tozlar serpişirken ayaklarının altındaki zemin de sallanıp duruyordu. Duvardaki resimlerden biri büyük bir gürültüyle yere düştü. Tanis'in, Laurana'nın nerede bulunabileceği ile ilgili hiçbir fikri yoktu. Bütün bildiği onu buraya girerken gördüğüydü.</p>

    <p class="MsoNormal">Kız Mabed'e hapsedilmişti ama zindanlar yer altındaydı. Getirilirken kızın etrafını farkedip etmediğini, dışarı nasıl çıkabileceği hakkında bir fikri olup olmadığını merak etti. Sonra Tanis kendisinin de nerede bulunduğu ile ilgili belli belirsiz bir fikre sahip olduğunu farketti. Hâlâ sönmemiş olan bir meşale bularak aldı ve odanın etrafına tuttu. Üzeri duvar örtüsü kaplı, kırık tek bir menteşe üzerinde hareket eden bir kapı savrularak açıldı. Kapıdan bakınca, kapının az aydınlatılmış bir koridora açıldığını gördü.</p>

    <p class="MsoNormal">Tanis'in nefesi kesildi. Artık, kızı nasıl bulabileceğini biliyordu! Holde bir <span class="GramE">rüzgar</span> esti – baharın kokularıyla keskinleşen, gecenin kutlu huzuruyla serinlemiş temiz bir hava akımı sol yanağına çarptı. Laurana da bu nefesi hissetmiş olmalıydı; o da bu yolun Mabed'ten çıktığını tahmin etmiş olmalıydı. Tanis başındaki ağrıya kulak asmadan, yorgun kaslarını emirlerine ittat etmeye zorlayarak hızla hol boyunca koştu.</p>

    <p class="MsoNormal">Aniden, başka bir odadan çıkmış olan bir grup ejderan belirdi önünde. Hâlâ Ejderha Ordusu üniformasını taşıdığını hatırlayan Tanis onları durdurdu.</p>

    <p class="MsoNormal">"Elf kadın!" diye bağırdı. "Kaçmaması gerek. Onu gördünüz mü?"</p>

    <p class="MsoNormal">Aceleci hırıltılarından anlaşıldığı kadarıyla bu grup onu görmemişti. Tanis'in karşılaştığı bir sonraki grup gibi. Fakat hollerin arasında dolanıp etrafı yağmalayan iki ejderan, söylediklerine göre onu görmüşlerdi. Zaten Tanis'in gitmekte olduğu yönü işaret ettiler, belli belirsiz. Tanis'in morali yerine geldi.</p>

    <p class="MsoNormal">Bu arada Salon'daki kavga bitmişti. Hayatta kalmayı başaran Ejderha Yüceefendileri çoktan kaçmışlar ve Mabed surları dışında konuşlandırılmış kuvvetlerinin başına gitmişlerdi. Kimi savaşıyordu. Kimi bırakmış, kimin kazanacağını seyrediyordu. Herkesin aklında iki soru vardı. Birincisi: Ejderhalar İkinci Ejdarha Savaşı'nda olduğu gibi Kraliçeleri ile birlikte yok mu olacaklardı yoksa dünyada mı kalacaklardı?</p>

    <p class="MsoNormal">Ve ikincisi: Eğer ejderhalar kalacak olsa, bunların efendisi kim olacaktı?</p>

    <p class="MsoNormal">Tanis, bazen yanlış yerlerden döndüğü için karşısına duvar çıktığında acı acı küfrediyor, yeniden meltemi yüzünde hissettiği yere dönerek hollerden koşarken, Tanis de aklı karışmış bir halde bunları düşündüğünü fark etti.</p>

    <p class="MsoNormal">Fakat zamanla hiçbir şey düşünemeyecek kadar yorulmaya başladı. Yorgunluk ve acının bedelini ödemeye başlamıştı. Bacakları ağırlaştı, bir adım atmak bile büyük bir çaba istiyordu. Başı zonkluyordu, gözlerinin üzerindeki kesik de yeniden kanamaya başlamıştı. Yer, ayaklarının altında sarsılmaya devam ediyordu. Heykeller kaidelerinden devriliyor, tavandan taşlar düşüyor, toz bulutlarıyla üzerine yağıyordu.</p>

    <p class="MsoNormal">Umudunu yitirmeye başlamıştı. Kızın gitmiş olabileceği tek yönde gittiğinden emin olduğu halde, yanından geçen birkaç ejderan kızı görmemişlerdi. Ne olmuş olabilirdi? Yoksa... Yo, bunu düşünmemeliydi. Yüzüne çarpan hoş kokulu havadan, yanından geçen dumandan bihaber, yoluna devam etti.</p>

    <p class="MsoNormal">Meşaleler yangınlar çıkarıyordu. Mabed yanmaya başlamıştı. Derken dar bir koridordan aşıp bir döküntü yığınına tırmanırken bir ses duydu Tanis. Nefesini tutarak durdu. Evet, işte yine duymuştu – tam önünden geliyordu. Duman ve toz arasından bakarken kılıcını eline aldı. Son karşılaştığı ejderanlar hem sarhoştu, hem de öldürme heveslisiydi. İçlerinden biri Tanis'i Karanlık Hanım ile gördüğünü hatırlayıncaya kadar yalnız başına gezen bir insan subay onlara hoş bir av gibi gelmişti. Ama bir dahaki sefere bu kadar şanslı olmayabilirdi.</p>

    <p class="MsoNormal">Tavanın bir kısmı göçmüş olduğu için önündeki koridor yıkıntı halindeydi. Zifiri bir karanlık vardı –elindeki meşale tek ışık kaynağıydı– Tanis ışığa duyduğu ihtiyaç ile ışık nedeniyle görülebilme korkusu arasında gidip geliyordu. Sonunda meşalenin yanık durması riskini göze almaya karar verdi. Eğer buralarda karanlık içinde dolaşacak olsa, Laurana'yı bulmasına imkân yoktu.</p>

    <p class="MsoNormal">Bir kez daha üzerindeki kıyafete güvenmek zorundaydı.</p>

    <p class="MsoNormal">"Kim var orada?" diye kükredi kaba bir sesle, meşalesini büyük bir cüretle yıkık dökük koridora uzatarak.</p>

    <p class="MsoNormal">Parıldayan bir zırh ile koşan biri gözüne takıldı, ama bu suret ondan uzağa doğru koşuyordu – ona doğru değil. Bir ejderan için tuhaf bir hal... Yorgun beyni ondan üç adım geriden geliyor gibiydi. Sureti artık açık seçik görebiliyordu; kıvraktı, inceydi ve haddinden fazla hızlı koşuyordu...</p>

    <p class="MsoNormal">"Laurana!" diye bağırdı, sonra elfçe, "Quisalas!"</p>

    <p class="MsoNormal">Yolu üzerindeki kırık sütunlara, mermer bloklara küfürler eden Tanis tökezlendi, koştu, tökezlendi, düştü ve sonunda kıza yetişinceye kadar acılar içindeki bedenini zorladı. Kızı kolundan yakalayan yarımelf sürükleyerek durdurduktan sonra bütün yapabildiği duvara doğru yığılırken kıza sıkı sıkı sarılmaktı.</p>

    <p class="MsoNormal">Aldığı her nefes ateşler saçan bir ıstıraptı. Başı o kadar dönüyordu ki bir an için bayılacağını düşündü. Ama kızı ölümüne yakalamış, elleriyle olduğu kadar gözleriyle de kavramıştı.</p>

    <p class="MsoNormal">Şimdi ejderanların neden kızı görmediklerini anladı. Gümüş zırhını çıkartıp, ölü bir savaşçıdan aldığı ejderan zırhına bürünüştü. Bir an sadece Tanis'e bakmaktan başka bir şey yapamadı. Kız onu önce tanıyamamıştı ve neredeyse kılıcıyla deşecekti. Onu tek durduran şey elfçe sevgili kelimesi “quisalas” olmuştu. O – ve y-rımelfin yüzündeki yoğun ıstırap.</p>

    <p class="MsoNormal">"Laurana," dedi Tanis, Raistlin'inki gibi titrek bir sesle, "beni bırakma. <span class="GramE">Bekle...beni</span> dinle, lütfen!"</p>

    <p class="MsoNormal">Laurana kolunu çevirerek adamın elinden kurtuldu. Ama bırakıp gitmedi. Tam konuşmaya başlamıştı ki binayı titreten başka bir sarsıntı onu susturdu. Üzerlerine toz, toprak yağmaya başlayınca Tanis, Laurana'yı yanına çekip kendisini ona siper etti. Korku içinde birbirlerine sarıldılar; derken her şey geçti. Ama karanlıkta kalmışlardı. Tanis meşaleyi düşürmüştü.</p>

    <p class="MsoNormal">"Buradan çıkmalıyız," dedi titrek bir sesle.</p>

    <p class="MsoNormal">"Yaralı mısın?" diye sordu Laurana buz gibi bir sesle, bir kez daha kendini adamın kollarından kurtarmaya çalışarak. "Eğer öyleyse sana yardım edebilirim. Değilsen, bir daha vedalaşmak zorunda kalmayalım. Ne olduysa..."</p>

    <p class="MsoNormal">"Laurana," dedi Tanis yavaşça, ağır ağır nefes alıp vererek, "senden anlamanı beklemiyorum – ben de anlamıyorum. Senden affetmeni de istemiyorum – ben kendimi affedemiyorum. Seni sevdiğimi, hep sevmiş olduğumu söyleyebilirim. Ama bu doğru olmaz, çünkü aşk önce kendisini seven birinden gelmelidir ve şu anda ben kendi görüntüme dahi tahammül edemiyorum. Sana bütün söyleyebileceğim Laurana..."</p>

    <p class="MsoNormal">"Şışşş!" diye fısıldadı Laurana, eliyle Tanis'in ağzını örterek. "Bir şey duydum."</p>

    <p class="MsoNormal">Karanlıkta birbirlerine yaslanıp uzun süre etrafı dinleyerek durup beklediler. İlk başta kendi nefeslerinden başka bir ses duyamamışlardı. Hiçbir şey, hatta o kadar yakın olmalarına rağmen birbirlerini bile göremiyorlardı. Derken bir meşale ışığı onları kör ederek parladı ve biri konuştu.</p>

    <p class="MsoNormal">"Laurana'ya bütün söyleyebileceğin ne Tanis?" dedi Kitiara neşeli bir sesle. "Devam et."</p>

    <p class="MsoNormal">Elinde çıplak bir kılıç parladı. Kılıçta –hem al, hem yeşil– kanlar parlıyordu. Yüzü taşların tozundan bembeyaz olmuştu; dudağındaki bir yaradan çenesine kan sızıyordu. Gözleri yorgunlukla gölgelenmişti, ama tebessümü her zamanki kadar çekiciydi. Kanlı kılıcını kınına sokarak lime lime olmuş pelerinine sildiği ellerini ne yaptığının farkına bile varmadan kıvırcık saçlarına daldırdı.</p>

    <p class="MsoNormal">Tanis'in gözleri yorgunluktan kapanmıştı. Yüzü yaşlanmış gibiydi; çok fazla insana benziyordu. Acı ve yorgunluk, hüzün ve suçluluk duygusu izini, ebedi elf gençliğinde sonsuza kadar bırakacaktı. Laurana'nın gerginleştiğini, elinin kılıcına gittiğini hissetti.</p>

    <p class="MsoNormal">"Bırak gitsin Kitiara," dedi Tanis yavaşça, Laurana'yı sıkı sıkı tutarak. "Sen verdiğin sözü tut, ben de kendiminkini tutayım. Bırak onu surların dışına götüreyim. Sonra geri gelirim..."</p>

    <p class="MsoNormal">"Gerçekten de geleceğini biliyorum," dedi Kitiara, ona alaycı bir hayretle bakarak. "Seni, Yarımelf öperken, kılım bile kıpırdamadan öldürebileceğimi daha anlamadın mı? Hayır, sanırım anlamamışsın. Bunun elf kadın için en korkunç şey olduğunu bildiğim için bile seni şu anda öldürebilirim aslında." Alevli meşaleyi Laurana'ya doğru tuttu. "Bak – yüzüne bak!" Kitiara küçümseyerek kıza baktı. "Şu aşk dedikleri ne zayıf, ne takatsiz bir şey!"</p>

    <p class="MsoNormal">Kitiara'nın eli yine saçlarını karıştırdı. Omuzlarını silkerek etrafına bakındı. "Ama zamanım yok. Her şey harekete geçti. Büyük şeyler. Karanlık Kraliçe yenildi. Buna ne dersin Tanis? Daha şimdiden diğer Ejderha Yüceefendileri üzerinde bir otorite kurmaya başladım." Kitiara kılıcının kabzasını okşadı. "Benimkisi engin bir imparatorluk olacak. Birlikte hüküm sürebili..."</p>

    <p class="MsoNormal">Gözleri biraz önce gelmiş olduğu koridora doğru kayarak aniden sustu. Tanis kadının dikkatini neyin çektiğini duyamadığı veya göremediği halde hol boyunca ilikleri donduran bir ürpertinin yayıldığını hissetti. Her yanını korku kaplayan Laurana, aniden adama sarıldı ve daha Tanis hayaletimsi zırhlar üzerinde parlayan kavuniçi gözleri görmeden kimin yaklaştığını anlamıştı.</p>

    <p class="MsoNormal">"Lord Soth," diye mırıldandı Kitiara. "Kararını çabuk ver</p>

    <p class="MsoNormal">Tanis."</p>

    <p class="MsoNormal">"Ben kararımı çok önce vermiştim Kitiara," dedi Tanis sakin sakin. Laurana'nın önüne bir adım atarak elinden geldiğince kendi bedenini kıza kalkan etti. "Ona ulaşabilmesi için Lord Soth'un önce beni öldürmesi gerekecek Kit. Benim ölümümün onun –ya da senin– Laurana'yı öldürmenize engel olmayacağını bildiğim halde Paladine'e, onun ruhunu koruması için dua edeceğim. Tanrılar bana bir ruh borçlu. Her nasılsa bunun –bu son duamın– bana bahşedileceğini biliyorum."</p>

    <p class="MsoNormal">Arkasında Laurana'nın başını onun sırtına dayadığını hissetti; kızın yavaş yavaş hıçkırdığını duyunca içi rahatladı çünkü hıçkırıklarında korku yoktu, sadece ona karşı duyduğu aşk, merhamet ve acı vardı.</p>

    <p class="MsoNormal">Kitiara tereddüt etti. Lord Soth'un yıkık dökük koridor boyunca yaklaştığını gördüler; <span class="GramE">kavun içi</span> gözleri karanlıkta toplu iğne başı gibi ışıldıyordu. Sonra kadın kanlı elini Tanis'in koluna koydu. "Git!" diye emretti sertçe. "Koridorun arka tarafından hızla koşun. Sonunda, duvarın içinde bir kapı var. Hissedebilirsiniz. O kapı sizi zindanlara çıkartır. Oradan da kaçabilirsiniz."</p>

    <p class="MsoNormal">Tanis bir an için, hiçbir şey anlamadan ona baktı. "Koşun!" diye atıldı Kit, onu ittirerek.</p>

    <p class="MsoNormal">Tanis, Lord Soth'a bir bakış fırlattı. "Bir tuzak!" diye fısıldadı Laurana.</p>

    <p class="MsoNormal">"Hayır," dedi Tanis, bakışları yeniden Kit'e giderken. "Bu kez değil. Elveda Kitiara."</p>

    <p class="MsoNormal">Kitiara'nın tırnakları adamın tenine battı.</p>

    <p class="MsoNormal">"Elveda Yarımelf," dedi yumuşak, hararetli bir sesle, gözleri meşale ışığında parıl parıl parlıyordu. "Unutma, bunu sana olan sevgimden yapıyorum. Git şimdi!"</p>

    <p class="MsoNormal">Meşalesini silken Kitiara, sanki karanlık tarafından yutulmuş gibi ışıksızlık içinde yok oldu.</p>

    <p class="MsoNormal">Ani karanlıkla körleşen Tanis gözlerini kırpıştırdı ve ona doğru elini uzattı. Sonra elini çekti. Dönünce, eli Laurana'nın elini buldu. Birlikte yıkıntılar arasında düşe kalka yürüyerek, el yordamıyla ilerlediler. Ölü şövalyeden yayılan buz gibi korku kanlarını dondurmuştu. Koridor'dan aşağıya bakan Tanis, Lord Soth'un gittikçe yaklaştığını gördü, gözleri sanki doğrudan onlara bakıyordu. Tanis çılgınlar gibi taş duvarı yokluyor, elleri kapıyı arıyordu. Sonra soğuk taşın yerini ahşaba bıraktığını hissetti. Demir kulbu tutarak çevirdi. Bir dokunuşuyla açıldı kapı. Laurana'yı peşinden çekti; ikisi de aralıktan daldılar; meşalelerin merdivenleri aydınlatan ani ışığı en az biraz önceki karanlık kadar kör ediciydi.</p>

    <p class="MsoNormal">Tanis arkasından Kitiara'nın Lord Soth'u selamlayan sesini duyabiliyordu. Avını kaybettiğini anlayan ölü şövalyenin ona ne yapacağını merak etti. Rüya belli belirsiz hafızasında belirdi. Bir kez daha Laurana'nın düştüğünü gördü... Kitiara'nın düştüğünü ve o çaresiz duruyor, her ikisine de yardım edemiyordu. Sonra görüntü kayboldu.</p>

    <p class="MsoNormal">Laurana merdivenlerde durmuş onu beklerken meşale ışığı altın saçları üzerinde parlıyordu. Tanis aceleyle kapıyı sıkı sıkı kapatarak kızın peşinden merdivenlerden koştu.</p>

    <p class="MsoNormal">"O, elf kadındı," dedi Lord Soth; gözleri ondan ürkmüş sıçanlar gibi kaçan Laurana ile Tanis'i rahatlıkla izleyebiliyordu. "Ve yarımelf."</p>

    <p class="MsoNormal">"Evet," dedi Kitiara umursamadan. Kılıcını kınından çekerek kanı cüppesinin kenarıyla silmeye başladı.</p>

    <p class="MsoNormal">"Peşlerinden gideyim mi?" diye sordu Soth.</p>

    <p class="MsoNormal">"Hayır. Şu anda ilgilenmemiz gereken daha önemli işlerimiz var," diye cevapladı Kitiara. Bakışlarını şövalyeye kaldırarak, çarpık tebessümüyle bir gülümsedi. "Elf kadın zaten hiçbir zaman senin olamazdı, ölümde bile. Tanrılar onu koruyor."</p>

    <p class="MsoNormal">Soth'un oynaşan bakışları Kitiara'ya döndü. Soluk dudaklar alayla kıvrıldı. "Yarımelf adam hâlâ senin efendin olmaya devam ediyor."</p>

    <p class="MsoNormal">"Hayır, zannetmiyorum," diye cevap verdi Kitiara. Dönerek, kapanan kapının arkasından Tanis'e baktı. "Zaman zaman, gecenin durgun saatlerinde, onun yanına uzanmışken Tanis kendini beni düşünürken bulacak. Benim son sözlerimi hatırlayacak ve bu sözlerden etkilenecek. Onlara mutluluklarını verdim. Laurana, her zaman Tanis'in kalbinde benim olduğum bilinciyle yaşamak zorunda. Birlikte elde edebilecekleri aşkı zehirledim. İkisinden de öcümü aldım. Şimdi, seni alman için yolladığım şeyi aldın mı?"</p>

    <p class="MsoNormal">"Aldım Karanlık Hanım," diye cevap verdi Lord Soth. Söylediği bir büyü sözüyle bir nesne peydahlayarak bunu iskelet elleriyle uzattı. Büyük bir saygıyla bunu kadının ayaklarına bıraktı.</p>

    <p class="MsoNormal">Kitiara nefesini tuttu; gözleri karanlıkta neredeyse Lord Soth'unkiler kadar parlıyordu. "Mükemmel! Dargaard Kalesi'ne geri dön. Askerleri topla. Ariakas'ın Kalaman'a yolladığı uçan hisarları denetimimiz altına alacağız. Sonra geri çekilip, yeniden gruplaşıp bekleyeceğiz."</p>

    <p class="MsoNormal">Lord Soth'un korkunç sureti sırıtarak etsiz ellerinde pırıldayan nesneyi işaret etti. <span class="GramE">"Bu artık haklı olarak sizin.</span> Size karşı koyanlar ya öldü, emretmiş olduğunuz gibi, ya da ben yetişemeden kaçtı."</p>

    <p class="MsoNormal">"Kıyamet-sadece ertelendi," dedi Kitiara kılıcını kınına sokarken. "Bana iyi hizmet ettin Lord Soth; ödüllendirileceksin. Sanırım dünyada her zaman elf kızları olacaktır."</p>

    <p class="MsoNormal">"Emir verdikleriniz ölecektir. Sizin yaşamalarına izin verdikleriniz" –Soth'un bakışları kapıya doğru ışıldadı– "yaşayacak. Şunu unutmayın: Size hizmet edenler içinde Karanlık Hanım, bir tek ben size ölümsüz bir sadakat sunabilirim. Bunu şu anda memnuniyetle yapıyorum. İstediğiniz üzre savaşçılarımla birlikte Dargaard Kalesi'ne döneceğim. Orada çağrınızı bekleyeceğiz."</p>

    <p class="MsoNormal">Kadına doğru eğilerek elini kendi iskelet eline aldı. "Hoşçakal</p>

    <p class="MsoNormal">Kitiara," dedikten sonra duraksadı. "Lanetlenmişlere mutluluk getirdiğini bilmek, şekerim, nasıl bir duygu? Benim korkunç ölüm diyarımı ilginç bir hale soktun. Seni canlı bir adamken tanısaydım!" Silik çehre gülümsedi. "Ama benim zamanım daimi. Belki de tahtımı benle paylaşacak birini beklerim..."</p>

    <p class="MsoNormal">Soğuk parmaklar Kitiara'nın tenini okşadı. Kadın bitmeyen tükenmeyen, uykusuz gecelerin önünde bir uçurum gibi açıldığını görerek şiddetle sarsıldı. Görüntü o kadar net ve dehşet vericiydi ki, Lord Soth karanlıkta yok olurken Kitiara'nın ruhu korkuyla buruştu. .</p>

    <p class="MsoNormal">Karanlık içinde yalnız kalmıştı ve bir an için dehşete düştü. Mabed etrafında sarsılıp duruyordu. Kitiara yalnız ve korku içinde duvara doğru büzüştü. O kadar yalnızdı ki! Sonra ayağı Mabed'in zemininde duran bir şeye değdi. Eğilerek minnettarlıkla bu nesneyi kavradı. Tutup kaldırdı.</p>

    <p class="MsoNormal">Rahat bir nefes alarak, bu gerçek, sert ve katı, diye düşündü. Altın yüzeyinden veya kırmızı mücevherlerinden yansıyan bir meşale ışığı yoktu. Elindekini takdir ermek için Kitiara'nın meşalelerin alevlerine ihtiyacı da yoktu.</p>

    <p class="MsoNormal">Uzun bir süre yıkılan holde durdu, parmakları kan içindeki</p>

    <p class="MsoNormal">Taç'ın kaba metal kenarları boyunca geziyordu.</p>

    <p class="MsoNormal">Tanis ile Laurana döner merdivenden aşağıdaki zindanlara koştular. Zindancının masası yanında duraklayan Tanis, hobgoblinin cesedine baktı.</p>

    <p class="MsoNormal">Laurana ona bakıyordu. "Haydi," diye telaşa verdi, doğuyu işaret ederek. Onun kuzeye bakıp tereddüt ettiğini görerek ürpermişti. "Oraya inmek istemezsin herhalde! Beni götürdükleri... <span class="GramE">yer</span> orasıydı..." Hücrelerden gelen bağırtıları ve çığlıkları duyukça yüzü bembeyaz kesilen kız hemen döndü.</p>

    <p class="MsoNormal">Çapulcu kılıklı bir ejderan yanlarından koşarak geçti. Bir firari herhalde, diye geçirdi içinden Tanis, yaratığın subay zırhını görünce hırlayışından ve sinişinden.</p>

    <p class="MsoNormal">"Caramon'u arıyordum," diye mırıldandı Tanis. "Onu buraya getirmiş olmalılar."</p>

    <p class="MsoNormal">"Caramon mu?" diye bağırdı Laurana hayretle. "Ne..."</p>

    <p class="MsoNormal">"Benimle geldi," dedi Tanis. "Tika ile Tas <span class="GramE">da;</span> ve... Flint..." Durdu, sonra başını salladı. "Neyse buradaydılarsa bile gitmişlerdir. Haydi gel."</p>

    <p class="MsoNormal">Laurana'nın yüzü kızardı. Taş merdivenlere doğru baktıktan sonra bakışlarını yeniden Tanis'e çevirdi.</p>

    <p class="MsoNormal">"Tanis..." diye başladı, kekeleyerek. Adam eliyle kızın ağzını kapattı.</p>

    <p class="MsoNormal">"Daha sonra konuşacak zamanımız olacak. Şimdi çıkış yolunu bulmamız gerek!"</p>

    <p class="MsoNormal">Sanki sözlerinin altını çizmek istercesine başka bir sarsıntı Mabed'i salladı. Bu diğerlerinden daha keskin ve daha şiddetliydi; Laurana'nın duvara doğru savrulmasına neden olmuştu. Yorgunluk ve acıyla kül kesilen Tanis'in yüzü, ayakta durmaya çalışırken daha da beyazlaşmıştı.</p>

    <p class="MsoNormal">Kuzey koridorundan daha yüksek bir gümbürtü ve parçalanan bir şeylerin çatırtısı geldi. Holden koca bir toz ve pislik bulutu dalgalar halinde gelirken, hücrelerdeki bütün sesler aniden kesilmişti.</p>

    <p class="MsoNormal">Tanis ile Laurana kaçtı. Onlar doğuya doğru kaçarken üzerlerine yıkıntılar yağıyor, cesetlerin ve kırılmış sivri taşların oluşturduğu yığınlar üzerinden tökezlenircesine geçiyorlardı.</p>

    <p class="MsoNormal">Mabed'i başka bir sarsıntı salladı. Ayakta duramıyorlardı. Elleri ve dizleri üzerine düşerek koridorun yavaş yavaş kayıp hareket etmesini, bir yılan gibi eğilip bükülmesini seyretmekten başka bir şey yapamadılar.</p>

    <p class="MsoNormal">Devrilmiş bir sütunun altına emekleyerek birbirlerine sokulup koridor duvarlarının okyanustaki dalgalar gibi bir alçalıp bir yükselmesini seyrettiler. Hepsini bastıran garip sesler duyuyorlardı; sanki birbirine sürten koca kayaların sesleri gibi: bu devrilen değil de daha çok yer değiştiren kayaların sesi gibiydi. Sonra sarsıntı durdu. Her şey sessizleşti.</p>

    <p class="MsoNormal">Titreyerek ayağa kalkıp yeniden koşmaya başladılar; korku bedenlerini dayanma sınırının çok ilerilerine götürüyordu. Her dakika başka bir sarsıntı Mabed'in temellerini sallıyordu. Fakat her ne kadar Tanis mağara tavanının kafalarına ineceğini beklese de tavan ayakta durmaya devam ediyordu. Esas garip ve dehşet verici olan, tepelerinden gelen açıklanamaz seslerdi; o kadar ki her ikisi de tavan çökse şükredeceklerdi neredeyse.</p>

    <p class="MsoNormal">"Tanis!" diye bağırdı Laurana aniden. "Hava! Gece havası!" Bitkin bir halde son güçlerini de toplayarak menteşeleri üzerinde sallanmakta olan kapıya gelinceye kadar ikisi birden dönen koridorlardan ilerlediler. Yerde kırmızı bir kan lekesi ve...</p>

    <p class="MsoNormal">"Tas'ın keseleri!" diye mırıldandı Tanis. Diz çökerek kenderin bütün yere yayılmış olan hazinesini topladı. Sonra kederlendi. Büyük bir üzüntü içinde başını salladı.</p>

    <p class="MsoNormal">Laurana onun yanına diz çökerek eliyle elini tuttu. "En azından buradaymış Tanis. Buraya kadar gelebilmiş. Belki de kaçmıştır."</p>

    <p class="MsoNormal">"Hazinesini kesinlikle bırakmazdı," dedi Tanis. Titireyen zemine çöken yarımelf dışarıya, Nereka'ya bakmaya başladı. "Bak," dedi Laurana'ya sertçe. Kızın yüzünün inatçı <span class="GramE">sükunetine</span> döndüğünü, mağlubiyeti kabullenmeyi reddettiğini görerek, "Bu son, aynı kenderin sonu olduğu gibi. Bak!" diye ısrar etti kızarak. Laurana baktı.</p>

    <p class="MsoNormal">Yüzünde hissettiği serin meltem artık alay gibi geliyordu ona, çünkü bu meltem sadece duman ve kanın kokusuyla ölmekte olanların acı içindeki feryatlarını getiriyordu. Yüceefendiler'i kaçmak için yol ararken veya üstünlük sağlamak için uğraşırken, onlar için döne döne savaşan ejderhaların savaşıp öldükleri yerde kavuniçi alevler gökleri aydınlatıyordu. Gece havası çatırdayan şimşeklerle aydınlanıyor, alevlerle tutuşuyordu. Ejderanlar sokaklarda dolanıyor, kıpırdayan her şeyi öldürüyor, bu gözü dönmüş halleri içinde birbirlerini de katlediyorlardı.</p>

    <p class="MsoNormal">"Yani kötülük kendine döndü," diye fısıldadı Laurana başını Tanis'in omuzuna yaslayıp bu korkunç manzarayı dehşetle seyrederken.</p>

    <p class="MsoNormal">"O neydi?" diye sordu Tanis yorgun bir halde.</p>

    <p class="MsoNormal">"Elistan'ın söylediği bir şey," diye cevap verdi kız. Mabed etraflarında sarsılıyordu.</p>

    <p class="MsoNormal">"Elistan!" diye güldü Tanis acı acı. "Onun iyi tanrıları nerede şimdi? Yıldızlar arasındaki kalelerinden seyredip bu gösterinin keyfini mi çıkartıyorlar? Karanlık Kraliçe gitti, Mabed yerle bir edildi. Biz ise buradayız – kapana kıstık. Orada üç dakika bile canlı kalamayız..."</p>

    <p class="MsoNormal">Sonra nefesi boğazına takıldı. Eliyle Tasslehoffun dağılmış hazinesini yoklamak için eğilirken Laurana'yı kibarca ittirdi. Kırılmış mavi bir kristali, bir vallen ağacı kıymığını, bir zümrüdü, beyaz küçük bir tavuk tüyünü, solmuş bir <span class="GramE">kara gülü</span>, bir ejderha dişini ve kender biçimi verilerek yontulmuş cüce işi bir tahta parçasını hızla taradı. Bütün bunların arasında altın bir nesne, dışarıdaki yangın ve afetin alev ışığıyla paryalan altın bir nesne vardı.</p>

    <p class="MsoNormal">Bunu alan Tanis'in gözleri yaşardı. Nesneyi elinde sıkı sıkı tuttu, sert kenarlarının eline batışını hissetti.</p>

    <p class="MsoNormal">"Ne o?" diye sordu Laurana, bir şey anlamadan, sesi korkuyla boğulmuştu.</p>

    <p class="MsoNormal">"Affet beni Paladine," diye fısıldadı Tanis. Laruna'yı yanına çekip elini uzatarak avucunu açtı.</p>

    <p class="MsoNormal">Avucunda ince oymalı, altından, dolanan sarmaşık dalları şeklinde narin bir yüzük vardı. Ve yüzüğe dolanmış halde, hâlâ büyülü uykusunda olan altın ejderha duruyordu.</p>

    <h2 class="calibre3" style="text-align: center;">- 14 - Son. Günahıyla, sevabıyla.</h2>

    <p class="MsoNormal">Evet, şehir kapılarının dışındayız," diye mırıldandı Caramon ikizine alçak sesle; gözleri, ona ümitle bakan ejdeanlar üzerindeydi. "Sen Tika ve Tas ile kal. Ben Tanis'i bulmak için geri döneceğim. Bunları da yanımda götüreceğim..."</p>

    <p class="MsoNormal">"<span class="GramE">Hayır</span> kardeşim," dedi Raistlin yavaşça; altın gözleri Lunitari'nin kızıl ışığında parlıyordu. "Tanis'e yardım edemezsin. Onun kaderi kendi ellerinde." Büyücü ejderha kaynayan, alevler içindeki gökyüzüne baktı. "Sen de daha tehlike içindesin, aynı sana bel bağlamış olanlar gibi."</p>

    <p class="MsoNormal">Tika, yorgun bir halde Caramon'un yanında duruyordu; yüzü acıyla bitap düşmüştü. Tasslehoff her zamanki gibi neşeyle sırıtsa da yüzü solgundu ve gözlerinde, daha önce kenderin gözlerinde hiç görülmemiş olan dalgın bir hüzün ifadesi vardı. Onlara bakınca Caramon'un yüzü asıldı.</p>

    <p class="MsoNormal">"Tamam," dedi. "Ama buradan nereye gideceğiz?"</p>

    <p class="MsoNormal">Elini kaldıran Raistlin işaret etti. Kara cüppe titredi; eli gece göğüne karşı soluk ve ince, çıplak bir kemik misali bütün sadeliğiyle duruyordu.</p>

    <p class="MsoNormal">"O sırtlarda bir ışık parlıyor..."</p>

    <p class="MsoNormal">Hepsi bakmak için döndü, ejderanlar bile. Çıplak ovanın ötesinde Caramon, mehtapla aydınlanmış boş arazi içinden yükselen bir tepenin kara gölgesini görebilmişti. Tam zirvesinde bir yıldız gibi sabit, safi beyaz bir ışık ışıl ışıl parlıyordu. "Sizi orada bekleyen biri var," dedi Raistlin.</p>

    <p class="MsoNormal">"Kim? Tanis mi?" diye sordu Caramon sabırsızlıkla.</p>

    <p class="MsoNormal">Raistlin, Tasslehoff'a baktı. Kender yüzünü ışıktan çevirmemişti, sabit bir şekilde ışığa bakıyordu.</p>

    <p class="MsoNormal">"Fizban..." diye fısıldadı.</p>

    <p class="MsoNormal">"Evet," diye cevap verdi Raistlin. "Benim artık gitmem gerek." "Ne?" diye kekeledi Caramon. "Ama – benimle... <span class="GramE">bizimle</span> gel... <span class="GramE">gelmelisin</span>! Fizban'ı görmeye..."</p>

    <p class="MsoNormal">"Karşılaşmamız hoş olmaz." Raistlin başını sallarken kara kukuletasının kıvrımları da yüzünün etrafında hareket ediyordu.</p>

    <p class="MsoNormal">"Ya onlara ne olacak?" diye ejderanları işaret etti Caramon. Raistlin içini çekerek ejderanlara döndü. Elini kaldırarak birkaç garip söz söyledi. Korku ve dehşet dolu ifadeler sürüngen yüzlerini çarpıtırken ejderanlar gerilemeye başladı. Tam bir şimşek Raistlin'in parmak uçlarından fırlarken Caramon bağırdı. Istırapla haykıran ejderanlar alevler içinde kalıp büzüşerek yere düştüler. Ecel canlarını alırken bedenleri taşlaştı.</p>

    <p class="MsoNormal">"Bunu yapmak zorunda değildin Raistlin," dedi Tika, titrek bir sesle. "Bizi rahat bırakırlardı."</p>

    <p class="MsoNormal">"Savaş bitti," diye ekledi Caramon sertçe.</p>

    <p class="MsoNormal">"Öyle mi?" diye sordu Raistlin alay ederek, gizli ceplerinin birinden küçük siyah bir torba çıkartırken. "Savaşın devamını garanti altına alan, kardeşim, bu tür zayıf ve duygusal saçmalıklardır. Bunlar," –heykel gibi duran cesetleri işaret etti– "Krynn'e ait değil. Kara merasimlerin en karalarıyla yaratılmışlardı. Biliyorum. Yaratılışlarına şahit oldum. Sizi 'rahat bırakmazlardı' " Sesi, Tika'yı taklit ederek tizleşti.</p>

    <p class="MsoNormal">Caramon kızardı. Konuşmaya çalıştı ama Raistlin soğuk bir edayla onu görmemezliğe geldi; koca adam sonunda kardeşinin büyüsü içinde kaybolduğunu görerek sustu.</p>

    <p class="MsoNormal">Raistlin bir kez daha ejderha küresini eline almıştı. Gözlerini kapayan Raistlin alçak sesle bir şeyler mırıldanmaya başladı. Kristal içindeki renkler dönmeye başladıktan sonra parlak, canlı bir ışıkla parladı.</p>

    <p class="MsoNormal">Raistlin gözlerini açıp gökyüzünü taramaya başlayarak bekledi. Birkaç saniye içinde aylar ve yıldızlar, devasa bir gölge tarafından silindi. Tika telaşla geriledi. Caramon kızı yatıştırırcasına ona sarıldı; gerçi kendi bedeni de titriyordu ve eli kılıcına seyirmişti.</p>

    <p class="MsoNormal">"Bir ejderha!" dedi Tasslehoff huşuyla. <span class="GramE">"Ama çok büyük.</span> Hayatımda hiç bu kadar büyük bir ejderha <span class="GramE">görmedim...yoksa</span> gördüm mü" Gözlerini kırpıştırdı. "Nedense tanıdık geliyor."</p>

    <p class="MsoNormal">"Gördün," – dedi Raistlin buz gibi, kararmakta olan kirstal küresini yeniden kara kesesine koyarken, "rüyanda. Bu Cyan Kanfelaketi, Elf Kralı zavallı Lorac'a eziyet eden ejderha."</p>

    <p class="MsoNormal">"Burada ne işi var?" dedi Caramon nefesi kesilerek. "Benim buyruğumla geldi" diye cevapladı Raistlin. "Beni eve götürmeye geldi."</p>

    <p class="MsoNormal">Ejderhanın çizdiği halkalar gittikçe alçalıyor, dev kanatları tüyler ürperten bir karanlık yayıyordu. Bir canavara benzeyen yeşil ejderha yere inerken Tasslehoff bile (gerçi daha sonraları bunu inkâr etmişti) farkına varmadan Caramon'a yapışmış titiriyordu.</p>

    <p class="MsoNormal">Bir an için Cyan, birbirine sokulmuş zavallı insan grubuna şöyle bir baktı. Kırmızı gözleri alevlendi; onlara nefretle bakarken dili salyalı alt çenesiyle üst çenesi arasından belirip yok oldu. Sonra</p>

    <p class="MsoNormal">–kendisininkinden daha güçlü bir iradeyle zapt olunmuş olan– Cyan'ın bakışları onlardan koparak kızgınlıkla içerleyerek kara cüppeli büyücünün üzerinde kaldı.</p>

    <p class="MsoNormal">Raistlin'den gelen bir hareketle ejderhanın <span class="GramE">koca başı</span> kumlar üzerine değinceye kadar eğildi.</p>

    <p class="MsoNormal">Büyücülük Asası'na yorgun argın dayanan Raistlin, Cyan Kanfelaketi'ne doğru yürüyerek sallanan koca boyna tırmandı.</p>

    <p class="MsoNormal">Caramon ejderhaya bakıyor, üzerine basan ejderha korkusuyla boğuşuyordu. Tika ile Tas ona yapışmış korkudan tir tir titriyordu. Sonra Caramon boğuk bir sesle haykınp her ikisini de ittirerek koca ejderhaya doğru koştu.</p>

    <p class="MsoNormal">"Bekle! Raistlin!" diye bağırdı Caramon perişan bir halde. "Ben de seninle geleceğim!"</p>

    <p class="MsoNormal">Cyan, bu insanı alevli bakışlarıyla tartarak <span class="GramE">koca başını</span> telaşla geri çekti.</p>

    <p class="MsoNormal">"Öyle mi?" diye sordu Raistlin yavaşça, elini yatıştırırcasına ejderhanın boynunda gezdirerek. "Benimle birlikte karanlığa gider misiniz?”</p>

    <p class="MsoNormal">Caramon tereddüt etti, dudakları kurumuş, korku boğazını kavurmuştu. Konuşamadı ama arkasında hıçkıran Tika'yı duydukça ıstırapla dudaklarını ısırarak başını evet, anlamında iki kere salladı.</p>

    <p class="MsoNormal">Raistlin ona baktı; gözleri derin bir siyahlık içinde altın havuzlar gibiydi. "Gerçekten geleceğini biliyorum," diye kendi kendine hayret etti büyücü. Rasitlin bir an için ejderhanın sırtında doğulup düşündü. Sonra kararlı bir edayla başını salladı.</p>

    <p class="MsoNormal">"<span class="GramE">Hayır</span> kardeşim, gittiğim yere gelemezsin peşimden. Ne kadar güçlü olursan ol bu senin sonun olur. Sonunda tanrıların kastettikleri gibi olduk Caramon: iki tam <span class="GramE">insan;</span> ve burada yollarımız ayrılıyor. Sen tek başına yürümeyi öğrenmelisin Caramon" –bir an için, asanın ışığıyla aydınlanan Raistlin'in yüzünde hayaletimsi bir tebessüm oynaştı– "ya da seninle yürümeyi seçenlerle birlikte yürümeyi. Elveda kardeşim."</p>

    <p class="MsoNormal">Efendisinden gelen tek bir sözle Cyan Kanfelaketi kanatlarını gererek havaya süzüldü. Asadan yayılan ışığın pırıltısı, ejderhanın geniş kanatlarının derin karanlığı arasında minik bir yıldızı andırıyordu. Sonra o da göz kırpıp söndü, karanlık onu tamamen yuttu.</p>

    <p class="MsoNormal">"İşte bekledikleriniz geliyor," dedi yaşlı adam kibarca. Tanis başını kaldırdı.</p>

    <p class="MsoNormal">Yaşlı adamın ateşine doğru üç kişi geliyordu: Ejderha Ordusu zırhlarına bürünmüş kocaman güçlü bir savaşçının koluna girmiş kıvırcık saçlı genç bir kadın. Kızın yüzü yorgunluktan solmuş, kanla yol yol olmuştu; yanındaki adama bakarken gözlerinde derin bir endişe ve hüzün görünüyordu. Son olarak da peşlerinden düşe kalka ilerleyen, pejmürde mavi pantalonuyla, ayakta duramayacak kadar yorgun görünüşlü kir pas içindeki kender geliyordu.</p>

    <p class="MsoNormal">"Caramon!" Tanis ayağa kalktı.</p>

    <p class="MsoNormal">Koca adam başını kaldırdı. Yüzü aydınlandı. Kollarını açıp, Tanis'i hıçkırıklarla göğsüne bastırdı. Onlardan ayrı duran Tika, iki arkadaşın yeniden buluşmasını gözlerinde yaşlarla seyrediyordu.</p>

    <p class="MsoNormal">Sonra ateş yakınlarında bir hareket çarptı gözlerine. "Laurana?" dedi tereddütle.</p>

    <p class="MsoNormal">Elf kadın ateş ışığına doğru bir adım attı; altın saçları güneş gibi pırıl pırıldı. Kan içinde kalmış, yamru yumru olmuş zırhlara bürünmüş olsa da, Tika'nın Qualinesti'de aylarca önce rastlamış olduğu elf prensesinin tavrına ve prenseslere yakışır bir görüntüye sahipti.</p>

    <p class="MsoNormal">Tika utangaç bir tavırla elini kendi pis saçlarına götürünce saçların kanla keçeleşmiş olduğunu fark etti. Beyaz, karpuz kollu bluzu lime lime olmuş sarkıyor, ancak üzerini örtüyordu; yerinde olan tek şey üzerine uymayan zırhıydı. Biçimli bacaklarının pürüzsüz tenini çirkin yaralar bozmuş ve bacakları da fazlasıyla gözler önüne serilmişti.</p>

    <p class="MsoNormal">Önce Laurana gülümsedi, sonra Tika. Önemli değildi. Hızla kıza yaklaşan Laurana kıza sarıldı; Tika da onu sıkı sıkı sardı.</p>

    <p class="MsoNormal">Kender bir an, bir başına ateş ışığının halkası dışında kaldı, gözleri ateşin yakınında duran yaşlı adamdaydı. Yaşlı adamın arkasında da bayıra yayılmış uyuyan, her horultusuyla böğrü inip kalkan kocaman bir altın ejderha vardı. Yaşlı adam Tas'a yaklaşmasını işaret etti.</p>

    <p class="MsoNormal">Ta içten gelen bir ahla, Tasslehoff başını eğdi. Ayaklarını sürüyerek yaşlı adamın önünde durmak için ilerledi.</p>

    <p class="MsoNormal">"Benim adım ne?" diye sordu yaşlı adam, kenderin tepe saçını ellemek için uzanarak.</p>

    <p class="MsoNormal">"Fizban değil," dedi Tas, çok üzgün bir halde, yaşlı adama bakmayı reddederek.</p>

    <p class="MsoNormal">Yaşlı adam tepe saçını okşayarak gülümsedi. Sonra Tas'ı yanına çekti ama kender geriledi, minik bedeni kaskatıydı. "Bu zamana kadar öyle değildi," dedi yaşlı adam hafifçe. "Neydi peki?" diye geveledi, yüzü değişerek.</p>

    <p class="MsoNormal">"Birçok ismim var," diye cevap verdi yaşlı adam. "Elfler arasında E'li'yim. Cüceler bana Thak der. İnsanlar arasında Gökkılıç diye bilinirim. Ama benim en çok beğendiğim ismim Solamniya Şövalyeleri arasında bilinenidir: Ejder Paladin."</p>

    <p class="MsoNormal">"Biliyordum!" diye inledi Tas, kendini yerlere atarak. "Bir tanrı! Herkesi kaybettim! Herkesi!" Acı acı ağlamaya başladı.</p>

    <p class="MsoNormal">Yaşlı adam bir an için onu şevkatle seyrettikten sonra kendi nemli gözlerini boğum boğum elleriyle sildi. Sonra kenderin yanına diz çöküp onu teselli edercesine elini omuzuna attı. "Bak oğlum'," dedi parmağını Tas'ın çenesinin altına koyup başını gökyüzüne doğru kaldırarak, "üzerimizde parlayan kızıl yıldızı görüyor musun? O yıldızın hangi tanrı için kutsal olduğunu biliyor musun?"</p>

    <p class="MsoNormal">"Reorx," dedi Tas zayıf bir sesle, gözyaşlarına boğularak. "Demirci ocağının ateşleri gibi kızıl," dedi yaşlı adam yıldıza bakarak. "Örsü üzerinde duran erimiş dünyaya biçim veren çekiçten fırlayan kıvılcımlar gibi kızıl. Reorx'un demir ocağının yanında fevkalade güzellikte bir ağaç vardır, hiçbir canlının bu güne kadar görmediği güzellikte bir ağaç. O ağacın altında homur homur homurdanan yaşlı bir cüce, yaptığı <span class="GramE">bir çok</span> zahmetli iş sonunda dinlenmek için oturur. Yanında bir kupa buz gibi bira vardır, ocaktan gelen ateş kemiklerini ısıtır. Bütün gününü ağacın altında, çok sevdiği ahşap nesneler oyarak geçirir. Ve her gün o güzel ağacın yanından geçen biri onun yanına oturmaya yeltenir.</p>

    <p class="MsoNormal">"Gelenlere küçümseyerek bakan cüce onlara öyle dik dik bakar ki, gelenler apar topar yeniden ayaklanırlar.</p>

    <p class="MsoNormal">" 'Burası dolu,' diye homurdanır cüce. 'Bir yerlerde macera peşinde koşan, hem kendini hem de onunla olacak kadar bahtsız birkaç kişinin başını dertten derde sokan sakat beyinli, kapı kulbu akıllı bir kender var. Sözlerime dikkat edin. Günün birinde burada da boy gösterip benim ağacıma bakacak ve şöyle diyecek, 'Flint, yoruldum. Galiba ben de bir süre burada seninle dinleneceğim.' Sonra oturacak ve diyecek ki, 'Flint son maceramı duydun mu? Şimdi, şu kara cüppeli büyücü vardı ya; onun kardeşiyle bir maceraya atıldık; zaman içinde yolculuk yaptık ve inanılmayacak kadar harika şeyler geldi başımıza...', ben de acaip bir sürü masal dinlemek zorunda kalacağım...' diye homurdanmaya devam eder. Ağacın altına, onun yanına oturanlar tebessümlerini gizleyerek onu kendi haline bırakırlar."</p>

    <p class="MsoNormal">"O halde – yalnız değil, öyle mi?" diye sordu Tas eliyle gözlerini silerek.</p>

    <p class="MsoNormal">"Hayır çocuk. O, sabırlı. Senin hayatta daha yapman gereken çok şey olduğunu biliyor. Bekleyecek. Ayrıca senin öykülerini daha şimdiden duydu. Yeni bir şeyler bulman gerekecek."</p>

    <p class="MsoNormal">"Ama daha bunu duymadı," dedi Tas uyanan bir neşeyle. "Ay Fizban, çok harikaydı! Neredeyse ölüyordum – yine. Gözlerimi açınca ne göreyim, Raistlin kapkara cüppelerle karşımda durmuyor rnu!" Tas zevkle titredi. "Çok fazla –ııı– kötü görünüyordu! Ama hayatımı kurdardı! Ve – ay!" Dehşet içinde sustuktan sonra başını eğdi. "Özür dilerim. Unuttum. Sanırım artık sana Fizban dememeliyim."</p>

    <p class="MsoNormal">Ayağa kalkan yaşlı adam omuzunu sıvazladı. "Bana Fizban de. Bundan böyle, kenderler arasındaki adım öyle olsun." Yaşlı adamın sesi dalgınlaştı. "İşin aslı ben bile sevmeye başladım."</p>

    <p class="MsoNormal">Yaşlı adam Tanis ile Caramon'a doğru yürüyerek bir an için yakınlarında durup konuştuklarına kulak misafiri oldu.</p>

    <p class="MsoNormal">"Gitti Tanis” dedi Caramon hüzünle. "Nereye gittiğini bilmiyorum. Anlamıyorum. Hâlâ kırılgan ama artık zayıf değil. O korkunç öksürük geçmiş. Sesi kendi sesi gibi ama yine de bir farklı O..."</p>

    <p class="MsoNormal">"Fistandantilus," dedi yaşlı adam.</p>

    <p class="MsoNormal">Tanis ile Caramon birlikte döndüler. Yaşlı adamı görerek her ikisi de saygıyla eğildi. .</p>

    <p class="MsoNormal">"Aman kesin şunu!" diye atıldı Fizban. "Şu eğilip selam vermelere katlanamıyorum. Zaten ikiniz de ikiyüzlüsünüz. Arkamdan neler dediğinizi hep duydum..." Tanis ile Caramon birlikte suçlulukla kızardılar. "Boş verin," diye gülümsedi Fizban. "Siz, benim inanmanızı istediğim şeye inandınız. Kardeşine gelince. Haklısın. Hem kendi, hem kendi değil. Kehanette bulunulmuş olduğu gibi hem bugünün, hem de geçmişin efendisi o."</p>

    <p class="MsoNormal">"Anlamıyorum." Caramon başını salladı. "Bunu ona ejderha küresi mi yaptı? Eğer öyleyse küre kırılabilir ya da..."</p>

    <p class="MsoNormal">"Bunu ona hiçbir şey yapmadı," dedi Fizban, Caramon'a sertçe bakarak. "Kardeşin bu kaderi kendi seçti."</p>

    <p class="MsoNormal">"İnanmıyorum! Nasıl? Fistan – her ne <span class="GramE">haltsa</span>, o kim? Cevap istiyorum..."</p>

    <p class="MsoNormal">"Aradığın soruların cevabı bende değil," dedi Fizban. Sesi hâlâ yumuşaktı ama ses tonunda Caramon'u hemen kendine getiren bir çelik tınısı vardı. "O cevaplara dikkat et genç adam," diye ekledi Fizban yavaşça. "Sorularına daha da dikkat et!" Çoktan gözden kaybolmuş olduğu halde yeşil ejderhanın ardından uzun süre gökyüzüne bakan Caramon bu süre boyunca sessiz kaldı.</p>

    <p class="MsoNormal">"Ona ne olacak şimdi?" diye sordu sonunda.</p>

    <p class="MsoNormal">"Bilmiyorum," diye cevap verdi Fizban. "O kendi kaderini kendi yaratır, senin gibi. Ama şunu biliyorum Caramon. Onun peşini bırakman lâzım." Yaşlı adamın gözleri yanlarında duran Tika'ya kaydı<span class="GramE">..</span> "Yollarınızın ayrıldığını söylediğinde Raistlin haklıydı. Yeni yaşamına huzur içinde başla."</p>

    <p class="MsoNormal">Tika, Caramon'a gülümseyerek, sokuldu. Adam ona sarılarak kızıl buklelerinden öptü. Ama kızın tebessümüne karşılık verse de, saçlarıyla oynasa da bakışları gece göğüne, ejderhaların – Nereka üzerinde– dağılan imparatorluğun denetimi için alevli savaşlarını verdikleri yere kaydı.</p>

    <p class="MsoNormal">"Demek ki son böyleymiş," dedi Tanis. "İyiler kazandı."</p>

    <p class="MsoNormal">"İyiler mi? Kazanmak mı?" diye tekrarladı Fizban bakışlarını yarımelfe kurnaz bir ifadeyle çevirerek. "Pek öyle değil Yarımelf. Denge yeniden kuruldu. Kötü ejderhalar sürgüne yollanmayacak. İyi ejderhalar gibi onlar da burada kalacak. Bir kez daha sarkaç serbestçe sallanıyor."</p>

    <p class="MsoNormal">"Bütün bu eziyet ne içindi?" diye sordu Laurana, Tanis'in yanında duracak şekilde ilerleyerek. "Neden iyiler kazanıp karanlığı sonsuza kadar kovmuyor?"</p>

    <p class="MsoNormal">"Bir şeyler öğrenemediniz mi genç hanım?" diye azarladı Fizban, kemikli parmağını kıza doğru sallayarak, "iyilerin saltanat sürdükleri bir zaman olmuştu. Ne zamandı biliyor musun? Tam Afet'ten önce!"</p>

    <p class="MsoNormal">"Evet" –diye devam etti hayretlerini görünce– "İstar'ın Kral Rahip'i iyi bir adamdı. Bu sizi şaşırtıyor mu? Şaşırtmamalı, çünkü her ikiniz de o tür bir iyiliğin neler yapabileceğini gördünüz. Bunu elflerde, iyiliğin kadim mümessillerinde gördünüz! Bu hoşgörüsüzlüğü, katılığı, ben haklı olduğuma göre benim gibi düşünmeyenler yanlış yoldalar inancını yaratır.”</p>

    <p class="MsoNormal">"Biz tanrılar bu kendi kendinden memnun olma halinin dünyaya ne gibi tehlikeler getirdiğini gördük. Fazla iyinin, anlaşılamadığı için bozulduğunu gördük. Ve pusuda yatmış bekleyen Karanlıklar Kraliçesi'nin uygun zamanı kolladığını gördük; çünkü bu durum çok uzun süremezdi tabii ki. Ağır basan taraf zamanla düşecek, o da geri gelecekti. Karanlık büyük bir hızla dünyaya inecekti. "O yüzden – Afet oldu. Masumlar için kederlendik. Suçlular için kederlendik. Ama dünya hazır edilmeliydi, yoksa çöken karanlık hiç kaldırılamayabilirdi." Fizban, Tasslehoff'un esnediğini gördü. "Ama bu kadar nutuk yeter. Gitmem gerekiyor. Yapılacak işler var. Önümde işlerle dolu bir gece var." Birdenbire dönerek horlamakta olan altın ejderhaya doğru seyirtti.</p>

    <p class="MsoNormal">"Dur!" dedi Tanis aniden. "Fizban –şey– Paladine, hiç Solace'taki Son Yuva Hanı'nda bulundun mu?"</p>

    <p class="MsoNormal">"Han mı? Solace'taki mi?" Yaşlı adam sakalını sıvazlayarak durdu. "Han... <span class="GramE">ama</span> o kadar çok han var ki. Ama sanki baharatlı patatesleri hatırlar gibi <span class="GramE">oluyorum...Tamam</span>!" Yaşlı adam, gözleri parıldayarak etrafında Tanis'i arandı. "Orada masallar anlatırdım, çocuklara. O han pek heyecanverici bir yerdi. Bir gece, hiç unutmam, genç ve güzel bir kadın gelmişti. Bir barbardı, altın saçlı. Bir şamata koparttıran mavi kristalden bir asa ile ilgili bir şarkı söylemişti."</p>

    <p class="MsoNormal">"O muhafızlara seslenen sendin!" diye bağırdı Tanis. "Bizi bu işe bulaştıran sendin!"</p>

    <p class="MsoNormal">"Ben sahneyi hazırladım oğul," dedi Fizban şirin bir edayla. "Elinize bir metin vermedim. Diyaloglar tamamen size ait." Bir</p>

    <p class="MsoNormal">Laurana'ya, bir Tanis'e baktıktan sonra başını salladı. "Aslında bazı yerlerini biraz değiştirip iyileştirebilirdim herhalde ama – boşverin." Bir kez daha dönerek ejderhaya bağırmaya başladı. "Uyan seni tembel, pire torbası!"</p>

    <p class="MsoNormal"><span class="GramE">"Pire torbası mı!"</span> Pyrite'in gözleri fal taşı gibi açıldı. "Seni eli ayağı tutmaz ihtiyar büyücü seni! Suları kışın göbeğinde bile donduramazsın sen!"</p>

    <p class="MsoNormal">"Ya, donduramam ha!" diye bağırdı Fizban köpüren bir öfkeyle, bir yandan da ejderhayı sopasıyla dürterek. "Dur da sana göstereyim." Paramparça olmuş bir büyü kitabı çıkartarak sayfalarını karıştırmaya başladı. "Ateş <span class="GramE">topu...Ateş</span> topu... Buralarda bir yerlede olduğunu biliyorum."</p>

    <p class="MsoNormal">Aklı başka yerlerde, hâlâ kendi kendine söylenen yaşlı büyücü ejderhanın sırtına tırmandı.</p>

    <p class="MsoNormal">“Tamamen hazır mısın?" diye sordu yaşlı ejderha buz gibi bir tonla, sonra –cevabı mevabı beklemeden– gıcırdayan kanatlarını gerdi. Sertleşen adalelerini rahatlatmak için kanatlarını zahmetle çırparak havalanmaya hazırlandı.</p>

    <p class="MsoNormal">"Dur! Şapkam!" diye bağırdı Fizban deliler gibi. Çok geçti. Deliler gibi çırpınan kanatlarla ejderha düzensiz bir biçimde havalandı. Yalpalayarak uçurumun kenarından tehlikeli bir biçimde asılı kalan Pyrite, gece meltemini yakalayarak gece göğüne süzülerek yükseldi.</p>

    <p class="MsoNormal">"Dur! Seni deli..." "Fizban!" diye bağırdı Tas. "Şapkam!" diye uludu büyücü.</p>

    <p class="MsoNormal">"Fizban!" diye bağırdı yine Tas. "Şapkan..."</p>

    <p class="MsoNormal">Ama her ikisi de birbirlerini duyamazlardı. Kısa bir süre sonra, ejderhanın pulları Solinari'nin ışığında parıldadıkça, gittikçe küçülen altın kıvılcımlardan başka bir şey değillerdi.</p>

    <p class="MsoNormal">"Şapkan başında," diye mırıldandı kender içini çekerek. Yolarkadaşları sessizce seyrettikten sonra döndüler.</p>

    <p class="MsoNormal">"Bana yardım edersin değil mi Caramon?" diye sordu Tanis. Ejderha zırhının tokalarını açarken, her bir parçasını uçurumdan aşağıya, halkalar çizerek fırlattı. "Seninkine ne dersin?"</p>

    <p class="MsoNormal">"Sanırım ben kendiminkini bir süre alıkoyacağım. Önümüzde hâlâ uzun bir yolumuz var; eminim bu yol uzun ve tehlikeli olacaktır." Caramon alevler içindeki şehre doğru salladı elini. "Raistlin haklıydı. Ejderha adamlar Kraliçe'leri gittikten hemen sonra kötülüklerine bir son vermeyecekler."</p>

    <p class="MsoNormal">"Nereye gideceksin?" diye sordu Tanis, derin bir nefes alarak. Gece havası yumuşak ve ılıktı; üstelik canlanan bir yaşamın sözüyle de mis gibi kokuyordu.</p>

    <p class="MsoNormal">Nefret ettiği zırhtan kurtulduğuna müteşekkir olan Tanis, Mabed'e bakan bayırdaki bir korunun ağaçlarından birinin altına yorgun argın oturdu. Laurana onun yakınına oturmak için gitti ama yanına oturmadı. Dizlerini çekmiş çenesini dizlerine dayamıştı; ovalara bakarken gözlerinde düşünce okunuyordu.</p>

    <p class="MsoNormal">"Tika'yla bunu konuşuyorduk," dedi Caramon, ikisi birden Tanis'in yanına otururken. Tika'yla birbirlerine baktılar, ikisi de konuşmaya gönüllü değildi. Bir süre sonra Caramon boğazını temizledi. "Biz Solace'a gideceğiz Tanis. Ve sa-sanırım bu, ayrılmak zorunda kalacağız anlamına geliyor çünkü..." devam edemeyerek sustu.</p>

    <p class="MsoNormal">"Senin Kalaman'a döneceğini biliyoruz," diye ekledi Tika yavaşça Laurana'ya bakarak. "Seninle gelip gelmemeyi tartıştık. Sonuç olarak hâlâ havada yüzmekte olan koca bir hisar var; sonra bu firari ejderha adamlar da var. Üstelik Nehiryeli'ni, Altınay'ı ve Gilthanas'ı görmek isteriz yeniden. Ama..."</p>

    <p class="MsoNormal">"Yurduma dönmek istiyorum Tanis," dedi Caramon kederle. "Geri dönmenin kolay olmayacağını biliyorum, Solace'ı yanmış yıkılmış görmenin," diye ekledi, Tanis'in itirazlarını önceden sezerek, "ama Alhana ve elfleri düşündüm, Silvanesti'de geri dönecekleri şeyi. Ben yurdumun Öyle –yani korkunç bir kâbus– olmadığı için şükrediyorum. Bana Solace'ta ihtiyaç duyacaklardır Tanis, oranın yeniden inşa edilmesi için. Benim gücüme ihtiyaçları olacak. Ben-ben birinin bana... <span class="GramE">muhtaç</span> olmasına çok alıştım da..."</p>

    <p class="MsoNormal">Tika çenesini adamın koluna dayadı, o da kızın saçlarıyla oynadı. Tanis anlayışla başını salladı. O da Solace'ı yeniden görmek isterdi ama orası onun yurdu değildi. Artık değildi. Flint, Sturm ve diğerleri olmadan değildi.</p>

    <p class="MsoNormal">"Ya sen Tas?" diye sordu Tanis, yakınlardaki bir dereden doldurmuş olduğu su tulumunu çeke çeke gruba doğru zahmetle yürüyerek gelen kendere. "Bizimle birlikte Kalaman'a dönecek misin?"</p>

    <p class="MsoNormal">Tas kızardı. "<span class="GramE">Hayır</span> Tanis," dedi huzursuzca. "Yani anlarsın ya, bu kadar yakındayken – ben de yurdumu bir ziyaret edeyim dedim. Bir Ejderha Yüceefendisi öldürdük Tanis" –Tas çenesini gururla kaldırdı– "bir başımıza. İnsanlar artık bize saygılı davranacaklardır. Liderimiz Kronin büyük bir ihtimalle Krynn efsanelerinde bir kahraman olacak."</p>

    <p class="MsoNormal">Tanis tebessümünü gizlemek için sakalını sıvazlayarak Tas'a kenderlerin öldürdüğü Yüceefendi'nin şişirilmiş, korkak Seçkinamir Toede olduğunu söylememek için kendini zor tuttu.</p>

    <p class="MsoNormal">"Bence kahraman olacak bir kender var," dedi Laurana ciddiyetle. "Bu, ejderha küresini kıran, Yüce Ermiş Kulesi'ndeki kuşatmada savaşan, Bakaris'i yakalayan, bir arkadaşını Karanlıklar Kraliçesi'nden kurtarmak için her şeyi riske atan kender."</p>

    <p class="MsoNormal">Heyecanla "Kimmiş o?" diye soruyordu ki Tas, "Hı!" dedi. Aniden Laurana'nın kimi kastettiğini fark eden Tas oldukça etkilenerek kulaklarına kadar kızarıp güm diye oturdu.</p>

    <p class="MsoNormal">Caramon ile Tika bir ağaç gövdesine yaslanarak oturdu; her ikisinin de –o an için– yüzleri huzur ve <span class="GramE">sükunetle</span> doluydu. Onları seyreden Tanis, kendisinin böyle bir huzur bulup bulamayacağını merak ederek onları kıskandı. Artık, gerideki alevli gökyüzüne bakarak hayaller içinde kaybolmuş, dimdik oturmakta olan Laurana'ya döndü.</p>

    <p class="MsoNormal">"Laurana," dedi Tanis kararsız bir tonda, kızın güzel yüzü ona doğru dönerken kekelemişti, "Laurana, bunu bir zamanlar bana vermiştin" –altın yüzüğü avucunun içinde tutuyordu– "her ikimizin de gerçek aşk veya teslimiyetin ne demek olduğunu bilmediğimiz zamanlarda. Artık bunun benim için anlamı büyük Laurana. Rüyada bu yüzük beni <span class="GramE">kabusun</span> karanlığından çıkartmıştı aynı senin aşkının beni ruhumdaki karanlıktan korumuş olduğu gibi." Daha konuşurken büyük bir pişmanlık sancısı hissederek duraksadı. "Bunu alıkoymak istiyorum Laurana, eğer hâlâ bunu bana vermek istiyorsan. Ayrıca ben de sana, buna eş olarak takman için bir tane vermek istiyorum."</p>

    <p class="MsoNormal">Laurana konuşmadan uzun süre yüzüğe baktıktan sonra yüzüğü</p>

    <p class="MsoNormal">Tanis'in avucundan alarak –ani bir hareketle– uçurumdan aşağıa attı. Oturduğu yerden yarı yarıya doğrulan yarımelfin nefesi kesildi. Lunitari'nin kızıl ışğında şimşekler çakan yüzük daha sonra karanlıkta kayboludu.</p>

    <p class="MsoNormal">"Galiba beklediğim cevap buydu," dedi Tanis. "Seni suçlayamam."</p>

    <p class="MsoNormal">Laurana ona döndü, yüzü sakindi. "O yüzüğü sana verdiğimde Tanis, bu terbiye edilmemiş bir kalbin ilk aşkıydı. Onu bana iade etmekte haklıydın, bunu şimdi anlıyorum. Büyümem gerekiyordu, gerçek aşkın ne olduğunu anlamam. Ateşlerin ve karanlıkların içinden geçtim Tanis. Ejderhalar öldürdüm. Çok sevdiğim birinin cesedi başında <span class="GramE">göz yaşları</span> döktüm." İçini çekti. "Bir liderdim. Sorumluluklarım vardı. Bunu bana Flint söylemişti. Ama bunların hepsini boşa saydım. Kitiara'nın tuzağına düştüm. Aşkımın aslında ne kadar sığ olduğunu –çok geç– anladım. Nehiryeli ile Altınay'm sarsılmaz aşkı dünyaya ümit getirmişti. Bizim zavallı aşkımız neredeyse dünyayı mahvedecekti."</p>

    <p class="MsoNormal">"Laurana," diye başladı Tanis kalbi burkularak. Kızın eli, adamın elini kavradı.</p>

    <p class="MsoNormal">"Sus, birazcık daha sus," diye fısıldadı. "Seni seviyorum Tanis. Seni artık seviyorum, çünkü seni anlıyorum. Seni içindeki aydınlık ve karanlığın için seviyorum. Yüzüğü atmamın nedeni buydu. Belki günün birinde bizim de aşkımız, üzerine bir bina yükseltebileceğim sağlam bir temele sahip olur. Belki günün birinde sana başka bir yüzük veririm ve seninkini kabul ederim. Ama bu sarmaşık yapraklarından bir yüzük olmayacak Tanis."</p>

    <p class="MsoNormal">"Hayır," dedi yarımelf gülümseyerek. Uzanarak kızı omuzlarından tutup kendine doğru çekti. Başını sallayan kız karşı koymaya başladı.</p>

    <p class="MsoNormal">"Yarı altın, yarı çelikten bir yüzük olacak." Tanis ona daha sıkı sıkı sarıldı.</p>

    <p class="MsoNormal">Laurana onun gözlerine baktıktan sonra gülümsedi ve dinlenmek için yanına çökerek başını omuzuna koyarak ona teslim oldu.</p>

    <p class="MsoNormal">"Belki traş olurum," dedi Tanis, sakalını kaşıyarak.</p>

    <p class="MsoNormal">"Olma," diye mırıldandı Laurana, Tanis'in pelerinini kendi omuzlarına sanp. "Alıştım artık."</p>

    <p class="MsoNormal">Bütün gece boyunca yolarkadaşları ağaçların altında birilkte şafak vaktini bekleyerek nöbet tuttular. Yaralı ve yorgun olmalarına rağmen tehlikenin henüz bitmediğini bildikleri için uyuyamamışlardı.</p>

    <p class="MsoNormal">Bulundukları avantajlı yerden Mabed'in sınırlarından kaçan ejderan gruplannı görebiliyorlardı. Liderlerinden kurtulan ejderanlar kısa bir süre sonra kendi yaşamlarını garanti altına alabilmek için hırsızlığa ve katilliğe başvuracaklardı. Hâlâ Ejderha Yüceefendileri vardı. Adını ağızlarına almasalar da yolarkadaşlarının her biri, birinin Mabed etrafında kaynayan bu kargaşayla neredeyse kesin olarak başa çıkabilmiş olduğunu biliyorlardı. Ve belki de başa çıkmaları gerekecek başka kötülükler, arkadaşların hayal bile etmeye cesaret edemeyecekleri kadar güçlü ve korkunç kötülükler çıkabilirdi.</p>

    <p class="MsoNormal">Fakat o an için kısa sürelik bir huzur vardı ve onlar da bu huzurun bitmesini hiç istemiyorlardı. Çünkü şafakla birlikte veda edilecekti.</p>

    <p class="MsoNormal">Kimse konuşmuyordu, Tasslehoff bile. Aralarında söze ihtiyaçları yoktu. Her şey söylenmiş veya söylenmeyi bekliyordu.</p>

    <p class="MsoNormal">Daha önce olanları bozmaya niyetleri yoktu; gelecek için de acele etmiyorlardı. Dinlenmeleri için onlara izin versin diye Zaman'ın durmasını rica etmişlerdi. Belki de Zaman dileneni yapmıştı.</p>

    <p class="MsoNormal">Şafaktan hemen önce, güneşin gelişinin belirtisi doğu göğünde soluk soluk görüldüğünde, Karanlıklar Kraliçesi Takhisis'in Mabedi infilak etti. Patlamayla birlikte yer sarsıldı. Işık çok parlak, kör ediciydi, aynı yeni bir güneşin doğuşu gibi.</p>

    <p class="MsoNormal">Alevlenen ışıkla gözleri kamaştı, etrafı net göremiyorlardı. Ama Mabed'in parıldayan kıymıklarının gökyüzüne doğru yükseldiği, muazzam, semavi bir girdapla yukarı süprüldüğü izlenimine kapılmışlardı. Yıldızlı karanlığa doğru fırlayan parçalar sonunda yıldızlar kadar parlayıncaya kadar gitgide daha da parlaklaştılar.</p>

    <p class="MsoNormal">Ondan sonra yıldız oldular. Mabed'in parçalanndan her biri gökyüzündeki yerini alıp Raistlin'in bir sene önce sonbaharda Kristalmil Gölü'ndeki kayıktan başını kaldırıp baktığında görmüş olduğu iki kara boşluğu doldurdu.</p>

    <p class="MsoNormal"><span class="GramE">Takım yıldızlar</span> bir kez daha gökyüzünde parlamaya başlamıştı. Bir kez daha Yiğit <span class="GramE">Cengaver</span> – Paladine – Platin Ejderha – gece göğünün bir yarısını dolduran yerini alırken, tam karşısında Karanlıklar Kraliçesi Takhisis, Beş Başlı, Çok Renkli Ejderha yerini almıştı. Böylece bitmeyen devirlerine döndüler; Tarafsızlık Tanrısı Gilean, Terazi etrafında sonsuza kadar dönerken biri durmadan öbürünü gözetecekti.</p>
  </div>
</body>
</html>
