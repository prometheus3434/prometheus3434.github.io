<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_12">- 2 - Takip</h2>

    <p class="MsoNormal">Fırtına sabaha doğru kuvvetini kaybetmişti. Saçaklardan tekdüze bir şekilde damlayan suların sesi Tanis'in ağrıyan başında gümbürdüyor, neredeyse o çığlıklar atan rüzgârın geri dönmesini yeğlemesine neden oluyordu. Gökyüzü gri ve basıktı. Kurşun gibi çöken ağırlığı yarımelfi bastırıyordu.</p>

    <p class="MsoNormal">"Deniz yükselecek," dedi Caramon bilgece. Balifor Limanı'ndaki Domuz ve Islık'ın hancısı William tarafından anlatılan deniz hikâyelerini hevesle dinleyen Caramon, denizcilikle ilgili konularda kendini bir nevi uzman kabul ediyordu. Kendileri de deniz hakkında hiçbir şey bilmediklerinden diğerlerinin hiçbiri onunla tartışmıyordu. Sadece Raistlin –hayatı boyunca sadece birkaç kere küçük kayıklara binmiş olan kardeşi eski bir deniz kurdu gibi konuşmaya başlayınca– Caramon'u alaylı bir tebessümle süzdü.</p>

    <p class="MsoNormal">"Belki de kendimizi dışarı çıkma riskine hiç atmamalıyız... " diye başladı Tika.</p>

    <p class="MsoNormal">"Gidiyoruz. Bugün," dedi Tanis ciddiyetle. "Yüzmemiz gerekse bile Flotsam'den ayrılıyoruz."</p>

    <p class="MsoNormal">Diğerleri birbirleriyle bakıştıktan sonra yeniden Tanis'e döndüler. Ayakta durmuş pencereden dışarı bakan Tanis, her ne kadar hepsinin farkında olsa da, onların kalkan kaşlarını, omuz hareketlerini görmüyordu.</p>

    <p class="MsoNormal">Yolarkadaşları ikiz kardeşlerin odasında toplanmıştı. Daha bir saat şafak atmazdı ama Tanis rüzgârın vahşi ulumasının azaldığını duyar duymaz onları kaldırmıştı.</p>

    <p class="MsoNormal">Derin bir nefes aldıktan sonra onlarla yüzleşmek için döndü. "Özür dilerim. Keyfi hareket ediyor gibi göründüğümü biliyorum," dedi, "ama şu anda açıklayamayacağım tehlikeler hakkında bazı bilgilerim var. Zaman yok. Size bütün söyleyebileceğim şu: Şimdiye kadar hayatımızda, şu anda bu kasabada içinde bulunduğumuz kadar korkunç bir tehlike içinde olmamıştık hiç. Ayrılmamız gerek, hem de hemen şimdi!" Sesine isterik bir tınının sızdığını hissederek sustu.</p>

    <p class="MsoNormal">Sessizlik oldu; sonra, "Tabii Tanis," dedi Caramon huzursuzca. "Hepimiz toplandık," diye ekledi Altınay. "Sen hazır olur olmaz ayrılabiliriz."</p>

    <p class="MsoNormal">"O halde gidelim," dedi Tanis.</p>

    <p class="MsoNormal">"Eşyalarımı almam gerek," diye kekeledi Tika. "Haydi git. Çabuk ol," dedi Tanis ona.</p>

    <p class="MsoNormal">"Ben... <span class="GramE">ben</span> ona yardım edeyim," diye teklifte bulundu Caramon alçak bir sesle.</p>

    <p class="MsoNormal">Kendisi gibi bir ederha ordusu subayının çalınmış zırhını giymiş olan koca adam ile Tika, büyük bir ihtimalle yalnız kalabilecekleri son birkaç dakika bulabilmek umuduyla çabucak ayrılıyorlar, diye düşündü Tanis, sabırsızlıkla öfkelenerek. Altınay ile Nehiryeli de kendi eşyalarını almak için ayrılmışlardı. Raistlin odada kaldı, hiç kıpırdamadan. Taşıması gereken her şey yanındaydı – kıymetli büyü nesneleriyle dolu keseleri, Büyücülük Asası, tarifi mümkün olmayan torbası içine tıkılmış ejderha küresinin değerli mermeri.</p>

    <p class="MsoNormal">Tanis, Raistlin'in garip gözlerinin kendisini delip geçtiğini hissedebiliyordu. Sanki Raistlin, yarımelfin ruhundaki karanlığa, o altın gözlerin pırıltılı ışığıyla tesir edebilirdi. Ama büyücü yine de bir şey söylemedi. Neden? <span class="GramE">diye</span> düşündü Tanis hiddetle. Neredeyse Raistlin'in onu sorgulaması veya onu suçlamasını daha memnuniyetle karşılayacaktı. Hatta –bunun ne gibi sonuçlar doğuracağını bilse bile– yükünden kurtulup gerçeği söylemek için böyle bir fırsatı bile memnuniyetle karşılayabilirdi.</p>

    <p class="MsoNormal">Fakat Raistlin, sürekli öksürüğü hariç, sessizdi. Birkaç dakika içinde diğerleri de odaya döndüler. "Hazırız Tanis," dedi Altınay boyun eğmiş bir sesle.</p>

    <p class="MsoNormal">Bir an için Tanis konuşamadı. Onlara söyleyeceğim, diye karar verdi. Derin bir nefes alarak arkasına döndü. Yüzlerini gördü, güveni gördü; ona olan inançlarını. Hiç soru sormadan onu izliyorlardı. Onları bırakamazdı. İnançlarını sarsamazdı. Tutunabilecekleri tek şey buydu. İçini çekerek, tam söylemek üzere olduğu sözleri yuttu.</p>

    <p class="MsoNormal">"Tamam," dedi boğuk bir sesle ve kapıya doğru ilerledi.</p>

    <p class="MsoNormal">Maquesta Kar-Thon, derin uykusundan kamarasının kapısındaki gümbürtü sesiyle uyandı. Uykusunun her saat bozulmasına alışkın olan kadın hemen uyanarak çizmelerine uzandı.</p>

    <p class="MsoNormal">"Ne var?" diye seslendi.</p>

    <p class="MsoNormal">Daha cevap gelmeden, gemiyi hissetmeye, durumunu takdir etmeye başlamıştı bile. Mazgaldan bir göz atınca fırtınanın dindiğini gördü fakat geminin hareketinden suların yükseldiğini anlayabiliyordu.</p>

    <p class="MsoNormal">"Yolcular geldi," diye seslendi ikinci kaptanı olduğunu tanıdığı bir ses.</p>

    <p class="MsoNormal">Denizden anlamaz kara sakinleri, diye düşündü acı acı, ayağına çekmeye başladığı çizmesini elinden bırakıp içini çekerek. "Onları geri gönder," diye emretti yeniden uzanarak. "Bugün yelken açmıyoruz."</p>

    <p class="MsoNormal">Dışarıda bir çeşit kavga var gibiydi, çünkü ikinci kaptanının sesinin hiddetle yükseldiğini ve başka bir sesin de ona karşılık verdiğini duyabiliyordu. Maquesta yorgun bir halde ayağa kalktı. İkinci kaptanı Bas Ohn-Koraf bir minotaur idi: Bu pek de sakinliğiyle meşhur olmayan bir ırktır. Fevkalade güçlüydü ve hiç nedensiz adam öldürmesiyle ünlüydü – bu da kendini denize vurmasının nedenlerinden biriydi. Perechon gibi bir gemide kimse, geçmiş hakkında sorular sormazdı.</p>

    <p class="MsoNormal">Kamarasının kapısını savurarak açan Maq hızla güverteye yöneldi.</p>

    <p class="MsoNormal">"Neler oluyor?" diye bilmek istedi en sert sesiyle, gözleri kaptanının hayvansı kafasından Ejderha Ordusu'nun subayı gibi görünen birinin sakallı yüzüne giderken. Fakat sakallı adamın hafif çekik gözlerini tanımış ve buz gibi bir bakışla gözlerini ona dikmişti.</p>

    <p class="MsoNormal">"Bugün yelken açmıyoruz dedim Yarımelf ve kastettiğim..." "Maquesta," dedi Tanis çabucak, "seninle konuşmam lâzım!"</p>

    <p class="MsoNormal">Kadına varabilmek için minotauru itip yolunu açmaya çalıştı ama Koraf onu yakalayarak geriye doğru itti. Tanis'in arkasında daha iri bir Ejderha Ordusu subayı homurdanarak ileri doğru bir adım attı. Büyük bir beceriyle beline kuşandığı geniş, parlak renkli kuşağından bir kama çıkartırken minotaurun gözleri şevkle parlamıştı.</p>

    <p class="MsoNormal">Üst güvertelerdeki mürettebat, bir dövüş olacağını umarak derhal etraflarına toplandı.</p>

    <p class="MsoNormal">"Caramon... " diye uyardı Tanis, elini durdurmak istercesine uzatarak.</p>

    <p class="MsoNormal">"Koraf... !" diye atıldı Maquesta, bunların paralarını ödeyen müşteriler olduklarını ve kendilerine, en azından kara yakınlarında, kaba davranılmaması gerektiğini hatırlatırcasına sert sert baktı.</p>

    <p class="MsoNormal">Minotaur kaşlarını çatsa da kama ortaya çıktığı hızla gözden kayboldu. Arkasını dönen Koraf kibirlenerek uzaklaştı; mürettebat hayal kırıklığıyla mırıldandı ama hâlâ neşeliydiler. Daha şimdiden ilginç bir yolculuk olacağa benziyordu.</p>

    <p class="MsoNormal">Maquesta, Tanis'in ayağa kalkmasına yardımcı oldu ve gemide çalışmak için başvuran bir adamı incelediği yoğun titizlikle yarımelfi incelemeye başladı. Hemen, yarımelfin, onu görmüş olduğu, arkasındaki koca adamla birlikle Perechon'a binmek için pazarlıklarını yaptıkları dört gün öncesinden bu yana dramatik bir biçimde değişmiş olduğunu fark etti.</p>

    <p class="MsoNormal">Sanki Cehennem'in dibine gidip gelmişti. Başı bir çeşit belada olsa gerek, diye karara vardı kadın pişmanlıkla. Eh, benim onu beladan kurtaracak halim yok! Gemimi onun için riske atma pahasına olmaz. Yine de hem o, hem de arkadaşları yolculuklarının yarısının parasını ödemişlerdi. Ve bu paraya da ihtiyacı vardı. Bu günlerde bir korsanın Yüceefendiler'le rekabet etmesi zordu...</p>

    <p class="MsoNormal">"Kamarama gel," dedi Maq kaba bir biçimde, onu aşağıya doğru götürerek.</p>

    <p class="MsoNormal">"Diğerleriyle birlikte kal Caramon," dedi yarımelf yolarkadaşına. Büyük adam başıyla onayladı. Minotaura kara kara bakan Caramon, bir iki parça olan eşyalarının etrafında toplaşrruş sessizce duran yolarkadaşlarının kalanlarının yanına gitti.</p>

    <p class="MsoNormal">Tanis Maq'ı izleyerek kadının kamarasına ilerleyip sıkışarak içeri girdi. Küçük kamaraya iki kişinin sığması bile zordu. Perechon biçimli bir gemiydi; hızlı yol alması ve seri manevra yapabilmesi için tasarlanmıştı. Limanlardan içeri dışarı çabuk çabuk süzülmesi, teslim alması veya etmesi ona ait olmayan yükleri yüklemesi gereken Maquesta'nın işi için biçilmiş kaftandı. Gerektiğinde Palanthas veya Tarsis'ten yelken açmış şişman bir tüccar gemisine yetişip onlar daha ne olduğunu anlayamadan gemiye yanaşarak kazancını arttırabilirdi. Gemiye yanaştıktan sonra hızla gemiye çıkıp etrafa bakıp rahatça kaçabilirdi.</p>

    <p class="MsoNormal">Ejderha Yüceefendileri'nin cüsseli gemilerini de geri bırakmakta ustaydı; gerçi onlara bulaşmamayı kendine katı bir kural edinmişti. Fakat artık sık sık Yüceefendi'nin gemilerinin tüccar gemilerine "refakat" ettikleri görülmeye başlamıştı. Maquesta'mn son iki yolculuğunda para kaybetmiş olması yolcu taşımaya tenezzül etmesinin bir nedeniydi – bu normal koşullarda hiçbir şekilde yapmayacağı bir şeydi.</p>

    <p class="MsoNormal">Miğferini çıkartan yarımelf masaya oturdu – daha doğrusu sallanan geminin hareketine alışkın olmadığı için çöktü. Dengesini rahatlıkla koruyabilen Maquesta ayakta durmaya devam ediyordu.</p>

    <p class="MsoNormal">"E, ne istiyorsun?" diye sordu kadın esneyerek. "Sana yelken açamayacağımızı söyledim. Deniz...”</p>

    <p class="MsoNormal">"Mecburuz," dedi Tanis terslenerek.</p>

    <p class="MsoNormal">"Bak," dedi Maquesta sabırla (kendi kendine durmadan onun parasını ödeyen bir müşteri olduğunu hatırlatarak), "eğer başın beladaysa bu benim sorunum değil! Ne gemimi, ne mürettebatımı riske atıp..."</p>

    <p class="MsoNormal">"Benim değil," diye sözünü kesti Tanis, Maquesta'ya dikkatle bakarak, "senin dertte."</p>

    <p class="MsoNormal">"Benim mi?" dedi Maquesta hayretler içinde çekinerek.</p>

    <p class="MsoNormal">Tanis ellerini masanın üzerinde kavuşturarak ellerine bakmaya başladı. Son günlerin yorgunluğuna ilaveten demirli duran geminin ileri geri sallanışı midesini bulandınyordu. Sakalı altından teninin soluk yeşilimtrak rengini ve çukur gözlerinin altındaki kara gölgeleri gören Maquesta, bu yarımelften daha iyi görünen cesetler gördüğünü düşündü.</p>

    <p class="MsoNormal">"Ne demek istiyorsun?" diye sordu gergin bir biçimde.</p>

    <p class="MsoNormal">"Ben... <span class="GramE">ben</span> bir Ejderha Yüceefendisi tarafından yakalandım... <span class="GramE">üç</span> gün önce," diye başladı alçak bir sesle, ellerine bakarak konuşuyordu. "<span class="GramE">Hayır</span> sanırım 'yakalandım' yanlış bir söz. Be-beni bu şekilde giyinmiş görünce adamlarından biri olduğumu zannetti. O-ona <span class="GramE">ordugahına</span> kadar refakat etmek zorunda kaldım. Son birkaç gündür orada –ordugâhtaydım yani– ve bi-bir şey öğrendim. Yüceefendi ile ejderanlann Flotsam'i neden araştırdıklarını biliyorum. Neyi –kimi– aradıklarını biliyorum."</p>

    <p class="MsoNormal">"Ya, öyle mi?" dedi hemen Maquesta; sinirlerinin bulaşıcı bir mikrop gibi her yanını kapladığını hissedebiliyordu. "Perechon'u değil her halde... "</p>

    <p class="MsoNormal">“Dümencini." Tanis sonunda ona baktı. "Berem."</p>

    <p class="MsoNormal">"Berem!" diye tekrarladı Maquesta, donup kalmıştı. "Ne için? O adam bir dilsiz! Yarımakıllı! İyi bir dümenci olabilir ama o kadar. Ejderha Yüceefendileri'nin onu aramasını gerektirecek ne yapmış olabilir ki?"</p>

    <p class="MsoNormal">"Bilmiyorum," dedi Tanis bezgince, deniz tutmasın diye gayret harcayarak. "Nedenini bulamadım. Onların bilip bilmediklerinden de emin değilim! Fakat her ne pahasına olursa olsun onu canlı olarak götürmek için emirleri var, canlı olarak" –sallanan lambaları görmemek için gözlerini kapattı– "Karanlık Kraliçe'ye götürmek için... "</p>

    <p class="MsoNormal">Atan şafağın ışınları denizin kaba yüzeyi üzerine eğik kırmızı ışınlar yolluyordu. Bir an için Maq'ın parlak kara teni üzerinde parladı: neredeyse omuzlarına kadar inen altın küpelerinden bir alev gibi fırlayan bir şimşek. Elini sinirli sinirli kısa kesilmiş saçında gezdirdi.</p>

    <p class="MsoNormal">Maquesta boğazının tıkandığını hissetti. "Ondan kurtuluruz!" diye mırıldandı gergin bir halde, kendini itip masadan kalkarak. "Onu kıyıya bırakırım. Başka bir dümenci bulabilirim... "</p>

    <p class="MsoNormal">"Dinle!" Maquesta'nın kolunu yakalayan Tanis onu durmaya zorlayarak sıkı sıkı tuttu. "Daha şimdiden burada olduğunu biliyor olabilirler! Bilmeseler bile, onu yakalarlarsa bu bir şey fark ettirmez. Bir kere onun burada, bu gemide olduğunu öğrenince – emin ol öğrenirler; bir dilsizi konuşturmanın bile yolları vardır– seni ve bu gemideki herkesi tutuklarlar. Ya turuklarlar, ya da sizden kurtulurlar."</p>

    <p class="MsoNormal">Kadını tutacak daha fazla gücü kalmadığını fark ederek kadının kolundaki elini gevşetti. "Geçmişte de böyle yapmışlardı. Biliyorum. Yüceefendi anlattı bana. Köyleri olduğu gibi yerle bir etmişlerdi. İnsanlar işkence görmüş, öldürülmüştü. <span class="GramE">Bu adamla teması olan herkesin başı belada.</span> Hangi korkunç sırrı taşıyorsa, bu sırrın yayılmasından korkuyorlar ve böyle bir şeye izin veremezler."</p>

    <p class="MsoNormal">Maquesta oturdu. "Berem mi?" diye fısıldadı yavaşça, kulaklarına inanamayarak.</p>

    <p class="MsoNormal">"Fırtına nedeniyle bir şey yapamazlar," dedi Tanis yorgun bir edayla, "ayrıca Yüceefendi de, oradaki bir savaş nedeniyle Solamniya'ya çağrıldı. Fakat Yüceefendi bugün geri dönecek. Ve sonra..." Devam edemedi. Bir sarsıntı bedenini harap ederken başı elleri arasına çöktü.</p>

    <p class="MsoNormal">Maquesta onu dikkatlice izledi. Bu doğru olabilir miydi? Yoksa bütün bunları onu içinde bulunduğu beladan uzaklaştırması için mi uyduruyordu? Sefil bir biçimde masaya çöküşünü seyreden Maquesta yavaşça sövdü. Geminin kaptanı tam bir insan sarrafıydı. Böyle de olmak zorundaydı, bu kaba saba mürettebatını denetim altında tutabilmek için. Yarımelfin yalan söylemediğini biliyordu. En azından fazla yalan söylemiyordu. Tam anlatmadığı bazı şeyler olduğundan kuşkulanıyordu, ama Berem hakkındaki bu hikâye –ne kadar garip görünürse görünsün– gerçek payı taşıyordu.</p>

    <p class="MsoNormal">Kendi kendine küfrederek her şeyin mantıklı geldiğini düşündü huzursuzca. Muhakeme kabiliyetiyle, sağduyusuyla hep gurur duyardı. Yine de Berem'in garipliğini hep gözardı etmişti. Neden? Dudakları alayla kıvrıldı. Ondan hoşlanıyordu – itiraf etmeliydi. Çocuk gibiydi, neşeli, saf. O yüzden de onun karaya çıkmadaki gönülsüzlüğü, yabancılar karşısındaki korkusu, ganimeti paylaşmayı reddetse de bir korsan için çalışmak için bu kadar hevesli olması üzerinde fazla durmamıştı. Maquesta bir an için gemiyi dinleyerek durdu. Dışa bakarak altın güneşin ak tepelerde birden bire parlamasını seyretti; sonra güneş gözden kayboldu, alçalan gri bir bulut tarafından yutuldu. Gemiyi çıkartmak tehlikeli olacaktı, ama eğer rüzgâr doğru yönden eserse...</p>

    <p class="MsoNormal">“Kıyıda bir sıçan gibi kıstırılmaktansa," diye mırıldandı, Tanis'ten çok kendi kendine, "açık denizde olmayı tercih ederim."</p>

    <p class="MsoNormal">Kararını veren Maq hızla ayağa kalkarak kapıya doğru yöneldi. Sonra Tanis'in homurdandığını duydu. Dönüp, ona acıyarak baktı.</p>

    <p class="MsoNormal">"<span class="GramE">Haydi</span> Yarımelf," dedi Maquesta, pek de kaba olmayan bir tarzda. Ona sarılarak kalkmasına yardım etti. "Güvertede, açık havada kendini daha iyi hissedersin. Sonra arkadaşlarına bunun</p>

    <p class="MsoNormal">'insanı rahatlatan bir okyanus yolculuğu' olmayacağını anlatman gerek. İçine atıldığınız riskin farkında mısın?"</p>

    <p class="MsoNormal">Tanis başını evet, anlamında salladı. Bütün gücüyle Maquesta'ya yaslanarak bir alçalıp bir kabaran güverteden yürüdü.</p>

    <p class="MsoNormal">"Bana her şeyi anlatmadığın kesin," dedi Maquesta, bir tekmeyle kamarasının kapısını açıp Tanis'in ana güverteye çıkmasına yardım ederken, alçak sesle. "Bahse girerim ki Yüceefendi'nin tek aradığı Berem değil. Ama eminim senin ve mürettebatının yolculuk ettikleri en kötü hava da bu değildir. İnşallah şansınız hep yaver gider!"</p>

    <p class="MsoNormal">Perechon açık denizde sallana sallana, zorla ilerliyordu. Yelkenlerini indirerek ilerleyen gemi, aldığı her milim için büyük uğraşlar vererek çok az ilerliyor gibiydi. Şanslarına rüzgâr dirisa etmişti. Durmadan güney batıdan eserek onları doğrudan İstar'ın Kan Denizi'ne götürüyordu. Flotsam'in kuzey batısında bulunan, Nordmaar burnunun ötesindeki Kalaman'a doğru yönlenmiş olduklarından biraz yollarından sapmış oluyorlardı. Fakat Maquesta umursamadı. Elinden geldiğince karadan uzak durmak istiyordu.</p>

    <p class="MsoNormal">Hatta kuzeydoğuya doğru yelken açıp minotaurların yurdu olan Mithras'a gitme olasılıkları olduğunu söylemişti Tanis'e. Yüceefendi'nin ordularında birkaç minotaur dövüşmekle birlikte genelde minotaurlar henüz Karanlık Kraliçe ile bir anlaşma imzalamamışlardı. Koraf'a göre, minotaurlar hizmetlerinin karşılığı olarak Ansalon'un doğu kısmının denetimini istiyorlardı. Ama doğunun denetimi daha yeni, Toede adlı bir hobgoblin olan yeni bir Ejderha Yüceefendisi'ne verilmişti. Minotaurlar ne insanları, ne elfleri sevmezlerdi ama –tam bu zamanda– Yüceefendiler de onların bir işine yaramıyordu. Maq ile mürettebatı daha önce Mithras'a sığınmıştı. Orada emniyet içinde olabilirlerdi, en azından bir süre için.</p>

    <p class="MsoNormal">Tanis bu gecikmeden memnun kalmamıştı, fakat kaderi artık kendi ellerinde değildi. Bunu düşünen yarımelf, bütün bu kan ve alev girdabının ortasındaki adama baktı. Berem dümende duruyor, dümeni sıkı, kendinden emin ellerle idare ediyordu; boş yüzü tasasız ve umursamazdı.</p>

    <p class="MsoNormal">Dümencinin gömleğinin ön kısmına dikkatla bakan Tanis yeşilin bir pırıltısını yakalayabilmeyi umuyordu. Aylar önce Pax Tharkas'ta adamın etine yerleştirilmiş yeşilin parladığını gördüğü göğsünde ne gibi kara bir giz atıyordu acaba? Savaş hâlâ dengede durmuşken neden yüzlerce ejderan onu aramakla zaman harcıyordu? Neden Kitiara, Berem'i bulmak için sadece Flotsam'de olduğuna dair bir söylenti üzerine oradaki araştırmalara başkanlık etmek için Solamniya'daki güçlerinin komutasından vazgeçmiş, bu kadar deliye dönmüştü?</p>

    <p class="MsoNormal">"Anahtar o!" Tanis Kitiara'nın sözlerini hatırlamıştı. "Eğer onu ele geçirirsek Krynn, Karanlık Kraliçe'nin kudreti altında olacak. O zaman yeryüzünde bizi yenebilecek hiçbir güç kalmaz!"</p>

    <p class="MsoNormal">Titreyen, midesi ağzına gelen Tanis adamı dehşetle izledi. Berem o kadar her şeyden uzak, her şeyin ötesinde görünüyordu ki sanki bu dünyanın sorunları onu hiç ilgilendirmiyordu. Acaba Masquta'nın dediği gibi yarım akıllı mı? <span class="GramE">diye</span> merak etti Tanis. Berem'i Pax Tharkas'taki dehşetin tam ortasında gördüğü o birkaç kısa saniyeyi hatırladı. Kaçmak için çaresizlik içinde uğraşan hain Eben'i izlerkenki haliyle adamın yüzünü hatırladı. Yüzündeki ifade korku dolu veya donuk veya umursamaz değildi. Yüzündeki <span class="GramE">ifade...neydi</span>? Boyun eğmiş bir ifadeydi! Evet, bulmuştu! Sanki onu bekleyen kaderi biliyormuş ve yine de yoluna devam ediyormuş gibi. Sahiden de Berem ile Eben kapılara vardıklarında, kapıları kilitli tutan mekanizmadan yüzlerce ton kaya yağmış; onları, ancak bir ejderhanın kaldırabileceği kayalar altına gömmüştü. Her iki beden de kaybolmuştu tabii ki.</p>

    <p class="MsoNormal">Ya da en azından Eben'in bedeni kaybolmuştu. Sadece birkaç hafta sonra, Altınay ve Nehiryeli'nin düğün törenlerinde, Tanis ile Sturm onu yeniden görmüşlerdi – canlı olarak! Daha onu yakalayamadan adam kalabalık içinde kaybolmuştu. Ve onu bir daha görmemişlerdi. Tanis onu, sakin sakin bu gemide bir yelken bezi dikerken, üç –ya da dört– gün önce buluncaya kadar.</p>

    <p class="MsoNormal">Berem yüzü huzur dolu, gemiyi rotasında götürüyordu. Tanis geminin kenarından uzanarak öğürmeye başladı.</p>

    <p class="MsoNormal">Maquesta mürettebata Berem hakkında hiçbir şey söylememişti. Ani ayrılışlarını açıklamak için, Ejderha Yüceefendisi'nin gemilerine biraz fazla ilgi duyduğuyla ilgili bir haber aldığını ve açık denizlere açılmanın akıllıca olacağını söylemişti. Mürettebattan kimse onu sorgulamadı. Yüceefendileri hiç sevmezlerdi ve zaten çoğu da bütün paralarını kaybedecek kadar uzun zamandır Flotsam'deydi.</p>

    <p class="MsoNormal">Tanis de bu acelelerinin nedenini arkadaşlarına açıklamamıştı. Bütün yolarkadaşları yeşil ziynetli adam ile ilgili öyküyü duymuştu, gerçi hepsi (Caramon hariç hepsi) bunu yüzlerine vurmasa da Tanis, onların Sturm ile onun düğün şerefine çok kadeh kaldırdıkları için sarhoş olduklarını düşündüklerini düşünüyordu. Neden bu kadar sert sularda yaşamlarını tehlikeye attıklarını sormuyordu. Ona olan güvenleri tamdı.</p>

    <p class="MsoNormal">Deniz tutmasından kaynaklanan mide bulantısı nöbetlerinden muzdarip, içini kemiren suçluluk duygusuyla paramparça olan Tanis, sefil bir halde güvertede kamburunu çıkarmış denize bakıyordu. Görünüşe göre onun midesindeki çalkantılara ermişlerin bile yapacak pek bir şeyi olmamasına rağmen, Altınay'ın şifa gücü bir yere kadar iyileşmesini sağlamıştı. Fakat ruhundaki çalkantıya yardım etmek kadının gücü dışındaydı.</p>

    <p class="MsoNormal">Güvertede oturmuş denize bakıyor, her an ufukta gemilerin yelkenlerini görmekten korkuyordu. Diğerleri, belki de daha iyi dinlenmiş olduklarından, gemi çırpıntılı sulardan hızla ilerlerken meydana gelen düzensiz hareketinden daha az etkilenmişler, sadece arada bir geminin yanında patlayan büyük dalgalardan hepsi iliklerine kadar ıslanmışlardı.</p>

    <p class="MsoNormal">Raistlin bile –bunu görmek Caramon'u hayretlere düşürmüştü– oldukça rahat görünüyordu. Büyücü diğerlerinden ayrı oturmuş, yolcuları mümkün olduğu kadar kuru tutabilmek amacıyla denizciler tarafından yayılan yelkenlerden birinin altına büzüşmüştü. Büyücüyü gemi tutmamıştı. Pek öksürmüyodu bile. Sadece düşüncelere dalmış gitmişti; altın gözleri hızla hareket eden fırtına bulutları arasına dalıp çıkan sabah güneşinin parıltılarından daha parlaktı.</p>

    <p class="MsoNormal">Tanis, izlenmekten korktuğundan bahsettiğinde Maquesta omuzlarını silkti. Perechon Yüceefendi'nin cüsseli gemileriden daha hızlıydı. Limandan kolaycacık süzülüp çıkmışlardı – çıktıklarını tek farkeden gemiler, kendileri gibi Korsan gemileriydi. Öylesine bir kardeşlikte kimse soru sormamıştı.</p>

    <p class="MsoNormal">Deniz daha da sakinleşti ve sürekli bir rüzgâr altında düzeldi. Bütün gün boyunca fırtına bulutlan <span class="GramE">tehditkar</span> bir biçimde alçaldı ve tazelenen rüzgâr tarafından parçalandı. Gece berrak ve yıldızlarla ışıl ısıldı. Maquesta yelkenleri fazlalaştırabilmişti. Gemi, su üzerinden uçuyordu. Sabah yolarkadaşları uyandıklarında Krynn üzerindeki en korkunç görüntüyle karşılaştılar.</p>

    <p class="MsoNormal">İstar'ın Kan Denizi'nin kıyısındaydılar.</p>

    <p class="MsoNormal">Perechon, büyücünün giydiği cübbe kadar, öksürdüğünde dudaklarını benekleyen kan kadar kırmızı olan sulara ilk girdiğinde güneş doğu ufkunda kocaman altından bir toptu.</p>

    <p class="MsoNormal">"İsmini doğru takmışlar," dedi Tanis, Nehiryeli'ne, güvertede durmuş kırmızı, kasvetli sulara bakarken. İlerisini göremiyorlardı. Aman vermeyen bir tayfun gökyüzünden inmiş, suları kurşun grisi bir perdeyle gözlerden gizliyordu.</p>

    <p class="MsoNormal">"İnanmamıştım," dedi Nehiryeli ciddiyetle başını sallayarak. "William'ın burayı anlattığını duymuştum ama onun gemileri yutan deniz ejderhaları ve bacak yerine balık kuyruğuna sahip kadınlar hakkında anlattıklarını durmadan dinlemiştim. Fakat bu..." Barbar Bozkırlı kan renkli suları huzursuzca seyrederek başını salladı.</p>

    <p class="MsoNormal">"Sence bunun, ateşli dağ Kral Rahip'in mabedine çarptığında ölen İstarlılar'ın kanı olması ihtimali var mı?" diye sordu Altınay yavaşça, kocasının yanında durmak için gelerek.</p>

    <p class="MsoNormal">"Ne saçmalık.'" diye homurdandı Maquesta. Gemisi ve mürettebatını en iyi şekilde gördüğüne emin olmak için durmadan etrafına bakınarak onlara katılmak için güverteden ilerledi.</p>

    <p class="MsoNormal">"Yine Domuz-surat William'ı dinlemişsiniz!" Güldü. "O denizi bilmeyenleri korkutmaya bayılır. Su rengini, dibindeki topraktan alıyor. Unutmayın, üzerinde bulunduğumuz şey, okyanus dibinde olduğu gibi kum değil. Burası kupkuru topraklarmış – İstar'ın başkenti ve etrafındaki zengin topraklar. Ateşli dağ düştüğünde yeri yarmış. Okyanustan gelen sular içeri dolarak yeni bir deniz oluşturmuş. Artık İstar'ın zenginlikleri dalgaların çok altında yatıyor."</p>

    <p class="MsoNormal">Maquesta hülyalı gözlerle, sanki çalkantılı sulara nüfuz ederek aşağıda kaybolmuş şehirde sözü edilen hazinelerin ışıltılarını görebilecekmiş gibi geminin parmaklarından ileri baktı. Özlemle iç geçirdi. Altınay geminin güneş yanığı kaptanına tiksintiyle baktı; bu korkunç harabiyet ve yiten yaşamlar karşısında kendi gözleri hüzün ve dehşetle dolmuştu.</p>

    <p class="MsoNormal">"Toprağı karıştırıp duran nedir?" diye sordu Nehiryeli kan rengi denize doğru kaşlarını çatıp bakarak. "Dalgaların ve gel-gitin hareketiyle bile, toprağın yerine oturmuş olması gerekirdi."</p>

    <p class="MsoNormal">"Doğru konuştun barbar." Maquesta uzun boylu, yakışıklı Bozkırlı'ya takdirle baktı. "Fakat unutma, senin halkın çiftçi ve topraktan iyi anlarlar, ya da ben öyle duydum. Eğer elini suya sokarsan tozun tanelerini hissedebilirsin. Kan Denizi'nin tam ortasında büyük bir şiddetle dönerek dipteki toprağı yukarı çeken bir girdap olduğu varsayılır. Ama bu doğru mu, yoksa Domuz-surat'ın başka bir hikâyesi mi bilemem. Ben hiç görmedim, benimle yelken açanlar arasında da gören yok ve ben çocukluğumdan beri bu sularda dolaşırım, işimi babamdan öğrenmiştim. Denizin hep tam ortasında asılı duran tayfunun göbeğine yelken açacak kadar aptal birini görmedim daha."</p>

    <p class="MsoNormal">"O halde Mithras'a nasıl gideceksin?" diye homurdandı Tanis. "Eğer planların doğruysa, Kan Denizi'nin öbür tarafında bulunuyor."</p>

    <p class="MsoNormal">"Eğer izleniyorsak, Mithras'a güneye yelken açarak ulaşabiliriz. Eğer takip edilmiyorsak Deniz'in batı kıyısını dolanarak Nordmaar'ın kuzey kıyısından gidebiliriz. Endişelenme Yarımelf." Maq elini gösterişli bir biçimde savurdu. "En azından Kan Denizi'ni gördük, diyebileceksiniz. Krynn'in harikalanndan birini."</p>

    <p class="MsoNormal"><span class="GramE">Kıça</span> doğru ilerlemek için dönen Maquesta'ya direk üzerindeki gözcü yerinden seslendi.</p>

    <p class="MsoNormal">"Hey güvertedekiler! Batıda yelkenli!" diye seslendi gözcü. Maquesta ile Koraf derhal birer küçük tekli dürbün çıkartarak dürbünlerini batı ufkuna çevirdiler. Yolarkadaşları huzursuzca bakışarak birbirlerine yanaştı. Raistlin bile onu koruyan yelkenin altındaki yerinden ayrılıp güverteden yürüyerek altın gözleriyle batıya baktı.</p>

    <p class="MsoNormal">"Bir gemi mi?" diye mırıldandı Maquesta, Koraf'a.</p>

    <p class="MsoNormal">"Hayır," diye homurdandı minotaur bozuk Ortak Lisanı'yla. "Belki bi bulut. Ama hızlı gitiyo, çok hızlı. Gördüğüm her buluttan hızlı."</p>

    <p class="MsoNormal">Artık hepsi ufuktaki karanlık lekeleri, daha onlar seyrederken git gide büyüyen lekeleri görebiliyordu.</p>

    <p class="MsoNormal">Sonra Tanis, içinde kendisini buran bir acı hissetti, sanki bir kılıç saplanmış gibi. Acı o kadar ani ve gerçekti ki nefesi kesildi, düşmemek için Caramon'a turundu. Diğerleri onu endişeyle izledi, Caramon arkadaşına destek olmak için ona sarıldı.</p>

    <p class="MsoNormal">Tanis onlara doğru neyin uçtuğunu biliyordu.</p>

    <p class="MsoNormal">Ve onları kimin kumanda ettiğini de.</p>
  </div>
</body>
</html>
