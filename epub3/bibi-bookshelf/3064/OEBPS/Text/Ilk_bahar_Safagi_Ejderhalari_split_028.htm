<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>ibrahim</o:Author>
  <o:LastAuthor>ibrahim</o:LastAuthor>
  <o:Revision>2</o:Revision>
  <o:TotalTime>30</o:TotalTime>
  <o:Created>2013-12-04T14:17:00Z</o:Created>
  <o:LastSaved>2013-12-04T14:17:00Z</o:LastSaved>
  <o:Pages>262</o:Pages>
  <o:Words>113446</o:Words>
  <o:Characters>646646</o:Characters>
  <o:Lines>5388</o:Lines>
  <o:Paragraphs>1517</o:Paragraphs>
  <o:CharactersWithSpaces>758575</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:GrammarState>Clean</w:GrammarState>
  <w:TrackMoves>false</w:TrackMoves>
  
  <w:HyphenationZone>21</w:HyphenationZone>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin-top:0cm;
        mso-para-margin-right:0cm;
        mso-para-margin-bottom:10.0pt;
        mso-para-margin-left:0cm;
        line-height:115%;
        mso-pagination:widow-orphan;
        font-size:11.0pt;
        font-family:"Calibri","sans-serif";
        mso-ascii-font-family:Calibri;
        mso-ascii-theme-font:minor-latin;
        mso-hansi-font-family:Calibri;
        mso-hansi-theme-font:minor-latin;
        mso-bidi-font-family:"Times New Roman";
        mso-bidi-theme-font:minor-bidi;
        mso-fareast-language:EN-US;}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <h2 class="calibre3" id="calibre_toc_34">- 6 - Tanis pazarlığa oturuyor. Gakhan araştırıyor.</h2>

    <p class="MsoNormal">“Şarap?"</p>

    <p class="MsoNormal">"Hayır."</p>

    <p class="MsoNormal">Kitiara omuzlarını silkti. Sürahiyi serin kalması için bırakılmış olduğu içi kar dolu kaptan alan kadın, aylakça kan kırmızısı sıvının kristal sürahiden bardağına dökülüşünü seyrederek kendine yavaş yavaş, az miktarda şarap boşalttı. Sonra kristal sürahiyi dikkatlice karların içine yerleştirerek o vakte kadar soğukkanlılıkla süzdüğü Tanis'in karşısına oturdu.</p>

    <p class="MsoNormal">Başından ejderha miğferini çıkartmıştı ama zırhı hâlâ üzerindeydi – bedenini pullu bir deri gibi saran altın işlemeli gece mavisi zırhı. Odada bulunan çok sayıdaki mumdan yayılan ışık parlak yüzeylerden yansıyor, keskin metal kenarlardan şimşek gibi çakıyor, sanki Kitiara alevler içinde kalmış gibi görünüyordu. Terle nemlenmiş, kıvrım kıvrım kara saçları çehresini kuşatıyordu. Uzun kara kirpiklerle gölgelenen kahverengi gözleriyse alev alevdi.</p>

    <p class="MsoNormal">"Burada ne işin var Tanis?" diye sordu kadın yavaşça, bakışlarını ayırmadan adama bakarken parmağını bardağının kenarında dolaştırıp duruyordu.</p>

    <p class="MsoNormal">"Neden olduğunu biliyorsun," diye cevap verdi adam kısaca.</p>

    <p class="MsoNormal">"Laurana tabii ki," dedi Kitiara.</p>

    <p class="MsoNormal">Tanis omuzlarını silkti; yüzündeki maskeyi korumaya özen gösteriyor yine de bu kadının –bazen onu kendisinden bile iyi tanıyan bu kadının– her düşüncesini okumasından korkuyordu.</p>

    <p class="MsoNormal">"Yalnız mı geldin?" diye sordu Kitiara şarabından bir yudum alarak.</p>

    <p class="MsoNormal">"Evet," diye cevap verdi Tanis, hiç duraksamadan kadının bakışlarına karşılık vererek.</p>

    <p class="MsoNormal">Kitiara <span class="GramE">aşikar</span> bir itimatsızlıkla tek kaşını kaldırdı.</p>

    <p class="MsoNormal">"Flint öldü," diye ekledi, sesi teklemişti. Bu korkusu içinde bile arkadaşını acı duymadan hatırlayamıyordu, "Tasslehoff da bir yerlere gitti. Onu bulamadım. <span class="GramE">Ben...ben</span> zaten onu getirmek istemiyordum."</p>

    <p class="MsoNormal">"Anlıyorum," dedi Kit iğneleyici bir tonda. "Demek ki Flint öldü."</p>

    <p class="MsoNormal">"Sturm gibi," diye eklemekten alamadı kendini, kenetlenmiş dişleri arasından Tanis.</p>

    <p class="MsoNormal">Kit ona sertçe baktı. "Savaşın kaderi sevgilim," dedi. "Her ikimiz de askerdik. O anlıyor. Ruhunun bana bir garazı yok."</p>

    <p class="MsoNormal">Tanis sözlerini yutarak hiddetle boğulur gibi oldu. Kadının söylemiş olduğu doğruydu. Sturm anlardı.</p>

    <p class="MsoNormal">Kitiara birkaç saniye Tanis'in yüzünü seyrederken sessiz kaldı. Sonra kadehini tıkırtıyla yere koydu.</p>

    <p class="MsoNormal">"Peki ya kardeşlerim?" diye sordu. "Nerede..."</p>

    <p class="MsoNormal">"Neden beni zindana götürüp sorguya çektirmiyorsun?" diye terslendi Tanis. Sandalyesinden kalkarak lüks döşenmiş odayı arşınlamaya başladı.</p>

    <p class="MsoNormal">Kitiara gülümsedi; bu kendi kendine yapılmış, düşünceli bir tebessümdü. "Evet," dedi, "seni orada sorguya çekebilirim. Ve konuşursun da sevgili Tanis. Bana duymak istediğim her şeyi söylersin; sonra daha da fazlasını söyleyebilmek için bana yalvarırsın. Sadece işkence konusunda yetenekli değil, aynı zamanda işlerine tutkuyla bağlı kişiler var." Bezginlikle yerinden kalkan Kitiara, Tanis'in önünde durmak için ilerledi. Bir elinde şarap kadehi olduğu halde, diğer elini adamın göğsüne koyarak omuzuna doğru kaydırdı. "Ama bu bir sorgulama değil. İstersen ailesi hakkında endişelenen bir abla diyelim. Kardeşlerim nerede?"</p>

    <p class="MsoNormal">“Bilmiyorum," dedi Tanis. Kadının bileğini kavrayarak elini kendinden uzaklaştırdı. "Her ikisi de Kan Denizi'nde kayboldu..."</p>

    <p class="MsoNormal">"Yeşil Ziynetli Adam ile birlikte mi?" "Yeşil Ziynetli Adam ile birlikte." "Peki ya sen nasıl hayatta kaldın?" "Beni deniz elfleri kurtadı."</p>

    <p class="MsoNormal">"O halde diğerlerini de kurtarmış olabilirler?"</p>

    <p class="MsoNormal">"Belki kurtarmışlardır. Belki de kurtarmamışlardır. Sonuç olarak ben bir elfim. Diğerleri insandı."</p>

    <p class="MsoNormal">Kitiara uzun uzun Tanis'e baktı. Adam hâlâ bileğini tutuyordu. Kit'in içine işleyen bakışları altında parmakları gayri ihtiyari kadının bileğini kavradı.</p>

    <p class="MsoNormal">"Canımı acıtıyorsun..." diye fısıldadı Kit yavaşça. "Neden geldin Tanis? Sadece... Laurana'yi kurtarmaya mı? Sen bile o kadar ahmak olamazsın..."</p>

    <p class="MsoNormal">"Hayır," dedi Tanis, Kitara'nın kolunu daha da sıkarak. "Bir alış veriş yapmak için geldim. Beni al. Onu bırak."</p>

    <p class="MsoNormal">Kitiara'nın gözleri fal taşı gibi açıldı. Sonra, aniden başını geriye savurarak kahkalar attı. Hızlı ve rahat bir hamleyle Tanis'in elinden kurtularak şarap kadehini doldurmak için masaya gitti.</p>

    <p class="MsoNormal">Omuzu üzerinden ona sırıttı. "Niyeymiş Tanis," dedi yine gülerek, "bu alış-verişi kabul etmem için benim gözümdeki değerin ne?"</p>

    <p class="MsoNormal">Tanis yüzünün kızardığını hissetti. Hâlâ sırıtmakta olan Kitiara devam etti.</p>

    <p class="MsoNormal">"Ben onların Altın Komutanları'nı yakaladım Tanis. Onların uğurlarını, güzel elf savaşçılarını ellerinden aldım. Kötü bir Komutan da değildi üstelik. Onlara ejderha mızraklarını getirerek savaşmayı öğretti. Kardeşi iyi ejderhaları geri getirdi ama herkes kıza değer veriyor. O, bundan çok önce parçalanmaları gerektiği halde Şövalyeleri bir araya getirdi. Sen de, " –Kitiara hor görerek işaret etti– "karşılığında bir kender, barbarlar ve cücelerle gezen bir yarımelfe karşılık onu vermemi istiyorsun!"</p>

    <p class="MsoNormal">Kitiara yeniden kahkahalar atmaya başladı; o kadar çok gülmüştü ki oturup gözlerindeki yaşları silmek zorunda kaldı. "Gerçekten de Tanis sen kendini bir şey zannediyorsun. Seni ne diye tekrar isteyeceğimi düşündün? Aşk için mi?"</p>

    <p class="MsoNormal">Kit'in sesinde gizli bir değişim olmuştu, kahkahaları zorlama gibiydi. Aniden kaşlarını çatarak şarap kadehini elinde çevirdi.</p>

    <p class="MsoNormal">Tanis hiç tepki vermedi. Kadının alayları karşısında durmaktan başka bir şey yapamıyordu. Kitiara ona uzun uzun baktıktan sonra bakışlarını indirdi.</p>

    <p class="MsoNormal">"Diyelim ki evet dedim?" diye sordu buz gibi bir sesle, gözleri elindeki kadehteydi. "Kaybedeceğimin karşılığında bana ne vereceksin?"</p>

    <p class="MsoNormal">Tanis derin bir nefes çekti. "Askeri kuvvetlerinin komutanı öldü," dedi, sesine <span class="GramE">hakim</span> olarak. "Biliyorum. Tas bana onu öldürdüğünü söyledi. Onun yerini alırım."</p>

    <p class="MsoNormal">"Ejderha Orduları'nın... <span class="GramE">emrine</span> mi gireceksin?" Kit'in gözleri gerçekten hayretle fal taşı gibi açılmıştı.</p>

    <p class="MsoNormal">"Evet." Tanis dişlerini sıktı. Sesi çok acılıydı. "Zaten kaybettik. Yüzen hisarlarınızı gördüm. İyi ejderhalar kalacak olsa bile kazanamayız. Üstelik onlar da kalmayacaklar – insanlar onları geri yolluyor. Zaten insanlar onlara hiç güvenmediler, gerçek anlamda güvenmediler. Umurumda olan tek bir şey var – bırak Laurana gitsin, hiç zarar görmeden."</p>

    <p class="MsoNormal">"Bunu yapacağına gerçekten inanıyorum," dedi Kitiara yavaşça ve hayretle. Uzun süre ona baktı durdu. "Düşünmem gerek..."</p>

    <p class="MsoNormal">Sonra, sanki kendisiyle tartışıyormuş gibi başını salladı. Kadehi dudaklarına götürerek bir yudum şarap alıp yuttu, kadehi yerine koydu ve ayağa kalktı.</p>

    <p class="MsoNormal">"Düşüneceğim," diye tekrar etti. "Ama şimdi senden ayrılmalıyım Tanis. Bu gece Ejderha Yüceefendileri'nin bir toplantısı var. Toplantıya karılmak için Ansalon'un dört bir yanından geldiler. Tabii haklısın. Savaşı kaybettiniz. Bu gece demir yumruğu nasıl indireceğimizin planlarını yapacağız. Sen de bana refakat edeceksin. Seni Karanlık Majesteleri'ne takdim edeceğim."</p>

    <p class="MsoNormal">"Ya Laurana?" diye ısrar etti Tanis.</p>

    <p class="MsoNormal">"Sana düşüneceğimi söyledim!" Kiriara'nın tüy gibi kaşları arasındaki pürüzsüz tenini kara bir çizgi bozmuştu. Sesi sertti. "Sana tören zırhı getirecekler. Bir saat içinde hazırlanıp benimle gelmeye hazır ol." Gitmeye hazırlanmıştı ki bir kez daha Tanis'e bakmak için döndü. "Vereceğim karar bu akşamki davranışlarına bağlı olabilir," dedi yavaşça. "Unutma Yarımelf, şu andan itibaren benim hizmetimdesin!"</p>

    <p class="MsoNormal">Tanis'i tutsak eden kahverengi gözleri buz gibi bir pırıltıyla parlıyordu. Tanis yavaş yavaş bu kadının iradesinin kendisini dizleri üzerine çökmeye zorlayan güçlü bir el gibi bastırdığını hissediyordu. Ejderha Orduları'nın kudreti arkasındaydı, Karanlık Kraliçe'nin gölgesi etrafında; bütün bunlar kadını Tanis'in daha önce dikkat etmediği bir güçle dolduruyordu.</p>

    <p class="MsoNormal">Tanis aniden aralarındaki korkunç mesafeyi hissetti. Kadın tamamen insandı, inanılmayacak kadar insan. Çünkü ancak insanlar gücün arzusuna o kadar aç olurlardı ki doğalarındaki ham tutku bu kadar kolaylıkla bozulabilsin. İnsanların kısa ömürleri Altınay'ın saf bir ışıkla yanan mumu veya Sturm'ün parçalanan güneşinin alevleri gibiydi. Ya da alev zarar verebilir, kızgın bir yangın önüne çıkan her şeyi yutabilirdi. O kendi soğuk, ağır kanını o ateşle ısıtmış, alevi kalbinde büyütmüştü. Şimdi kendi geleceğini görebiliyordu: Tarsis'teki alevlerde ölenlerin bedenlerini gördüğü gibi: Kömürleşmiş bir yığın et: Kara ve hareketsiz kalp.</p>

    <p class="MsoNormal">Ödemesi gereken bedel buydu. Ruhunu bu kadının sunağı üzerine, bir başkasının yastık üzerine atacağı bir avuç para gibi atıyordu. Bu kadarını borçluydu Laurana'ya. Onun yüzünden yeterince acı çekmişti. Ölümü kızı kurtaramazdı, ama belki yaşamı kurtarırdı.</p>

    <p class="MsoNormal"></p>

    <p class="MsoNormal">Tanis yavaşça elini kalbinin üzerine koyup eğilerek selam verdi. "Lordum," dedi.</p>

    <p class="MsoNormal">Aklı karmakarışık olan Kitiara özel odasına girdi. Şakaklarının zonkladığını hissediyordu. Heyecan, arzu ve zaferin muhteşem kıvancı onu şaraptan daha çok sarhoş etmişti. Yine de her şeyin altında ayak sürüyen bir kuşku vardı ve bu da çok rahatsız ediciydi, çünkü kıvancını boşa çıkartıyordu. Kızgınlıkla bunu aklından uzaklaştırmaya çalıştı ama odasının kapısını açarken bu fikir yeniden aklında iyice belirginleşmişti.</p>

    <p class="MsoNormal">Uşakları onu bu kadar çabuk beklemiyorlardı. Meşaleler yakılmamış; ateş çatılmış ama turuşturulmamıştı. Huzursuzca zilin ipine uzandı, zil sesi üzerine hizmetkârları aceleyle gelecekler ve gevşeklikleri yüzünden azarlanacaklardı; ama tam o anda soğuk ve etsiz bir el bileğini kavradı.</p>

    <p class="MsoNormal">O elin teması, soğuğun cayır cayır hissini, neredeyse kalbi donuncaya kadar iliklerine doğru yolladı, Kitiara bu acı ile nefessiz kalarak kurtulmaya çalıştı ama el onu sıkı sıkı tutuyordu.</p>

    <p class="MsoNormal">"Pazarlığımızı unutmadın değil mi?"</p>

    <p class="MsoNormal">"Hayır, tabii ki unutmadım!" dedi Kitiara. Sesininin korkudan titremesine engel olmaya çalışarak sert bir biçimde emir verdi, "Bırak beni!"</p>

    <p class="MsoNormal">El yavaş yavaş gevşedi. Kitiara aceleyle kolunu çekip kurtararak</p>

    <p class="MsoNormal">–bu kadar kısa bir süre olmasına rağmen– mavimrrak bir beyaza dönüşen etini ovuşturmaya başladı. "Elf kadın senin olacak – tabii Kraliçe'nin onunla işi biter bitmez."</p>

    <p class="MsoNormal">"Tabii. Başka türlü olsaydı onu istemezdim zaten. Canlı bir kadının bana bir faydası olmaz – canlı bir erkeğin sana faydası olduğu gibi yani..." Karanlık suretin sesi sözler üzerinde nahoş bir şekilde oynaşıyordu.</p>

    <p class="MsoNormal">Kitiara silik yüze, şövalyenin kara zırhı üzerinde –bedenden ay rı– yüzen gözlerin parıltısına hor görerek baktı.</p>

    <p class="MsoNormal">"Ahmaklaşma Soth," dedi kadın aceleyle zilin ipine asılırken. Işığa ihtiyaç duymuştu. "Ben tenin zevklerini işin zevkinden ayırmayı öğrendim – hayatın hakkında duyduklarıma göre bu senin yapamadığın bir şeymiş."</p>

    <p class="MsoNormal">"O halde yarımelf hakkındaki planların nedir?" diye sordu Lord Soth, sesi –her zamanki gibi– yerin derinliklerinden geliyor gibiydi.</p>

    <p class="MsoNormal">"Benim olacak, tamamen, bütün bütün," dedi Kitira yavaş yavaş yaralanmış bileğini ovarak.</p>

    <p class="MsoNormal">Hizmetkârlar tereddüt içinde, kadının o hiddet dolu meşhur patlamalarının birinden daha korkup Karanlık Hanım'a kaçamak bakışlar atarak aceleyle geldiler. Fakat kendi düşüncelerine dalmış olan Kitiara onları görmemezliğe geldi. Lord Soth her zaman mumlar yakıldığında yaptığı gibi gölgeler arasına çekildi.</p>

    <p class="MsoNormal">"Yarımelfe sahip olabilimemin tek yolu, ben Laurana'yı mahvederken onun seyretmesini sağlamak," diye devam etti Kitiara.</p>

    <p class="MsoNormal">"Bu onun aşkını kazanmanın yolu olmasa gerek," diye alay etti</p>

    <p class="MsoNormal">Lord Soth.</p>

    <p class="MsoNormal">"Ben onun aşkını istemiyorum." Eldivenlerini çıkartıp zırhının tokalarını açan Kitara kısa bir kahkaha attı. "Ben onu istiyorum! Elf yaşadığı sürece aklı hep onda ve yapmış olduğu bu soylu fedakârlıkta olacak. Hayır, onun –tamamen– benim olması için şekilsiz bir kütle oluncaya kadar ayaklarımın altında ezilmesi gerekir. O zaman benim işime yarar."</p>

    <p class="MsoNormal">"Pek uzun sürmez," diye fikir yürüttü Lord Soth iğneli iğneli.</p>

    <p class="MsoNormal">|”Ölüm onu kurtarır."</p>

    <p class="MsoNormal">Kitiara omuzlarını silkti. Hizmetkârlar işlerini bitirmiş aceleyle ortadan kaybolmuşlardı. Karanlık Hanım sessiz ve düşünceli duruyordu ışıkta; zırhının yarısı üzerindeydi, yarısı çıkmıştı, ejderha miğferi elinde sallanıyordu.</p>

    <p class="MsoNormal">"Bana yalan söyledi," dedi kadın bir süre sonra yavaşça. Sonra miğferini, miğferin çarpıp paramparça ettiği porselen bir vazonun durduğu masanın üzerine fırlatan Kit odada volta atmaya başladı. "Yalan söyledi. Kardeşlerim Kan Denizi'nde ölmedi –en azından bir tanesi yaşıyor, biliyorum. Ve o da – Hepadam da!" Otoriter bir edayla odanın kapısını savururcasına açtı. "Gakhan!" diye bağırdı.</p>

    <p class="MsoNormal">Ejderanın biri aceleyle odaya girdi.</p>

    <p class="MsoNormal">"Haberler ne? O yüzbaşıyı bulamadılar mı daha?"</p>

    <p class="MsoNormal">"<span class="GramE">Hayır</span> lordum," diye cevap verdi ejderan. Flotsam'de Tanis'i izleyen ejderandı bu, Laurana'yı tuzağa düşürmesine yardım eden ejderan. "Görevi bitmiş, lordum," diye ekledi yaratık, sanki bu her şeyi açıklamaya kâfiymiş gibi.</p>

    <p class="MsoNormal">Kitiara anladı. "Onu buluncaya kadar bütün birahane çadırlarını, batakhaneleri ara. Sonra onu buraya getir. Eğer gerekirse zincirle. Yüceefendiler Toplantısı'ndan döndükten sonra onu bizzat ben sorguya çekeceğim. Yok, dur..." Kitiara duraksadıktan sonra ekledi, "Sen sorguya çek onu. Öğren bakalım yarımelf gerçekten</p>

    <p class="MsoNormal"><span class="GramE">–söylemiş olduğu gibi– yalnız mıymış, yoksa yanında başkaları da var mıymış.</span> Eğer öyleyse..."</p>

    <p class="MsoNormal">Ejderan eğilerek selam verdi. "Derhal haberdar edileceksiniz lordum."</p>

    <p class="MsoNormal">Kitiara bir el hareketiyle çıkmasını söyledi; yeniden eğilerek selam veren ejderan kapıyı arkasından kapatarak çıktı. Bir an için düşünceli duran Kitiara, huzursuz bir şekilde elini kıvırcık saçlarında gezdirdikten sonra bir kez daha zırhının kayışlanna asıldı.</p>

    <p class="MsoNormal">"Bu gece bana refakat edeceksin," dedi Lord Soth'a; hâlâ arkasında, aynı yerde olduğunu tahmin ettiği ölü şövalyenin hayaline bile dönüp bakmadan. "Dikkatli ol. Lord Ariakas benim yapmak istediğimden memnun kalmayacak."</p>

    <p class="MsoNormal">Son zırh parçasını da yere atan Kitiara, deri tuniği ile mavi ipek pantalonunu çıkarttı. Sonra bu rahatlatıcı özgürlük içinde gerinerek söylediği sözlere Lord Soth'un ne gibi bir tepki vereceğini görmek için omuzunun üzerinden baktı. Yerinde yoktu. Şaşırarak aceleyle odaya göz gezdirdi.</p>

    <p class="MsoNormal">Hayalet şövalye, kırık vazonun parçaları ortasında duran ejderha miğferinin yanında duruyordu. Lord Soth etsiz elinin bir dalgasıyla vazonun parçalanmış kalıntılarının havalanıp önünde durmasını sağladı. Bunları büyü gücüyle bir arada tutan ölü şövalye, önünde çırılçıplak duran Kitiara'ya alev alev kavuniçi gözleriyle bakmak için döndü. Ateşin ışığı kadının tenini altın rengi yapmıştı; kara saçları sımsıcak parlıyordu.</p>

    <p class="MsoNormal">"Sen yine de bir kadınsın Kitiara," dedi Lord Soth yavaşça</p>

    <p class="MsoNormal">"<span class="GramE">Aşıksın</span>..."</p>

    <p class="MsoNormal">Şövalye ne kıpırdıyor, ne konuşuyordu, ama vazonun parçaları yere düştü. Silik çizmeleri bunları çiğneyerek geçti ama geçişi hiçbir iz bırakmadı.</p>

    <p class="MsoNormal">"Ve canın yanıyor," dedi yavaşça Kitiara'ya kadına yaklaşırken. "Kendini kandırma Karanlık Hanım. Onu ne kadar ezersen ez, yarımelf hep senin efendin olacak – ölümde bile."</p>

    <p class="MsoNormal">Lord Soth odanın gölgelerine karıştı. Kitiara uzun bir süre parlak ateşe bakarak olduğu yerde kaldı; –belki de– alevlerde geleceğini okumaya çalışıyordu.</p>

    <p class="MsoNormal">Gakhan Kraliçe'nin sarayının koridorlarında aceleyle yürüyor, pençemsi ayakları mermer zeminlerde takırdıyordu. Ejderanın düşünceleri de adımlarına ayak uyduruyordu. Aniden aklına muhafız komutanının nerede bulunabileceği gelivermişti. Kitiara'nın emrinde bulunan iki ejderanın koridorun sonunda tembel tembel dolaştıklarını gören Gakhan, peşine düşmeleri için onlara işaret etti. Hemen emrine itaat ettiler. Gakhan Ejderha Ordusu'nda bir rütbeye sahip olmamakla birlikte –ki artık rütbesi yoktu– resmi olarak Karanlık Hanım'ın askeri yardımcısı olarak tanınıyordu. Gayri resmi olarak da Kit'in özel katili olarak biliniyordu.</p>

    <p class="MsoNormal">Gakhan uzun bir süredir Kitiara'nın hizmetindeydi. Mavi kristalden asanın ortaya çıktığı haberi Karanlıklar Kraliçesi'ne ve buyruğundakilere ulaştığında Ejderha Yüceefendileri'nin çok azı asanın yok olmasını ciddiye almışlardı. Ansalon'un kuzey topraklarındaki yaşama yavaş yavaş damgasını vurmaya başlayan savaşa dalıp gitmiş olan Yüceefendiler'in –sadece iyileştirmek gibi önemsiz bir gücü olan– bir asa hiç dikkatlerini cezbetmiyordu. Dünyayı iyileştirmek için çok fazla tedaviye gerek olacağını beyan etmişti Ariakas gülerek Harp Meclisi'nde.</p>

    <p class="MsoNormal">Fakat iki Yüceefendi asanın kayboluşunu ciddiye almıştı: Biri Ansalon'un, asanın ortaya çıktığı bölgesini yöneten, diğeri de burada doğup büyümüş olan Yüceefendi. Biri kara bir ermişti, diğeri ise mahir bir kadın silahşör. Her ikisi de kadim tanrıların geri geldiklerinin bir kanıtının davalarına ne kadar zarar verebileceğini biliyordu.</p>

    <p class="MsoNormal">Değişik biçimlerde tepki vermişlerdi; belki de bunun nedeni konumlarıydı. Lord Verminaard, mavi kristalden asanın ayrıntılı bir tanımı ve gücünü bilen sürüyle ejderan, goblin, hobgoblini etrafa salmıştı. Kitiara, Gakhan'ı yollamıştı.</p>

    <p class="MsoNormal">Nehiryeli ile mavi kristalden asayı Que-shu köyüne kadar izleyen Gakhan olmuştu; köye saldırılması emrini veren ve asayı aramak için sakinlerinin çoğunu sistematik bir şekilde öldüren de Gakhan'dı.</p>

    <p class="MsoNormal">Ama asanın Solace'ta ortaya çıktığı haberiyle aniden Queshu'dan ayrılmıştı. Ejderan o kasabaya gidince birkaç hafta arayla asayı kaçırdığını öğrenmişti. Fakat burada asayı taşıyan barbarlara, "görüştüğü" kasaba yerlilerine göre bir grup Solace'lı maceraperestin katıldığını öğrenmişti.</p>

    <p class="MsoNormal">Gakhan tam bu noktada bir karar almak zorundaydı. Ya uğraşıp onların izini <span class="GramE">bulurdu,</span> ki kuşkusuz izleri geçen haftalarda soğumuştu, ya da tanıyıp tanımadığını öğrenmek için bu maceraperestlerin tarifleriyle Kitiara'ya giderdi. Eğer kadın onları tanıyorsa, ejderanın onların hareketlerini önceden tahmin etmesini sağlayacak bazı bilgiler aktarabilirdi.</p>

    <p class="MsoNormal">O sıralar kuzeyde savaşmakta olan Kitiara'ya dönmeye karar vermişti. Lord Verminaard'ın binlerce adamının asayı bulma şansı Gakhan'dan fazlaydı. Kitiara'ya maceraperestlerin eksiksiz bir tarifini getirmişti. Kitiara bunların iki üvey kardeşi, eski bir silah arkadaşı ve eski sevgilisi olduğunu duyunca çok şaşırmıştı. Kitiara derhal işin içinde büyük bir gücün olduğunu anlamıştı, çünkü birbirine hiç uymayan bu bir grup gezginin ister iyilik, istek kötülük için olsun, dinamik bir güce dönüştürülebileceğini biliyordu. Derhal şüphelerini, zaten Yiğit <span class="GramE">Cengaver</span> takımyıldızının kayboluşuyla tedirginleşmiş olan Karanlıklar Kraliçesi'ne iletti. Kraliçe kuşkularında haklı olduğunu hemen anladı; Palaine onunla savaşmak için geri dönmüştü. Fakat o tehlikeyi fark edinceye kadar iş işten geçmişti.</p>

    <p class="MsoNormal">Kitiara, Gakhan'ı peşlerine taktı. Akıllı ejderan yolarkadaşlarını adım adım Pax Tharkas'tan cüce krallığına kadar izlemişti. Onları Tarsis'e kadar izleyen de oydu; eğer Alhana Starbreeze ve griffonları olmasaydı onları orada Karanlık Hanım ile birlikte yakalayacaklardı da.</p>

    <p class="MsoNormal">Gakhan sabırla izlerini sürdü. Grubun ayrıldığından da haberi vardı; büyük yeşil ejderha Cyan Bloodbane'i sürdükleri Silvanesti'yle ve Laurana'nın büyü kullanıcısı kara elf Feal-Thas'ı öldürdüğü Buz Duvarı'yla ilgili bilgi elde etmişti. Ejderha kürelerinin bulunduğu hakkında –birinin yok edildiği, diğerinin de zayıf büyücünün eline geçtiğiyle ilgili– bilgisi vardı.</p>

    <p class="MsoNormal">Tanis'i Flotsam'de izleyen de Gakhan olmuştu ve Karanlık Hanım'ı Perechon'un güvertesine kadar yönlendirebilen de oydu. Fakat yine burada, daha önce olmuş olduğu gibi Gakhan taşı oynadığında, rakibinin taşının onun son hamlesini engelleyecek biçimde kendisini durdurduğunu görmüştü. Ejderan yeise kapılmamıştı. Gakhan rakibini tanıyordu, kendisine karşı koyan büyük gücün farkındaydı. Büyük oynuyordu – çok büyük oynuyordu aslında.</p>

    <p class="MsoNormal">O sırada, Ejderha Yüceefendileri'nin Yüce Toplantı için bir araya gelmeye başladığı Karanlık Majesteleri'nin Mabedi'nden ayrılırken bunları düşünen Gakhan, Neraka sokaklarına daldı. Tam günün son saatlerinde, ortalık aydınlıktı. Güneş gökyüzünden kaydıkça, ışınları hisarlardan kurtulabilmişti. Artık dağların üzerinde alev alev yanıyor, hâlâ karla kaplı zirvelerini kan kırmızısına boyuyordu.</p>

    <p class="MsoNormal">Gakhan'ın sürüngen bakışları güneşin kavuşma manzarasına takılmadı. Onun yerine, o anda ejderanların o akşam lordlarına refakat etmek zorunda olduklarından hemen hemen tamamen boşalmış olan çadır kentin sokaklarında dolandı. Yüceefendiler'in birbirlerine ve Kraliçeleri'ne karşı aşikâr bir güvensizlikleri vardı. Daha önce Kraliçe'nin odalarında cinayetler işlenmişti – ve büyük bir ihtimalle yine işlenecekti.</p>

    <p class="MsoNormal">Gerçi bu Gakhan'ı hiç ilgilendirmiyordu. Aslında bu onun işini kolaylaştırıyordu da. Aceleyle diğer ejderanları kötü kokulu, çöp dolu sokaklardan götürdü. Onları bu göreve tek başlarına da yollayabilirdi ama Gakhan artık bu büyük rakibini iyice tanımıştı ve içinde çok acele etmesi gerektiğine dair kesin bir his vardı. Önemli olayların <span class="GramE">rüzgarı</span> koca bir hortum olmaya başlamıştı. O da şu anda hortumun tam göbeğinde duruyordu, ama kısa bir süre sonra <span class="GramE">rüzgarın</span> kendisini de süpüreceğini biliyordu. Gakhan bu <span class="GramE">rüzgarlarla</span> uçabilmek istiyordu, onlar tarafından kayalara savrulmak değil.</p>

    <p class="MsoNormal">"Burası," dedi bir birahane çadırının dışında durarak. Bir direğe asılı bir levhada Ortak Dil'de şöyle yazılıydı: “Ejderha Gözü”; öte yandan önüne konmuş, kabaca Ortak Dil'de çiziktirilmiş yaftada ise söyle denilmişti: "Ejderanlar ve goblinler giremez." Pis bez çadır kapısından içeri bakan Gakhan avını gördü. Refakatindekilere işaret edip bezden çadır kapısını yana çekerek içeri adım attı.</p>

    <p class="MsoNormal">Girişini bir şamata karşılamıştı; meyhanedeki insanlar kaymış gözlerini yeni gelenlere çevirip üç ejderan görünce bağırıp çağırmaya başlamıştı. Öte yandan Gakhan sürüngen yüzünü saklayan kukuletasını açıverince bağınş çağırış hemen sönüvermişti. İçeridekiler Lord Kitiara'nın uşağını hemen tanımıştı. Kalabalığın üzerine birahaneyi dolduran kesif duman ve kötü kokulardan daha ağır, kasvetli bir hava çökmüştü. Ejderanlara korkuyla bakan insanlar kamburlarını çıkartarak içkilerinin üzerine eğilip büzüştüler, göze çarpmamaya çalıştılar.</p>

    <p class="MsoNormal">Gakhan'ın pırıltılı kara bakışları kalabağı süpürüp geçti.</p>

    <p class="MsoNormal">“Orada," dedi ejderan içki <span class="GramE">tezgahına</span> yayılmış bir insanı işaret ederek. Refaketindekiler derhal harekete geçerek onlara sarhoşane bir dehşetle bakmakta olan tek gözlü insan askeri yakaladılar.</p>

    <p class="MsoNormal">"Onu arkadan dışarı çıkartın," diye emretti Gakhan.</p>

    <p class="MsoNormal">Çılgına dönmüş yüzbaşının itirazları, yakarmaları ve kalabalıktan gelen meşum bakışlar ile mırıldanan tehditleri duymamazlığa gelen ejderanlar, tutsaklarını sürükleyerek arkaya götürdüler. Gakhan daha yavaş izliyordu onları.</p>

    <p class="MsoNormal">Hünerli ejderanların tutsaklarını konuşabilecek kadar ayıltmaları ancak birkaç dakikalarını aldı –adamın boğuk çığlıkları birahanenin müdavimlerinin ağzının tadını kaçırmıştı– ama adam zamanla Gakhan'ın sorularına cevap verebilmeye başlamıştı.</p>

    <p class="MsoNormal">"Bu akşamüstü, firari olduğu için bir Ejderha Ordusu subayını tutukladığını hatırlıyor musun?"</p>

    <p class="MsoNormal">Yüzbaşı o gün bir sürü subayı sorguya çektiğini hatırlıyordu... <span class="GramE">o</span> meşgul bir adamdı... Hepsi de birbirine benziyordu. Gakhan derhal ve etkili bir biçimde karşılık veren ejderanlara işaret etti.</p>

    <p class="MsoNormal">Yüzbaşı ıstırapla bağırdı. “Evet, evet! Hatırlamıştı! Ama sadece tek bir subay yoktu ki. İki tane vardı.”</p>

    <p class="MsoNormal">"İki mi?" Gakhan'ın gözleri ışıldadı. "Diğer subayı tarif et."</p>

    <p class="MsoNormal"><span class="GramE">"İri bir adam, gerçekten iri bir adam.</span> Üniformasına sığmıyordu. Tutsakları da vardı..."</p>

    <p class="MsoNormal">"Tuksaklar!" Gakhan'ın sürüngen dili ağzına girip çıkıyordu. "Tarif et!"</p>

    <p class="MsoNormal">Yüzbaşı tarif edebildiği için son derece memnundu. "Kırmızı kıvırcık saçlı bir insan kadın, meme ölçüsü..."</p>

    <p class="MsoNormal">"Devam et," diye hırladı Gakhan. Pençeli elleri titriyordu. Yanındaki ejderanlara bakınca yaratıklar adamı daha da sıkıştırdılar.</p>

    <p class="MsoNormal">Hıçkıraklara boğulan yüzbaşı diğer iki tutsağı da tarif etti; kelimeler kendiliklerinden dökülüyordu.</p>

    <p class="MsoNormal">"Bir kender," diye tekrarladı Gakhan, heyecanı gittikçe artıyordu. "Devam et! <span class="GramE">Ak sakallı</span> yaşlı bir adam..." Durdu, aklı karışmıştı. Yaşlı büyü kullanıcısı mıydı? Herhalde bu kadar önemli ve bu kadar tehlikeli bir işte elden ayaktan düşmüş o yaşlı ahmağın kendilerine refakat etmesine izin vermezlerdi. Eğer o değilse kim olabilirdi? Yolda yanlarına aldıkları başka biri mi?</p>

    <p class="MsoNormal">"Bu yaşlı adam hakkında bana daha çok bilgi ver," diye emretti</p>

    <p class="MsoNormal">Gakhan.</p>

    <p class="MsoNormal">Yüzbaşı acıdan sersemlemişken, alkolden uyuşmuş beynini iyice taradı. Yaşlı adam... <span class="GramE">beyaz</span> sakal...</p>

    <p class="MsoNormal">"İki büklüm müydü?" .</p>

    <p class="MsoNormal">Hayır... <span class="GramE">uzun</span> boylu, geniş omuzluydu... <span class="GramE">mavi</span> gözlü. Garip gözler... Yüzbaşı bayılmak üzereydi. Gakhan adamı pençeli elleriyle yakalayıp boğazını sıktı.</p>

    <p class="MsoNormal">"Peki ya gözleri?"</p>

    <p class="MsoNormal">Yüzbaşı korkuyla, yavaş yavaş onu boğup öldürmeye başlayan ejderana baktı. Bir şeyler geveledi.</p>

    <p class="MsoNormal">"Genç... <span class="GramE">çok</span> genç!" diye tekrarladı Gakhan sevinçle. Artık biliyordu! "Neredeler?"</p>

    <p class="MsoNormal">Yüzbaşı nefesi arasından bir şey söyledikten sonra Gakhan adamı çarparcasına yere fırlattı.</p>

    <p class="MsoNormal">Hortum güçleniyordu. Gakhan ayaklarının yerden kesildiğini hissetti. Refakatindekilerle birlikte çadırdan ayrılıp yer altındaki zindanlara doğru koştururken tek bir şey aklına bir ejderha kanadı gibi çarpmıştı.</p>

    <p class="MsoNormal">Hepadam... Hepadam... Hepadam!</p>
  </div>
</body>
</html>
