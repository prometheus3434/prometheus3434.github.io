<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0190.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik" id="calibre_toc_13"><span class="ideitalik1">Nokta</span>’nın Kısa Hikâyesi:<br class="calibre2" />
    Darbe Günlükleri’nden Öncesi, Sonrası...</h1>

    <p class="normalnesililk"><span class="ideitalik">NOKTA</span>, TÜRK MEDYASININ “tabu” saydığı Türk Silahlı Kuvvetleri’yle ilgili olarak yayımladığı “sert” dosyalarla özdeşleşti ve etrafında öyle bir imaj oluştu. Bu imaj, bazı çevrelerde “hakiki ve cesur gazetecilik”, bazı çevrelerde de “yegâne amacı Türk Silahlı Kuvvetleri’ni yıpratmak olan kirli bir gazetecilik” algısına yol açtı.</p>

    <p class="normalnesil">Gerçek şu ki, her ikisi de benim arzu etmediğim imajlardı. Çünkü <span class="ideitalik">Nokta</span>, başta Darbe Günlükleri olmak üzere yayımladığı “sert” dosyaların dışında, toplumu anlamaya çalışan yüzüyle de çok iyi bir dergiydi; ne yazık ki bu yanı tam anlamıyla kim vurduya gitti.</p>

    <p class="normalnesil"><span class="ideitalik">Nokta</span>’nın kapatıldığını duyurduğum basın toplantısında yaptığım açıklamada şöyle demiştim:</p>

    <p class="normalnesil">“Değerli meslektaşlar, <span class="ideitalik">Nokta</span> dergisinin yayınının durdurulduğunu artık ‘resmen’ de söyleyebilirim. 2-8 Kasım 2006 tarihli birinci sayımızda, ‘fetret dönemi bitti, <span class="ideitalik">Nokta</span> ilk yıllarında olduğu gibi, yani ciddi bir siyaset ve toplum dergisi olarak işte tekrar yayında’ demiştim. Bu bir sözdü, arkadaşlarımla birlikte bu sözün hakkını verdiğimizi düşünüyorum. <span class="ideitalik">Nokta</span> bu yıl 25. yılını doldurmuştu, ilginç bir tesadüfle bu son döneminde de 25 sayı yayımlanabildi.”</p>

    <p class="normalnesil">O konuşmada ifade ettiğim “görevini yapmışlık duygusu” da keza sadece “sert” politik haberlere göndermeyle sarf edilmemişti, fakat eminim o da öyle anlaşıldı ve o haberlerden yola çıkılarak çok sayıda haksız, insafsız eleştirilerle karşılaştık.</p>

    <p class="normalnesil">Tuhaf olan şuydu ki, birkaç cılız itiraz dışında haberlerin gerçeği yansıtmadığını söyleyen yoktu, o gerçeklerin neden yayımlandığı sorgulanıyordu.</p>

    <p class="normalnesil">Derginin kapatılmasından sonra bu saldırılara her fırsat çıktığında cevap vermeye çalıştım, fakat ister istemez bölük pörçük ve sınırlı oldu bu cevaplar. Şimdi, bu kitap vesilesiyle bu saldırılara (özellikle “saldırı” diyorum, çünkü bunların “eleştiri”yle bir ilgisi yoktu) toptan bir cevap vermek istiyorum.</p>

    <p class="normalnesil">Derdimi, derginin yayın yönetmenliğinin bana teklif edildiği andan başlayıp, kapanış sonrası günlerine kadar <span class="ideitalik">Nokta</span>’da nelerin nasıl yaşandığını aktararak ifade etmeye çalışacağım... Böylece, “bu ölçüde bağımsız ve atak bir yayıncılık olamayacağı” ön kabulünden yola çıkarak, “demek ki sırtlarını birilerine dayayarak ve onların çıkarları doğrultusunda gazetecilik yaptılar” limanına demirleyen sözde eleştirilere de cevap vermiş olacağım.</p>

    <h2 class="h2baslik1" id="calibre_toc_279">Editöryal Bağımsızlık Sözü</h2>

    <p class="normalnesililk"><span class="ideitalik">Nokta</span>, 1982’de Ercan Arıklı’nın sahipliğinde yayın hayatına başlamış, 1985-1990 arasındaki olağanüstü etkili bir yayıncılığın ardından zaman zaman parlayıp sönen bir dergi olarak yayın hayatını sürdürmüştü.</p>

    <p class="normalnesil">Dergi, 2000’lerde ise varlığı pek hissedilmeyen sıradan bir yayın haline gelmişti. Orta büyüklükte bir işadamı olan Ayhan Durgun 2006’da dergiyi satın alıp yayın yönetmenliğini de bana teklif ettiğinde <span class="ideitalik">Nokta</span> yayımlanmıyordu bile.</p>

    <p class="normalnesil">İlk buluşmamızda aramızda çok ilginç bir konuşma geçti.</p>

    <p class="normalnesil">Karşımdaki adam o kadar açık konuşuyordu ki, vermek istediği mesajı hemen anladım: Ben sana düşündüğüm her şeyi söylüyorum, lütfen sen de öyle yap.</p>

    <p class="normalnesil">Anlattıklarının özeti şöyleydi...</p>

    <p class="normalnesil"><span class="ideitalik">Nokta</span>’nın yeni patronu hayatını planlayan ve planının her aşamasını adım adım gerçekleştiren biriydi. (Bu yanıyla bana hiç benzemiyordu, ben, yaptığım ne varsa hayat karşıma onu çıkardığı için yapıyordum; gazetecilik dahil.) Üniversiteyi bitirdiğinde, 30’lu yaşlarının sonunda orta büyüklükte bir işadamı, 40’lı yaşlarının sonunda ise basın patronu olmayı planlamıştı. İşte şimdi sıra ondaydı ve bu işe haftalık bir haber dergisiyle, gençliğinin en etkili yayın organı olarak hatırladığı <span class="ideitalik">Nokta</span> ile başlamak istiyordu.</p>

    <p class="normalnesil">Yayıncılık ideallerinden biriydi ama nihai ideali değildi; nihai ideali Türkiye’nin maliye bakanı olmaktı. Medya patronluğunun, politikada aşamalar kaydetmek için bir araç olabileceğini düşünüyordu. İlk seçimlere, sınıf arkadaşı Erkan Mumcu’nun liderliğindeki Anavatan Partisi’nin adayı olarak katılacak, bir gün gelip parti başkanı Erkan Mumcu başbakan olduğunda o da maliye bakanlığı koltuğuna oturacaktı.</p>

    <p class="normalnesil">O konuşmada Ayhan Durgun’a söylediklerimi, karşımda bu açıklıkla konuşan bir patron adayı olmasaydı da söyleyecektim ama, o böyle konuşunca işim daha da kolaylaştı.</p>

    <p class="normalnesil">“Bakın”, dedim, “itibarlı bir haber dergisinin sahibi olmanın politikada işinize yarayacağını düşünüyorsanız mesele yok. Fakat, dergiyle politik geleceğiniz arasında kurduğunuz ilişki, derginin içeriğine bu amaç doğrultusunda müdahale edebileceğinizi imâ ediyorsa, o takdirde anlaşamayız.”</p>

    <p class="normalnesil">Sonra kendisine uzun uzun Türkiye’de gazete yöneticilerinin “editöryal bağımsızlığın” kendi patronlarına karşı da savunmaları gereken bir bağımsızlık olduğunu unuttuklarını; gazete patronlarının bizzat yazıişleri toplantılarına katılarak yayın içeriklerine müdahale ettiklerini; sık sık da patronlarının doğrudan ticari çıkarlarını “editöryal çizgi” haline getirip savunduklarını anlattım.</p>

    <p class="normalnesil">Şunları yapamazdı: Yazıişleri toplantılarına katılamazdı... Haber öneremezdi... Dergi yayımlanmadan önce haber içeriklerini öğrenemez ve o içeriklere müdahale edemezdi; dergiyi okurlar gibi piyasaya çıktıktan sonra görebilirdi.</p>

    <p class="normalnesil">Ben, açıkçası bu koşulları kabul edeceğini düşünmüyordum. Nitekim uzun yıllar öncesinde planladığım, birkaç yıldır da kuvveden fiile geçirmek için uğraştığım projeye (İstanbul’u terk etmek ve bir Akdeniz köyünde basit ve yavaş bir hayat kurmak) hiç ara vermemiştim.</p>

    <p class="normalnesil">Hesaplarıma göre nasılsa Ayhan Durgun’la anlaşamayacaktık ve ben de birkaç hafta içinde, yarısı bitmiş evimi tamamlamak üzere Kaş’a (Antalya) doğru yola çıkacaktım.</p>

    <p class="normalnesil">Fakat <span class="ideitalik">Nokta</span>’nın yeni patronu beni şaşırttı; “tamam” dedi.</p>

    <p class="normalnesil">Onun üzerine son şartımı da söyledim: “Hemen çalışmaya başlayıp kadroyu kurarım, dört ay sonra, kasım ayında (2006) yayına başlarız... Ondan altı ay kadar sonra da (nisan-mayıs 2007) haftayı ikiye böleriz, dört günümü İstanbul’da üç günümü de köyde geçiririm, dergiyi öyle çıkartırız.”</p>

    <p class="normalnesil">Müstakbel patronum onu da kabul edince benim kaçarım kalmamıştı... Demek ki fiili gazetecilik hayatımı 1986’da mesleğe başladığımı <span class="ideitalik">Nokta</span>’da tamamlayacaktım.</p>

    <p class="normalnesil">Ayhan Durgun’dan aldığım neredeyse mutlak “editöryal bağımsızlık” sözü, <span class="ideitalik">Nokta</span> gibi bir derginin varolmasında kuşkusuz en önemli etkendi. İşin doğrusu, bir “kurt” patron olsaydı, başına neler getirebileceğini düşünür ve böyle bir söz vermezdi diye düşünüyorum.</p>

    <p class="normalnesil">Ali Bayramoğlu, bu noktaya işaretle, “Alperciğim” demişti dergi kapandıktan sonra, “senin patronun da az şuursuz değilmiş yani...”</p>

    <p class="normalnesil">Doğru, <span class="ideitalik">Nokta</span> o “şuursuzluk”tan (da) faydalanarak yayımlanabildi... O zamanlar Taraf da olmadığına göre, <span class="ideitalik">Nokta</span> yayında olmasaydı sanmam ki o haberler başka herhangi bir yayın organı tarafından yayımlanabilsin.</p>

    <h2 class="h2baslik1" id="calibre_toc_280">“İki Tür Gazeteci Vardır...”</h2>

    <p class="normalnesililk"><span class="ideitalik">Nokta</span>, gazeteciliğimin en yoksul yayın organıydı. Ben de dahil bütün çalışanlar işe kamu ulaşım araçlarını kullanarak gidip geliyorduk. Muhabirlerimizin kullanabilecekleri hiçbir araç yoktu, kapanana kadar sadece bunun hayalini kurduk. Yani muhabirler de habere kamu ulaşım araçlarını kullanarak gidip geliyorlardı.</p>

    <p class="normalnesil">Bodrum katında küçük bir odada dışarıdan gelen “fabrika yemeklerini” yiyorduk. Ayhan Durgun, ilk günlerde yemekhanenin “çalışanlar” için olduğunu, “yöneticiler”in ise bina dışındaki “marka” lokantada (adını unuttum) yemek yiyeceklerini söyledi bana. Ben, böyle bir şeyi kabul etmeyeceğimi, hepimizin yemekhanede yiyeceğimizi söylediğimde çok şaşırdığını hatırlıyorum.</p>

    <p class="normalnesil">Böyle başladık...</p>

    <p class="normalnesil"><span class="ideitalik">Nokta</span>’nın ilk ses getiren haberini 8 Mart’ta yayımladık. Türkiye’deki neredeyse bütün gazetecileri Türk Silahlı Kuvvetleri “yandaşı” ya da “karşıtı” olarak sınıflayan “andıç”, her iki “tür” gazeteci arasında da tepkiyle karşılandı.</p>

    <p class="normalnesil">Bazı gazete ve gazeteciler ise “andıç”ın, TSK belgelerindeki bazı şekil koşullarını taşımadığı gerekçesiyle “sahte” ve “korsan” olduğunu öne sürdü. Bunların en ilginçlerinden biri, genel yayın yönetmenliğini Fatih Altaylı’nın yaptığı <span class="ideitalik">Sabah</span> gazetesinde eski bir asker olan Metehan Demir’in imzasıyla yayımlandı. Haberde kuşku belirtilmiyor, kesin bir dille “andıç”ın korsan olduğuna hükmediliyordu.</p>

    <p class="normalnesil">Konuya ilişkin ilk açıklama Türk Silahlı Kuvvetleri’nin en tepesindeki isimden, Genelkurmay Başkanı Yaşar Büyükanıt’tan geldi. Büyükanıt 12 Nisan’da düzenlediği, TSK’nın “sözde değil özde laik” bir cumhurbaşkanı istediğini açıkladığı ünlü basın toplantısında, “andıç”ın gerçek bir belge olduğunu fakat kendisine sunulmadığı için bilgisinin olmadığını söyledi.</p>

    <p class="normalnesil"><span class="ideitalik">Nokta</span>’nın sonraki “fâş edici” haberleri gibi bu haberin başına da aynı şey geldi: Kısa süreli bir “içerik” tartışmasından sonra konu “nereden buldun”a, “kim sızdırdı”ya geldi. Nedense, mesela sivil siyasetçiler ve hükümetlerle ilgili “sızdırma” haberlerde hiç merak edilmeyen “kim, neden sızdırdı” sorusu, <span class="ideitalik">Nokta</span>’nın haberleri söz konusu olduğunda gazetecilerin milli sporu haline geliyordu.</p>

    <h2 class="h2baslik1" id="calibre_toc_281">Dört Komutanlı Sarıkız, Tek Komutanlı Ayışığı...</h2>

    <p class="normalnesililk"><span class="ideitalik">Nokta</span>, 29 Mart 2007’de, üzerinde bir çift eskimiş asker postalı bulunan bir kapakla yayımlandı. Kapak spotunda ise şu ibare yer alıyordu:</p>

    <p class="normalnesil">“Hayret verici ayrıntılarıyla Sarıkız ve Ayışığı: 2004’te iki darbe atlatmışız!”</p>

    <p class="normalnesil">Bu haber, Türk Silahlı Kuvvetleri’nin yaklaşan cumhurbaşkanlığı seçimlerini bahane ederek siyasete müdahale edebileceğini öne sürenlerle dalga geçip, “askeri darbeyi bırak, sivil darbeye bak” sloganının yükseltmeye çalışanları tam anlamıyla “açık pozisyon”da bıraktı.</p>

    <p class="normalnesil">Askerlerin, Adalet ve Kalkınma Partisi iktidarının ilk günlerinden itibaren müdahale hazırlıkları yaptığını ortaya koyan haber, bir yanıyla da darbecileri ilk kez “iş üstünde”yken yakalamış oluyor ve siyaset kurumuna bir hesap sorma imkânı sunuyordu.</p>

    <p class="normalnesil">Darbe Günlükleri’nin tarihsel önemde olduğu apaçıktı... Bu gerçek, haberi hazırlarken şöyle bir fikir düşürdü zihnime: Böyle bir haber gazeteci bencilliğine kurban edilmemeli, <span class="ideitalik">Nokta</span>’yla birlikte aynı günde başka yayın organlarınca da yayımlanmalıydı. Böylece o güne kadar darbeleri desteklemiş ya da görmezden gelmiş Türk basını, açığa çıkmış bu kaba müdahaleyi ortaklaşa mahkûm ederek “bu işlerde biz artık yokuz” demiş olacaktı.</p>

    <p class="normalnesil">Bu düşünceyle, dergi basılıp da birkaç nüshası <span class="ideitalik">Nokta</span> binasına ulaştığında bizzat ben doğrudan doğruya gazete ve televizyonların yöneticilerini arayarak, ertesi gün çıkacak <span class="ideitalik">Nokta</span>’nın içeriğini anlattım ve haberi aynı gün birlikte yayımlamayı teklif ettim. Dergiyi birkaç saat içinde ellerine ulaştıracağımızı, fakat sürenin az olması nedeniyle ertesi gün <span class="ideitalik">Nokta</span>’da çıkacak olan metnin aynısının word kopyasını internet üzerinden hemen kendilerine göndereceğimizi söyledik ve gönderdik.</p>

    <p class="normalnesil">Tepkilerinden, ertesi gün Türk gazetelerinin “darbe karşıtı” bir içerikle yayımlanacağını düşünmüştüm... Fakat öyle olmadı... Bir-iki gazete iç sayfalarda küçük haberlerle gördüler Darbe Günlükleri’ni, çoğu sanki hiç böyle bir haber yokmuş gibi davrandı.</p>

    <p class="normalnesil">Türk basını, devlet ve özellikle de TSK ile ilgili “kritik” haberlerdeki geleneksel refleksini tekrar etmiş, Darbe Günlükleri’ni de “Gazete binalarında çok konuşulan, ama gazetelerde yazılmaması gereken haberler” kategorisinde mütalaa etmişti.</p>

    <p class="normalnesil">Bu kadarla da kalınmadı tabii... <span class="ideitalik">Nokta</span>’nın yayımladığı metinleri ilk günden “sahte” ya da “özel imalat” diye niteleyenlerden başlayıp “arkalarında kim var”cılara uzanan geniş bir cephenin mensupları <span class="ideitalik">Nokta</span>’yı itibarsızlaştırmak için ellerinden geleni yaptılar.</p>

    <h2 class="h2baslik1" id="calibre_toc_282"><span class="ideitalik1">Nokta</span>, Cumhuriyet Mitinginde Yakılıyor...</h2>

    <p class="normalnesililk">Darbe Günlükleri’nin ortaya koyduğu en önemli gerçeklerden biri de şuydu: Askerler, eski usul, halkın fiili desteğine ihtiyaç duymaksızın, sadece kendi güçlerine ve devlet içindeki ittifaklarına dayanarak darbe yapmanın TSK’yı çok yıprattığını anlamışlardı. Üstelik bu tarz müdahaleler dünyada da eskisi gibi “anlayışla” karşılanmıyordu. O nedenle siyasete müdahale öncesinde halkta bir “rıza” yaratmak, hatta bir bölümünün açık desteğini almak gerekiyordu.</p>

    <p class="normalnesil">Darbe Günlükleri’nin <span class="ideitalik">Nokta</span>’da yayımlandığı günlerde, Tandoğan’da ilk cumhuriyet mitingi için hazırlıklar yapılıyordu... Planlanan mitingler görünüşte tümüyle “sivil” karakterdeydi ama Günlükler’i okuyan biri, oradaki asker etkisini kolaylıkla görebilirdi. Zaten ben de <span class="ideitalik">Nokta</span>’nın o sayısına yazdığım bir değerlendirmeye, “Günlükler’i okuduktan sonra günümüzdeki kitlesel eylemlerin ‘sivil’liğine inanmak çok zor” başlığını koymuştum.</p>

    <p class="normalnesil"><span class="ideitalik">Nokta</span>’nın bir sonraki sayısının kapağında da keza cumhuriyet mitinglerinin gerçek niteliğini ortaya koyan bir haber vardı: Genelkurmay’ın “iyi” sivil toplum kuruluşlarıyla işbirliği planı...</p>

    <p class="normalnesil"><span class="ideitalik">Nokta</span>’nın o sayısı, mitinglerin birinde yakıldı.</p>

    <p class="normalnesil">Genelkurmay askeri savcılığı da o haberi gerekçe göstererek askeri mahkemeden çıkardığı bir kararla <span class="ideitalik">Nokta</span>’da arama yaptırdı.</p>

    <p class="normalnesil"><span class="ideitalik">Nokta</span>’nın yeni sayısı, üç gün ve gece kesintisiz olarak sürdürülen aramalar sırasında hazırlandı.</p>

    <p class="normalnesil">Sonrasını biliyorsunuz: Dergi, üzerinde yaratılan baskıya dayanamayan imtiyaz sahibi Ayhan Durgun tarafından kapatıldı.</p>

    <p class="ortayazi">* * *</p>
  </div>

  <div class="calibre1" id="calibre_pb_23"></div>
</body>
</html>
