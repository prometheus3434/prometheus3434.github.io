<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0190.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="indentmetinilk"><span class="idebold">[2007’de Nokta dergisine sızdırılan ve daha sonra “Özden Örnek’in Deniz Kuvvetleri’ndeki bilgisayarında yazıldığı sabit” olan metinler, Nokta’da “Örnek’in Günlükleri” olarak yayımlanmıştı. Yayımlanan bölümlerin tamamı Örnek’in donanma komutanı ve kuvvet komutanı olduğu yıllarda kaleme alınmış bölümler olduğu için, bu adlandırma doğruydu. Çünkü orgeneralliğine tekabül eden her iki görevde de ayrıntılı günlük notlar tuttuğu apaçıktı.</span></p>

    <p class="indentmetin"><span class="idebold">Fakat elinizdeki kitap onun askeri öğrencilik yıllarına kadar uzanan bütün metinden bölümler içerdiği için tamamına “günlük” demek doğru olmaz. Çünkü, yukarıda da dediğim gibi, bunlar büyük bir ihtimalle, tutulmuş notlara dayalı olarak sonradan kaleme alınmış “Anılar”dır. Nitekim Örnek, metnin tamamı için “Anılar” sözcüğünü kullanıyor. Ben de kitapta, son altı yıllık bölüm hariç, “Anılar” sözcüğünü kullanacağım. Fakat son altı yıl için “Günlükler” sözcüğünü tercih edeceğim.</span></p>

    <p class="indentmetin"><span class="idebold">Şimdi artık “Anılar”ın 1957-1964 arasındaki bölümüne geçebiliriz...</span></p>

    <p class="indentmetin"><span class="idebold">“Anılar”ın bu bölümü, Özden Örnek’in Deniz Lisesi ve Deniz Harp Okulu öğrenciliği dönemlerini kapsıyor. Fakat ondan önce, “özgeçmişim” başlığı altında çocukluk ve aileyle ilgili bazı özel bilgiler bulunuyor. Bunlar, kamusal önemi olan şeyler değil, dolayısıyla kimseyi ilgilendirmez. Bu bölümden sadece babasının İzmit Kâğıt Fabrikasında çalışan bir makine bakım teknisyeni olduğunu not edeceğim-Özden Örnek’in de TSK’daki birçok general gibi bir “halk çocuğu” olduğunu vurgulayabilmek için.</span></p>

    <p class="indentmetin"><span class="idebold">Fakat nasıl oluyorsa oluyor, askeri eğitimden geçen gençler, içinden çıktıkları halkı “güvenilmez” bulmaya başlıyor, onun alışkanlıklarını, inançlarını küçümsemeye başlıyorlardı. Belki, oraya tekrar dönmenin sembolik bir göstergesi olacağı için halkla içiçe yaşamak onlara çok ağır geliyor, “lojman sistemi”ni belki de o nedenle benimsiyorlardı.</span></p>

    <p class="indentmetin"><span class="idebold">Gerçi Özden Örnek, günlüklerinin çeşitli yerlerinde TSK’nın “halktan kopukluğu”na ve ordudaki “sivil alerjisi”ne dikkat çekerek meslektaşlarından bir ölçüde ayrılıyordu ama, iş “siyaseten güven”e geldiğinde, o da benzer bir güvensizlik içine giriyordu: Bu halkı kendi başına bırakırsan ya davulcuya giderdi ya da zurnacıya...</span></p>

    <p class="indentmetin"><span class="idebold">Özden Örnek’in Deniz Lisesi yıllarını anlattığı bölümler, okuldaki eğitimin ve uygulamanın, müstakbel subayları “sorgusuz sualsiz bir itaat”e ve “demir disiplin”e hazırlayacak tarzda oluşturulduğunu gösteriyor. Bu, hiç kuşkusuz derece derece dünyanın bütün orduları için geçerli bir çerçeve... Fakat yazılanlardan, buradaki uygulamanın, “Atatürk büstüne her defasında selam verme” gibi kimi irrasyonel unsurları da içerdiğini öğrenebiliyoruz..</span>.</p>

    <p class="indentmetin"><span class="idebold">Özden Örnek ilginç bir kişilik... Bir yandan toplumun militarizasyonu anlamına da gelebilecek “siyasette asker inisiyatifi” savunuculuğu yaparken, bir yandan da TSK’yı fazla şekilci, halktan kopuk ve yaratıcılığı öldürecek ölçüde katı disiplin ve hiyerarşi sevdalısı olarak değerlendiriyor. İlerleyen bölümlerde bu çerçevede dile getirilmiş çok sayıda eleştiri aktaracağım. Aşağıdaki paragraflar, onun bu yanının lise öğrenciliğinden itibaren var olduğunu göstermesi bakımından önemli...]</span></p>

    <h2 class="h2baslik1" id="calibre_toc_14">Atatürk Büstüne Selam “Geleneği”</h2>

    <p class="normalnesililk">Eski dershane binasına üst kapıdan girişte tam karşımıza bir Atatürk büstü gelirdi. Geleneksel olarak kapıdan giren, bu büste selam verirdi. Geleneğin ne zaman ve kimler tarafından konduğunu kimse bilmiyordu.</p>

    <p class="indentmetintek"><span class="idebold">[Böyle “gelenek”lerin bırakın lağvını, kaldırılmasının teklif dahi edilemeyeceğini biliyoruz... O nedenle ben “gelenek”in hâlâ sürdüğü kanaatindeyim. Yok, kaldırılmışsa da, buna karar veren cesur komutanın kim olduğunu öğrenmek isterdim.]</span></p>

    <h2 class="h2baslik1" id="calibre_toc_15">Sigara Yasağı</h2>

    <p class="normalnesililk">Lisede sigara içmek yasaktı. Sigara içerken yakalananlara ağır ceza verilirdi, 3 hafta izinsizlik, disiplin kuruluna sevk ve disiplin puanlarının kırılması gibi. Ancak hiç kimse lise hayatımız boyunca bizlere neden sigara içmenin yasak olduğunu izah etmedi. Bu nedenle liseyi bitiren öğrenciler benim de yaptığım gibi hemen sigaraya başlarlardı. Belki sigaranın zararları da izah edilse idi sigara içim oranı oldukça düşük olacaktı.</p>

    <h2 class="h2baslik1" id="calibre_toc_16">İhbarcı Dayanışmacılık</h2>

    <p class="normalnesililk">Toplu bir yerde bir suç işlenirse ve suçlu bulunamaz ise orada bulunan herkese topluca ceza talimi yaptırırlardı. Bu okulda yaşadığımız çelişkilerden biri idi. Bir yandan bize dayanışma içinde olmamız, herkesin arkadaşına güvenmesi öğretilirken, diğer taraftan suçun kim tarafından işlendiği sorulurdu. Tabii ki küçücük aklımız karışır ve bu işin içinden çıkamaz, ama hep ceza talimi yapardık.</p>

    <p class="normalnesil">“Öğrencilerin subaylar tarafından dövülmesi, tokat, tekme veya çıma ile dayak yememiz serbestti. Öğretmenler döver, idaredeki subaylar döver, bazen harb 2. sınıf öğrencileri de döverdi. Üst sınıflara ve bazı subaylara karşı duyduğumuz kin daha bu devirlerde başlardı.</p>

    <h2 class="h2baslik1" id="calibre_toc_17">Liseli Denizcilerin “Vatandaş Türkçe Konuş” Korosu...</h2>

    <p class="indentmetinilk"><span class="idebold">[Bugün biz yeni bir anayasa yapmaktan ve onun en önemli unsurlarından biri olarak “Türklüğe” değil, “vatandaşlığa” vurgu yapan bir anayasa yazmaktan söz ediyoruz... Çünkü inanıyoruz ki, etnik kökeni ne olursa olsun, Türkiye Cumhuriyeti’nde yaşayan herkesin kendisini bu ülkenin eşit yurttaşları olarak hissedebilmelerinin asgari koşuludur bu...</span></p>

    <p class="indentmetinson"><span class="idebold">Ne var ki hiçbirimiz böyle eğitilmiyoruz... Türk’ten “gayrı”sına diş bilemek ve onların insan olmaktan kaynaklanan haklarına yan gözle bakmak, milli sporumuz olagelmiş... Bu, 1960’larda da böyleydi, askeri öğrenciler de böyle eğitiliyordu.]</span></p>

    <p class="normalnesil">Adada oldukça fazla Rum vatandaş yaşardı. 6-7 Eylül olayları bir kısmını korkutmakla beraber kalanları hâlâ adada yaşamaya devam ediyorlardı. Çoğunlukla kendi aralarında Rumca konuşurlar ve bu durum da bizim hiç hoşumuza gitmezdi, uluorta olarak “Vatandaş, Türkçe konuş!” diye bağırırdık.</p>

    <h2 class="h2baslik1" id="calibre_toc_18">Askeri Lisede Sahur</h2>

    <p class="indentmetinilk"><span class="idebold">[Ordudaki özellikle son 20 yılda büyüyen din alerjisinin yol açtığı algı nedeniyle askeri liselerde oruç tutmanın, sahura kalkmanın problemli pratikler olduğunu düşünüyoruz... Belki yanlış bir algıdır bu... Belki “türban” şeriatçılığın bir emaresi gibi görünse de oruç “halk İslamı”nın bir parçası olarak değerlendiriliyor ve sakınca yaratmıyordur...</span></p>

    <p class="indentmetinson"><span class="idebold">Bu iyimser tahmin gerçeği yansıtıyor olsa bile, askeri lisede oruç tutup sahura kalkmanın 1960’lardaki kadar rahat olduğunu hiç sanmıyorum.]</span></p>

    <p class="normalnesil">Sabahleyin erken kalkmak isteyen veya Ramazan ayında oruç tutmak isteyenler yatağının başına havlu bağlar ve santralda bulunan erlere haber verilirdi. Erler 24 saat nöbet tuttukları için bildirilen saatte gelip kaldırırlardı.</p>

    <h2 class="h2baslik1" id="calibre_toc_19">“Sivil” Çalışanlar Bahsi...</h2>

    <p class="indentmetinilk"><span class="idebold">[“Anılar”da, vefalı bir davranış örneği olarak öğrencilere hizmet eden sivil çalışanlardan minnettarlıkla söz ediliyor, her biri isimleriyle, fotoğraflarıyla zikrediliyordu... 35 kişilik “müstahdemler” listesinde 8 kadın vardı ve tümü başörtülüydü. Hemen altında yer alan 23 kişilik “memurlar” listesinde iki kadın vardı. Başlarının açık olduğunu söylemeye sanırım gerek yok... Nihayet 12 kişilik “işçiler” grubunun tamamı erkekti.</span></p>

    <p class="indentmetinson"><span class="idebold">Bu fotoğraflar üzerinde çok düşündüm ve şu kanaate vardım: Kadınların başörtülü olması, en “laik” kurum olan orduda çalışmaları açısından bir engel teşkil etmiyormuş; meğerki hadlerini aşıp “beyaz yakalı” olmaya kalkmasınlar.]</span></p>

    <p class="normalnesil">Okulumun sivil çalışanları bizim bir parçamızdı. Onlardan bahsetmemek haksızlık olur. Sabahleyin kahvaltıda başlayan beraberliğimiz, akşam yatıncaya kadar sürerdi. Onlar bize “Hızır” görevi yaparlardı. İstediğimiz her şeyi alırlar, sorunlarımıza çoğu zaman da deva olurlardı. Hangi şartlar altında ve nasıl yaşadığımızı onlardan daha iyi bilen kimseler yoktu. Buna rağmen fevkalade disiplinli, yasaklara tamamen uyan, her biri ülkemizin değişik yerlerinden gelmiş kimselerdi. Yemek dağıtımı, yemek pişirilmesi, saçlarımızın kesimi, sinema oynatmak, çamaşırlarımızı toplayıp yıkatmak ve yıkamak, sağlık sorunlarımızı halletmek, çevreyi temizlemek ve temiz tutmak gibi hizmetler onlara aitti. Okul yönetimi bizlerin bu çalışanlar ile yakın olmamızdan hoşlanmazdı ama bizim de onlarla o kadar çok işimiz vardı ki bu istek adeta olanaksızdı. Sivil çalışanların içerisinde öğretmenliğimizi yapanlar da vardı. Kendilerini hep saygı ile andık. Onlara olan minnettarlık borcumuzun ölçülmesi mümkün değildir.</p>

    <p class="indentmetinilk"><span class="idebold">[Bu kadirşinaslık örneği paragrafta yer alan, “Okul yönetimi bizlerin bu çalışanlar ile yakın olmamızdan hoşlanmazdı” cümlesine özellikle dikkatinizi çekmek isterim. Özden Örnek, emekli olacağı yıl kaleme aldığı “TSK eleştirileri”nde askerlerle halk arasında bile isteye yaratılan bu kopukluğu ağır bir biçimde eleştirecektir.</span></p>

    <p class="indentmetinson"><span class="idebold">Hepimiz biliyoruz ki, Türk Silahlı Kuvvetleri’nin subay kategorisi “burjuvazi”nin çocukları tarafından doldurulmuyor; bunun tam tersi geçerli. Muhtemelen Özden Örnek gibi başka subaylar da halkla subaylar arasındaki bu kopukluğa eleştirel bir gözle bakıyorlardır. Fakat sistemin mantığı “halka ideolojik olarak güvenmemek” üzerine kurulduğu için, bu eleştiriler sistemde küçük değişikliklere bile yol açmadan bugünlere kadar gelinebildi.]</span></p>

    <h2 class="h2baslik1" id="calibre_toc_20">“İyi ki Bizim Ordumuz Darbeci Değil” Günleri...</h2>

    <p class="indentmetintek"><span class="idebold">[Özden Örnek, henüz 20 yaşını bulmamış bir askeri lise öğrencisiyken, Güney Amerika’da 1958 ve 1959’da gerçekleştirilen ordu darbelerini üzüntüyle karşılamıştı... Nereden nereye.]</span></p>

    <p class="normalnesil">1958’li ve 1959’lu yıllar, dünyada bilhassa Güney Amerika’da darbelerin olduğu yıllardı. Adeta sabahleyin erken kalkan asker komutanlar bir darbe yapıyor ve darbeler çok kısa ömürlü oluyordu. Dünyada solcu akımların popüler hale gelmeye başladığı ve Sovyetler Birliği’ni destekleyen bu hareketler her ülkeyi bir kez yokluyordu. Konu, artık komedyenlerin güldürü vasıtası olarak kullandığı malzeme haline gelmişti. Radyolardaki piyesler, bu yönden bizleri çok güldürüyordu. Şanslıydık ki ülkemiz, böyle darbelerden uzak bulunuyordu.</p>

    <h2 class="h2baslik1" id="calibre_toc_21">Fikirler ve Duygular Bir Yıl İçinde Değişiyor...</h2>

    <p class="indentmetintek"><span class="idebold">[Bir yıl önce “çok şükür biz uzağız böyle şeylerden” diyen askeri lise öğrencisinin duygularının bir yıl içinde nasıl değişmeye başladığını ve bunda medyanın ve halkın “gaza getirici” rolünü okurken, 27 Nisan Muhtırası (2007) günlerini, “ordu göreve” pankartlarını, cumhuriyet mitinglerini hatırlamamak mümkün mü? Bu bölüm, sol’daki Kemalist damar hakkında da açıklayıcı olabilir.]</span></p>

    <p class="normalnesil">Ülkenin siyasi durumu her geçen gün biraz daha kötüleşiyordu. Demokrat Parti ile Cumhuriyet Halk Partisi arasındaki çekişme tehlikeli boyutlara doğru gidiyordu. Radyo dinlememiz ve gazete okumamız yasak olduğu için haberleri ancak hafta sonu tatillerinde alıyorduk. Aramızdaki genel düşünce, belki de askeri eğitimin bize verdiği nitelikler dolayısıyla, Halk Partisi’nin daha haklı olduğu şeklindeydi. Bu sıralarda İnönü’ye suikast girişimi haberini de almıştık. Her ne kadar bizzat Adnan Menderes’in ağzından böyle bir olay yalanlanmış olsa bile, biz buna inanıyorduk.</p>

    <p class="normalnesil">Vatan cephesine katılan sahtekârların listesi hâlâ devam ediyordu. Ülkenin ekonomik şartları da iyi değildi. Dış borcumuz gittikçe artıyordu. Artık öyle bir safhaya gelinmişti ki; siyasiler biribirlerini düşman olarak görüyorlardı. Nerede ise fırsat bulsalar biribirlerinin gırtlağına sarılacaklardı. Sokakta ise hükümet aleyhinde gösteriler başlamıştı.</p>

    <p class="normalnesil">Her izne çıktığımızda bize böyle yerlerden uzak durmamız tembih ediliyordu. Güney Amerika, geçen yıl olduğu gibi, bu yıl da bir dizi ihtilâle sahne olmuştu. Adeta erken kalkan ihtilâl yapıyordu. Bizler ülkemizde böyle bir harekâtın olmasını hayal bile etmiyorduk. Karmaşanın, sonunda anlayışa dönüşerek bu işin düzeleceğini umuyorduk. Nisan ayı sonuna doğru Beyazıt Meydanı’nda üniversite gençliğinin de katıldığı geniş kapsamlı bir aleyhte gösteri yapılmış, Prof. Sıddık Sami Onar ve diğer sevilen birçok kişi bu gösteride konuşmuştu. Tahkikat Komisyonu’nun kurulması ve CHP Genel Başkanı İsmet İnönü’nün TBMM’den uzaklaştırılması üzerine, üniversite öğrencilerinin 28 Nisan’da İstanbul’da, 29 Nisan’da Ankara’da düzenledikleri, Demokrat Parti yönetimini protesto gösterilerinde meydana gelen olaylarda, İstanbul’da 40 civarında öğrencinin yaralandığı, 13 Orman Fakültesi öğrencisi ve Turan Emeksiz’in polis kurşunuyla öldüğü duyumlarını almıştık. Olayların meydana geldiği 28 Nisan günü “Kanlı Perşembe” olarak da anılıyordu.</p>

    <p class="normalnesil">28-29 Nisan olaylarında, polis, göstericileri dağıtmak için ateş açarken, takviye için çağırılan ordu birlikleriyle öğrenciler arasında tam bir dayanışma yaşanmıştı. DP yönetimi aleyhine “kahrolsun diktatörler”, “hürriyet isteriz” diye sloganlar atan öğrenciler, askerlere “Türk ordusu çok yaşa”, “ordu ile beraberiz” diye bağırmış, bunun üzerine öğrencilere müdahale etmeyen askerler polisin kendilerine teslim ettiği öğrencileri de serbest bırakmıştı.</p>

    <p class="normalnesil">“Hükümet ne kadar bu olayı inkâr etse de; fısıltı gazetesinden yayılan haberler böyleydi. Bir hafta sonra benzeri bir olay Ankara’da meydana gelmiş ve beşinci ayın beşinci günü saat beşte Kızılay’a (555K) sloganı ile toplanan gençlik üzerine de ateş açılmıştı. Artık olaylar yavaş yavaş kontrolden çıkmaya başlamıştı.</p>

    <p class="normalnesil">Nisan ayından itibaren her yıl olduğu gibi yine 19 Mayıs törenlerine hazırlanıyorduk. Her prova için Fenerbahçe Stadı’na gidişte halk bizi yolun kenarında coşkuyla alkışlıyordu. Halk her şeye rağmen hâlâ bizleri seviyordu.</p>

    <h2 class="h2baslik1" id="calibre_toc_22">26 Mayıs’ı 27 Mayıs’a Bağlayan Gece, Deniz Lisesi...</h2>

    <p class="indentmetinilk"><span class="idebold">[“Anılar”da, 26 Mayıs’ı 27 Mayıs’a bağlayan gecenin ve sabahının anlatıldığı bölümler iki açıdan çok ilginç...</span></p>

    <p class="indentmetin"><span class="idebold">Her şeyden önce Örnek, 17 yaşında askeri lise üçüncü sınıf öğrencisi olarak karşılaştığı bu darbeyle hayal kırıklığına uğradığını; kendi ülkesinin de sanki bir Güney Amerika ülkesiymiş gibi darbeyle sarsılmasını içine sindiremediğini çok net bir biçimde ifade ediyor.</span></p>

    <p class="indentmetin"><span class="idebold">Nokta’nın “Darbe Günlükleri” sayısına yazdığım “editöryal”de bu hayal kırıklığının ifade edildiği satırları aktardıktan sonra şöyle yazmıştım:</span></p>

    <p class="indentmetin"><span class="idebold">“Örnek’i o noktadan, darbe girişimcisi bir oramiral haline getiren süreci çok iyi değerlendirmek, özellikle 27 Mayıs’ı bir daha düşünmek gerekiyor.”</span></p>

    <p class="indentmetinson"><span class="idebold">İkinci önemli nokta, Örnek’in gerek “Anılar”da gerekse de “Günlükler”de onlarca kez tekrarlayacağı denizcilerdeki “karacı gıcıklığı”nın darbe ânında dahi ortaya çıkması... Darbede Kara Harp Okulu öğrencilerinin belirleyici bir rol oynadığının öğrenilmesi, Örnek’in ağabeyleri olan, aynı binalarda eğitim gördükleri Deniz Harp Okulu öğrencilerini sinirlendiriyor. Burada “silah arkadaşlığı”ndan kaynaklanan bir dayanışma ruhunun zerresi yok; tam tersine, Harp Okulu öğrencileri, darbeyi kendilerine haber vermediklerini ve böylece onların da darbeye katılmasını engellediklerini düşündükleri üstlerini yuhalıyorlar.]</span></p>

    <p class="normalnesil">19 Mayıs törenlerine bir hafta kala törenler belirsiz bir tarihe ertelendi. Ortalık çok gerginleşmişti. Bazı yerlerde örfî idari (sıkıyönetim) ilan edilmişti. Bu arada gazetelere de sansür konuyordu. Nelerin haber olarak verildiğinden emin değildik. Kulağımıza gelen bazı haberlere göre başbakan subaylar için, “Kravatlı eşekler” ve “Ben onlarsız da yaparım” demişti. Bu sözler bizim de çok ağırımıza gitmişti ama doğru olup olmadığını bilmiyorduk. Okullar 1 Haziran günü kapanacak ve biz 6 Haziran’dan itibaren ay sonuna kadar lise bitirme sınavlarına girecektik. Sömestre içi sınavlarımız bitmiş ve sınavlara hazırlanıyorduk. 26 Mayıs akşamı da bu şekilde yattık. Sabahleyin kalktığımızda kulaklarımıza inanamadık. Ülkemizde ihtilâl olmuş ve Silahlı Kuvvetler hükümete el koymuştu. Cumhurbaşkanı, Başbakan, Meclis Başkanı tutuklanmıştı. İhtilâl geniş çapta Kara Harp Okulu öğrencilerinin katılımı ile yapılmıştı veya bize öyle söylendi. Bizi hemen tabura almadılar. Herhalde kimse ne olduğundan emin değildi, bu nedenle de açıklama yapanın kendisi olmasını istemiyordu. Biraz sonra sınıf subayımız Yzb. Fuat Mutlu geldi. Bize kendi bildiği kadarıyla neler olup bittiğini anlattı. Nöbet kamarasının orada bir eski radyo vardı. Onu dinlemek istedik. Radyoyu sonuna kadar açtık ve haberleri takip etmeye başladık. Bütün ülkede sokağa çıkma yasağı ilan edilmişti. Adaya bakıyorduk ve bütün yollar bomboştu. Okulda akşama doğru tuhaf gelişmeler olmaya başlamıştı. Harbiye talebeleri, ‘Eğer, Kara Harp Okulu öğrencileri bu işi yaptılarsa neden bizlere haber verilmedi?’ diye önlerine gelen subayları sorgulamaya başlamışlardı. Bir ara yan bahçede toplandılar ve kendi aralarında konuştular. Onları dağıtmak isteyen subaylara da “yuh” çektiler. Bu inanamayacağımız bir olaydı. İhtilâlin ilk meyvesini görmeye başlamıştık. Ayaklar baş olmuştu. Okulda bütün silahlar kilit ve kontrol altına alınmış, nöbetçiler arttırılmış, ayazmanın oralara bile ilave nöbetçiler konmuştu. Ertesi günü huzursuzluk yine devam etti. Radyodan alınan haberlere göre İstanbul’da bayram havası esiyordu. Okuldaki idareci subayların yüzünde bazı endişeler vardı. Bize bir açıklama yapmıyorlardı. 29 Mayıs günü tüm askeri okulların tatil edildiğini ve herkesin bir sınıf üste otomatik geçtiğine dair haber geldi.</p>

    <p class="normalnesil">Her yerde olduğu gibi şans burada da bizi bulmuştu. Bu gelen haberden sadece lise 3. sınıflar hariçti. Yani biz lise bitirme sınavlarına girecektik. Orgeneral Fahri Özdilek İstanbul Bölgesi Sıkıyönetim Komutanı olmuştu. Herhalde, okuldaki öğrencilerin sıkıntıları kendilerine iletilmişti ki; okula geldi. Bizi sinema salonuna topladılar ve bir konuşma yaptı. İhtilâlin ne kadar haklı gerekçe ile yapıldığını, gizli tutulması gerektiği, bu nedenle herkese bilgi verilmediği gibi sözler söyledi. Birlik halinde olunması, zamanın bir bütün olarak hareket edilmesi gerektirdiğini söyledi. Sonra ayrıldı. İki üç gün sonra Kara Harp Okulu’nda bulunan eski İçişleri Bakanı’nın intihar ettiği haberi geldi. Kendisini camdan atmıştı.</p>

    <p class="normalnesil">İhtilâli duyduğum anda; bende bir şok etkisi yapmıştı. Ülkemizde bir ihtilâl olabileceğine inanamamıştım. Sorunlarımızı Güney Amerikalılar gibi zorla değil, tartışarak çözeceğimize inanıyordum. Hele Cumhurbaşkanı ve Başbakan’ın tutuklanmaları beni buz gibi yapmıştı. Daha 17 yaşındaydım ama demokrasinin her şeyi halledebileceğine inanmıştım. Öyle eğitiliyorduk.</p>

    <h2 class="h2baslik1" id="calibre_toc_23">Yine “Karacı Gıcıklığı...”</h2>

    <p class="indentmetinilk"><span class="idebold">[Özden Örnek’in 27 Mayıs’ı yorumlarken sarf ettiği “Daha 17 yaşındaydım ama demokrasinin her şeyi halledebileceğine inanmıştım. Öyle eğitiliyorduk”</span> <span class="idebold">cümlesi kendi içinde çelişkili gibi... Bir yandan demokrasi bilinciyle eğitildiklerini söylüyor, bir yandan da darbe haberi karşısında “darbeye katılamama” kederini ve öfkesini yaşayan askeri öğrencilerden söz ediyor.</span></p>

    <p class="indentmetin"><span class="idebold">Ben işin içinden çıkamadım... Doğrusu, 27 Mayıs öncesi askeri okullardaki müfredatı gözden geçirmeyi çok isterdim...</span></p>

    <p class="indentmetin"><span class="idebold">Fakat şurası kesin: Kişisel olarak Özden Örnek 27 Mayıs darbesi gerçekleştiğinde gerçekten de mutsuz olmuştur.</span></p>

    <p class="indentmetinson"><span class="idebold">27 Mayıs’tan (1960) sonraki ilk 30 Ağustos törenleri için Deniz Harp Okulu’ndan bir bölük Ankara’ya davet edilir. Giden grupta Özden Örnek de vardır. Ankara’da şahit oldukları şey, ondaki ve arkadaşlarındaki “karacı gıcıklığı”nı bir kez daha uyarır.]</span></p>

    <p class="normalnesil">Ankara’da Gar’dan Kara Harp Okulu’na kadar yürüdük. Bu, hiçbirimizin inanamadığı olay oldu. 16 saattir yoldaydık ve elbiselerimiz batmıştı. Sakallarımız uzamıştı. Bunun üzerine de o kadar yolu yürümüştük. Yol bir şey değildi ama kıyafetimiz Bahriye’mize yakışmıyordu. Kara Harp Okulu’nda kalmamız iyi oldu. Kara Kuvvetleri’nin bu okula ne gibi imkânlar sağladığını, ne yediklerini, ne içtiklerini ve bizim için en önemlisi kumanyalarını gördük. Moralimiz bozuldu ve bize verilen öneme çok üzüldük.”</p>

    <p class="indentmetinilk"><span class="idebold">[“Gıcıklık” diyorum ama, belki de onun yerine “öfke” kelimesini kullanmalıyım... Çünkü “gıcıklık”, denizcilerin karacılara karşı beslediği negatif duyguyu ifadede yetersiz kalıyor gibi...</span></p>

    <p class="indentmetin"><span class="idebold">Ben “Anılar”ın ve “Günlükler”in tamamını okuduktan sonra ciddi ciddi şu soruyu sordum kendime: Son 7-8 yılda hazırlanan ve son birkaç yılda açığa çıkan darbe girişimlerinde ve darbe planlarında denizcilerin bu kadar önde olmasının nedeni, onların karacılar karşısında psikolojik üstünlük sağlama çabalarının bir türevi olabilir mi?</span></p>

    <p class="indentmetinson"><span class="idebold">Hemen abarttığım gibi bir sonuca varmayın... İsterseniz bu soruya kendi cevabınızı vermeden önce kitap boyunca karşınıza çıkacak “karacı öfkesi” ifadelerinin tamamını okuyun, cevabınızı ondan sonra oluşturun.]</span></p>

    <h2 class="h2baslik1" id="calibre_toc_24">Ordunun “Darbe Yapma Hakkı” Yavaş Yavaş Örnek’in Zihninde de Şekilleniyor...</h2>

    <p class="normalnesililk">12 Temmuz (1960) günü tutuklu bulunan eski Cumhurbaşkanı Celal Bayar’ın vatana ihanet suçu ile yargılanmasına karar verildi. Günler geçtikçe eski Demokratların birçok pis işleri su üstüne çıkıyordu. Bu açıklama hepimizi dondurmuştu. Bize göre polis, hırsızlık yapmazdı, cumhurbaşkanları ise vatana ihanet etmezdi. Dolayısıyla zihnimizde yarattığımız dünya, yavaş yavaş yıkılıyordu. İnsanların menfaat için mevkilerine bakmaksızın her şeyi yapabileceklerini öğrenmeye ve görmeye başlamıştık.</p>

    <h2 class="h2baslik1" id="calibre_toc_25">Yassıada’da Bir Duruşmayı İzledikten Sonra...</h2>

    <p class="indentmetintek"><span class="idebold">[“Anılar”dan öğreniyoruz ki, herhalde öğrenciler “ordunun darbe yapma hakkı”na iyice ikna olsunlar diye, onlara Yassıada duruşmaları izletilmiş... Özden Örnek de duruşmaları izlemek için seçilen dört öğrenciden biriymiş... Yazılanlardan, bu “eğitim”in “yararlı” olduğunu, öğrencilerin ülkenin sabık yöneticilerine kin duymaya başladıklarını anlıyoruz.]</span></p>

    <p class="normalnesil">Kasım ayı (1960) içerisinde, Yassıada’da devam eden duruşmaları izlemek için dört öğrencinin adaya gideceğini söylediler ve bizim sınıftan beni seçtiler. Sabahleyin vapurla Karaköy’e, oradan Kabataş’a geçtik, Kabataş’tan vapura binerek Yassıada’ya gittik. O kadar sıkı emniyet tedbirleri alınmıştı ki kuş uçmuyordu. Adada vapurdan inince tekrar arandık. Bizi sahildeki kapalı spor salonuna aldılar. Bizler oturduktan sonra önce muhafızlar girerek yerlerini aldılar. Sonra Harbiye 4’ü bitiren 58 mezunlarının refakatinde; başta Celal Bayar olmak üzere Refik Koraltan, Adnan Menderes ve diğerleri sırasıyla gelerek mahkeme salonunda kendilerine ayrılmış olan sanık mahallerindeki sandalyelerine oturdular. Tam karşılarında mahkeme heyetinin kürsüsü vardı. Kürsünün tam arkasında kocaman harfler ile “Adalet Mülkün Temelidir” yazılıydı. Mahkeme heyetinin sağ tarafında savunma avukatları, onların tam karşılarında ise savcılık makamı vardı. Sanıkların olduğu yere bir mikrofon konmuştu. Konuşmak isteyen sanık mikrofona yaklaşarak konuşuyordu. Bir zamanların burnundan kıl aldırmayan yöneticileri, solgun ve endişeli yüz ifadeleri ile karşımızda oturuyorlardı. Başbakan’ın yüzündeki ifadeyi ömrüm boyunca unutmam mümkün değildi. Savcı Altay Egesel, sanıklara adeta hakaret edercesine hitap ediyordu. “Sanıklar getirildiler, elleri bağlı olmayarak yerlerini aldılar...” ifadesi Başkan Salim Başol’un ağzından ülkede bir slogan haline gelmişti. Hele, Bayar ve Menderes’in “Bilmiyorum, hatırlamıyorum reis bey” sözleri günlük hayatta, ima yollu alay etmek maksadıyla kullanılır hale gelmişti. O gün, görülen dava bir yolla Menderes’in vatana ihanet ettiğine dair bir davaydı. Sonra bu davadan beraat edecekti.</p>

    <h2 class="h2baslik1" id="calibre_toc_26">Talat Aydemir’in İlk İsyanına Karşı Denizci Öğrencilerin Tavrı...</h2>

    <p class="indentmetintek"><span class="idebold">[Albay Talat Aydemir komutasındaki Kara Harp Okulu öğrencileri 22 Şubat 1962’de İnönü hükümetine karşı isyan edince Heybeliada da karışır... “27 Mayıs’ta inisiyatif alamadık, bari şimdi bir şeyler yapalım” duygusu içindeki Deniz Harp Okulu öğrencileri, geceyi nasıl bir siyasi tavır almak gerektiği hususundaki tartışmayla geçirirler... Bütün bunlar, siyasete girmiş bir ordunun içinin nasıl kaynadığını gösteren, zamanında basına da yansımamış “içeriden” ve çok önemli bilgiler.]</span></p>

    <p class="normalnesil">22 Şubat 1962 günü bizlerin hiç beklemediği bir olay oldu. Albay Talat Aydemir başkanlığında Kara Harp Okulu öğrencileri isyan ettiler. Milli Birlik Komitesi içerisinde bazı anlaşmazlıklar olduğu gazetelere bile yansımıştı. İsyancılar Kara Harp Okulu’nda kuşatıldılar. Başbakan İnönü’nün yaptığı bir konuşmadan sonra teslim oldular ve affedildiler. Ankara’da bu olaylar cereyan ederken, biz de Heybeliada’da ilginç olaylar yaşadık. 27 Mayıs ihtilâli sonunda hiçbir şey yapamamak duygusu yaşayan Harbiye öğrencileri bu sefer de aynı duruma düşmemek için bir şeyler yapmak istiyorlardı. Bizim sınıfta da bazı arkadaşlar “hiç değilse Başbakan’a bağlılık telgrafı çekelim” diye ısrar ediyorlardı. Belki de bir grup, isyancıları destekliyordu ama bunu bilmiyorduk. O zaman dikkat ettim, toplumda çoğunluk ağzını açmıyor, bazıları onları peşinden sürüklüyordu. Eğer bazılarımız bu olaya karşı çıkıp direnmeseydik, ucuz kahramanlık uğruna belki de başımıza gelmedik kalmayacaktı.</p>

    <h2 class="h2baslik1" id="calibre_toc_27">Harp Okulu Son Sınıfta Kaba Dayak...</h2>

    <p class="normalnesililk">Bizler okulda dayak yiyerek büyümemize rağmen, dayaktan nefret eder şekilde yetişmiştik. Aramızda hiç kimse dayak atmayı tercih etmiyordu. Hepimiz teğmen olduğumuz için bu dönemlerimizde kendimizi göstermek için bu tip yollara başvurabilirdik. Bizden önce yetiştirilenler, bize anlattıkları anılarında, bu tip olaylara çok yer verirlerdi. Biz zaten kısmen bu olayları yaşayarak görmüştük. Ama Harbiye dördüncü sınıfta böyle bir olayla karşılaşacağımız aklımıza dahi gelmemişti...</p>

    <p class="normalnesil">Aynı odada yattığımız Müfit, Ömer, Fahri ve Rıza bir akşam son mütalaadan sonra dershanede kâğıt oynarlar. Oyun sadece zevk içindir ve kumar değildir. Bir ara Bnb. Necati Dülger odaya girer ve onları kumar oynamakla itham eder. Ne söyleseler Bnb. Dülger’i ikna edemezler. Cezalandırılacaklardır. Bnb. Dülger onlara inanılmaz bir teklif yapar. Ya onları rapor ederek disiplin cezası alacaklar veya her biri 10’ar adet cop yiyeceklerdir. Arkadaşlar disiplin cezasından korktukları için dayağı tercih ederler. Teker teker bir masanın üzerine eğilerek yatarlar ve her biri bağırarak 10 cop yer. Gece saat 12 idi. Odamızın kapısı açıldı ve arkadaşlarımız adeta emekleyerek içeriye girdiler. Ne olduğunu sorduk ve bize anlattılar. Pantolonlarını sıyırıp yaralarına baktığımız zaman korkunç manzarayı gördük. Bir insan nasıl böyle vahşi olabilirdi. Nasıl rütbesine güvenerek ortaçağdan kalma bir usulü uygulayabilirdi. Bunlara inanmak çok zordu. 21. asra yaklaşan Türkiye’de neler oluyordu?”</p>

    <h2 class="h2baslik1" id="calibre_toc_28">TSK’daki “Avrasyacılık” Eğilimleri</h2>

    <p class="indentmetinilk"><span class="idebold">[Türkiye’de ordunun “NATO’culuğu” sorgusuz sualsiz kabul edilir bir inanç oldu on yıllar boyunca... İşte o nedenle, 2000’li yılların başında ordunun tepelerinden (Milli Güvenlik Kurulu Genel Sekreteri Orgeneral Tuncer Kılınç) gelen “Çin-Rusya-İran ekseni” güzellemesi herkesi çok şaşırttı.</span></p>

    <p class="indentmetinson"><span class="idebold">“Anılar”da yer alan, Johnson Mektubu günlerinde tutulmuş bir not, Silahlı Kuvvetler’deki “Avrasyacılık” eğiliminin köklü bir geleneğinin olduğuna işaret ediyor.]</span></p>

    <p class="normalnesil">Haziran ayı (1964) başında Kıbrıs ile ilgili gerginlik iyice artmıştı. Bunun üzerine Meclis’ten almış olduğu yetkiye istinaden hükümet, gerektiğinde Kıbrıs’a müdahale kararı almıştı. 5 Haziran günü tarihe “Johnson Mektubu” olarak geçecek olay oldu. Türk Hükümeti’nin Kıbrıs’a müdahale kararından sonra Başkan Johnson, Başbakan İnönü’ye bir mektup yazarak, Kıbrıs’a müdahale edilirse, ABD yardımından verilen malzeme ve silahın kullanılamayacağını belirtti. Tabii bütün Silahlı Kuvvetler tamamına yakın oranda ABD yapısı silah ve malzeme kullandığı için bunun Silahlı Kuvvetler’imizi ne kadar etkileyeceği açıktı. Başbakan, bunun üzerine “Gerekirse yeni bir dünya düzeni kurulur ve Türkiye de bu düzende kendine uygun bir yer bulur” diye bir açıklama yapacaktı. Bütün bu olay henüz 21-22 yaşında olan biz gençleri ve milliyetçileri çok etkilemişti. Aramızda konuştuğumuz konular şunlardı:</p>

    <p class="normalnesil">Yine masa başındaki oyunlara kurban oluyorduk... Hıristiyan, Müslüman’ı tutmazdı... Batı ülkeleri daima Yunanlıları desteklemişti ve şimdi de bunda bir değişiklik olmamıştı... Kendi silahlarımızı kendimiz yapmalıydık... Amerikalıları Türkiye’den kovmalıydık... Neden Rusya ile dost olmuyorduk?”</p>

    <p class="ortayazi">* * *</p>
  </div>
</body>
</html>
