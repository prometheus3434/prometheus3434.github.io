<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-11</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-11" lang="tr-TR" xml:lang="tr-TR">
		<div>
			<h2><span><st c="0">Beğenme İlkesi </st></span></h2>
			<p><span><st c="16">İnsanlar kendilerini beğenen insanları beğenirler.</st></span></p>
			<p><span><st c="66">Uygulama</st></span></p>
			<p><span><st c="75">Gerçek benzerlikleri açığa çıkarın ve samimi övgüler sunun. </st></span></p>
			<p><st c="136">Tupperware ev partisi olarak bilinen perakendecilik olgusu bu ilkenin uygulamaya geçmiş halinin canlı bir örneğidir. </st><st c="253">Tupperware ürünlerinin tanıtım partisine, evine bir çok arkadaşını, komşusunu ve akrabasını davet eden ve aşağı yukarı her zaman kadın olan birisi ev sahipliği yapar. </st><st c="420">Misafirlerin ev sahibine olan duygusal yakınlıkları, onları ondan bir şeyler satın almaya eğilimli kılar. </st><st c="526">Bu durum, 1990 yılında tanıtım partilerinde verilen satın alma kararları üzerine yapılmış bir araştırmayla teyit edilmiştir. </st><span><st c="651">The Journal of Consumer Research</st></span><st c="683">’te yazan araştırmacılar Jonathan Frenzen ve Harry Davis, satın alma kararlarında misafirlerin ev sahibiyle olan dostluklarının satın aldıkları ürüne kıyasla iki kat daha fazla ağırlık taşıdığını keşfettiler. </st><st c="893">O nedenle, misafirler bir Tupperware ev partisinde bir şey satın aldıklarında, bunu sadece kendilerini değil, aynı zamanda ev sahibini de memnun etmek için yaparlar. </st></p>
			<p><st c="1059">Tupperware ev partileri için geçerli olan şey, genel olarak tüm işler için geçerlidir. </st><st c="1146">İnsanları etkilemek istiyorsanız, dostlar kazanın. </st><st c="1197">Nasıl mı? </st><st c="1207">Kontrollü araştırmalar beğeniyi güvenilir olarak artıran birçok etmen belirlemiştir, ama bunlardan iki tanesi özellikle zorlayıcı olarak öne çıkmıştır: benzerlik ve övgü. </st><st c="1378">Benzerlik kelimenin tam anlamıyla insanları bir araya çeker. </st><span><st c="1439">Journal of Personality</st></span><st c="1461">’de 1968 yılında yayınlanan bir makalede anlatılan bir deneyde, ortak politik inançlara ve toplumsal değerlere sahip olduklarını öğrendikten sonra, katılımcıların fiziksel olarak birbirlerine daha yakın durdukları görülmüştür. </st><st c="1689">1963 yılında, </st><span><st c="1703">American Behavioral Scientists</st></span><st c="1733">’de yayınlanan bir makalede de, araştırmacı F.B. </st><st c="1783">Evans, muhtemel müşterilerin sigorta poliçelerini yaşı, dini ve politik inançları ve hatta sigara içme alışkanlıkları kendilerine yakın bir satıcıdan almaya daha istekli olduklarını göstermek için, bir sigortacılık şirketinden aldığı demografik verileri kullandı. </st></p>
			<p><st c="2047">Yöneticiler de benzerlikleri yeni işe alınan bir kişiyle, bir başka bölümün başkanıyla, hatta yeni patronlarıyla bağ kurmakta kullanabilirler. </st><st c="2190">İşgünü sırasında yapılacak dostça sohbetler, ister bir hobi, ister bir üniversite basketbol takımı ya da </st><span><st c="2295">Seinfeld</st></span><st c="2303"> dizisinin yeniden gösterimleri olsun, en azından bir ortak zevk alanının tespiti için ideal bir fırsat olabilir. </st><st c="2417">Önemli olan bağı erken kurmaktır, çünkü bu daha sonraki tüm karşılaşmalarda bir iyi niyet ve güvenilirlik karinesi oluşturur. </st><st c="2543">İkna etmeye çalıştığınız insanlar, zaten sizin lehinize bir eğilim içindeyseler, yeni bir proje için destek sağlamak çok daha kolaydır. </st></p>
			<p><st c="2679">Sevginin diğer güvenilir yaratıcısı olan övgü, insanı hem cezbeder, hem de yumuşatır. </st><st c="2765">Övgünün bazen hak edilmesi bile gerekmez. </st><span><st c="2807">Journal of Experimental Social Psychology</st></span><st c="2848">’de yazan North Carolina Üniversitesinden araştırmacılar, insanların en çok beğeniyi, yaptıkları yorumlar doğru olmasa bile, kendilerini esirgemeden pohpohlayan kişilere duyduklarını ortaya çıkardı. </st><st c="3048">Ellen Berscheid ve Elaine Hatfield Walster, </st><span><st c="3092">Interpersonal Attraction </st></span><st c="3117">adlı kitaplarında, bir başka insanın kişisel özellikleri, tavrı veya performansı hakkında yapılan olumlu yorumların, karşılığında güvenilir bir şekilde beğeni yaratmanın yanı sıra, övgüyü yapan kişinin isteklerine gönüllü uyum sağladığını da gösteren deneysel veriler sundular. </st></p>
			<p><st c="3395">Verimli ilişkiler geliştirmenin yanında, hünerli yöneticiler övgüyü bozulmuş veya verimsiz bir ilişkiyi onarmakta da kullanabilirler. </st><st c="3529">Kuruluşunuz içindeki büyükçe bir birimin yöneticisi olduğunuzu düşünün. </st><st c="3601">İşiniz sizi sık sık hoşlanmadığınız bir başka yöneticiyle—adına Dan diyelim—temas etmek zorunda bırakmaktadır. </st><st c="3712">Onun için ne yaparsanız yapın, yeterli değildir. </st><st c="3761">Daha da kötüsü, onun için elinizden gelenin en iyisini yaptığınıza da asla inanmamaktadır. </st><st c="3852">Tavrına ve yeteneklerinize ve iyi niyetinize olan güvensizliğine kızdığınız için, öyle yapmanız gerektiğini bildiğiniz halde, onunla yeterince zaman geçirmiyorsunuzdur; bunun sonucu olarak da, ikinizin de bölümlerinin performansı kötüye gitmektedir. </st></p>
			<p><st c="4102">Övgü üzerine yapılmış araştırmalar, ilişkileri onarma yönünde bir stratejiye işaret eder. </st><st c="4192">Bulması zor olabilir, ama Dan’de mutlaka, bölümünde çalışan insanlara olan ilgisi, ailesine olan bağlılığı ya da sadece iş ahlakı gibi, sizin de samimi olarak beğenebileceğiniz bir şey olmalıdır. </st><st c="4388">Bir sonraki karşılaşmanızda, o özelliğiyle ilgili takdir edici bir yorumda bulunun. </st><st c="4472">En azından o konuda, onun değer verdiği şeye sizin de değer verdiğinizi açıkça gösterin. </st><st c="4561">Tahmin ediyorum ki, Dan acımasız olumsuzluğunu yumuşatacak ve onu yetenekleriniz ve iyi niyetiniz konusunda ikna etmeniz için bir fırsat tanıyacaktır.</st></p>
		</div>
	<div id="charCountTotal" value="4711"></div></body>
</html>
