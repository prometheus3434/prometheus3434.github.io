<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-55</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-55" lang="tr-TR" xml:lang="tr-TR">
		<div>
			<h1 id="_idParaDest-10"><span><st c="0">Stres Dolu Karşılıklı Konuşmaların Stresini Almak </st></span></h1>
			<p><span><st c="51">Holly Weeks</st></span></p>
			<p><st c="62">KONUŞARAK YAŞARIZ. </st><st c="82">İşte bu tür bir hayvanız. </st><st c="108">Çene çalarız, gevezelik ederiz, dedikodu yaparız ve takılırız. </st><st c="171">Ama bazen de—arzu ettiğimizden daha sık—stres dolu karşılıklı konuşmalarımız olur; başka hiçbir tür konuşmanın yapmadığı şekilde bizi inciten veya usandıran o hassas değiş tokuşlar. </st><st c="353">Yaşamın içinde stres dolu karşılıklı konuşmalar kaçınılmazdır, iş hayatında ise bu tür konuşmaların bir astı işten çıkarmaktan, gariptir ki, övgü almaya kadar uzanan her çeşidi vardır. </st><st c="538">Ancak, içeriği ne olursa olsun, stres dolu karşılıklı konuşmalar taşıdıkları duygusal yüklerden dolayı diğer karşılıklı konuşmalardan farklıdır. </st><st c="683">Bu tür karşılıklı konuşmalar utanma, kafa karışıklığı, kaygı, öfke, acı veya korkuya neden olur—bizde olmasa bile karşımızdakilerde. </st><st c="816">Gerçekten de, stres dolu karşılıklı konuşmalar öylesine kaygı yaratır ki, çoğu insan bu tür konuşmalardan tamamen uzak durur. </st><st c="942">Bu strateji mutlaka yanlış değildir. </st><st c="979">Çatışma kurallarının en başta gelenlerinden biri, ne de olsa, kendi savaşlarını seçmektir. </st><st c="1070">Gene de bazen bir yana çekilip meselelerden kurtulmak, zor insanları yatıştırmak, düşmanlıkları tatlıya bağlamak son derecede maliyetli olabilir, çünkü gerçek şudur ki, kaçınmak genellikle bir sorunu veya ilişkiyi daha da kötü hale getirir.</st></p>
			<p><st c="1310">Stres dolu karşılıklı konuşmalar böylesine yaygın—ve böylesine acı verici—olduğuna göre, neden onları iyileştirmek için daha fazla çalışmıyoruz? </st><st c="1456">Bunun nedeni, duygularımızın aşırı derecede girift olmasıdır. </st><st c="1518">Bir soruna duygusal olarak bulaşmış olmadığımız zaman, ihtilafın normal olduğunu, çözüme kavuşturulabileceğini—veya en azından yönetilebileceğini biliriz. </st><st c="1673">Ama duygular tahrik edildiğinde, çoğumuz dengemizi kaybederiz. </st><st c="1736">Sıkışık bir oyunun içinde tıkanıp kalan bir oyun kurucu gibi, topu forvete aktarma umudumuzu tamamen kaybederiz. </st></p>
			<p><st c="1849">Son 20 yıldır ABD’nin çok büyük şirketlerinde ve en iyi üniversitelerinde, stres dolu karşılıklı konuşmalar esnasında nasıl iletişimde bulunulacağı konusunda dersler verdim ve çalıştaylar yönettim. </st><st c="2047">Derslikler benim için bir tür laboratuvar oldu, çoğu insanın kendisini hassas meseleleri konuşmaktan aciz hissettiğini öğrendim. </st><st c="2176">Sanki tüm becerilerimiz pencereden uçup gidiyor ve neler olduğu ya da iyi sonuçlar almak için neler yapabileceğimiz hakkında yararlı bir şekilde düşünemiyoruz.</st></p>
			<p><st c="2335">Ancak, stres dolu karşılıklı konuşmalar bu şekilde olmamalıdır. </st><st c="2400">Bu tür konuşmalara daha fazla farkındalıkla yaklaştıkları, önceden provasını yaptıkları ve sadece üç kanıtlanmış tekniği uyguladıkları takdirde, yöneticilerin zor karşılıklı konuşmaları iyileştirebildiğini gördüm. </st><st c="2614">Beni yanlış anlamayın: Stres dolu karşılıklı konuşmalar konusunda hiçbir zaman seri üretilmiş bir yaklaşım olamaz. </st><st c="2729">Çok fazla değişken ve çok fazla gerilim vardır, ayrıca zor durumlarda insanlar arasındaki etkileşim de her zaman kendine özgüdür. </st><st c="2859">Gene de hemen hemen her stres dolu karşılıklı konuşma, her biri bir dizi kendi farklı sorunu olan sınırlı sayıda temel karşılıklı konuşmanın bir karışımı olarak görülebilir. </st><st c="3033">Takip eden sayfalarda, o sorunları nasıl öngörebileceğinizi ve üstesinden gelebileceğinizi inceleyeceğiz. </st><st c="3139">Ama önce işyerinde en sık karşılaştığımız üç temel stres dolu karşılıklı konuşmaya bir göz atalım.</st></p>
		</div>
	<div id="charCountTotal" value="3237"></div></body>
</html>
