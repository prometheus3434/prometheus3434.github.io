<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-16</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-16" lang="tr-TR" xml:lang="tr-TR">
		<div>
			<h1 id="_idParaDest-3"><span><st c="0">Konuşmanın Gücü</st></span></h1>
			<p><span><st c="16">Kim İşitilir ve Neden?</st></span></p>
			<p><span><st c="39">Deborah Tannen</st></span></p>
			<p><st c="54">ÇOK ULUSLU BİR ŞİRKETİN büyük bir bölümünün başkanı performans değerlendirmesine yönelik bir toplantı yönetiyordu. </st><st c="170">Üst düzey yöneticiler sırayla ayağa kalkıp gruplarındaki kişilerin eleştirisini yaptılar ve onları terfi açısından değerlendirdiler. </st><st c="303">Her grupta kadınlar da olmasına karşın, hiçbir kadın elemeyi geçemedi. </st><st c="374">Tüm yöneticiler birbiri ardına, aslında gruplarındaki hiçbir kadının terfi için gerekli özgüvene sahip olmadığını beyan ettiler. </st><st c="503">Bölüm başkanı kulaklarına inanamıyordu. </st><st c="543">Nasıl olur da bölümdeki yetenekli kadınların tümü özgüven yoksunluğu içindeydi?</st></p>
			<p><st c="622">Büyük olasılıkla, değillerdi. </st><st c="653">Kendi işlerini kurmak için büyük şirketlerden ayrılan ve kendi başlarına başarmak için yeterli güvene kesinlikle sahip olan çok sayıdaki kadını gözünüzün önüne getirin. </st><st c="822">Güvenle ilgili yargılar insanların kendilerini sunuş biçiminden çıkar. </st><st c="893">Bu sunuşun büyük bölümü de konuşma şeklindedir.</st></p>
			<p><st c="940">Büyük bir şirketin CEO’su bana, başkalarının üzerinde beş ay çalışmış olabileceği konular hakkında çoğu kez beş dakika içinde karar vermek zorunda olduğunu ve şu kuralı uyguladığını söyledi: Eğer teklifi yapan kişi kendinden emin görünüyorsa, CEO teklifi onaylıyordu. </st><st c="1209">Aksi takdirde, hayır diyordu. </st><st c="1239">Bu, mantıklı bir yaklaşımmış gibi gelebilir. </st><st c="1284">Ancak, benim araştırma alanım olan sosyolinguistik (dilin yapı ve kullanımının sosyal ortamla ilişkisini ele alan bilim dalı) aksini öne sürüyor. </st><st c="1430">Şurası açık ki, CEO, kendinden emin bir kişinin nasıl biri olduğunu bildiğini sanıyor. </st><st c="1517">Ama onun yargısı, kimileri için tamamen doğru olabileceği gibi, kimileri için de tamamen yanlış olabilir.</st></p>
			<p><st c="1622">İletişim kastettiğiniz şeyi söylemek kadar basit bir şey değildir. </st><st c="1690">Kastettiğiniz şeyi nasıl söylediğiniz hayati önemdedir ve kişiden kişiye değişir, zira dili kullanmak öğrenilmiş bir sosyal davranıştır: Nasıl konuştuğumuz ve dinlediğimiz kültürel deneyimden büyük ölçüde etkilenir. </st><st c="1906">Kastettiğimiz şeyi söyleme şeklimizin doğal olduğunu düşünebiliriz, ama başkalarını da, eğer onlar gibi konuşacak olsak onların da mutlaka bizim hissedeceklerimizi hissedeceklermiş gibi değerlendirip yorumlayacak olursak başımız derde girebilir.</st></p>
			<p><st c="2151">1974’ten bu yana, dilbilimsel tarzın karşılıklı konuşmalar ve insan ilişkileri üzerindeki etkisini araştırdım. </st><st c="2263">Son dört yıl zarfında, bu araştırmayı çocuklukta öğrenilen konuşma biçimlerinin yetkinlik ve güven yargılarının yanı sıra kimin işitildiğini, kimin takdirleri topladığını ve neyin halledildiğini nasıl etkilediğini gözlemlediğim işyerlerini de kapsayacak şekilde genişlettim.</st></p>
			<p><st c="2537">Kuruluşundaki tüm yetenekli kadınların özgüvenden yoksun olduğunu duyunca hayretler içinde kalan bölüm başkanı şüpheci olmakta haklıydı. </st><st c="2675">Üst düzey yöneticiler gruplarındaki kadınları kendi dilbilimsel normlarına göre yargılıyorlardı, ama kadınlar—farklı bir kültürde yetişmiş insanlar gibi—çoğu kez erkeklerden farklı konuşma tarzları öğrenmişlerdir ve bu da onları olduklarından daha az yetkin ve kendinden eminmiş gibi gösterebilir. </st></p>
		</div>
	<div id="charCountTotal" value="2973"></div></body>
</html>
