<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-52</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-52" lang="tr-TR" xml:lang="tr-TR">
		<div>
			<h2><span><st c="0">4. </st><st c="3">Mesaj: Zaman Yönetimi</st></span></h2>
			<p><st c="24">Her yönetici zamanın az olduğunu hisseder. </st><st c="68">Elektronik ajandalar, zaman yönetimi dersleri ve yönetici asistanları bize olmayan zamanımızı hatırlatır. </st><st c="174">Son teslim tarihlerini saplantı haline getiren yöneticiler gün içindeki sınırlı saatleri sıkıştırmak, maniple etmek ve denetlemek yoluyla kısıtlamalara karşı mücadele eder. </st><st c="347">CEO çalışanlara patron zamandır mesajını verdiğinde, “yapılacaklar listesi” zihniyeti kolayca önemli hedefleri kapsar.</st></p>
			<p><st c="465">Bunu birlikte çalıştığım kulağa aşırı gelen ama gerçek bir CEO örneğiyle açıklamama izin verin. </st><st c="562">Adına Alan diyeceğim bu kişi Silikon Vadisinde orta büyüklükteki bir teknoloji firmasının başkanıydı. </st><st c="664">Gün zamanlayıcısı, yapılacaklar listesi ve BlackBerry’si tarafından yönetilen eski bir mühendis olan Alan güne Wall Street’teki gongun çalmasından çok önce, “geç kaldığını” hissederek başlardı. </st><st c="858">Zaman yönetimi sistemi onun kutsal kitabı, verimlilik amentüsü ve öncelik belirleme bir numaralı işiydi. </st><st c="963">Alan’ın sabit fikri zamanın düşman olduğuydu; zamanı rakip firmalardaki meslektaşlarından daha iyi yönetmek suretiyle şirketi başarıya götürebileceklerini üyelere söyleyerek, bu mesajı ekibine de iletti. </st><st c="1167">Zamanla ilgili saplantısı hissedilir bir kaygı yarattı. </st></p>
			<p><st c="1223">Vadideki ekonomik şartlar kötüleşince, Alan bordrolu çalışan sayısındaki artışa moratoryum uygulamaya zorlandı. </st><st c="1335">Daha sonra şirket BellSouth’dan bir teklif verme çağrısı aldı. </st><st c="1398">Alan, büyük bir yazılım satışı yapmak için bu fırsata atladı ve zaten iyice yüklendiği işgücünü projeye odaklandırdı. </st><st c="1516">Zaman yönetimi üstü kapalı olarak kuruluşun operasyonel para birimi haline geldi. </st><st c="1598">Alan, çalışanların zamanı kullanma biçiminin daha fazla farkına vardı, böylece projenin öğelerini akışlara ayırarak, doğrudan kendine bağlı çalışanlara saat ve dakikalarını teklif çağrısını hazırlamak için nerede ve nasıl kullanacaklarını söyledi. </st><st c="1846">Astlarına geribildirim verdiğinde ilk sorusu görevlerine hasrettikleri zamanı nasıl kullandıklarıyla ilgiliydi. </st><st c="1958">Ancak, herkesin gösterdiği çabalara rağmen işlere yetişmek için gün içinde yeterince saat yoktu.</st></p>
			<p><st c="2054">Şirket teklifi zamanında, dikkatle ve eksiksiz hazırlanmış olarak teslim etti ve sonra Alan’ın olumlu olacağından emin olduğu BellSouth’un yanıtını nefesini tutarak bekledi. </st><st c="2229">Fakat sonunda şirket bu işi daha düşük teknolojili bir firmaya karşı kaybetti. </st><st c="2308">Sorun teklifin içeriğinden ziyade teslim edilme şekliyle ilgiliydi. </st><st c="2376">Alan ve ekibi mükemmel bir teklif oluşturmuş ama BellSouth’da herhangi biriyle herhangi bir ilişki kurmak için emek harcamamıştı. </st><st c="2506">Rakip ise aksine, telekomünikasyon şirketiyle yakın ilişkiler geliştirmişti. </st><st c="2583">Basitçe söylemek gerekirse, Alan’ın insanları son teslim tarihine uymaya öyle kafalarını takmışlardı ki, projenin bütününü ve özellikle de müşteriyi gözden kaçırmışlardı. </st><st c="2754">Alan’ın şirketindeki aşçılar sanki beş kaptan oluşan mükellef bir akşam yemeği hazırlamış, ama şarabı, masa örtüsünü ve çiçekleri unutmuş, yemeği de soğuk servis etmişlerdi. </st><st c="2928">Alan’ın beklediğini söylediği şeyi teslim ettiler. </st></p>
			<p><st c="2979">Bir CEO zaman kaynağının son haddine kadar sıkıştırılmaması, tam tersine stratejik olarak kullanılması gerektiğini şirkete anlattığı takdirde daha etkin olabilir. </st><st c="3142">Bu incelikli, ama önemli bir ayrımdır. </st><st c="3181">Zaman kısıtlamalarından ısrarla söz eden ve yöneticilere tahsis edilen zamanda çok fazla iş yaptırmaya çalışarak onları sıkboğaz eden bir lider, kuruluşu çıldırtabilir ve sonunda etkisiz hale getirebilir. </st><st c="3386">Zaman dar olduğunda daha az iş yapmanın—ama onları çok iyi yapmanın—daha iyi olduğunu ileten bir lider, yöneticilerin bu değerli kaynağı en iyi şekilde kullanmalarını sağlar. </st><st c="3561">Bu şekilde, ilgili herkes yapılması gerekeni yapmak için zaman parametreleri içinde çalışır. </st></p>
			<p><st c="3654">Zamanla ilgili olarak doğru iletişimde bulunmanın önemini anlayan bir lider de TaylorMade-adidas Golf’un CEO’su Mark King’dir. </st><st c="3781">King, 2004’ün ilkbaharında şirketin 25’inci yıldönümünün nişanesi olarak sektörü değiştirecek bir ürünü  piyasaya çıkarmayı çok arzu etti. </st><st c="3919">Müzik, araba ve moda gibi, golf ekipmanı işi de trendlere göre hareket eder; King, şirket bir atılım ürünü geliştirdiği ve onu sektör tarihinin çok güçlü bir noktasında piyasaya sürdüğü takdirde, konumunu golfun önde gelen performans markası olarak sağlamlaştıracağını biliyordu. </st></p>
			<p><st c="4199">King, önce, hareketli ağırlık gibi cesur bir fikre dayalı tamamen yeni bir golf sopası hattı tahayyül etti ve en iyi mühendislerini bunun üzerinde çalışmaları için görevlendirdi. </st><st c="4378">Uzun saatler sarf ettiler, fakat altı ay hedefi yaklaşırken, King yıldönümü tarihi itibarıyla amacına ulaşmanın imkânsız olduğunu fark etti. </st><st c="4519">Ne ekibe daha fazla zaman verebilir, ne de son teslim tarihini değiştirebilirdi. </st><st c="4600">O zaman hedefi değiştirdi. </st><st c="4627">TaylorMade hareketli ağırlık teknolojisini vitrine çıkaracağı tek bir golf sopası geliştirecek ve ürün yıldönümü kutlamasında yüzlerce gazetecinin ve sektör önderinin karşısında ilk kez toplum önüne çıkacaktı.</st></p>
			<p><st c="4836">Zamana karşı mücadele etmek yerine, King zaman kısıtlaması kapsamında tercihlerini değiştirdi. </st><st c="4932">Kendine, ekiplerinin saatlerini en iyi şekilde nasıl kullanabileceğini sordu. </st><st c="5010">King’in istediği her şeyi yapmaya çabalayarak işi vaktinden önce yetiştirmek yerine, enerjilerini en iyi nereye odaklayabilirlerdi? </st><st c="5142">Zaman nasıl optimize edilebilirdi? </st><st c="5177">Kısıtlı zamanın en iyi nasıl kullanılabileceği hususunda bir tercih hakkı olduğunu anlayarak, King ihtiyaç duyulan teknik kaynakları ve pazarlama kaynaklarını serbest bırakabilir ve kaliteyle markalaşmaya odaklanabilirdi.</st></p>
			<p><st c="5398">Yıldönümünde açılışı yapılan TaylorMade r7 quad driver coşkulu eleştiriler topladı. </st><st c="5483">Profesyonel Golf Birliği ve Avrupa Turnuvası golfçüleri r7’yi kapıştı. </st><st c="5554">2004 yılı turnuvaları bittiğinde, dünya çapında profesyonellerin yarısı yeni sopaya sahipti ve bu da onun golf kamuoyunda popüler olmasını garantilemişti. </st><st c="5709">Bunu izleyen bir düzine yeni ürün, ekibin golf sopaları grubuyla ilgili vizyonunu tamamladı. </st><st c="5802">Yemek iyi planlanmış, pişirilmiş ve servis edilmişti. </st><st c="5856">TaylorMade bugün dünyanın en hızlı büyüyen golf malzemesi şirketidir ve onun r7 sopası yüzlerce milyon dolarlık ürün grubunun en önemli ürünüdür. </st></p>
			<p><st c="6002">Teknoloji şirketinin CEO’su zamana karşı mücadele edilmesi gerektiği mesajını göndermiş ve mantıksız beklentiler koymuştu. </st><st c="6125">Buna karşılık Mark King’in mesajı, zamanın düşman değil, sadece durumun bir olgusu olduğuydu ve mevcut meydan okumaları karşılamak için kullanılabilecek başka, daha kontrol edilebilir kaldıraçlar vardı. </st><st c="6328">Alan, zamanı üstesinden en iyi kaba kuvvetle gelinebilecek korkunç, esnek olmayan bir canavar, King ise en iyi esneklikle idare edilecek nötr bir fenomen olarak gördü. </st><st c="6496">Her iki adamın da başarının neye benzediğiyle ilgili güçlü bir vizyonu vardı, ama King kalitenin hizmetinde ödünleşimlerde bulunmaya razıydı. </st><st c="6638">(</st><span><st c="6639">bak. </st></span><st c="6644">“84 Harika Şey” başlıklı ek bilgi kutusu.)</st></p>
		</div>
	<div id="charCountTotal" value="6686"></div></body>
</html>
