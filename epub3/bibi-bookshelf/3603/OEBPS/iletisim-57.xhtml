<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-57</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-57" lang="tr-TR" xml:lang="tr-TR">
		<div>
			<p><span><st c="0">PRATİK FİKİR</st></span></p>
			<p><span><st c="13">Stresli Konuşma Türleri </st></span></p>
			<p><st c="38">İş hayatında, stresli konuşmalar çeşitli biçimler alabilir:</st></p>
			<p><st c="97">• </st><span><st c="100">“Sana kötü haberlerim var.”</st></span><st c="127"> Örneğin, bir çalışanın performansını eleştirebilirsiniz.</st></p>
			<p><st c="184">• </st><span><st c="187">“Burada neler oluyor?”</st></span><st c="209"> Hiç beklenmedik bir şekilde, bir konuşma oldukça gergin geçebilir.</st></p>
			<p><st c="276">• </st><span><st c="279">“Bana saldırıyorsun!”</st></span><st c="300"> Biri size saygısızlık yapar, bağırır ya da saldırganca tutumlar takınır.</st></p>
			<p><span><st c="373">Stresli Konuşmalara Hazırlık</st></span></p>
			<p><st c="402">1. </st><st c="406">Belli insanlara ve durumlara karşı zayıflıklarınızı belirleyin. </st><st c="470">Duygularınıza yenik düşmekten ve stresli bir konuşma süresince ihtiyaçlarınızı görmezden gelmekten kaçının. </st></p>
			<p><st c="578">2. </st><st c="581">Savunmasızlık hissine </st><span><st c="603">nasıl</st></span><st c="608"> tepki vereceğinizi bilin. </st><st c="635">Baskıcı bir rakip karşısında dişlerinizi gösteriyor musunuz? </st><st c="696">Dışlanmış hissettiğinizde içinize mi kapanıyorsunuz? </st><st c="749">Tehlikeli bölgelerinizi bildiğinizde savunmasız yanlarınızı öngörebilir ve tepkilerinizi geliştirebilirsiniz.</st></p>
			<p><st c="858">3. </st><st c="862">Dürüst, sizi yargılamayan bir arkadaşınızla açık, doğal ve ölçülü yanıtlarınızı prova edin. </st><st c="954">Düşündüğünüz her şeyi söyleyin (duygularınızı ve her şeyi) ve ifadenizi mesajınızı en iyi anlatacak hale getirene kadar düzeltin. </st><st c="1084">Bunu dürüst ama tehditkâr olmayan bir yolla yapın. </st><st c="1135">Duygularınızın yönlendirdiği davranışları ayıklayın. </st><st c="1188">Daha sonra hatırlayabilmek için ifadenizi bir kenara yazın.</st></p>
			<p><span><st c="1247">Stresli Konuşmaları Yönetmek</st></span></p>
			<p><st c="1276">Hazırlık yapmak yetmez. </st><st c="1301">Stresli bir konuşma süresince şunları kullanın:</st></p>
			<p><img src="image/Screen_Shot_2019-09-10_at_23.44.55.png" alt="" /><st c="1348"></st></p>
			<h2><span><st c="2714">“Senin İçin Kötü Haberlerim Var”</st></span></h2>
			<p><st c="2746">Hoş olmayan haberler vermek her iki taraf için de zordur. </st><st c="2805">Konuşmacı çoğunlukla gergindir, dinleyen de konuşmanın gitmekte olduğu yön konusunda kaygılıdır. </st><st c="2902">Kâr amacı gütmeyen bir kurumun direktörü olan David’i ele alalım. </st><st c="2968">David, hırslı bir araştırmacı olan ve iş performansının kurumdaki diğer insanların düşündüğünden çok daha iyi olduğunu düşünen Jeremy ile konuşmak zorunda olduğu için rahatsız bir konumdaydı. </st><st c="3160">David için durumu güçleştiren şey Jeremy’nin geçmişte yanıltıcı bir biçimde yüksek değerlendirmeler almış olmasıydı. </st><st c="3277">Bunun birkaç nedeni vardı. </st><st c="3304">Bir tanesi kuruluşun kültürüyle ilgiliydi: Kâr amacı gütmeyen kurum ihtilafların olduğu bir yer değildi. </st><st c="3409">Ayrıca, Jeremy’nin hem kendi yeteneklerine, hem de akademik geçmişinin kalitesine muazzam güveni vardı. </st><st c="3513">En yumuşak eleştiriye dahi verdiği savunmacı tepkiyle birlikte bu güven, diğerlerinin—David dahil—Jeremy’nin yüksek kaliteli iş çıkarma yeteneğini engelleyen zayıf yanlarının tartışılmadan geçip gitmesine izin vermelerine neden oluyordu. </st><st c="3751">Örneğin, Jeremy kendi biriminin içindeki ve dışındaki kişileri incitmiş kırıcı bir mizah duygusuna sahipti. </st><st c="3859">Hiç kimse ona hiçbir zaman doğrudan bir şey söylememişti, ama zaman geçtikçe, giderek daha çok insan onunla birlikte çalışma konusunda isteksiz oluyordu. </st><st c="4013">Jeremy’nin yıllar boyunca hiçbir somut eleştiri almamış olması nedeniyle iğneleyici tarzı artık iyice kök salmıştı, personelse huzursuzdu. </st></p>
			<p><st c="4152">Bu tür karşılıklı konuşmalarda, ana meydan okuma doğru başlangıcı yapabilmektedir. </st><st c="4235">Eğer teati oldukça makul bir şekilde başlarsa, gerisinin de iyi gitme olasılığı epey fazladır. </st><st c="4330">Ama eğer açılış kötü giderse, kanamanın konuşmanın geri kalan kısmında da sürme tehlikesi ortaya çıkar. </st><st c="4434">Nazik olma gayreti içinde, çoğu insan bu konuşmalara yumuşak bir tonda başlar. </st><st c="4513">David de “Red Sox’a (Boston’ın beysbol takımı) ne diyorsun?” diye başlayarak, tam olarak böyle yaptı. </st><st c="4615">Doğal olarak David’in gittiği yön hususunda yanlış fikre kapılan Jeremy alışıldık kendini beğenmiş, üstünlük taslayan tavrını sürdürdü. </st><st c="4751">Bunu hisseden David, kadife eldivenleri çıkarması gerektiğini sezdi. </st><st c="4820">Konuşma çabucak acımasızca açık sözlü bir hale geldi ve neredeyse tüm konuşmayı David yaptı. </st><st c="4913">Monolog sona erdiğinde, Jeremy buz gibi bir tavırla yere baktı. </st><st c="4977">Ölüm sessizliği içinde yerinden kalktı ve gitti. </st><st c="5026">David rahatlamıştı. </st><st c="5046">Kendi bakış açısından, etkileşim acı verici ama hızlı olmuştu. </st><st c="5109">Yerde çok fazla kan olmadığını acı bir biçimde gözlemledi. </st><st c="5168">Ama iki gün sonra istifasını verdi ve pek çok kurumsal anıyı—ve yeteneği—beraberinde götürdü.</st></p>
			<h2><span><st c="5261">“Neler Oluyor Burada?”</st></span></h2>
			<p><st c="5284">Sıklıkla stres dolu karşılıklı konuşmalar yapmak zorunda kalırız. </st><st c="5351">Gerçekten de, en kötü karşılıklı konuşmalar—özellikle de çatışmadan kaçan insanlar için—yaz fırtınaları gibi patlak veren tamamıyla beklenmedik olanlardır. </st><st c="5507">Konuşma aniden yoğun olarak duyguyla yüklü hale gelir ve elektrik her yönde uçuşmaya başlar. </st><st c="5600">Daha da kötüsü, artık hiçbir şey mantıklı değildir. </st><st c="5652">Kara bir çarpık mantık ve değişmiş hassasiyetler bulutunun içine çekilmiş gibiyizdir. </st></p>
			<p><st c="5738">Elizabeth ve Rafael’in durumunu ele alalım. </st><st c="5782">Elizabeth’le  Rafael büyük bir danışmanlık şirketiyle ilgili bir projede birlikte çalışan ekip liderleriydiler. </st><st c="5893">Bir projede ters gidebilecek her şey başlarına gelmiş gibi görünüyordu; iş fena halde çıkmaza girmişti. </st><st c="5997">İki danışman gecikmeleri dikkate alarak çalışma programlarını revize etmek ve önlerindeki haftanın cesaret kırıcı işlerini bölüşmek üzere toplanıyorlardı. </st><st c="6152">Konuşurlarken, Elizabeth bir yandan da beyaz tahta üzerine yazıp siliyordu. </st><st c="6228">Bitirdiğinde, Rafael’e baktı ve gerçekçi bir şekilde, “O halde tamam, değil mi?” dedi.</st></p>
			<p><st c="6314">Rafael sinir içinde dişlerini sıktı. </st><st c="6352">“Eğer sen öyle diyorsan” diyerek taş attı.</st></p>
			<p><st c="6394">Elizabeth geriledi. </st><st c="6415">Konuşmayı anında kafasında yeniden oynattı, ama Rafael’i neyin kızdırdığını anlayamadı. </st><st c="6503">Tepkisinin Elizabeth’in yorumuyla hiçbir bağlantısı yokmuş gibi görünüyordu. </st><st c="6580">Elizabeth’in yerinde olan birisinin göstereceği en olağan tepki Rafael’in dile getirilmemiş suçlamasını reddederek suçlu bir şekilde kendini savunmak olurdu. </st><st c="6738">Ama Elizabeth çatışmaya girmekten tedirgindi, o yüzden onu yatıştırmayı denedi. </st><st c="6818">“Rafael” diye kekeledi, “Üzgünüm. </st><st c="6852">Bir terslik mi var?”</st></p>
			<p><st c="6872">Rafael “Seni kim amir yaptı?” diye sert bir şekilde yanıtladı. </st><st c="6936">“Sana kim bana görev vermeni söyledi?”</st></p>
			<p><st c="6974">Rafael’le Elizabeth’in zor bir karşılıklı konuşmanın içine girdikleri açıktı. </st><st c="7053">Bir ihlal olmuştu, ama Elizabeth tam olarak ne olduğunu bilmiyor. </st><st c="7119">Kendini gafil avlanmış hissediyor—açıkçası, ellerindeki işi hızlandırma girişimi Rafael tarafından yanlış yorumlandı. </st><st c="7237">Rafael ise Elizabeth’in komuta edici davranışı olarak gördüğü hareketle kendini daha aşağı bir konuma konmuş hissediyor. </st><st c="7358">Açıklanamaz bir şekilde, bu karşılıklı konuşmanın içinde iki kişiden fazla insan yer alıyormuş gibi görünüyor ve görünmez taraflar çok miktarda parazit yaratıyor. </st><st c="7521">Hangi çocukluk deneyimi Elizabeth’in, Rafael’in geriliminin otomatik olarak kendi kabahati olduğunu varsaymasına neden oluyor diye merak edebiliriz. </st><st c="7670">Rafael’in, Elizabeth’in kontrolü ele aldığına dair algılamasını kim etkiliyor? </st><st c="7749">Babası olabilir mi? </st><st c="7769">Karısı? </st><st c="7777">Bilmek imkânsız. </st><st c="7794">Aynı zamanda, sözde kontrolü ele alma ihtiyacı konusunda Elizabeth’e meydan okuduğunda, Rafael’in aşırı tepki verdiği duygusundan kaçmamız da zor. </st></p>
			<p><st c="7941">Elizabeth, Rafael’in kızgınlığını bir dalga gibi hissetti ve tekrar özür diledi. </st><st c="8022">“Özür dilerim. </st><st c="8037">İşin nasıl bölünmesini istersin?” Rafael’e bu şekilde boyun eğmek gerilmiş havayı şimdilik yumuşattı. </st><st c="8139">Ama ne Elizabeth’in, ne de şirketin doğru olduğuna inanmadığı bir örnek oluşturdu. </st><st c="8222">Daha da kötüsü, acı veren konuşmadan sonra Rafael’le Elizabeth aynı ekipte kalmalarına rağmen, Elizabeth konum değişikliği altında yıprandı ve üç ay sonra projeden çıktı.</st></p>
			<h2><span><st c="8392">“Bana Saldırıyorsun!”</st></span></h2>
			<p><st c="8414">Şimdi dikkatimizi, içinde insanların eş düzeylerinin dengesini bozmak, konumlarını sabote etmek, hatta teşhir etmek ve küçük düşürmek için her türlü psikolojik ve retorik mekanizmayı kullandığı agresif biçimde stres dolu karşılıklı konuşmalara çevirelim. </st><st c="8670">Bu “engelleme taktikleri” birçok şekil alır—sövme, manipülasyon, bağırma—ve herkes aynıları tarafından tetiklenmez veya afallatılmaz. </st><st c="8804">Kırmızı bölge sadece engelleme taktiği değil, aynı zamanda engelleme taktiğinin bireysel savunmasızlıkla eşleştirilmesidir. </st></p>
			<p><st c="8928">Bir IT şirketinde eş düzey çalışan iki kıdemli yönetici olan Nick ve Karen’ı ele alalım. </st><st c="9017">Karen bir müşteriye yapılan sunumu yönetiyordu; enformasyon zayıf ve düzensizdi. </st><st c="9098">O ve ekip en temel sorulara bile yanıt verememişti. </st><st c="9150">Müşteri sabırlı olmuştu, sonra sakin, en sonunda da çileden çıkmıştı. </st><st c="9220">Sunum gerçekten dökülmeye başladığında da, müşteri giderek yetersiz görünmelerine neden olan sorular sorarak ekibi zor duruma sokmuştu.</st></p>
			<p><st c="9355">O gün, Nick sunumu yapan ekibin parçası değildi; sadece gözlemliyordu. </st><st c="9427">Karen’ın kötü performansına müşterinin şaşırdığı kadar şaşırmıştı. </st><st c="9494">Müşteri gittikten sonra, Karen’a ne olduğunu sordu. </st><st c="9546">Karen kendini savunur bir şekilde Nick’e çattı: “Sen benim patronum değilsin, onun için bana patronluk taslamaya başlama. </st><st c="9668">Ne yaparsam yapayım hep altımı oydun.” Karen, düşmanlığı aşikâr, Nick’e bağırmayı sürdürdü. </st><st c="9760">Nick her konuştuğunda, suçlama ve tehditlerle onu kesti: “İnsanlar seni ortalıkta sağa sola sallanırken bıraktığında nasıl hissedeceğini görmek için sabırsızlanıyorum.” Nick makul kalmaya çalıştı, ama Karen sakinleşmedi. </st><st c="9981">Nick, “Karen” dedi, “kendini toparla. </st><st c="10019">Söylediğim her kelimeyi çarpıtıyorsun.”</st></p>
			<p><st c="10058">Burada, Nick’in sorunu Karen’ın her türlü engelleme taktiğini kullanması değil, tüm taktiklerinin—suçlama, çarpıtma ve konu dışına çıkma—agresif olmasıydı. </st><st c="10215">Bu, riskleri hatırı sayılır ölçüde artırır. </st><st c="10259">Çoğumuz agresif taktiklere karşı korunmasısızdır, çünkü agresifliğin tırmanıp tırmanmayacağını ya da nereye kadar tırmanacağını bilmeyiz. </st><st c="10397">Nick, Karen’ın agresifliğinden uzak durmak istedi, ama rasyonellik üzerindeki ısrarı duygusallığın karşısında işe yaramadı. </st><st c="10521">Nick’in sakin yaklaşımı Karen’ın agresif yaklaşımı tarafından gölgede bırakılıyordu. </st><st c="10606">Sonuçta, Nick kendini Karen’ın seçtiği kapanda tuzağa düşürülmüş buldu. </st><st c="10678">Özellikle, Karen’ın bunu müşteriyle ödeteceği tehditleri Nick’i sinir etti. </st><st c="10754">Nick, Karen’ın bunu kendisini kızdırmak için mi yaptığını yoksa ciddi mi olduğunu kestiremiyordu. </st><st c="10852">Nick sonunda meseleyi, sorunlarını kendi aralarında çözemedikleri için, Nick ve Karen’a önce sinirlenip sonra da öfkelenen genel müdüre taşıdı. </st><st c="10996">Sonuçta, sert karşılıklı konuşmalarının üstesinden gelme konusundaki beceriksizlikleri onlara pahalıya mal oldu. </st><st c="11109">Şirket müşterinin kaybını doğrudan onların iletişim kurmaktaki sürekli başarısızlıklarına bağladıktan sonra, terfi söz konusu olduğunda her ikisi de göz ardı edildi. </st></p>
			<h2><span><st c="11275">Stres Dolu Karşılıklı Konuşmalara Hazırlanmak</st></span></h2>
			<p><st c="11320">Öyleyse bu üç temel stres dolu karşılıklı konuşmaya gerçekleşmeden önce nasıl hazırlanabiliriz? </st><st c="11417">İyi bir başlangıç insanlara ve durumlara karşı olan kendi zayıf yanlarınızın farkında olmanızdır. </st><st c="11515">David, Elizabeth ve Nick eş düzeylerini kontrol edemediler, ama kendi kırılganlıklarının daha faydalı bir şekilde farkında olmuş olabilselerdi, stres dolu karşılıklı konuşmaları çok daha iyi gidebilirdi. </st><st c="11719">Örneğin, düşmanlığa karşı kırılgan olanların, buna nasıl tepki vereceklerini bilmeleri önemlidir. </st><st c="11817">Geri mi çekilirler yoksa tırmandırırlar mı—ağızlarını açmazlar mı yoksa misilleme mi yaparlar? </st><st c="11912">Bir tepki diğerinden daha iyi olmamakla birlikte, stresli bir durumda nasıl tepki göstereceğinizi bilmek size kırılganlıklarınız hakkında çok şey öğretecektir, ayrıca size stresli durumlara hâkim olmanızda yardımcı da olabilir.</st></p>
			<p><st c="12139">Nick’in sorununu anımsayın. </st><st c="12168">Kendinin daha çok farkında olsaydı, Karen’ınki gibi agresif patlamaların karşısında inatçı bir biçimde mantıklı davrandığını bilirdi. </st><st c="12302">Nick’in devreden çıkmış gibi davranmayı seçmesi Karen’a karşılıklı konuşmayı kontrol etme olanağını verdi, ama Nick’in, Karen’ın—veya bir başkasının—kırılganlığını kötüye kullanmasına izin vermesine gerek yoktu. </st><st c="12514">Nick mantıksız agresif patlamaları tolere etme konusundaki beceriksizliği üzerinde düşünmeye vakit ayırabilir. </st><st c="12625">Bu kişisel farkındalık Karen’ın beklenmedik suçlamaları için değil, ama onunki gibi herhangi bir ani saldırıya kendi öngörülebilir korunmasızlığı bakımından kendini hazırlaması için onu özgür kılardı.</st></p>
			<p><st c="12825">Kulağa öyle gelmesine karşın farkındalık oluşturmak insanın biteviye kendi kendini analiz etmesiyle ilgili değildir. </st><st c="12943">Büyük bir kısmı sadece kendimizle ilgili açıkça söylenmemiş bilgileri daha açık hale getirmekle ilgilidir. </st><st c="13050">Hepimiz geçmiş deneyimlerimizden hangi tür karşılıklı konuşmaları ve insanları kötü idare ettiğimizi biliriz. </st><st c="13160">Kendinizi zor bir karşılıklı konuşmanın içinde bulduğunuzda, bunun o durumlardan biri olup olmadığını ve o insanlardan birini kapsayıp kapsamadığını kendinize sorun. </st><st c="13326">Örneğin, ağır basan bir rakiple karşı karşıya geldiğinizde, dişlerinizi gösteriyor musunuz? </st><st c="13418">Dışlandığınızı hissettiğinizde içinize kapanıyor musunuz? </st><st c="13476">Bir kez tehlike noktalarınızın hangileri olduğunu bildiğinizde, korunmasızlığınızı öngörebilir ve tepkinizi iyileştirebilirsiniz. </st></p>
			<p><st c="13606">Açık kişisel farkındalık çoğu kez sizi bir karşılıklı konuşmaya ihtiyaçlarınıza hizmet etmekten ziyade duygularınızı kötü teşvik edecek bir şekilde girmekten korur. </st><st c="13771">Tekrar kâr amacı gütmeyen kurumun patronu David’i ve ukala astı Jeremy’yi düşünelim. </st><st c="13856">Jeremy’nin geçmişi göz önünde bulundurulduğunda, David’in karşılıklı konuşmayla ilgili oyun planı—hafiften almak, işe yaramayınca da acı verici ama hızlı bombalama—başarısızlığa mahkûmdu. </st><st c="14044">David için daha iyi bir yaklaşım konuşmayı iki bölüme ayırmak olurdu. </st><st c="14114">İlk toplantıda Jeremy’nin iğneleyici mizacıyla düş kırıklığı yaratan performansı gibi ana meseleleri ortaya atabilirdi. </st><st c="14234">İkinci bir toplantıysa tartışmanın kendisi için düzenlenebilirdi. </st><st c="14300">Durumu peyderpey ele almak birinin monolog yapması yerine, hem David’e hem de Jeremy’ye kendilerini iki yönlü bir karşılıklı konuşmaya hazırlamaları için zaman tanırdı. </st><st c="14469">Ne de olsa bu acil bir durum değildi. </st><st c="14507">David bu konuyu hemen bitirmek zorunda değildi. </st><st c="14555">Aslında, eğer David’in kişisel farkındalığı daha fazla olsaydı, seçtiği yaklaşımın Jeremy’nin karakterinden ziyade kendisinin çatışmaya duyduğu nefret tarafından dikte edildiğini fark edebilirdi.</st></p>
			<p><st c="14750">Stres dolu bir karşılıklı konuşmada karşılaşabileceğiniz özellikli sorunları önceden tahmin etmenin mükemmel bir yolu onu tarafsız bir arkadaşla prova etmektir. </st><st c="14912">Sizinle aynı iletişim sorunlarına sahip olmayan birini seçin. </st><st c="14974">İdeal olarak, arkadaş iyi bir dinleyici, dürüst ama yargılamayan biri olmalıdır. </st><st c="15055">İçerikle başlayın. </st><st c="15074">Eş düzeyinize söylemek istediğiniz şeyi ses tonunu ve ifade etme tarzını dert edinmeden arkadaşınıza söyleyin. </st><st c="15185">Hırçın olun, çekingen olun, iğneleyici biçimde zeki olun, kanıt gösterirken daldan dala atlayın, ama içinizi tamamen boşaltın. </st><st c="15312">Şimdi tekrar üstünden geçin ve eğer durum duygusallık yüklü olmasaydı ne söylerdiniz diye düşünün. </st><st c="15411">Arkadaşınız size yardım edebilir, çünkü o, durumla ilgili bir duygu coşkunluğu içinde değildir. </st><st c="15507">Birlikte bulduğunuz çözümü bir yere yazın, çünkü yazmadığınız takdirde daha sonra unutursunuz. </st></p>
			<p><st c="15602">Şimdi de ifade tarzına ince ayar yapın. </st><st c="15642">Eş düzeyinizle konuştuğunuzu hayal ettiğinizde, ifade tarzınız genellikle oldukça duygu yüklüdür—her şeyi söylemenin sadece tek bir yolunu düşünebilirsiniz. </st><st c="15799">Ama arkadaşınız “Bana bunu nasıl söylemek istediğini söyle” dediğinde, ilginç bir şey olur: ifade tarzınız çoğu kez çok daha iyi, çok daha ılımlı ve kullanılabilirdir. </st><st c="15967">Unutmayın, söylemek istediğinizi söyleyebilirsiniz, ama sadece </st><span><st c="16030">öyle </st></span><st c="16035">söyleyemezsiniz. </st><st c="16052">Ayrıca, arkadaşınızla vücut diliniz üzerinde de çalışın. </st><st c="16109">Siz farkında olmadan gizlice ortaya çıkan dışavurumlar—aşağı yukarı oynayan kaşlar, meyankökü burguları gibi birbirine dolanmış bacaklar ve kesinlikle yanlış anlaşılacak asabi kıs kıs gülmeler—nedeniyle kısa bir süre sonra muhtemelen ikiniz de gülüyor olacaksınız. </st><st c="16374">(Stres dolu karşılıklı konuşmalara hazırlanmakla ilgili daha fazlası için, </st><span><st c="16449">bak.</st></span><st c="16453"> “Karşılıklı Konuşma Yönetiminin DNA’sı” başlıklı ek bilgi kutusu.)</st></p>
		</div>
	<div id="charCountTotal" value="16520"></div></body>
</html>
