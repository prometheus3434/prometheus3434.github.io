<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-39</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-39" lang="tr-TR" xml:lang="tr-TR">
		<div>
			<h2><span><st c="0">Anlatının Gücü</st></span></h2>
			<p><st c="15">Ama biraz geriye gidelim. </st><st c="42">Öykülerin iş dünyasında gerçekten oynayacakları bir rol var mıdır? </st><st c="109">İnanın bana, ben öykülerle ilgili kuşkuculuğa aşinayım. </st><st c="165">Dik başlı bir grup yöneticiyle “öykü anlatma” konusunu konuştuğunuzda, bir miktar göz devirmesine hazırlıklı olsanız iyi olur. </st><st c="292">Eğer grup dik başlı olmanın yanı sıra nazikse, gözler sıkıntıdan donuklaşırsa şaşırmayın. </st></p>
			<p><st c="382">Bunun nedeni yöneticilerin tek bir belirli—genellikle de haklı gösterilen—kafa yapısıyla çalışmalarıdır. </st><st c="487">Ticari düşünceyi harekete geçiren şey analizdir. </st><st c="536">Analiz aksi ispatlanamaz olgulara ulaşmak için efsanenin, dedikodunun ve spekülasyonun sisini yarıp geçer. </st><st c="643">Analistin umutları veya korkuları tarafından çarpıtılmadan gözlemlerin, öncüllerin ve sonuçların kendisini götürdüğü yere kadar gider. </st><st c="778">Gücü nesnelliğinde, kişisel olmamasında ve kalpsizliğinde yatar. </st></p>
			<p><st c="843">Ancak bu güçlülük aynı zamanda zayıflıktır da. </st><st c="890">Analiz aklı coşturabilir ama kalbe giden bir yol sunması çok zordur. </st><st c="959">Ama eğer insanları sadece harekete geçmeye değil, enerji ve coşkuyla harekete geçmeye motive edeceksek gitmemiz gereken yer kalptir. </st><st c="1092">Şirketlerin ayakta kalmasının çoğu kez yıkıcı değişim gerektirdiği bir zamanda, liderlik de insanlara alışılmadık ve çoğu kez de hoş karşılanmayan biçimlerde hareket etmelerini telkin etmeyi gerektirir. </st><st c="1295">Ardı ardına sıralanan bezdirici rakamlar veya göz kamaştırıcı PowerPoint slaytları bu hedefe ulaşamaz. </st><st c="1398">En mantıklı kanıtlar bile genellikle istenilen sonucu sağlayamaz. </st></p>
			<p><st c="1464">Buna karşılık etkin öykü anlatma çoğu kez bunu yapar. </st><st c="1518">Aslında, bazı durumlarda başka hiçbir şey işe yaramaz. </st><st c="1573">Rakamların kullanılmasıyla iyi ticari kanıtlar geliştirilebilse de, genellikle bunlar da gene bir öykü—yani, bir dizi olayı bir tür nedensel sıralamayla birbirine bağlayan bir anlatı—temelinde onaylanır. </st><st c="1777">Öykü anlatma o kuru ve soyut rakamları bir liderin hedeflerinin ilgi uyandıran resimlerine dönüştürür. </st><st c="1880">Bunun Dünya Bankası’nda—2000 yılına gelindiğinde, giderek bilgi yönetimi alanının lideri olarak kabul ediliyorduk—ve 2000 yılından beri de çok sayıda büyük kuruluşta gerçekleştiğini gördüm.</st></p>
			<p><st c="2069">O halde Jonesborough’daki profesyonel öykücülerden aldığım öğütlerle ne gibi sorunlarım oluyordu?</st></p>
			<h2><span><st c="2167">“Kötü Anlatılmış” Bir Öykü</st></span></h2>
			<p><st c="2194">Şansıma, Tennessee’ye yaptığım seyahatin zamanlaması çok iyiydi. </st><st c="2260">Eğer iki yıl önce uzman öğüdü aramış olsaydım, ustanın tavsiyelerini hiç sorgulamadan kabul edebilirdim. </st><st c="2365">Ama örgütsel öykü anlatma fikrine, bir öykü anlatmanın “doğru yolu” hakkındaki kısıtlardan bağımsız olarak, bir yeni başlayanın aklıyla yaklaşmak için biraz zamanım oldu.</st></p>
			<p><st c="2535">Mesele Paw-Paw Pinkerton’ın önerilerini takip edememem değildi. </st><st c="2600">Zambia’daki sağlık çalışanıyla ilgili mütevazı öykümü nasıl ayrıntılarıyla anlatacağımı anında gördüm: Sağlık çalışanının yaşamını, işinde karşı karşıya olduğu sıtma belasını ve belki de o gün tedavi etmekte olduğu hastanın acı ve ıstırabını çarpıcı bir biçimde betimlerdiniz. </st><st c="2877">Zambia’nın iç bölgesinin göbeğinde bir bilgisayar ekranının önünde oturmasına neden olan bir dizi olağandışı olayı anlatırdınız. </st><st c="3006">HKM web sitesine denk gelmeden önce izlediği hatalı yönlendirmelerden söz ederdiniz. </st><st c="3091">Olayı sıtmayla ilgili sorusuna yanıt bulduğu zafer anına kadar geliştirir ve o yanıtın hastasının hayatını nasıl dönüştürdüğünü etkili bir biçimde betimlerdiniz. </st><st c="3253">Öykü hakiki bir destan olurdu.</st></p>
			<p><st c="3283">Bu “maksimalist” hikâye benim görece kuru anekdotumdan daha sürükleyici olurdu. </st><st c="3364">Ama o zamana kadar, öyküyü kurumsal bir dinleyici kitlesine bu şekilde anlatmanın bilgi yönetimi gibi garip bir yeni fikrin uygulanmasını hemen harekete geçirmeyeceğini fark etmeme yetecek kadar şey öğrenmiştim. </st><st c="3576">Modern işyerinde insanların çok ayrıntılı bir anlatıyı özümsemeye ne vakitleri ne de sabırları—yöneticilerin öykü anlatmayla ilgili evvel emirdeki genel kuşkuculuğunu anımsayın—olmadığını biliyordum. </st><st c="3776">Eğer dinleyici kitlemin dikkatini tutmak istiyorsam, ana fikrimi dakikalar değil, saniyeler içinde anlatmalıydım.</st></p>
			<p><st c="3889">Bir sorun daha vardı. </st><st c="3912">Dinleyicilerim tamamen gelişmiş bir öyküyü dinlemek için gereken zamanı verseler bile, benim öyküyü o şekilde anlatmam onların öyküyle kendi oldukça farklı dünyaları arasında bir bağ kurmalarını sağlayacak zihinsel alanı sunmayabilirdi. </st><st c="4149">Her ne kadar Zambia’daki bir sağlık çalışanını anlatıyor olsam da, herkesin Zambia’ya değil, kendi durumuna odaklanmasını istiyordum. </st><st c="4283">“Eğer HKM Zambia’daki bir sağlık çalışanına ulaşabiliyorsa, Dünya Bankası neden ulaşamaz? </st><st c="4373">Neden bilgimizi internete koyup kapsamımızı genişletmiyoruz?” diye düşünmelerini umuyordum. </st><st c="4465">Ama dinleyicilerim bir sağlık çalışanı ve hastasına dair bir destana gömüldükleri takdirde, kendilerine bu soruları soracak—ya da bu sorulara yanıt verecek—dikkatleri kalmayabilirdi. </st><st c="4648">Diğer bir deyişle, dinleyicilerimin Zambia’yla çok fazla ilgilenmesini istemiyordum. </st><st c="4733">Aslında, minimalist bir anlatı etkiliydi, zira ayrıntıdan ve dokudan yoksundu. </st><st c="4812">Profesyonel öykücünün bir hata olarak gördüğü aynı nitelik, benim amacım açısından güçlü bir yöndü. </st></p>
			<p><st c="4912">Jonesborough’dan dönüşümde, kendimi geleneksel öykü anlatmanın ilkeleri konusunda eğittim. </st><st c="5003">İki bin yıldan fazla bir zaman önce, </st><span><st c="5040">Poetics </st></span><st c="5048">adlı eserinde, Aristoteles öykülerin bir başlangıcı, bir ortası, bir de sonu olması gerektiğini söylemişti. </st><st c="5156">Öyküler karmaşık karakterlerin yanı sıra talihin dönüşünü ve alınacak dersi içeren bir temayı da kapsamalıydı. </st><st c="5267">Dahası, öykücü öyküyle o kadar iç içe olmalıydı ki—eylemi zihninde canlandırmak, karakterlerin hissettiklerini hissetmek—dinleyiciler anlatının dünyasına çekilebilsin. </st><st c="5435">Aristoteles’in formülü, </st><span><st c="5459">Binbir Gece Masalları’</st></span><st c="5481">ndan </st><span><st c="5487">Decameron’</st></span><st c="5497">a ve </st><span><st c="5503">Tom Sawyer’in Maceraları’</st></span><st c="5528">na kadar asırlar boyunca başarısını kanıtlamıştır.</st></p>
			<p><st c="5579">Geleneksel öykünün anlatı gücüne rağmen, bir kuruluşta hareketi büyük olasılıkla ateşlemeyeceğini biliyordum. </st><st c="5690">Ancak, geçmişe bakarak, içgörümün başka bir şeyi görmemi engellediğini fark ediyorum. </st><st c="5776">Bu şahane ve zengin geleneğin modern iş hayatının zaman kısıtlı dünyasında hiçbir yeri olmadığına inanmak, her öykünün ayrıntı ve renk dolu olması gerektiğini düşünmek kadar yanlıştı. </st><st c="5960">İyi anlatılmış bir öykünün modern bir kuruluş için de uygun olduğunu daha sonra görecektim. </st><st c="6052">Gerçekten de, kuruluşlarda öykü anlatmanın kullanımıyla ilgili bir dizi sürpriz beni bekliyordu.</st></p>
		</div>
	<div id="charCountTotal" value="6148"></div></body>
</html>
