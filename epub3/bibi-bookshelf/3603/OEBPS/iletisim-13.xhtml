<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-13</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-13" lang="tr-TR" xml:lang="tr-TR">
		<div>
			<h2><span><st c="0">Karşılıklılık İlkesi </st></span></h2>
			<p><span><st c="21">İnsanlar aynen geri öderler.</st></span></p>
			<p><span><st c="49">Uygulama </st></span></p>
			<p><span><st c="59">Ne almak istiyorsanız onu verin. </st></span></p>
			<p><st c="92">Övgünün Dan üzerinde sıcak ve yumuşatıcı bir etkisi olacaktır, zira ne kadar aksi olursa olsun, o da insandır ve insanlara onların kendisine davrandıkları gibi davranma yönündeki evrensel insani eğilime o da tabidir. </st><st c="309">Eğer kendinizi, önce o size gülümsediği için birisine gülümserken bulduysanız, bu ilkenin nasıl işlediğini bilirsiniz. </st></p>
			<p><st c="428">Yardım dernekleri, fon toplamakta kendilerine yardımcı olması açısından karşılıklılık ilkesine dayanırlar. </st><st c="535">Örneğin, Engelli Amerikan Gazileri adlı kuruluş, yıllarca sadece ustalıkla kaleme alınmış bir fon toplama mektubunu kullanarak, taleplerine yüzde 18 gibi kayda değer bir oranda yanıt alıyordu. </st><st c="728">Ama ne zaman ki, grup zarflara küçük bir hediye koymaya başladı, yanıt oranı neredeyse iki katına çıkarak yüzde 35’e ulaştı. </st><st c="853">Hediye—kişiye mahsus adres etiketleri—son derecede mütevazıydı, ama farkı yaratan muhtemel bağışçıların ne aldıkları değildi. </st><st c="979">Önemli olan, bir şey almış olmalarıydı.</st></p>
			<p><st c="1018">O mektupta işe yarayan şey, iş hayatında da işe yarar. </st><st c="1074">Noel zamanı tedarikçileri satın alma bölümlerini hediye yağmuruna tutmaya iten şey, dini bayram coşkusundan daha fazla bir şeydir. </st><st c="1205">1996 yılında, satın alma yöneticileri, </st><span><st c="1244">Inc. </st></span><st c="1249">dergisinden bir muhabire, bir tedarikçiden hediye kabul ettikten sonra, daha önce reddedecekleri ürün ve hizmetleri satın almaya razı olduklarını itiraf ettiler. </st><st c="1411">Hediyelerin akılda kalmayı sağlama açısından da müthiş bir etkisi vardır. </st><st c="1485">Okurlarımı bana kendi yaşamlarında işe yarayan etkileme ilkelerinden örnekler göndermeleri için teşvik ettim. </st><st c="1595">Oregon Eyaleti’nin bir çalışanı olan bir okur, amirine bağlılığını sağlayan aşağıdaki nedenleri içeren bir mektup yolladı.</st></p>
			<p><st c="1717">Bana ve oğluma Noel’de, bana ayrıca doğum günümde hediyeler veriyor. </st><st c="1787">Şu anda yaptığım tür işte terfi edilmiyor, terfi etmek için tek seçeneğim başka bir bölüme geçmek. </st><st c="1886">Ama bunu yapmamak için direndiğimi görüyorum. </st><st c="1932">Amirim emeklilik yaşına yaklaşıyor ve ancak o emekli olduktan sonra başka bir bölüme geçebileceğimi sanıyorum… Bana bu kadar iyi davranmış olduğu için, kendimi şimdilik burada kalmaya mecbur hissediyorum.</st></p>
			<p><st c="2136">Ama sonuçta hediye vermek karşılıklılık kuralının basitçe bir uygulamasıdır. </st><st c="2214">Daha incelikli kullanımlarında, işyerinde olumlu tavırlar ve verimli kişisel ilişkiler geliştirmek isteyen bir yöneticiye gerçek bir ilk hamle avantajı sunar: Yöneticiler, önce kendileri o tarzda hareket ederek, eş düzeylerinden ve çalışanlarından arzu ettikleri davranışı elde edebilirler. </st><st c="2505">Bu, ister bir güven duygusu, ister bir işbirliği ruhu ya da hoş bir tutum olsun, liderlerin, başkalarından görmek istedikleri davranışı kendilerinin şekillendirmesi gerekir.</st></p>
			<p><st c="2678">Aynı şey enformasyon temini ve kaynak bölüşümü meseleleriyle karşı karşıya kalan yöneticiler için de geçerlidir. </st><st c="2792">Eleman sıkıntısı çeken ve hızla yaklaşmakta olan bir teslim tarihine boş gözlerle bakan iş arkadaşınıza size bağlı elemanlardan birini ödünç verdiğiniz takdirde, gereksiniminiz olduğunda yardım alma şansınızı önemli ölçüde artırırsınız. </st><st c="3029">Arkadaşınız yardımınız için size teşekkür ettiğinde, ona, “Bir şey değil, yardımcı olmaktan memnunum. </st><st c="3131">İhtiyacım olduğunda, senin yardımına güvenmemin benim için ne kadar önemli olduğunu biliyorum” gibi bir şeyler söylerseniz, bu şansınız daha da artar.</st></p>
			<h2><span><st c="3281">Sosyal Kanıt İlkesi </st></span></h2>
			<p><span><st c="3302">İnsanlar kendilerine benzeyenlerin liderliğini izler.</st></span></p>
			<p><span><st c="3355">Uygulama</st></span></p>
			<p><span><st c="3364">Erişilebilir olduğunda eş düzey gücünü kullanın. </st></span></p>
			<p><st c="3414">Sosyal yaratıklar olarak insanlar, nasıl düşünecekleri, nasıl hissedecekleri ve nasıl hareket edecekleri gibi konularda çevrelerinde bulunan insanlardan ipuçları almaya fazlasıyla ihtiyaç duyarlar. </st><st c="3612">Bunu sezgisel olarak biliriz, ama sezgi, ilk olarak 1982 yılında, </st><span><st c="3678">Journal of Applied Psychology’de </st></span><st c="3711">anlatıldığı gibi, deneylerle de teyit edilmiştir. </st><st c="3761">Bir grup araştırmacı, Güney Carolina, Columbia’da bir hayır kampanyası için bağış talebinde bulunarak ve bunu yaparken de, mahallede daha önce bağışta bulunmuş komşuların bir listesini göstererek kapı kapı dolaştı. </st><st c="3976">Araştırmacılar, daha önce bağışta bulunanların listesi uzadıkça, talepte bulunulan kişinin de bağış yapma olasılığının arttığını gördüler. </st></p>
			<p><st c="4115">Talepte bulunulan kişiler için, listedeki arkadaşlarının ve komşularının isimleri, talebe nasıl yanıt vermeleri gerektiğine dair bir tür sosyal kanıttı. </st><st c="4268">Ama eğer isimler rasgele yabancıların adları olsaydı, bu derecede zorlayıcı olmayacaktı. </st><st c="4357">İlk kez </st><span><st c="4365">Journal of Personality and Social Psychology</st></span><st c="4409">’de anlatılan, 1960’larda yapılmış bir deneyde, New York’ta yaşayanlardan kayıp bir cüzdanı sahibine geri vermeleri istenmişti. </st><st c="4538">Bu kişilere daha önce başka bir New Yorklunun cüzdanı geri verme girişiminde bulunduğu söylendiğinde, onların da cüzdanı geri verme girişiminde bulunma ihtimalleri oldukça yükseliyordu. </st><st c="4724">Ama yabancı bir ülkeden birisinin cüzdanı geri verme girişiminde bulunduğunu öğrenmeleri, kararlarını hiçbir şekilde etkilemiyordu.</st></p>
			<p><st c="4855">Yöneticilerin bu iki deneyden çıkaracakları ders, iknanın eş düzeylerden geldiğinde son derecede etkili olabileceğidir. </st><st c="4976">Bilim çoğu satış profesyonelinin zaten bildiği bir şeyi destekliyor: Memnun müşterilerden gelen referanslar, en iyi etkiyi memnun müşteriyle muhtemel müşteri benzer koşulları paylaştığında gösterir. </st><st c="5175">Bu ders yeni bir kurumsal girişimi satmak göreviyle karşı karşıya olan bir yöneticiye yardımcı olabilir. </st><st c="5280">Bölümünüzün iş süreçlerini düzene koymaya çalıştığınızı düşünün. </st><st c="5345">Bir grup emektar çalışan karşı çıkmaktadır. </st><st c="5389">Çalışanları atılımın yararları hususunda kendiniz ikna etmek yerine, girişimi destekleyen eski bir çalışandan bir ekip toplantısında düzenlemenin lehinde konuşmasını isteyin. </st><st c="5564">Patrondan gelecek yeni bir nutuk yerine, bir eş düzeyin ifadesinin grubu ikna etme olasılığı çok daha yüksektir. </st><st c="5677">Basitçe ifade edersek, etkileme çoğunlukla dikey değil, yatay olarak daha iyi yapılır.</st></p>
			<h2><span><st c="5763">Tutarlılık İlkesi </st></span></h2>
			<p><span><st c="5782">İnsanlar açık taahhütlerinden yana saf tutarlar. </st></span></p>
			<p><span><st c="5831">Uygulama </st></span></p>
			<p><span><st c="5840">Taahhütlerinizi etkin, aleni ve gönüllü hale getirin. </st></span></p>
			<p><st c="5894">Beğenme güçlü bir kuvvettir, ama ikna işi sadece insanların size, fikrinize ya da ürününüze sıcak duygular beslemesini sağlamaktan daha çok şeyi kapsar. </st><st c="6047">İnsanların sadece sizi beğenmeleri değil, kendilerini onlardan yapmalarını istediğiniz şeye bağlı hissetmeleri gerekir. </st><st c="6167">İyi davranışlarda bulunmak, insanlara kendilerini size borçlu hissetmelerini sağlamanın güvenli bir yoludur. </st><st c="6276">Diğer güvenli bir yol, onlardan aleni bir taahhüt almaktır. </st></p>
			<p><st c="6336">Yaptığım araştırmalar, çoğu insanın, bir kez bir duruşu benimseyip savunduğunda ya da lehinde olduğu alenen kayda geçtiğinde, ona bağlı kalmayı tercih ettiğini gösterdi. </st><st c="6506">Diğer çalışmalar bu bulguyu destekler ve küçük ve önemsizmiş gibi görünen bir taahhüdün bile gelecekteki eylemler üzerinde nasıl güçlü etkileri olabileceğini gösterir. </st><st c="6674">1983 yılında, </st><span><st c="6688">Personality and Social Psychology Bulletin</st></span><st c="6730">’de yazan İsrailli araştırmacılar büyük bir sitenin sakinlerinin yarısından engelliler için bir rekreasyon merkezinin kurulması lehinde bir dilekçeyi imzalamalarını nasıl istediklerini anlattılar. </st><st c="6928">Amaç iyiydi ve talep küçüktü, o nedenle de, kendisinden talepte bulunulan aşağı yukarı herkes imzalamayı kabul etti. </st><st c="7045">İki hafta sonra, Engelliler için Ulusal Yardım Gününde, sitenin tüm sakinleri evlerinde ziyaret edildi ve kendilerinden bu amaç için bağış yapmaları istendi. </st><st c="7203">Kendilerinden dilekçe imzalamaları istenmeyenlerin yarısından biraz fazlası katkıda bulunurken, dilekçeyi imzalayanların yüzde 92 gibi müthiş bir çoğunluğu bağış yaptı. </st><st c="7372">Site sakinleri kendilerini taahhütlerine bağlı kalmaya zorunlu hissettiler, zira o taahhütler etkin, aleni ve gönüllü yapılmıştı. </st><st c="7502">Bu üç özelliği ayrı ayrı ele almaya değer. </st></p>
			<p><st c="7545">Aktif olarak yapılan—yüksek sesle söylenen, yazıya dökülen ya da başka bir yolla açıkça ifade edilen—bir tercihin alenen ifade edilmemiş bir tercihe nazaran insanın gelecekteki davranışını yönlendirme olasılığı çok daha yüksektir. </st><st c="7776">Delia Cioffi ve Randy Garner, 1996’da, </st><span><st c="7815">Personality and Social Psychology Bulletin’</st></span><st c="7858">de yazdıkları bir makalede, belirli bir grup içindeki üniversite öğrencilerinden devlet okullarındaki bir AIDS eğitim projesinde çalışmaya gönüllü olduklarını ifade ettikleri bir formu doldurmalarının istendiği bir deneyi anlattılar. </st><st c="8093">Başka bir gruptaki öğrenciler ise aynı projeye katılmaya, projeye katılmak istemediklerini belirten bir formu boş bırakarak gönüllü oldular. </st><st c="8234">Birkaç gün sonra, gönüllüler görev yerine geldiklerinde, gelenlerin yüzde 74’ü bağlılıklarını formu doldurarak belirten gruptan olan öğrencilerdi. </st><st c="8381">Bunun, belirli bir hareket tarzını izlemesini istediği bir astını ikna etmek isteyen bir yönetici açısından ne anlama geldiği açıktır: Taahhütlerini yazılı olarak alın. </st><st c="8550">Çalışanınızın raporlarını zamanına daha uygun bir şekilde vermesini istediğinizi varsayalım. </st><st c="8643">İsteğinize uygun bir anlaşmaya vardığınıza inandığınızda, çalışanınızdan kararı bir not halinde düzenleyip size göndermesini isteyin. </st><st c="8777">Böyle yaparak, onun taahhüdünü yerine getirme olasılığını büyük ölçüde artırırsınız, zira insanlar bir kural olarak yazdıkları şeyleri yerine  getirmeye çabalar. </st></p>
			<p><st c="8938">Taahhüdün sosyal boyutlarını kapsayan araştırmalar, kamuoyuna ilan edildiklerinde yazılı beyanların daha da güçlü hale geldiğini ortaya koymaktadır. </st><st c="9087">1955 yılında, </st><span><st c="9101">Journal of Abnormal and Social Psychology’</st></span><st c="9143">de anlatılan klasik bir deneyde, üniversite öğrencilerinden bir ekran üzerine yansıtılmış çizgilerin uzunluklarını tahmin etmeleri istenmişti. </st><st c="9287">Bazı öğrencilere tahminlerini bir kâğıda yazıp imzaladıktan sonra kâğıdı deneyi yürüten kişiye teslim etmeleri söylenmişti. </st><st c="9411">Diğerleri tahminlerini silinebilir bir tahtaya yazdılar ve sonra da hemen sildiler. </st><st c="9495">Bir başka gruba ise tahminlerini kendilerine saklamaları talimatı verildi. </st></p>
			<p><st c="9570">Deneyi yürütenler daha sonra grupların her birine ilk tahminlerinin yanlış olabileceğine dair kanıtlar sundular. </st><st c="9683">Kararlarını sadece akıllarında tutmuş olanlar ilk tahminlerini yeniden gözden geçirmeye en eğilimli olanlardı. </st><st c="9794">Tahminlerine biraz daha sadık olanlar, tahminlerini yazdıktan sonra hemen silenlerdi. </st><st c="9880">Ama ilk tahminlerinden caymakta en fazla tereddüt edenler, açık farkla, tahminlerini yazıp imzaladıktan sonra araştırmacıya teslim edenlerdi. </st></p>
			<p><st c="10022">Bu deney çoğu insanın başkalarına tutarlı görünmeyi ne kadar çok istediklerini ortaya koymaktadır. </st><st c="10121">Raporlarını geç teslim eden çalışanın durumunu yeniden ele alın. </st><st c="10186">Bu arzunun gücünün farkında olarak, onu başarılı bir şekilde daha dakik olma gereksinimine ikna ettikten sonra, herkesçe bilinmesini sağlayarak taahhüdü daha güçlü hale getirin. </st><st c="10364">Bunu yapmanın yollarından biri çalışana şu içerikte bir e-posta göndermek olabilir: “Planının tam olarak bizim gereksinim duyduğumuz şey olduğunu düşünüyorum. </st><st c="10523">Onu üretim bölümünden Diane ve sevkıyattan Phil’e de gösterdim, onlar da tam isabet olduğu kanısındalar.” Bu taahhütler ne şekilde resmileştirilirse resmileştirilsinler, asla insanların özel olarak aldıkları ve hiç kimsenin haberi olmadan vazgeçtikleri Yeni Yıl kararları gibi olmamalıdır. </st><st c="10813">Herkese açık olarak yapılmalı ve görünür bir şekilde ilan edilmelidir.</st></p>
			<p><st c="10883">Üç yüz yıldan daha fazla bir zaman önce, Samuel Butler, kalıcı ve etkin olabilmeleri için taahhütlerin neden gönüllü olmaları gerektiğini kısa ve öz bir şekilde anlatan bir beyit yazmıştı: “Kendi isteğinin aksine razı olan kişi/ Gene de kendi fikrindedir.” Eğer kişinin üstlendiği iş, ona zorla, baskıyla kabul ettirilmiş veya dışarıdan dayatılmışsa, bu bir taahhüt değil, arzu edilmeyen bir yüktür. </st><st c="11284">Patronunuz size bir politik adayın kampanyasına bağış yapmanız için baskı yapmış olsaydı, nasıl tepki gösterirdiniz, bir düşünün. </st><st c="11414">Bu, bir oy verme kabininin gizliliği içinde, sizi o adaya oy vermeye daha eğilimli mi yapardı? </st><st c="11509">Büyük olasılıkla hayır. </st><st c="11533">Aslında, 1981 yılında yayınladıkları kitapları </st><span><st c="11580">Psychological Reactance</st></span><st c="11603">’da, Sharon S. </st><st c="11619">Brehm ve Jack W. </st><st c="11636">Brehm, sadece patronunuzun baskısına duyduğunuz kızgınlığı ifade etmek için, tam aksi yönde oy kullanacağınızı öne süren veriler  sunuyorlar. </st></p>
			<p><st c="11777">Bu tür şiddetli ters tepmeler işyerinizde de olabilir. </st><st c="11832">O işini zamanında bitiremeyen çalışana tekrar geri dönelim. </st><st c="11892">Eğer davranışında kalıcı bir değişim yaratmak istiyorsanız, uyumunu sağlamak için tehdit veya baskı taktiklerinden uzak durmalısınız. </st><st c="12026">Aksi takdirde, davranışındaki herhangi bir değişikliği, değişime kişisel bir bağlılıktan ziyade bir göz korkutmanın sonucu olarak görecektir. </st><st c="12168">Daha iyi bir yaklaşım, çalışanın işyerinde içtenlikle değer verdiği bir şeyi—belki kaliteli işçilik ya da ekip ruhu—saptamak ve sonra da zamanında sunulan raporların bu değerlerle nasıl bağdaştığını anlatmak olabilir. </st><st c="12386">Bu, çalışana sahiplenebileceği iyileştirme nedenleri verir. </st><st c="12446">Bunları sahiplendiği için de, siz onu takip etmediğiniz zaman bile bu nedenler onun davranışını yönlendirmeyi sürdürür.</st></p>
		</div>
	<div id="charCountTotal" value="12565"></div></body>
</html>
