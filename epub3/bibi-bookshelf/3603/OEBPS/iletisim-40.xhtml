<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-40</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-40" lang="tr-TR" xml:lang="tr-TR">
		<div>
			<p><st c="0">ÖYKÜ ANLATMAK YÖNETİM HEDEFLERİNİ GERÇEKLEŞTİRMEK için giderek kabul gören bir yoldur. </st><st c="88">Ancak liderlerin farklı amaçlar için çeşitli öykü kalıpları kullanmaya ihtiyaçları vardır. </st></p>
			<p><span><st c="179">Hareketi Ateşlemek</st></span></p>
			<p><st c="197">Liderlik, her şeyden fazla, insanları değiştirmekle ilgilidir. </st><st c="261">Bu hedefe ulaşmak için, gerekli olan değişikliklerin bazen karmaşık olan mahiyetini anlatmanız ve çoğu kez şüpheci olan kuruluşu değişiklikleri uygulaması için esinlendirmeniz gerekir. </st><st c="446">Dinleyicilerin kendi koşullarında gerekli olan dönüşümü gözünde canlandırmasına ve bu kavrayış üzerine eyleme geçmesine olanak veren bu yere ben “sıçrama öyküsü” adını veririm.</st></p>
			<p><st c="622">Böyle bir öykü, tercihen konuyla alakalı görünecek kadar yeni, gerçek bir olaya dayanır. </st><st c="712">Hedef kitle üyelerinin kendilerini özdeşleştirebildiği tek bir kahramanı vardır. </st><st c="793">Bir değişikliğin en azından kısmen başarıyla uygulandığı, inanılır bir mutlu sonu vardır. </st><st c="883">(Ayrıca üstü kapalı bir alternatif son daha vardır, değişiklik olmasaydı olacak mutsuz son.)</st></p>
			<p><st c="975">Öykünün anlaşılır ve inanılır olması için yeterince ayrıntı mevcuttur ama —ve bu kilittir—dinleyicilerin kendilerini tamamen kaptırmasını sağlayacak nitelik pek yoktur. </st><st c="1145">Bu olduğu takdirde, insanların kendi kuruluşları içindeki değişiklikle benzeşen bir senaryo yaratacak zihinsel alanları olmayacaktır. </st><st c="1279">Örneğin, eğer bir kuruluşa yeni bir teknolojiyi benimsetmek istiyorsanız, ayrıntıları üzerinde çok düşünmeden onu başarıyla uygulamış başka yerlerdeki bireyler hakkında öyküler anlatabilirsiniz.</st></p>
			<p><span><st c="1473">Kim Olduğunuzu Anlatmak</st></span></p>
			<p><st c="1497">İnsanlar size güven duymadığı takdirde onları ıstıraplı olan bu değişiklikten geçirmeniz olası değildir. </st><st c="1603">Eğer size güven duyacaklarsa, sizi tanımaları gerekir: kim olduğunuzu, nereden geldiğinizi ve sahip olduğunuz görüşleri neden koruduğunuzu. </st><st c="1743">İdeal olarak, sonunda sadece sizi anlamakla kalmayacak, size empatiyle de yaklaşacaklardır. </st></p>
			<p><st c="1835">Bu amacı güden öyküler genellikle biraz metanet ya da savunmasızlık ortaya koyan bir yaşam olayına dayanır ve konuşmacının bu deneyimden ne çıkardığını gösterir. </st><st c="1997">Örneğin, Jack Welch’in General Electric’i en tepeye çıkarmaktaki başarısının, bir zamanlar moral bozucu bir mağlubiyetin ardından bir hokey sopasını buzun üzerine fırlattıktan sonra annesinden yediği fırçayı da içeren, kendi hikâyesini anlatma becerisinin yardımıyla olduğuna hiç şüphe yoktur. </st><st c="2291">Annesinin, “Seni serseri! </st><st c="2317">Kaybetmeyi bilmezsen kazanmayı da asla bilmeyeceksin” dediğini Welch, </st><span><st c="2387">Jack: Straight from the Gut</st></span><st c="2414"> adlı anı kitabında anlatır. </st></p>
			<p><st c="2443">Hareketi ateşlemek için tasarlanmış bir öykünün aksine, bu tür bir öykü renkli ayrıntıları ve içeriğiyle genellikle iyi anlatılır. </st><st c="2574">Bu yüzden konuşmacının dinleyicilerin yeterince zamanı ve öyküyü dinlemeye ilgileri olduğundan emin olması gerekir.</st></p>
			<p><span><st c="2689">Değerleri Aktarmak</st></span></p>
			<p><st c="2708">Öyküler bir kuruluştaki değerleri kökleştirmek için etkin araçlar olabilir, özellikle de yıkıcı davranış tarzına net bir biçimde sınırlar koyarak sorunların önüne geçilmesine yardımcı olanlar. </st><st c="2902">Bu tür bir öykü dinleyicilerin “buralarda işlerin nasıl yapıldığını” anladığını garanti eder. </st></p>
			<p><st c="2996">Bu öyküler çoğunlukla kıssa biçimindedir. </st><st c="3038">Dini liderler değerleri iletmek için binlerce yıl bunları kullanmıştır. </st><st c="3110">Öyküler bir tür genel geçmişte geçer ve içeriği belirleyen çok az ayrıntı vardır—oysaki içeriğin dinleyicilere anlamlı görünmesi gerekir. </st><st c="3248">Bu tür öykülerin “olguları” kuramsal olabilir, ancak inanılır olmalıdır. </st><st c="3321">Örneğin, bir öykü, şirketin bir tedarikçisiyle ilgili mali çıkarını açıklamayarak bir çıkar çatışmasına yol açtığını görmeyi becerememiş birinin üzücü akıbetini anlatabilir.</st></p>
			<p><st c="3494">Tabii öyküler tek başlarına değerleri bir kuruluşa yerleştiremez. </st><st c="3561">Liderler bu değerleri günlük olarak yaşamalıdır.</st></p>
			<p><span><st c="3609">İşbirliğini Teşvik Etmek</st></span></p>
			<p><st c="3634">Yönetim konusundaki bütün ders kitapları insanların birlikte çalışmasını sağlamanın değerinden bahseder. </st><st c="3740">Ancak gerçek hayat ortamlarında böyle bir şeyin olmasını sağlamak için çoğunun sunduğu tek tavsiye, “Karşılıklı konuşmayı teşvik etmek” olur. </st><st c="3882">Evet, ama nasıl?</st></p>
			<p><st c="3898">Bir yaklaşım, bir grubu ilgilendiren konu ve hedefler etrafında, grubun bir üyesinin anlattığı bir öyküyle başlayarak genel bir öykü oluşturmaktır. </st><st c="4047">İdeal durumda ilk öykü bir diğerini ateşler, o da bir başkasını. </st><st c="4112">Eğer süreç devam ederse, grup üyeleri paylaşılan, bir topluluk duygusu yaratan bir bakış açısı geliştirir. </st><st c="4219">Birinci öykü, diğer kişilerin içindeki öykü dürtüsünü dışarı çıkarmak ve daha başka öyküler dinlemeye bir hazırlık yaratmak için, duygusal olarak yeterince dokunaklı olmalıdır. </st><st c="4396">Örneğin, konuşmacının zor bir iş durumuyla nasıl cebelleştiğini canlı bir biçimde betimleyebilir. </st></p>
			<p><st c="4494">Böyle bir süreç için grubun, öykülerin organik olarak yüzeye çıkmasına izin veren açık bir gündeminin olması en iyisidir. </st><st c="4616">Öyküleri paylaşmanın olumlu deneyimi yoluyla üretilen enerjinin derhal eyleme yönlendirilebilmesi için hazırda bir plan bulundurmak da arzu edilir bir şeydir.</st></p>
			<p><img src="image/Screen_Shot_2019-09-10_at_23.34.01.png" alt="" /><st c="4774"></st></p>
			<p><img src="image/Screen_Shot_2019-09-10_at_23.34.24.png" alt="" /><st c="6633"></st></p>
			<p><span><st c="7291">Söylentileri Yumuşatmak</st></span></p>
			<p><st c="7314">Söylentiler her kuruluşta aralıksız dolaşır. </st><st c="7360">“En son haberi duydun mu?” yöneticiler için başa çıkması zor bir nakarattır. </st><st c="7437">Bir söylentiyi inkâr etmek ona inanılırlık verebilir. </st><st c="7491">Nasıl başladığını sormak yayılmasını kesinleştirebilir. </st><st c="7547">Göz ardı etmekse kontrolden çıkmasına izin verme riskini getirir. </st><st c="7613">Kuruluşun geleceğine dair merkezi önemdeki konular—iktisaplar, yeniden yapılanmalar, önemli yönetimsel değişiklikler—hakkındaki söylentiler çalışanlar için muazzam bir dikkat dağıtıcı (ya da daha kötüsü) olabilir. </st><st c="7827">Öyleyse, bir üst düzey yönetici olarak ne yapabilirsiniz? </st><st c="7885">Buna verilecek bir karşılık, söylentiyi etkisizleştirmek için onun enerjisinden yararlanmak, dinleyicileri dedikodunun asılsız veya mantıksız olduğuna ikna etmek için bir öykü kullanmaktır. </st><st c="8075">Bu tür bir öykü söylenti ve gerçeklik arasındaki uyuşmazlığa dikkati çeker. </st><st c="8151">Söylentinin gücünü yok etmek gayreti içinde, söylentiyle, söylentiyi çıkaranla ve hatta kendinizle alay etmek için kibarca mizaha başvurabilirsiniz. </st><st c="8300">Örneğin, “şirket çapında bir yeniden yapılanmaya gidilmesinin an meselesi olduğu” asılsız söylentisinin üstesinden gelmek için, önce ön büronun yönetim kurulu toplantılarının oturma şemasıyla ilgili uğraşlarının bitirilmesi gerektiğini şaka yollu anlatıyor olabilirsiniz. </st><st c="8572">Ancak mizahın geri tepebildiğini aklınızdan çıkarmayın. </st><st c="8628">Kötü niyetli takılma hak edilmiş bir ters tepki yaratabilir. </st></p>
			<p><st c="8689">Bu işin püf noktası, her kuruluşta var olan gayri resmi iletişimin muazzam yeraltı nehriyle aynı yönünde çalışmaktır, tersi yönde değil. </st><st c="8826">Eğer bir söylenti doğru ya da en azından akla yatkınsa onu elbette mizah yoluyla unutturamazsınız. </st><st c="8925">Eğer durum buysa, söylentinin özünü kabul etmek, meseleyi bir perspektife oturtmak ve yola devam etmekten başka yapabileceğiniz çok az şey vardır. </st></p>
			<p><span><st c="9072">Bilgiyi Paylaşmak</st></span></p>
			<p><st c="9089">Bir kuruluşun entelektüel sermayesinin çoğu hiçbir yerde yazılı değil, insanların aklındadır. </st><st c="9184">Bu bilgiyi bir kuruluşun içinde ve ötesine iletmek genellikle gayri resmi olarak, öyküleri paylaşmak yoluyla olur. </st></p>
			<p><st c="9299">Bilgi paylaşma anlatıları bir kahramanları, hatta saptanabilir bir temaları olmaması nedeniyle, alışıldık değildir. </st><st c="9415">Daha çok sorunlar ve bu sorunların nasıl ve neden karara bağlandığı—ya da daha büyük olasılıkla, bağlanmadığı—hakkındadır. </st><st c="9538">Sorunun bir tanımını, ortamı ve çözümü içerir. </st><st c="9585">Bir sorunu vurguladığı için—örneğin, yeni bir sistemi kullanmayı öğrenirken çalışanların karşı karşıya kaldığı meydan okuma—genellikle olumsuz bir tonu vardır. </st><st c="9745">Çoğu kez ayrıntılı olarak belirli bir çözümün neden işe yaradığına odaklandığı için, tanımlanmış bir grup insan dışında pek ilgi görmeyebilir. </st><st c="9888">Açıkça bu anlatılar tatsız olmasına ve bilinen bir öykünün çoğu öğesine sahip olmamasına rağmen yine de örgütsel anlatının isimsiz yük beygiridir. </st></p>
			<p><st c="10035">Bununla birlikte, bu tür anlatıların bir zorluğu vardır. </st><st c="10092">Bir şirket ortamında, sorunlarla ilgili öyküler rahatlıkla dolaşmaz, bunun nedeni sadece insanlar yanlışları kabul etmekten korktuğu için değil, aynı zamanda başarının coşkusuyla, o sırada öğrendiklerini unutma eğiliminde olduğu içindir. </st><st c="10330">Sonuç olarak bilgi paylaşan öykü dayatılamaz; önemli noktaları açıklanmalıdır. </st><st c="10409">Yani, insanları neyin yanlış gittiği ve nasıl düzeltilebileceği hakkında konuşturmak için başarıların tartışılmasına ihtiyaç olabilir.</st></p>
			<p><span><st c="10543">İnsanları Geleceğe Götürmek</st></span></p>
			<p><st c="10571">Bir liderin görevinin önemli bir bölümü—bu ister gerçek bir senaryonun somut koşullarıyla ister bir vizyonun kavramsal koşullarıyla olsun—diğerlerini gelecekte olacaklar için hazırlamaktır. </st><st c="10762">Bir öykü, dinleyicileri geleceğin bir görüntüsüyle rahatlatmak yoluyla, bulundukları yerden bulunmaları gereken yere götürmeye yardımcı olabilir. </st><st c="10908">Sorun tabii ki, gelecek bilinmezken gelecek hakkında inanılır bir öykü kurmaktır.</st></p>
			<p><st c="10989">Ancak, eğer böyle öyküler amacına hizmet edecekse, sonunda hatalı olduğu ortaya çıkabilecek ayrıntılar vermeden, dinleyicilerin gelecekle ilgili imgesel iştahlarını açmalıdır. </st><st c="11166">Gelecek tüm beklenmeyen karışıklıklarıyla göz önüne serilirken, dinleyiciler öyküyü zihinlerinde yeniden biçimlendirebilmelidir. </st><st c="11295">Açıkçası, öykü durumu olumlu bir biçimde betimlemelidir: İnsanlara nelerden kaçınmaktan ziyade neleri hedeflemeleri gösterildiği takdirde, değişiklikle ilgili belirsizliğin üstesinden gelmeleri daha olasıdır.</st></p>
			<p><st c="11503">Gelecek hakkında çağrıştırıcı bir öykü anlatmanın, bazen her liderde olmayan bir yüksek konuşma becerisi gerektirdiğine dikkat edin. </st><st c="11637">Ama yukarıda tanımlanan sıçrama tahtası öykü bir alternatif sunar. </st><st c="11704">Bir başka yerde halihazırda meydana gelen bir değişikliği duymak, dinleyicilerin bu değişikliğin gelecekte onlar için nasıl baş göstereceğini hayal etmelerine yardımcı olabilir.</st></p>
		</div>
	<div id="charCountTotal" value="11881"></div></body>
</html>
