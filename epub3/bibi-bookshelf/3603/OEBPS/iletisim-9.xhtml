<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-9</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-9" lang="tr-TR" xml:lang="tr-TR">
		<div>
			<h1 id="_idParaDest-2"><span><st c="0">İkna Etme Biliminde Ustalaşmak </st></span></h1>
			<p><span><st c="32">Robert B. </st><st c="42">Cialdini</st></span></p>
			<p><st c="50">ŞANSLI AZINLIK ONA SAHİPTİR; çoğumuzda yoktur. </st><st c="98">Bir avuç “doğuştan hünerli kimse” gerçekten de dinleyiciyi nasıl yakalayacaklarını, kararsızların aklını nasıl çeleceklerini ve muhalifleri kendilerine döndüreceklerini bilirler. </st><st c="277">Bu ikna ustalarını sihirlerini icra ederken izlemek hem etkileyici, hem de sinir bozucudur. </st><st c="369">Etkileyici olan, sadece bu kişilerin karizmalarını ve hitabet yeteneklerini başkalarını istedikleri şeyleri yapmaya ikna etmekte ne kadar kolay bir şekilde kullandıkları değil; aynı zamanda, sanki iknanın kendisi bir an önce geri ödenmesi gereken bir iyilikmişçesine, bu başkalarının kendilerinden istenen şeyi yapmaya ne kadar arzulu olduklarıdır. </st></p>
			<p><st c="718">Deneyimin sinir bozucu tarafı ise, bu doğuştan iknacıların olağanüstü becerilerine bir açıklama getirememeleri ve bu becerilerini başkalarına geçirememeleridir. </st><st c="879">İnsanlara davranış biçimleri bir sanattır ve bir kural olarak da sanatçılar bir şeyi yapmakta, onu izah etmekte olduklarından çok daha başarılıdırlar. </st><st c="1030">Bunların çoğu, bizim gibi karizma ve hitabet yeteneğinin sıradan oranından fazlasına sahip olmayan ama gene de liderliğin temel zorluğuyla—işlerin başkaları tarafından yapılmasını sağlamak—boğuşmak zorunda olanlara pek de yardımcı olmaz. </st><st c="1268">Her gün, oldukça bireysel bir işgücünü nasıl motive edeceklerini ve yönlendireceklerini hesaplamaya çalışan şirket yöneticileri bu zorluğa acı verecek şekilde aşinadır. </st><st c="1437">O zaman, “Çünkü patron benim” kartı oynanır. </st><st c="1482">Ama bunu yapmak, alçaltıcı ve moral bozucu olmasa bile, işlevler arası ekiplerin, ortak girişimlerin ve şirketler arası ortaklıkların yetki çizgilerini belirsizleştirdiği bir dünyada uygun düşmeyecektir. </st><st c="1686">Böyle bir ortamda, ikna becerileri diğerlerinin davranışları üzerinde resmi güç yapılarının yaptığından çok daha fazla etki yapacaktır. </st></p>
			<p><st c="1822">Bu da bizi yeniden başladığımız yere getirir. </st><st c="1868">İkna becerileri her zaman olduğundan daha gerekli olabilir, ama eğer en yetenekli uygulayıcıları bu becerilerini başkalarına geçiremiyorlarsa, yöneticiler bu becerileri nasıl edinebilirler? </st><st c="2058">Bilime bakarak. </st><st c="2074">Son elli yıl içinde, davranış bilimciler belirli etkileşimlerin insanları ne şekilde kabullenmeye, uymaya ya da değişmeye götürdüğü konusuna önemli ölçüde ışık tuttular. </st><st c="2244">Bu araştırmalar iknanın çok derinlerde kök salmış insan güdülerine ve gereksinimlerine hitap ederek çalıştığını ortaya koyuyor. </st><st c="2372">Bir başka deyişle, ikna öğretilebilir, öğrenilebilir ve uygulanabilir temel ilkeler tarafından yönetilir. </st><st c="2478">Bu ilkelerde ustalaşarak yöneticiler mutabakat sağlama, anlaşmalar yapma ve imtiyazlar kazanma işlerine bilimsel bir kesinlik getirebilirler. </st><st c="2620">İleriki sayfalarda, iknanın altı temel ilkesini anlatacağım ve yöneticilerin bunları kendi kuruluşlarında kullanabilmeleri için birkaç yol önereceğim.</st></p>
		</div>
	<div id="charCountTotal" value="2770"></div></body>
</html>
