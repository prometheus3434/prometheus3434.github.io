<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-14</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-14" lang="tr-TR" xml:lang="tr-TR">
		<div>
			<h2><span><st c="0">İkna Uzmanları, Sonunda Emniyetteler</st></span></h2>
			<p><st c="37">DAVRANIŞ BİLİMCİLERİN ONLARCA YILDIR YAPTIKLARI özenli deneysel araştırmalar sayesinde, iknanın nasılı ve niçini ile ilgili kavrayışımız, her zamankinden daha geniş, daha derin ve daha ayrıntılı hale gelmiştir. </st><st c="249">Ama bu bilim insanları konunun ilk araştırmacıları değildir. </st><st c="310">İknayla ilgili araştırmaların tarihi kadim ve onurludur ve uzun bir kahramanlar ve şehitler listesi yaratmıştır. </st></p>
			<p><st c="423">Sosyal etki konusunun ünlü bir uzmanı olan William McGuire, </st><span><st c="483">Handbook of Social Psychology</st></span><st c="512">, adlı kitabının bir bölümünde, dört bin yılı aşan yazılı Batı tarihinin içine dağılmış bir şekilde, iknayla ilgili araştırmaların bir zanaat olarak geliştiği dört yüzyıl olduğunu ileri sürer. </st><st c="705">Bunların ilki antik Atina’nın Perikles Devridir, ikincisi Roma Cumhuriyeti sırasında yaşanmıştır, bir sonraki Avrupa Rönesansı zamanında ortaya çıkmıştır, sonuncusu da, büyük ölçekli reklamcılığın, enformasyonun ve kitle iletişim kampanyalarının ortaya çıkmasına tanık olan, yeni biten yüzyıla yayılmıştır. </st><st c="1012">Sistematik ikna araştırmalarının önceki her üç yüzyılına da, politik güç sahiplerinin iknanın ustalarını öldürtmesiyle aniden yarıda kalan insani kazanımların yükselişi damgasını vurmuştur. </st><st c="1202">Filozof Sokrates iktidardaki güçlere kurban verilen ikna uzmanlarının muhtemelen en ünlüsüdür. </st></p>
			<p><st c="1297">İkna süreciyle ilgili enformasyon bir tehdittir, zira politik güçler tarafından kontrol edilenden tamamen ayrı bir güç tabanı yaratır. </st><st c="1432">Rakip bir etki kaynağıyla karşı karşıya kaldıklarında, geçmiş yüzyıllardaki yöneticiler, akıllıca düzenlenmiş dil, stratejik olarak yerleştirilmiş enformasyon ve en önemlisi psikolojik anlayış gibi devlet başkanlarının hiçbir zaman tekellerine almaya muvaffak olamadıkları güçleri nasıl tanzim edeceklerini gerçekten anlayan bu nadir kişileri ortadan kaldırmakta hiç tereddüt etmediler. </st></p>
			<p><st c="1819">İkna uzmanlarının artık politik gücü ellerinde bulunduranların tehdidiyle karşı karşıya olmadıklarını iddia etmek, belki de insan doğasına çok fazla güven göstermek olur. </st><st c="1990">Ama iknayla ilgili gerçek artık sadece birkaç parlak, esin sahibi kişinin tekelinde olmadığından, bu alanın uzmanları muhtemelen biraz daha rahat nefes alabilirler.</st></p>
			<p><st c="2154">Gerçekten de, iktidarda olan birçok insan iktidarda kalmaya devam etmek istediğinden, büyük olasılıkla, ikna becerilerini yok etmek yerine bu becerileri edinmeyi yeğleyeceklerdir.</st></p>
		</div>
	<div id="charCountTotal" value="2334"></div></body>
</html>
