<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-58</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-58" lang="tr-TR" xml:lang="tr-TR">
		<div>
			<h2><span><st c="0">Karşılıklı Konuşma Yönetiminin DNA’sı</st></span></h2>
			<p><st c="38">STRES DOLU KARŞILIKLI KONUŞMALARIN üstesinden gelmek için belirlediğim tekniklerin hepsinin içine tıkıştırılmış stres dolu karşılıklı konuşmaları başarılı kılmak için gerekli üç basit malzeme vardır. </st><st c="239">Bunlar açıklık, tarafsızlık ve ölçülülük olup tüm iyi iletişimin temel unsurlarıdır. </st><st c="324">Bunları tam öğrenmek en gerilimli karşılıklı konuşmalara bile iyi tepki verme şansınızı artıracaktır. </st><st c="426">Her bir unsura sırayla bir göz atalım.</st></p>
			<p><st c="464">Açıklık, kelimelerin işi bizim için yapmalarına izin vermek demektir. </st><st c="535">Örtmecelerden ya da lafı dolaştırmaktan kaçının—demek istediğinizi insanlara açıkça söyleyin: “Emily, sizin aileniz bakımından Somerset Vadisi Bakım Evi babanızı yerleştirmek için en iyi yer olurdu. </st><st c="734">Ama babanızın aldığı yardım ödeneği oraya yetmiyor.” Ne yazık ki haberler kötüyken içeriği açıkça söylemek yapılması özellikle zor bir şeydir. </st><st c="877">Gergin durumlarda hepimiz açıklıktan kaçınma eğiliminde oluruz, zira açıklığı gaddarlıkla bir tutarız. </st><st c="980">Açık olmak yerine çoğu kez şöyle şeyler söyleriz: “Eee, Dan, bu işin ne olacağından hâlâ emin değiliz, ama gelecekte gözlerimizi açık tutacağız.” Bu bir insanı beklediği terfiyi alamadığı konusunda bilgilendirmenin dolambaçlı—ve son derecede yanlış yönlendiren—bir yoludur. </st><st c="1254">Oysa dürüstlüğün doğasında gaddar olan hiçbir şey yoktur. </st><st c="1312">Haberi gaddar veya insani yapan içerik değil söyleyiş şeklidir. </st><st c="1376">Bir cerraha, rahibe, polise sorun. </st><st c="1411">Bir mesaj ustaca verildiği takdirde—haber kötü bile olsa—içerik gene de tolere edilir olabilir. </st><st c="1507">Örneğin, bir üst düzey yönetici astına “terfiyi bir başkasının aldığını” direkt olarak söylediğinde, haber büyük olasılıkla oldukça tatsız, uygun tepki de üzüntü, öfke ve kaygı olacaktır. </st><st c="1695">Ama içerik açık olduğu takdirde, dinleyen enformasyonu daha iyi sindirmeye başlayabilir. </st><st c="1784">Gerçekten de, içeriğe açıklık getirmek karşı tarafın sıkıntısını artırmaz, azaltır. </st></p>
			<p><st c="1868">Hava, stres dolu karşılıklı konuşmada, iletilenin sözel olmayan kısmıdır. </st><st c="1942">Tonlamadır, yüz ifadeleridir, bilinçli ve bilinçsiz vücut dilidir. </st><st c="2009">Güçlü duygularla yüklüyken nötr bir havaya sahip olmak zor olmakla beraber stres dolu karşılıklı konuşmalar da dahil kriz iletişimlerinde tarafsızlık arzu edilen normdur. </st><st c="2180">NASA’nın klasik tarafsızlığını düşünün. </st><st c="2220">Mesaj ne kadar korkunç olursa olsun, NASA içeriğini değiştirilmemiş ses tonlarıyla iletir: “Houston, bir sorunumuz var.” Bu tür tarafsızlığı edinmek pratik yapmayı gerektirir. </st><st c="2396">Ancak, bir karşılıklı konuşma stresli olmaya başladığında, nötr bir ses tonu işe başlanacak en iyi yerdir.</st></p>
			<p><st c="2502">Ölçülü ifadeler kullanmak bu beceriler üçlü sacayağının son unsurudur. </st><st c="2574">Söylemeniz gereken şeyi söylemenin birçok farklı yolu vardır. </st><st c="2636">Bu ifadelerden bazıları ölçülüyken, bazıları da karşınızdakinin sözcüklerinizi —ve içeriğinizi—reddetmesine neden olur. </st><st c="2756">ABD’de en ölçüsüz ifadeler dava etme tehditleri etrafında döner: “23 Nisan’a kadar bana bir çek göndermezsen, avukatımı aramak zorunda kalacağım.” Bu tür ifadeler tüm karşılıklı konuşmalarda, özellikle de gergin olanlarda, ısıyı yükseltir. </st><st c="2996">Ama unutmayın ki, stres dolu karşılıklı konuşmaları puan almak veya düşman yaratmak için yapmıyoruz. </st><st c="3097">Amaç karşılıklı konuşmayı ilerletmek, doğru olarak işitmek ve işitilmek ve iki insan arasında işlevsel bir değiş tokuşu sağlamaktır. </st><st c="3230">Öyleyse bir dahaki sefer birisini terslemek istediğinizde—“Sözümü kesmeyi bırak!”—şunu deneyin: “Bir dakika bekler misin? </st><st c="3352">Söyleyeceklerimi unutmadan bitirmek istiyorum.” Ölçülü ifade stres dolu karşılıklı konuşmanın gerginliğini almanıza yardımcı olacaktır.</st></p>
		</div>
	<div id="charCountTotal" value="3487"></div></body>
</html>
