<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-24</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-24" lang="tr-TR" xml:lang="tr-TR">
		<div>
			<h2><span><st c="0">Dört Esas Adım</st></span></h2>
			<p><st c="15">Etkin ikna dört belirgin ve esas adımı kapsar. </st><st c="63">Birincisi, ikna etmekte etkin olan kişiler inanılırlık tesis ederler. </st><st c="133">İkincisi, hedeflerini ikna etmeyi planladıkları insanlarla ortak bir zemini oluşturacak şekilde belirlerler. </st><st c="242">Üçüncüsü, görüşlerini güçlü bir dil ve inandırıcı kanıtlar kullanarak güçlendirirler. </st><st c="328">Dördüncüsü de, dinleyicileriyle duygusal bağ kurarlar. </st><st c="383">Araştırmamızdaki en etkin yöneticilerden biri şöyle bir yorumda bulundu: “Geçen yıllar süresinde, ikna hakkında öğrendiğim en değerli ders, savunduğunuz görüşü nasıl sunduğunuzun en az görüşün kendisi kadar strateji gerektirdiğidir. </st><st c="616">Aslında, sunumun stratejisinin daha önemli olduğunu rahatlıkla söyleyebilirim.”</st></p>
			<p><span><st c="695">İnanılırlık Tesis Etmek</st></span></p>
			<p><st c="719">İkna edicilerin ilk aşmaları gereken engel kendi inanılırlıklarıdır. </st><st c="789">İkna eden bir kimse yeni ya da genel kabule ters bir görüşü savunurken insanların aklında mutlaka, “Bu kişinin perspektiflerine ve fikirlerine güvenebilir miyiz?” düşüncesi olur. </st><st c="968">Bu, anlaşılabilir bir tepkidir. </st><st c="1000">Ne de olsa, insanın ikna edilmeye izin vermesi riskli bir şeydir, zira her yeni girişim bir zaman ve kaynak taahhüdü ister. </st><st c="1124">Ancak, ikna eden kişiler yüksek inanılırlığa sahip olmak zorunda olsalar bile, araştırmamız yöneticilerin çoğunun kendi inanılırlıklarını abarttıklarını—hem de önemli ölçüde—açık bir şekilde ortaya koymaktadır. </st></p>
			<p><st c="1335">İşyerinde inanılırlık iki kaynaktan gelişir: uzmanlık ve ilişkiler. </st><st c="1403">Doğru yargılarla dolu bir geçmişleri olan veya getirdikleri önerilerle ilgili bilgili oldukları ve iyi enformasyon topladıkları kanıtlanmış insanların yüksek düzeyde uzmanlığa sahip oldukları kabul edilir. </st><st c="1609">Örneğin, ikna etmekte etkin olan bir kişinin, yeni bir ürün fikriyle ortaya çıktığında, ürünle ilgili—onun özellikleri, hedef pazarları, müşterileri ve rakip ürünleri—kapsamlı bir kavrayışa sahip olduğu şeklinde bir algılanmaya gereksinimi vardır. </st><st c="1857">Daha önce kazanılan başarılar da ikna eden kişinin uzmanlığıyla ilgili algılamayı güçlendirir. </st><st c="1952">Araştırmamızdaki son derece başarılı bir yöneticinin geçmişinde, reklam kampanyaları düzenleme konusunda 14 yıllık etkili bir performansı vardı. </st><st c="2097">Bu nedenle, fikirleri konusunda arkadaşlarının desteğini kazanması pek de şaşırtıcı değildi. </st><st c="2190">Diğer bir yönetici, beş yıllık bir süre içinde, yedi başarılı yeni ürün lansmanına imza atmıştı. </st><st c="2287">Tabii ki, sıra bir sonraki yeni fikri için arkadaşlarını ikna etmeye geldiğinde, onun da büyük bir avantajı vardı. </st></p>
			<p><st c="2402">İlişkilerle ilgili yana gelince, yüksek inanılırlığı olan insanlar—gene, zaman içinde—sözlerine kulak verilme ve başkalarının yararına çalışma konularında güvenilir olduklarını gösteriyorlardı. </st><st c="2596">Bu insanlar, aynı zamanda, tutarlı bir şekilde, güçlü bir duygusal kişilik ve karakter bütünlüğü ortaya koyuyorlardı; yani, aşırı uçlarda ruh halleri ya da değişken performanslarıyla tanınmıyorlardı. </st><st c="2796">Gerçekten de, dürüst, tutarlı ve güvenilir olarak tanınan kişiler herhangi bir ikna durumunda avantajlıdır. </st><st c="2904">İlişkileri güçlü olduğundan, şüpheli durumlarda insanlar onların yanında olma eğilimindedir. </st><st c="2997">Araştırmamızda yer alan ikna etmede etkin bir kişi, iş arkadaşları tarafından inanılmaz derecede güvenilir ve adil birisi olarak kabul ediliyordu; birçok insan kendini ona teslim etmişti. </st><st c="3185">Bu kişi aynı zamanda, iyi fikirlerin getirdiği övgüleri de cömertçe paylaşıyor ve çalışma arkadaşlarını şirketin üst düzey yöneticilerine tanıtıyordu. </st><st c="3336">Bu kadın güçlü ilişkiler kurmuştu; bu da ona bağlı personelin ve iş arkadaşlarının onun önerilerini daima ciddiyetle ele almaları anlamına geliyordu. </st></p>
		</div>
	<div id="charCountTotal" value="3486"></div></body>
</html>
