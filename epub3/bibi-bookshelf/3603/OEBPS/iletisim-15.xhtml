<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-15</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-15" lang="tr-TR" xml:lang="tr-TR">
		<div>
			<h2><span><st c="0">Otorite İlkesi</st></span></h2>
			<p><span><st c="15">İnsanlar uzmanların fikrine uyarlar.</st></span></p>
			<p><span><st c="52">Uygulama</st></span></p>
			<p><span><st c="61">Uzmanlığınızı gösterin; aşikâr olduğunu varsaymayın. </st></span></p>
			<p><st c="115">İki bin yıl önce, Romalı şair Virgilius, doğru tercih yapmayı arzu edenlere şu basit öneride bulundu: “Uzmanına inanın.” Bu iyi bir öneri olabilir veya olamayabilir de, ama insanların gerçekten yaptığının bir tarifi olarak, bundan daha üstün bir öneri yoktur. </st><st c="375">Örneğin, haber medyası bir konu üzerinde ünlü bir uzmanın görüşünü sunduğunda, bunun kamuoyu üzerindeki etkisi çarpıcıdır. </st><span><st c="498">Public Opinion Quarterly</st></span><st c="522">’de yayınlanan 1993 tarihli bir araştırmaya göre, </st><span><st c="573">New York Times</st></span><st c="587">’ta yayınlanan tek bir uzman görüşü haber öyküsü, ülke çapında kamuoyunda yüzde 2’lik bir değişiklik yaratmaktadır. </st><st c="704">Gene, 1987 yılında, </st><span><st c="724">American Political Science Review</st></span><st c="757">’da yazan araştırmacılar, uzman görüşü ulusal televizyonda yayınlandığında, kamuoyunun yüzde 4’e kadar değiştiğini görmüşlerdi. </st><st c="886">Bir kuşkucu bu bulguların sadece halkın uysalca baş eğdiğini gösterdiğini ileri sürebilir. </st><st c="977">Ancak, daha adil bir açıklama, çağdaş yaşamın büyük karmaşasının ortasında, iyi seçilmiş bir uzmanın iyi kararlar vermede değerli ve etkin bir kestirme yol sunduğudur. </st><st c="1145">Gerçekten de, ister hukuki, ister finansal, ister tıbbi ya da teknolojik olsun, bazı sorular yanıtlanmak için o kadar çok uzmanlık bilgisi gerektirir ki, uzmanlara güvenmekten başka bir seçeneğimiz kalmaz. </st><st c="1351">Uzmanların fikrine uymak için geçerli nedenler olduğundan, yöneticiler insanları etkilemeye kalkışmadan önce, kendi uzmanlıklarını tesis etmek için gerekli sıkıntıları çekmeye razı olmalıdırlar. </st><st c="1546">Şaşırtıcı bir sıklıkla, insanlar hiç de doğru olmayan bir şekilde, başkalarının onların deneyimlerinin farkında olduklarını ve takdir ettiklerini varsayarlar. </st><st c="1705">Bazı iş arkadaşlarımla birlikte danışmanlık hizmeti verdiğimiz bir hastanede olan da buydu. </st><st c="1797">Enfarktüs hastalarının çoğunun hastaneden ayrılır ayrılmaz rutin egzersizlerini yapmayı bırakmaları nedeniyle, fizik tedavi elemanları büyük sıkıntı içindeydiler. </st><st c="1960">Elemanlar düzenli ev egzersizlerinin önemini ne kadar vurgularlarsa vurgulasınlar—bağımsız hareket edebilme işlevini yeniden kazanma sürecinde bu gerçekten de çok önemlidir—mesaj bir türlü yerine ulaşmıyordu. </st></p>
			<p><st c="2169">Hastaların bazılarıyla yaptığımız söyleşiler sorunun ne olduğunu belirlememize yardımcı oldu. </st><st c="2263">Hastalar doktorlarının geçmişleri ve eğitimleri hakkında bilgi sahibiydiler, ama kendilerini egzersiz yapmaya zorlayan fizik tedavi elemanlarının vasıflarıyla ilgili çok az şey biliyorlardı. </st><st c="2454">Bu enformasyon eksikliğini gidermek basitti: Fizik tedavi direktöründen personelinin tüm ödüllerini, diplomalarını ve sertifikalarını tedavi odalarının duvarlarında sergilemesini istememiz yeterliydi. </st><st c="2655">Sonuç şaşırtıcıydı. </st><st c="2675">Egzersiz programına uyum yüzde 34 arttı ve bir daha hiç düşmedi. </st></p>
			<p><st c="2740">Büyük ölçüde memnuniyet verici bulduğumuz şey sadece uyumu ne kadar artırdığımız değil, bunu nasıl yaptığımızdı. </st><st c="2853">Hastaların hiçbirini aldatmadık ya da sert bakışlarla korkutmadık. </st><st c="2920">Programa uymaları için onları </st><span><st c="2950">enforme ettik</st></span><st c="2963">. Hiçbir şeyin keşfedilmesi gerekmedi; süreç esnasında herhangi bir zaman ya da kaynak harcanmadı. </st><st c="3062">Personelin uzmanlığı gerçekti—yapmamız gereken yegâne şey bunu daha görülebilir hale getirmekti.</st></p>
			<p><st c="3158">Uzmanlık iddialarını kabul ettirmek isteyen yöneticilerin işi daha zordur. </st><st c="3234">Onlar da sadece diplomalarını duvara asarak herkesin fark etmesini bekleyemezler. </st><st c="3316">Bir parça maharete ihtiyaç vardır. </st><st c="3351">ABD dışında, ilk kez birlikte iş yapmadan önce, insanların sosyal olarak etkileşim içine girmeleri âdettendir. </st><st c="3462">Çoğu zaman, toplantılarından veya pazarlık görüşmelerinden bir gece önce akşam yemeğinde bir araya gelirler. </st><st c="3571">Bu tür bir araya gelmeler, müzakereleri daha kolay hale getirir ve anlaşmazlıkların önünün kesilmesine yardımcı olur—hoşlanma ve benzerlikle ilgili bulguları anımsayın. </st><st c="3740">Ayrıca uzmanlığın ortaya konmasına da olanak sağlar. </st><st c="3793">Bu belki ertesi günkü toplantının gündeminde olana benzer bir sorunu başarılı bir şekilde çözmekle ilgili bir anekdotu anlatarak olur. </st><st c="3928">Veya belki de yemek, karmaşık bir bilim dalında uzmanlaşmak için harcanan yılları anlatmanın—övünerek değil de, sohbetin doğal akışının bir parçası olarak—tam zamanıdır. </st></p>
			<p><st c="4098">Kabul edileceği gibi, toplantıların öncesinde çok uzun tanıtım seansları yapmaya zaman yoktur. </st><st c="4193">Ama çoğu toplantının öncesinde yapılan ön sohbetler sırasında, aşağı yukarı her zaman, konuyla ilgili geçmişinize ve deneyimlerinize, sosyal bir alışverişin doğal bir parçası olarak hafifçe değinme fırsatı vardır. </st><st c="4407">Kişisel enformasyonla ilgili bu başlangıç açıklaması, size oyunun başında uzmanlığınızı ortaya koyma fırsatını verir, bu suretle konuşma eldeki işe geldiğinde, söyleyeceğiniz şeylere hak ettiği saygı gösterilir.</st></p>
			<h2><span><st c="4618">Nadirlik İlkesi </st></span></h2>
			<p><span><st c="4635">İnsanlar daha az sahip olabilecekleri şeylerin daha fazlasını isterler.</st></span></p>
			<p><span><st c="4706">Uygulama</st></span></p>
			<p><span><st c="4715">Emsalsiz yararların ve herkese açık olmayan enformasyonun altını çizin. </st></span></p>
			<p><st c="4788">Ardı ardına yapılan araştırmalar nesnelerin ve fırsatların daha az bulunur oldukça daha değerli addedildiklerini gösteriyor. </st><st c="4913">Bu, yöneticiler için son derecede faydalı bir enformasyondur. </st><st c="4975">Nadirlik ilkesini kısıtlı zaman, kısıtlı arz ve türünde tek olan sunuların örgütsel benzerleriyle işletebilirler. </st><st c="5089">Bir iş arkadaşını kapanmakta olan bir fırsat penceresinden—belki de, uzun bir tatile çıkmadan önce patrona duyurma fırsatından—haberdar etmek eylemi önemli ölçüde harekete geçirebilir. </st></p>
			<p><st c="5274">Yöneticiler perakendecilerden, insanların ne kazanma ihtimalleri olduğu temelinde değil de, ellerindeki enformasyona uygun hareket etmedikleri takdirde ne kaybedebilecekleri temelinde, tekliflerini nasıl düzenleyeceklerini öğrenebilirler. </st><st c="5513">“Kaybetme dili”nin gücü </st><span><st c="5537">Journal of Applied Psychology</st></span><st c="5566">’de yayınlanan, Kaliforniyalı ev sahipleriyle ilgili 1988 tarihli bir araştırmada gösterilmişti. </st><st c="5664">Ev sahiplerinin yarısına evlerini tamamen yalıttıkları takdirde, her gün belirli miktarda bir para tasarruf edecekleri söylenmişti. </st><st c="5796">Diğer yarısına ise, yalıtım yapmadıkları takdirde, aynı miktarda parayı kaybedecekleri söylendi. </st><st c="5893">Kaybetme diline muhatap olduklarında, önemli sayıda daha fazla insan evine yalıtım yaptırdı. </st><st c="5986">Aynı olgu iş hayatında da vardır. </st><span><st c="6020">Organizational Behavior and Human Decision Processes </st></span><st c="6073">adlı dergide yayınlanan 1994 tarihli bir araştırmaya göre, yöneticilerin karar verme sürecinde, muhtemel zararlar muhtemel kazançlara kıyasla çok daha büyük bir ağırlıkla hesaba katılırlar. </st></p>
			<p><st c="6263">Yöneticiler, tekliflerini düzenlerken, herkese açık olmayan enformasyonun geniş kitlelerin erişebildiği verilere nazaran çok daha ikna edici olduğunu da anımsamalıdırlar. </st><st c="6434">Amram Knishinsky adlı bir doktora öğrencim, 1982 yılında tezini toptan sığır eti alıcılarının satın alma kararları üzerine yazmıştı. </st><st c="6567">Knishinsky, yabancı ülkelerdeki bazı hava koşulları nedeniyle, yakın gelecekte bir yabancı sığır eti kıtlığı olacağı kendilerine söylendiğinde, toptan sığır eti alıcılarının siparişlerini iki katından fazla artırdıklarını gözlemledi. </st><st c="6801">Ama onlara bu bilgiye henüz başka hiç kimsenin sahip olmadığı enformasyonu verildiğinde, siparişleri yüzde 600 arttı.</st></p>
			<p><st c="6918">Münhasırlığın ikna edici gücü, herkese açık olmayan ve kuruluşun benimsemesini istediği bir fikri veya girişimi destekleyen enformasyonu eline geçiren her yönetici tarafından kullanılabilir. </st><st c="7110">Bir dahaki sefer, bu tür enformasyon sizin masanızdan geçtiğinde, kuruluşunuzun kilit oyuncularını toplayın. </st><st c="7219">Enformasyonun kendisi donuk olabilir, ama münhasırlık ona özel bir parıltı verecektir. </st><st c="7306">Masanızın üzerinde ileriye doğru itin ve “Bu rapor bugün elime geçti. </st><st c="7376">Gelecek haftaya kadar dağıtılmayacak, ama içeriğine önceden bir göz atmanızı istiyorum” deyin. </st><st c="7471">Sonra da dinleyicilerinizin nasıl öne doğru eğildiklerini izleyin.</st></p>
			<p><st c="7537">Burada aşikâr olması gereken bir noktayı vurgulamama izin verin. </st><st c="7603">Şayet gerçek değilse, hiçbir münhasır enformasyon sunulmasında, şimdi eyleme geçme ya da bu fırsatı tümüyle kaçırma ikazı yapılmamalıdır. </st><st c="7741">Bir şeye rıza göstermeleri için iş arkadaşlarını aldatmak sadece ahlaki olarak kabul edilemez olmakla kalmaz, aynı zamanda çılgınca bir davranıştır. </st><st c="7890">Eğer aldatma anlaşılırsa—ve kesinlikle öyle olacaktır—sununun başlangıçta ateşlediği tüm heyecanı söndürecektir. </st><st c="8003">Ayrıca aldatana onursuzluk getirecektir. </st><st c="8044">Karşılıklılık kuralını anımsayın.</st></p>
			<h2><span><st c="8077">Hepsini Bir Araya Getirmek</st></span></h2>
			<p><st c="8104">İknanın bu altı ilkesiyle ilgili anlaşılması güç veya karanlık hiçbir şey yoktur. </st><st c="8187">Aslında, bu ilkeler insanların enformasyonu değerlendirme ve karar oluşturma yollarıyla ilgili sezgisel anlayışımızı düzenli bir sisteme bağlıyor. </st><st c="8334">Sonuç olarak, bu ilkeler çoğu insan, hatta psikoloji eğitimi olmayanlar tarafından dahi, kolaylıkla kavranabilir. </st><st c="8448">Ancak yönettiğim seminer ve çalıştaylarda, iki noktanın sürekli olarak vurgulanması gerektiğini öğrendim. </st></p>
			<p><st c="8554">Birincisi, altı ilke ve bunların uygulanması netlik açısından ayrı ayrı tartışılabilse de, etkilerini birleştirmek için hepsinin bir arada uygulanmaları gerekir. </st><st c="8716">Örneğin, uzmanlığın önemini tartışırken, vasıflarını ortaya koymak için, yöneticilerin gayrı resmi, sosyal sohbetleri kullanmalarını önerdim. </st><st c="8858">Zira bu tür bir sohbet, enformasyon iletme kadar enformasyon elde etme fırsatı da yaratır. </st><st c="8949">Akşam yemeğinde beraber olduğunuz kişiye iş sorununuzun gerektirdiği becerilere ve deneyime sahip olduğunuzu gösterirken, siz de onun geçmişini, hoşlandığı ve hoşlanmadığı şeyleri öğrenebilirsiniz —bu, gerçek benzerlikleri tespit etmenize ve samimi komplimanlar yapmanıza yardımcı olacak bir enformasyondur. </st><st c="9257">Uzmanlığınızın yüzeye çıkmasına izin vererek ve dostça bir ilişki kurarak, ikna gücünüzü iki katına çıkarırsınız. </st><st c="9371">Eğer yemek arkadaşınızı sizinle aynı gemiye bindirmeyi başarırsanız, sosyal kanıtın ikna edici gücü sayesinde başkalarını da katılmaları için yüreklendirebilirsiniz. </st></p>
			<p><st c="9537">Vurgulamak istediğim diğer nokta, ahlak kurallarının diğer tüm teknolojiler için olduğu gibi sosyal etki bilimi için de geçerli olduğudur. </st><st c="9676">İnsanları bir şeyi kabul etmeleri için aldatmak veya tuzağa düşürmek sadece ahlaken yanlış olmakla kalmaz, pratik olarak da tedbirsizliktir. </st><st c="9817">Dürüst olmayan veya aşırı baskı taktikleri sadece kısa vadede işe yarar—o da eğer bir işe yararsa. </st><st c="9916">Bunların uzun vadedeki etkileri, özellikle de asgari düzeyde bir güven ve işbirliği olmaksızın düzgün çalışamayan bir kuruluşta kötücüldür. </st></p>
			<p><st c="10056">Bu husus, yönettiğim bir eğitim çalıştayında, büyük bir tekstil üretim şirketinin bir bölüm başkanının anlattığı aşağıdaki öyküde çok canlı bir şekilde ortaya konulmuştur. </st><st c="10228">Bu kadın, şirketindeki bölüm başkanlarından oldukça hileli bir tarzda aleni taahhütler alan bir başkan yardımcısından söz etti. </st><st c="10356">Bu kişi astlarına önerisini ciddi olarak düşünmek ve hakkında konuşma fırsatı vermek yerine, onlara işgününün en yoğun anında yanaşıyor ve planın yararlarını insanı bunaltıcı ve sabır sınırlarını zorlayıcı ayrıntılarla anlatıyordu. </st><st c="10588">Sonra da ölümcül hamleyi yapıyor ve “Bu işte seni ekibimde görmek benim için çok önemli” diyordu. </st><st c="10686">“Desteğine güvenebilir miyim?” Yılmış, yıpranmış, tekrar işine dönebilmek amacıyla adamı bir an önce odasından kovalamak için sabırsızlanan bölüm başkanlarının hepsi de değişmez bir şekilde onun isteklerini kabul ediyorlardı. </st><st c="10912">Ancak taahhütler hiçbir zaman içtenlikle yapılmadığından, bölüm başkanları işi asla sonuna kadar takip etmiyorlar, dolayısıyla da başkan yardımcısının girişimlerinin tümü sonuçsuz kalıyor ya da tavsıyordu.</st></p>
			<p><st c="11117">Bu öykünün çalıştaydaki diğer katılımcılar arasında derin bir etkisi oldu. </st><st c="11193">Öyküde kendi hileli davranışlarını gören bazıları şoke olmuş vaziyette yutkundular. </st><st c="11277">Ama herkesin buz kesmesine neden olan şey, amirinin önerilerinin sonuçsuz kalışını anlatırken bölüm başkanının yüzündeki ifadeydi. </st><st c="11408">Gülümsüyordu. </st></p>
			<p><st c="11422">Anlatacağım hiçbir şey, sosyal etki ilkelerinin aldatıcı ya da zorlayıcı kullanımının ahlaken yanlış ve pragmatik olarak da tedbirsizlik olduğunu daha etkili bir şekilde vurgulayamazdı. </st><st c="11608">Öte yandan aynı ilkeler, düzgün bir şekilde kullanıldıkları takdirde, kararları doğru yönlendirebilirler. </st><st c="11714">Konuya uygun uzmanlık, hakiki yükümlülükler, otantik benzerlikler, gerçek sosyal kanıt, münhasır haberler ve özgürce yapılan taahhütler, büyük olasılıkla, her iki tarafın da yararına olan seçenekler üretir. </st><st c="11921">Herkesin ortak yararına çalışan her yaklaşım iyi iştir, siz de öyle düşünmüyor musunuz? </st><st c="12009">Tabii ki, sizi zorlamak istemem, ama eğer mutabıksanız, bana bu mealde kısa bir not yazarsanız sevinirim.</st></p>
			<p><span><st c="12114">İlk olarak Eylül 2001 sayısında yayınlanmıştır.</st></span></p>
		</div>
	<div id="charCountTotal" value="12162"></div></body>
</html>
