<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-26</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-26" lang="tr-TR" xml:lang="tr-TR">
		<div>
			<p><st c="0">Eğer inanılırlığı uzmanlık ve ilişkiler belirliyorsa, ikna etmeye başlamadan önce, bu iki kriterle ilgili konumunuz hakkında dürüst bir değerlendirme yapmanız hayati önemdedir. </st><st c="178">Bunu yapmak için, önce geriye yaslanın ve uzmanlıkla ilgili olarak kendinize şu soruları sorun: Başkaları önerdiğim strateji, ürün ya da değişiklik hakkındaki bilgimi nasıl algılıyor? </st><st c="362">Bu alanda diğerlerinin de kabul ettiği ve saygı gösterdiği bir geçmiş performansım var mı? </st><st c="453">Daha sonra, ilişkilerle ilgili inanılırlığınızın gücünü ölçmek için kendinize şunları sorun: ikna etmeyi umduğum insanlar beni yardımsever, güvenilir ve destek veren birisi olarak görüyorlar mı? </st><st c="648">Beni kendileriyle uyumlu—duygusal, entelektüel ve politik açıdan—birisi olarak görecekler mi? </st><st c="742">Son olarak, bu konularda sadece kendi değerlendirmelerinizin yeterli olmadığını bilmeniz önemlidir. </st><st c="842">Yanıtlarınızı, sizin için bir gerçeklik kontrolü olması açısından, güvendiğiniz iş arkadaşlarınızla sınamalısınız. </st><st c="957">İnanılırlığınızla ilgili tam bir resme ancak o zaman sahip olursunuz. </st></p>
			<p><st c="1027">Birçok durumda, bu alıştırma insanların, inanılırlıkta uzmanlık ya da ilişkiler bakımından belirli bir zayıflıkları olduğunu keşfetmesine yardımcı olur. </st><st c="1180">Ondan sonraki meydan okuma bu tür boşlukları doldurmaktır. </st></p>
			<p><st c="1239">Genel olarak, zayıflıklarınız daha çok uzmanlığınız konusundaysa, birçok seçeneğiniz vardır: </st></p>
			<p><st c="1332">• Öncelikle, resmi ya da gayrı resmi eğitim ve bilgili bireylerle sohbetler yapmak yoluyla, konumunuzun karmaşıklıkları hakkında daha çok şey öğrenebilirsiniz. </st><st c="1492">Ayrıca, örneğin, belirli pazarlar ve ürünlerle ilgili kavrayışınızı artıracak bir ekibe verilmenizi isteyerek, işinizi yaparken konu üzerinde daha fazla deneyim edinebilirsiniz.</st></p>
			<p><st c="1669">• Diğer bir alternatif, uzmanlığınızı güçlendirecek birinden yardım almaktır—örneğin, bir sektör danışmanı veya bir profesör gibi tanınmış bir dış uzman. </st><st c="1824">Her ikisi de görüşünüzü etkin bir şekilde destekleyecek bilgi ve deneyime sahip olabilir. </st><st c="1914">Benzer bir şekilde, görüşünüzü desteklemek için kuruluşunuzun içindeki uzmanları da kullanabilirsiniz. </st><st c="2017">Onların inanılırlığı sizinkinin yerine geçer.</st></p>
			<p><st c="2062">• Görüşünüzü desteklemek için, ayrıca, iş ve ticaret konusundaki saygın süreli yayınlar, bağımsız hazırlanmış raporlar ve uzmanların konferansları gibi dış enformasyon kaynaklarından da yararlanabilirsiniz. </st><st c="2270">Araştırmamızda, giyim sektöründen bir yönetici inanılırlığını tanınmış bir demografi uzmanının çok saygın iki dergide yayınlanmış makaleleri ve iki bağımsız piyasa araştırması çalışmasıyla güçlendirdikten sonra, tüm bir ürün hattını daha genç bir pazara yönelik olarak yeniden yapılandırma konusunda şirketini başarıyla ikna etti.</st></p>
			<p><st c="2600">• Son olarak da, uzmanlığınızı ve fikirlerinizin değerini küçük bir ölçekte göstermek için pilot projeler başlatabilirsiniz.</st></p>
			<p><st c="2725">İlişki boşluğunu doldurmaya gelince:</st></p>
			<p><st c="2762">• İkna etmeyi planladığınız tüm kilit kişilerle bire bir görüşmek için düzenli bir çaba göstermelisiniz. </st><st c="2868">İçinde bulunduğunuz bu an görüşlerinizi özetlemekten ziyade, mevcut mesele üzerinde bir dizi perspektif toplama zamanıdır. </st><st c="2991">Eğer yeterli zamana ve kaynaklara sahipseniz, bu insanlara onları ilgilendiren konularda yardım etmeyi de önermelisiniz.</st></p>
			<p><st c="3111">• Bir diğer seçenek ise dinleyici grubunuzla halihazırda güçlü ilişkileri olan benzer kafa yapısındaki iş arkadaşlarını işin içine sokmaktır. </st><st c="3254">Bu da bir nevi sizin namınıza görüşünüzü destekleyecek kişiler aramak demektir.</st></p>
			<p><st c="3333">Bu stratejilerin nasıl uygulanabileceğine bir örnek olarak, adına Tom Smith diyeceğimiz, büyük bir perakende bankanın COO’sunun durumunu ele alalım. </st><st c="3483">İşinde yeni olmasına rağmen, Smith ateşli bir şekilde üst yönetim ekibini şirketin ciddi bir sıkıntı içinde olduğuna ikna etmeye çalışıyordu. </st><st c="3625">Smith, genel giderlerin aşırı olduğuna ve bunun da sektörün çok daha rekabetçi bir döneme girdiği bu sıralarda bankanın konumunu tehlikeye atacağına inanıyordu. </st><st c="3786">Ancak, iş arkadaşlarının çoğu durumun potansiyel ciddiyetini görmüyordu. </st><st c="3859">Banka son yıllarda müthiş başarılı olduğundan, sektördeki değişimlerin banka açısından pek bir tehlike oluşturmadığına inanıyorlardı. </st><st c="3993">Yeni atanmış olmanın yanında, Smith’in bir sorunu daha vardı: kariyerini finansal hizmetler alanında yapmıştı ve perakende bankacılık dünyasında bir yabancı olarak görülüyordu. </st><st c="4170">O nedenle, görüşünü ortaya koyarken kullanabileceği çok az kişisel ilişkisi vardı, ayrıca piyasanın gereklilikleri hakkında özellikle bilgili birisi olarak algılanmıyordu.</st></p>
			<p><st c="4341">İnanılırlık tesis etmede ilk adım olarak Smith bankanın düşük maliyetli bir üretici olmak açısından gerçekten de kötü durumda olduğunu ortaya koyan, sektörde saygın niteliklere sahip harici bir danışman tuttu. </st><st c="4552">Danışman, bankanın üst düzey yöneticilerine yaptığı bir dizi karşılıklı etkileşimli sunumda, şirketin önde gelen rakiplerinin işletme giderlerini kontrol altına almak için nasıl sert önlemler aldıklarını gözler önüne serdi. </st><st c="4776">Danışman bu sunumlarında masrafları kısmamanın çok yakın bir zamanda bankanın rakiplerinin hissedilir derecede gerisine düşmesine neden olacağını açık bir şekilde izah etti. </st><st c="4950">Bu bulgular daha sonra yazılı raporlar halinde bankanın tüm birimlerine dağıtıldı.</st></p>
			<p><st c="5032">Sonra Smith, bankanın şube müdürlerinin, kampanyası için çok büyük önem taşıdıklarını belirledi. </st><st c="5130">Görüşünün bu saygın ve bilgili kişiler tarafından kabulü, şirketteki diğer insanlara endişelerinin geçerli olduğu sinyalini verecekti. </st><st c="5265">Smith şube müdürlerine önem veriyordu, çünkü onların, piyasadaki eğilimler konusunda uzmanlığını artıracaklarına ve aynı zamanda da, varsayımlarını sınamasına yardımcı olacaklarına inanıyordu. </st><st c="5458">O nedenle, sonraki üç ay içinde, kendi bölgesi olan Kanada, Ontario’daki şubelerin tümünü—toplam 135 şube—tek tek ziyaret etti. </st><st c="5586">Her ziyaretinde, bankanın güçlü ve zayıf yanlarıyla ilgili görüşlerini almak üzere, şube müdürlerine zaman ayırdı. </st><st c="5701">Rakiplerin girişimlerini ve müşteri eğilimlerini birinci ağızdan öğrendi ve bankanın hizmetlerini iyileştirmek ve masrafları en aza indirmek için onlardan görüşlerini istedi. </st><st c="5876">Ziyaretlerini bitirdiğinde, Smith artık bankanın geleceğiyle ilgili olarak en üst yönetimdekiler dahil çok az kişide olan bir perspektife sahipti. </st><st c="6023">Bu süreç zarfında onlarca ilişki kurmuştu.</st></p>
			<p><st c="6065">Son olarak, Smith uzmanlık ve yeteneklerini göstermek amacıyla, bazı küçük ama son derecede göze çarpan girişim başlattı. </st><st c="6188">Örneğin, Smith şirketin mortgage işindeki yavaş büyümeden ve bunun kredi yetkililerinde yarattığı moral bozukluğundan endişe duyuyordu. </st><st c="6324">O nedenle, mortgage müşterilerinin ilk 90 gün içinde hiçbir ödeme yapmayacağı bir program geliştirdi. </st><st c="6426">Girişim şaşırtıcı derecede başarılı oldu ve Smith, çok kısa bir sürede, kimsenin ondan beklemediği kadar işbilir bir perakende bankacı olduğunu gösterdi. </st></p>
			<p><st c="6580">İnandırıcılığın nasıl tesis edileceğiyle ilgili diğer bir örnek de Microsoft’tan geliyor. </st><st c="6670">1990 yılında, Karen Fries ve Barry Linnett adlı iki ürün geliştirme yöneticisi, bir “sosyal ara yüz” sunan yazılımın piyasada büyük rağbet göreceğine inanmışlardı. </st><st c="6834">Kullanıcılara programlama işlerini nasıl yapacaklarını göstermek için, insan ve hayvan çizgi karakterlerin kullanıldığı bir paket tasavvur ettiler. </st></p>
			<p><st c="6982">Ancak, Microsoft’ta çalışanlarda kavram konusunda hemen endişeler oluştu. </st><st c="7056">Yazılım programcıları sevimli karakterlerle alay ettiler. </st><st c="7114">Çizgi karakterler daha önce sadece çocuklar için olan yazılımlarda kullanılmıştı ve yetişkinler için kullanılmalarını kafalarda canlandırmak zordu. </st><st c="7262">Ama Fries ve Linnett, önerdikleri ürünün hem dinamizme, hem de karmaşıklığa sahip olduğunu düşünüyorlardı ve tüketicilerin bu tür programları büyük bir hevesle satın alacaklarından emindiler. </st><st c="7454">Ayrıca, ev bilgisayarları yazılım piyasasının—o zamanlar büyük ölçüde el değmemişti ve çok az yazılım standardına sahipti—bu tür inovasyona açık olması gerektiğine de inanıyorlardı. </st></p>
			<p><st c="7636">Şirket içinde, Fries epeyce ilişki inanılırlığı kazanmıştı. </st><st c="7696">İşe 1987 yılında, personel alma memuru olarak başlamıştı ve birçok Microsoft üst düzey yöneticisine doğrudan bağlı olarak çalışmıştı. </st><st c="7830">Ona güveniyorlar ve onu seviyorlardı. </st><st c="7868">Ayrıca, şirketin ürün ve program yöneticilerinin işe alınmasından sorumlu olarak da çalışmıştı. </st><st c="7964">Sonuç olarak, Microsoft’taki kıdemli insanların hepsini tanıyordu ve ürünüyle ilgili kararı vereceklerin çoğunu işe o almıştı. </st></p>
			<p><st c="8091">Linnett’in gücüyse uzmanlığında yatıyordu. </st><st c="8134">Özellikle, PC Works adı verilen yenilikçi bir eğitim programının ardındaki teknolojiyi iyi biliyordu. </st><st c="8236">Ayrıca, hem Fries, hem de Linnett, Microsoft’un CEO’su Bill Gates’in de beğendiği, Wizards denilen benzersiz bir yardım özelliğine sahip bir ürün olan Publisher’ı yönetmişlerdi. </st><st c="8414">Ancak tüm bu olumlu faktörler, Microsoft üst yönetimiyle sadece bir başlangıç görüşmesi yapmaları için yeterliydi. </st><st c="8529">Kuruluşu bu konuda ileri adım atmaya ikna edebilmeleri için, çiftin uzmanlıklarının algılanışını iyileştirmeleri gerekiyordu. </st><st c="8655">Bu tür sosyal ara yüz yazılımının hiçbir kanıtlanmış geçmiş başarı performansının olmayışı ve her ikisinin de bu tarz yazılım konusunda yeni olmaları, onlara zarar veriyordu. </st><st c="8830">Karşı karşıya kaldıkları meydan okuma, kendi uzmanlıklarının yerini alacak kişiler bulmak olmuştu.</st></p>
			<p><st c="8928">İlk attıkları akıllıca bir adımdı. </st><st c="8964">Microsoft’un içinden saygın teknik guru Darrin Massena’yı tuttular. </st><st c="9032">Massena’yla birlikte, yazılımın teknolojisini gerçekten de anladıklarını ve onu çalıştırabileceklerini gösteren bir dizi prototip geliştirdiler. </st><st c="9177">Sonra, bu prototipleri piyasa araştırmalarında sınadılar ve kullanıcılar coşkulu bir tepki verdiler. </st><st c="9278">Son ve en önemlisi olarak, her ikisi de insan-bilgisayar etkileşiminde uzman olan iki Stanford Üniversitesi profesörünün yardımını aldılar. </st><st c="9418">Microsoft’un kıdemli yöneticileriyle ve Bill Gates’in kendisiyle yaptıkları çeşitli toplantılarda, sosyal ara yüz yazılımının ortalama bilgisayar kullanıcısına nasıl ve neden ideal bir biçimde uyduğunu gösteren, çok büyük bir dikkatle derlenmiş ve kapsamlı bir araştırmalar bütünü sundular. </st><st c="9709">Bunlara ilaveten, Fries ve Linnett, bilgi işlem gücündeki dikkate değer sıçramaların daha gerçekçi çizgi karakterleri giderek daha rahat şekil verilebilen bir teknoloji haline getireceğini de ileri sürdüler. </st><st c="9917">Ürünlerinin, başlangıç aşamasında olan bir yazılım devriminde çığır açacağını söylediler. </st><st c="10007">İkna olan Gates komple bir ürün geliştirme ekibini onayladı ve Ocak 1995’te BOB adı verilen ürün piyasaya sürüldü. </st><st c="10122">BOB yarım milyondan fazla kopya sattı; kavramı ve teknolojisi, halen, Microsoft içinde çeşitli internet ürünlerinin geliştirilmesinde bir platform olarak kullanılmaktadır. </st></p>
			<p><st c="10294">İnanılırlık etkin iknanın temel taşıdır; o olmadan, ikna etmek isteyen bir kişiye hiçbir fırsat tanınmaz. </st><st c="10400">En iyi senaryoda, insanlar bir ikna durumuna belirli ölçüde bir uzmanlık ve ilişki inanılırlığıyla girerler. </st><st c="10509">Ama şunu bilmek önemlidir: inanılırlık her ikisi için de tesis edilebilir ya da satın alınabilir. </st><st c="10607">Gerçekten de bu yapılmalıdır, aksi takdirde, sonraki adımlar boşuna çabalar olur.</st></p>
			<p><span><st c="10688">Ortak Zemin Sağlayacak Biçimde İfade Edin</st></span></p>
			<p><st c="10730">İnandırıcılığınız yüksek olsa bile, fikriniz gene de ikna etmeye çalıştığınız kişilere fazlasıyla cazip gelmelidir. </st><st c="10847">Ne de olsa, çok az insan kendilerini iflasa götürecek, hatta hafif rahatsızlık verecek bir trene binecektir. </st><st c="10956">İkna etmekte etkin olan bir kişi, fikrini yararlarını gösterecek şekilde dile getirmekte usta olmalıdır. </st><st c="11061">Herhangi bir anne babanın da size söyleyebileceği gibi, bir çocuğun sizinle birlikte isteyerek bakkala gelmesini sağlamanın en hızlı yolu, ona kasanın yanında şekerlerin durduğunu söylemektir. </st><st c="11254">Bu, aldatmak değildir. </st><st c="11277">Sadece, böyle bir yolculuğu yapmanın yararlarını ifade etmenin ikna edici bir yoludur. </st><st c="11364">İş durumlarında, ikna edici ifade elbette çok daha karmaşıktır, ama altta yatan prensip aynıdır. </st><st c="11461">Bu, paylaşılan yararları belirleme sürecidir. </st></p>
			<p><st c="11507">Bir reklam şirketinde müşteri temsilcisi olan Monica Ruffo, ikna edici çerçevelendirmeye iyi bir örnek teşkil etmektedir. </st><st c="11629">Bir fast food zinciri olan müşterisi, Kanada’da bir reklam kampanyası başlatıyordu. </st><st c="11713">Menüdeki hamburger, patates kızartması ve kola gibi yiyecekler bir paket haline getirilecek ve daha ucuz bir fiyata satılacaktı. </st><st c="11842">Strateji şirket genel müdürlüğüne mantıklı geldi. </st><st c="11892">Araştırmalar tüketicilerin şirketin ürünlerinin rakiplerine kıyasla daha pahalı olduğunu düşündüklerini gösteriyordu ve şirket bu algılamayı ortadan kaldırmak için sabırsızlanıyordu. </st><st c="12075">Öte yandan, satışlar hâlâ güçlü olduğundan, düşürülecek fiyatların kâr oranları üzerinde yapacağı kısa vadeli etki franchise sahiplerini çok daha fazla endişelendiriyordu. </st></p>
			<p><st c="12247">İkna etmekte daha az deneyimli birisi, genel müdürlüğün bakış açısını franchise sahiplerine mantıklı göstermeye—onları bunun geçerliliğine ikna etmeye—çalışırdı. </st><st c="12409">Ama Ruffo, fiyatlandırmadaki değişikliği franchise sahiplerine olan yararlarını gösterecek şekilde dile getirdi. </st><st c="12522">Yeni fiyat kampanyasının, aslında, franchise sahiplerinin kârlarını artıracağını onlara izah etti. </st><st c="12621">Bu iddiasını desteklemek için çeşitli kaynaklardan alıntılar yaptı. </st><st c="12689">Örneğin, Tennessee’deki bir pilot proje, yeni fiyatlandırma sistemi uygulandığında, patates kızartması ve meşrubat satışlarının—menüdeki en kârlı iki ürün—önemli ölçüde arttığını göstermişti. </st><st c="12881">Ayrıca, şirket ABD’deki satış noktalarının yüzde 80’inde ilk kez orta boy yemek paketlerini müşterilerine sunmuş ve bunun sonucunda franchise sahiplerinin patates kızartması ve meşrubat satışları yüzde 26 oranında artmıştı. </st><st c="13105">Ruffo, aynı zamanda, saygın bir iş dergisindeki araştırmadan da alıntılar yaparak, müşteriler bir perakendeci kuruluştan sağladıklarını düşündükleri değeri yüzde 10 oranında yükselttiklerinde, kuruluşun satışlarının yüzde 1 arttığını ortaya koydu. </st><st c="13353">Ruffo yeni yemek paketinin değer algılamalarını yüzde 100 artıracağını öngörüyordu; bunun sonucunda da franchise sahiplerinin satışlarının yüzde 10 oranında artması beklenebilirdi. </st></p>
			<p><st c="13534">Ruffo sunumunu şirket kurucusunun çok uzun yıllar önce kuruluşa yazdığı bir mektupla kapattı. </st><st c="13628">Bu, şirketin değerlerini yücelten ve franchise sahiplerinin şirketin başarısındaki önemini vurgulayan duygu yüklü bir mektuptu. </st><st c="13756">Mektup aynı zamanda şirketin sektördeki düşük fiyat lideri olarak konumunun öneminin altını çiziyordu. </st><st c="13859">Mektubun içerdiği inançlar ve değerler Ruffo’yu dinleyenlerin zihinlerine uzun zamandır kazınmış olan şeylerdi. </st><st c="13971">Bunları yeniden işitmek sadece şirketin franchise sahiplerine ve onların kazanan formülüne olan ilgisini teyit etti. </st><st c="14088">Bu arada, Ruffo’nun da ayakta alkışlanmasını sağladı. </st><st c="14142">O gün, franchise sahipleri oybirliğiyle yeni yemek fiyatlandırma planını destekleme kararı aldılar.</st></p>
			<p><st c="14241">Ruffo örneği, hedefinizin ikna etmeye çalıştığınız insanlara sağlayacağı somut yararları öncelikle belirlemenin—doğru konumlanmayı seçmekte—neden çok önemli olduğunu ortaya koyuyor. </st><st c="14424">Bunu yapmak bazen kolaydır. </st><st c="14452">Ortak yararlar vardır. </st><st c="14475">Ancak, diğer bazı durumlarda, hiçbir belirgin—ya da anlam ifade eden—ortak yarar yoktur. </st><st c="14564">Bu gibi durumlarda, ikna etmekte etkin olan kişiler görüşlerini yeniden düzenlerler. </st><st c="14649">Bu insanlar, işle ilgili tüm grupların sağlayacağı yararları vurgulamadan, insanları fikirlere ya da planlara bağlamanın ve onlardan taahhüt almanın imkânsız olduğunu bilirler. </st></p>
			<p><st c="14826">İfade etmenin merkezinde dinleyici kitlenizi doğru anlamak vardır. </st><st c="14893">Karşılaştığımız ikna etmekte en iyi kişiler, ikna etmeye başlamadan çok önce, iş arkadaşları için önem taşıyan konuları yakından incelerler. </st><st c="15034">Elzem bilgileri toplamak için sohbetleri, toplantıları ve diğer diyalog türlerini kullanırlar. </st><st c="15129">İyi dinleyicidirler. </st><st c="15150">Fikirlerini güvendikleri sırdaşları ile sınarlar ve daha sonra ikna edecekleri kişiler hakkında sorular sorarlar. </st><st c="15264">Bu adımlar sunacakları fikirler, kanıtlar ve perspektifleri etraflıca düşünmelerine yardımcı olur. </st><st c="15363">Bu süreç, çoğu zaman, daha ikna etmeye başlamadan, planlarını değiştirmelerine veya onlardan ödün vermelerine neden olur. </st><st c="15485">Bu üzerinde düşünülmüş ve araştırmacı yöntemler vasıtasıyla dinleyicilerine cazip gelen fikirler geliştirirler.</st></p>
			<p><st c="15596">Bir jet motoru üreticisinde, süreç mühendisliğinden sorumlu olan bir yöneticinin durumunu ele alalım. </st><st c="15699">Bu yönetici, havayolu müşterilerinin rutin türbin bakımı için iş akışını, genel bakım dönüş zamanını önemli ölçüde kısaltacak şekilde yeniden tasarlamıştı. </st><st c="15855">Fikirlerini şirketin başkanına sunmadan önce, başkanı iyi tanıyan, yakın arkadaşı mühendislikten sorumlu başkan yardımcısına danıştı. </st><st c="15989">Bu konuşma, başkanın öncelikle ilgilendiği şeyin hız veya verimlilik değil, kârlılık olduğunu ortaya çıkardı. </st><st c="16099">Başkan yardımcısı, başkanın olurunu alması için, yeni sistemin, kısa vadede işletme giderlerini azaltarak şirketin kârlılığını iyileştirmesi gerektiğini izah etti. </st></p>
			<p><st c="16263">Bu enformasyon yöneticiyi ilk önce afallattı. </st><st c="16309">Verimliliğe odaklanmayı planlamış, hatta yöntemin çalışmasını sağlamak için ilave fon talep etmeyi tasarlamıştı. </st><st c="16422">Başkan yardımcısıyla yaptığı konuşma, onu bu fikrini değiştirmeye teşvik etti. </st><st c="16501">Gerçekten de, iş akışı tasarımını, artık yeni bir yatırım gerektirmeyecek, hatta giderleri aşağı çekecek şekilde değiştirecek kadar ileri gitti. </st><st c="16646">Daha sonra, yeni planının sağlayacağı gider tasarruflarını ve kârlılık artışlarını özenle belgeledi ve değiştirilmiş planını başkana sundu. </st><st c="16786">Girişiminin bu yeni baştan düzenlenmiş haliyle, yönetici başkanı ikna etti ve projeyi onaylattı.</st></p>
			<p><span><st c="16882">Kanıt Sağlayın</st></span></p>
			<p><st c="16897">İnanılırlık tesis edildikten ve ortak bir çatı belirlendikten sonra, ikna bir kanıt sunma meselesi haline gelir. </st><st c="17011">Ancak, sıradan kanıtlar işe yaramaz. </st><st c="17048">En etkin iknacıların dili belirli bir şekilde kullandıklarını gördük. </st><st c="17118">Bu kişiler fikirlerini canlı bir hale getirmek için, sayısal verileri örnekler, öyküler, mecazlar ve benzerliklerle tamamlarlar. </st><st c="17247">Dilin bu şekilde kullanılması canlı bir sözcük resmi çizer ve böyle yaparak ikna eden kimsenin bakış açısına zorlayıcı ve soyut bir nitelik verir.</st></p>
			<p><st c="17393">Tipik bir ikna durumunu düşünün. </st><st c="17427">İkna eden kişi çoğunlukla sonucu kesin olmayan bir hedefi, stratejiyi veya girişimi savunuyordur. </st><st c="17525">Örneğin, Karen Fries ve Barry Linnett, Microsoft’un riskli bir teknolojiye dayanan ve pazar talebi bilinmeyen bir yazılım paketine milyonlarca dolar yatırmasını istemişlerdi. </st><st c="17700">Ekip fikrini sadece pazar araştırması, finansal projeksiyonlar vb. </st><st c="17767">ile destekleyebilirdi. </st><st c="17790">Ancak bu yanlış olurdu, zira araştırmalar çoğu kişinin bu tür raporları tamamıyla aydınlatıcı olarak algılamadıklarını göstermektedir. </st><st c="17925">Bu tür raporlar tamamen anlamlı veya akılda kalabilir olmak açısından çok soyuttur. </st><st c="18009">Aslında, sayılar duygusal etki yapmazlar. </st></p>
			<p><st c="18051">Oysa, öyküler ve canlı dil, özellikle de tartışılan konuya benzer durumlar sunduklarında, bu tür bir etki yaparlar. </st><st c="18167">Örneğin, üst düzey yöneticileri yeni bir ürüne yatırım yapmaya ikna etmeye çalışan bir pazarlama müdürü, çok iyi getirileri olan benzer yatırımlardan örnekler verebilir. </st><st c="18337">Gerçekten de, insanların bu tür örnek vakalardan isteyerek dersler çıkardıklarını gördük. </st><st c="18427">Daha da önemlisi, araştırmalar, dinleyicilerin enformasyonu canlılığına orantılı olarak özümsediklerini gösteriyor. </st><st c="18543">Onun için, Fries ve Linnett’in BOB’u aşağıdaki benzetmeyle sunduklarında, neden tam 12’den vurduklarına şaşmamak gerekir: </st></p>
			<p><st c="18665">Akşam yemeği pişirmek istediğinizi ama önce süpermarkete gitmeniz gerektiğini düşünün. </st><st c="18752">İstediğiniz kadar esnekliğe sahipsinizdir—nasıl yapacağınızı bildiğiniz ve yapmaya zamanınız ve arzunuz olduğu müddetçe, dünyada istediğiniz herhangi bir yemeği pişirebilirsiniz. </st><st c="18931">Süpermarkete geldiğinizde, üzerlerinde “tuhafiye” “etnik yiyecekler” ve “lezzetlendiriciler” gibi şifreli başlıklar olan tıka basa doldurulmuş, bir sürü ara yolla karşılaşırsınız. </st><st c="19111">Bunlar tipik bilgisayar ara yüzlerindeki menülerdir. </st><st c="19164">Sorun, tuzun lezzetlendiriciler başlığı altında mı, yoksa etnik yiyecekler başlığı altında mı ya da patates cipsleri bölümünde mi olduğudur. </st><st c="19305">Süpermarkette ara yolları çevreleyen raflar ve duvar alanları olduğu gibi, yazılım ara yüzlerimizde de şimdi destek düğmeleri, alet çubukları ve çeperlerin etrafında çizgiler vardır. </st><st c="19488">Şimdi her şeyi aldıktan sonra, bir yemek yapabilmek için hâlâ her şeyi doğru sırasıyla bir araya koymanız gerekmektedir. </st><st c="19609">Eğer iyi aşçıysanız, yemeğiniz muhtemelen iyi olacaktır. </st><st c="19666">Eğer yeniyseniz büyük olasılıkla iyi olmayacaktır.</st></p>
			<p><st c="19716">Microsoft’ta yıllardır süpermarket kategorisinde satış yapıyoruz ve biz restoranlar için de büyük bir fırsat olduğu kanısındayız. </st><st c="19847">Şimdi BOB’la yapmak istediğimiz işte budur: yazılımla bir sonraki aşamayı zorlamak, daha çok restorana gitmek gibidir, böylece kullanıcı tüm zamanını malzemeleri aramak için harcamaz. </st><st c="20031">Malzemeleri biz bulur ve bir araya koyarız. </st><st c="20075">Siz oturur ve rahat edersiniz. </st><st c="20106">Biz de size bir menü getiririz. </st><st c="20138">İşi biz yaparız, siz rahatlarsınız. </st><st c="20174">Bu zevk alınacak bir deneyimdir. </st><st c="20207">Bir şeyleri bulmaya çalışarak dolanıp durmak yok, yemek yapmak yok. </st></p>
			<p><st c="20275">Fries ve Linnett BOB’un avantajlarını harfiyen tanımlamış olsalardı, Microsoft’taki hepsi üst düzeyde bilgisayar eğitimine sahip iş arkadaşlarından çok azı, BOB’un ortadan kaldırması için tasarlandığı, menü arama sıkıntısıyla kendilerini şahsen özdeşleştirebileceklerdi. </st><st c="20546">Oysa, seçtikleri benzetme BOB’un amacını hem somutlaştırdı, hem de akılda kalır yaptı. </st></p>
			<p><st c="20633">İkna etmekte usta bir kişi olan Mary Kay Cosmetics’in kurucusu Mary Kay Ash, değer verdiği iş tutumunu anlatmak için sürekli benzetmelere başvurur. </st><st c="20781">Şirketin yıllık satış toplantısında yaptığı şu konuşmaya bir göz atalım: </st></p>
			<p><st c="20854">Roma İmparatorluğu zamanında, imparatorun orduları dünyayı fethetmişlerdi. </st><st c="20929">Ancak, Romalıların hiçbir zaman fethedemediği bir topluluk vardı. </st><st c="20995">Bu insanlar Betlehemli büyük öğretmenin takipçileriydi. </st><st c="21051">Tarihçiler bu insanların güçlü olmalarının nedenlerinden birinin haftada bir kez toplanmaları olduğunu uzun yıllar önce keşfettiler. </st><st c="21184">Karşılaştıkları zorlukları paylaşıyor ve birbirlerine destek oluyorlardı. </st><st c="21258">Bu size bir şey hatırlatıyor mu? </st><st c="21291">Haftalık birim toplantılarımızda, bizim de nasıl birbirimize destek olduğumuzu, bilgimizi ve zorlukları birbirimizle paylaştığımızı anımsatmıyor mu? </st><st c="21440">Bir müdür veya birim üyesi kişisel bir sorunla karşı karşıya olduğunda, tüm birimin birliktelik içinde o sıkıntı içindeki kardeşimize nasıl yardımcı olduğunu o kadar sık gözlemledim ki. </st><st c="21626">Ne kadar harika bir dostluk ortamımız var aslında. </st><st c="21677">Bu belki de şirketimizin sağladığı en büyük yan kazanımlardan biridir.</st></p>
			<p><st c="21747">Yaptığı canlı benzetmeyle, Ash şirketteki ortak dayanışmayı Hıristiyan tarihinin cesur bir dönemine bağlıyor. </st><st c="21858">Böyle yaparak da birçok amacına ulaşıyor. </st><st c="21900">İlk olarak, ortak dayanışmanın kuruluşun başarısı için hayati bir önem taşıdığı yolundaki inancını özel bir biçimde vurguluyor. </st><st c="22028">Mary Kay satıcılarının çoğu, doğrudan satış yapmanın zorluklarıyla her gün yüz yüze olan bağımsız işletmecilerdir. </st><st c="22143">Reddedilmenin karşısında özsaygı ve özgüvenin korunabilmesini sağlamak için, diğer satıcı arkadaşların duygusal desteği elzemdir. </st><st c="22273">İkincisi, yaptığı benzetmeyle, dayanışmanın her şeye rağmen güçlü zalimleri—yani, rekabeti—alt etmenin en iyi yolu olduğunu aşılıyor. </st><st c="22407">Son olarak da, Ash’in benzetme seçimi, satış gücünün yaptığı işe kahramanca bir amaç duygusu yüklüyor. </st></p>
			<p><st c="22510">Fikrinizi desteklemek için, Hıristiyan mücadelesi benzetmesini kullanmanız büyük olasılıkla gerekmiyordur, ancak ikna etmekte etkin olan kimseler, dilin engin gücünü serbest bırakmaktan korkmazlar. </st><st c="22708">Tam tersine, dili azami yararları için kullanırlar.</st></p>
			<p><span><st c="22759">Duygusal Bağ Kurun</st></span></p>
			<p><st c="22778">İş dünyasında, iş arkadaşlarımızın karar verirken mantıklarını kullandıklarını düşünmek isteriz, ancak yüzeyi kazıdığımızda, altta daima duyguların yattığını görürüz. </st><st c="22946">İkna etmekte etkin olan kişiler duyguların önceliğinin farkındadır ve onlara iki önemli yolla yanıt verirler. </st><st c="23056">Önce, savundukları fikre olan kendi duygusal bağlılıklarını gösterirler. </st><st c="23129">Böyle bir şeyi ifade etmek nazik bir konudur. </st><st c="23175">Çok duygusal davrandığınız takdirde, insanlar aklınızın başınızda olup olmadığından şüphe ederler. </st><st c="23274">Öte yandan, bir amaca sadece aklınızla değil, kalbiniz ve yüreğinizle de bağlı olduğunuzu göstermelisiniz. </st><st c="23381">Bu duygu gösterisi olmadan, insanlar öncülük ettiğiniz fikre gerçekten inanıp inanmadığınızı merak edebilirler. </st></p>
			<p><st c="23493">Diğer taraftan, belki de daha önemli olan, ikna etmekte etkin olan kişilerde dinleyicilerinin duygusal durumunu güçlü ve doğru algılama duyusu vardır, onun için de, argümanlarının dozunu ona göre ayarlarlar. </st><st c="23701">Bu, bazen güçlü, etkileyici noktalarla öne çıkmak demektir. </st><st c="23761">Başka zamanlarda ise, bir fısıltı yetebilir. </st><st c="23806">Konumunuz ne olursa olsun, önemli olan duygusal coşkunluğunuzu dinleyicilerinizin mesajı alabilme kapasitesine uyacak şekilde ayarlamanızdır.</st></p>
			<p><st c="23947">İkna etmekte etkin olan kişilerde, iş arkadaşlarının kuruluştaki geçmiş olayları nasıl yorumladıklarına ve bir öneriyi muhtemelen nasıl yorumlayacaklarına dair bir altıncı his vardır. </st><st c="24132">Araştırmamızdaki en iyi ikna eden kişiler, genellikle, ikna edilmek üzere olan insanların ruhsal hallerinin ve duygusal beklentilerinin nabzını iyi tutan kilit kişilerle görüşürlerdi. </st><st c="24316">Bu kişilere çeşitli tekliflerin iş arkadaşlarını duygusal düzeyde nasıl etkileyebileceğini sorarlardı—esas itibarıyla, olası tepkileri test ederlerdi. </st><st c="24467">İkna etmekte etkin olan kişiler, koridorlarda ve öğle yemeklerinde yaptıkları sohbetler yoluyla enformasyon toplamakta da oldukça etkindiler. </st><st c="24609">Sonuç olarak, amaçları iknalarının arkasındaki duygusal görünümün dinleyicilerinin zaten hissettiği ya da beklediği duygularla örtüşmesini sağlamaktı. </st></p>
			<p><st c="24760">İknada duygusal örtüşmenin önemini anlatmak için verdiğimiz şu örneği ele alın. </st><st c="24840">Bir havacılık şirketinin başkanı, Amerikalı ve yabancı rakiplerinin bakım maliyetlerinin ve dönüş zamanlarının kendi şirketininkilerden çok daha iyi olması nedeniyle, müşteri ve kâr kayıplarına uğrayacaklarına inanıyordu. </st><st c="25062">Korkusunu ve acil değişim arzusunu üst düzey yöneticilerine iletmek istedi. </st><st c="25138">Böylece bir öğleden sonra, onları yönetim kurulu odasına davet etti. </st><st c="25207">Ekranda fuları rüzgârda uçuşarak eski moda bir çift kanatlı uçağı uçuran, gülümseyen bir adamın projeksiyonla yansıtılmış bir görüntüsü vardı. </st><st c="25350">Slaydın sağ yarısı örtülmüştü. </st><st c="25381">Herkes yerine oturduğu zaman, başkan, şirketin son zamanlardaki iyi şansı göz önünde bulundurulduğunda, kendini slayttaki pilot gibi hissettiğini açıkladı. </st><st c="25537">Ne de olsa, şirket tarihinin en başarılı yılını henüz tamamlamıştı. </st><st c="25605">Ama sonra derin bir iç çekişiyle, bu mutluluğunun çok çabuk kaybolmaya başladığını söyledi. </st><st c="25697">Slaydın yarısını örten kâğıdı kaldırdığında, ekranda doğrudan bir duvara doğru uçmakta olan pilotun görüntüsü belirdi. </st><st c="25816">Başkan sonra dinleyicilerine döndü ve ağır bir ses tonuyla, “İşte bizim başımıza da bunun geldiğini görüyorum” dedi. </st><st c="25933">Süratle harekete geçmedikleri takdirde şirketin duvara toslayacağını iddia etti. </st><st c="26014">Sonra da, bu tehdidi ortadan kaldırmak için atılması gereken adımlar hakkında gruba bir nutuk çekmeye başladı.</st></p>
			<p><st c="26124">Grubun tepkisi anında ve olumsuzdu. </st><st c="26161">Toplantıdan hemen sonra, yöneticiler, başkanın “korku taktiklerinden” söz etmek üzere, koridorlarda küçük kümeler halinde bir araya geldiler. </st><st c="26303">Başkanın durumla ilgili abartılı yorumlarına içerlemişlerdi. </st><st c="26364">Yöneticiler, kendi algılamalarıyla, o yıl şirketin satış ve kârlılık rekorlarını kırmak için muazzam bir çaba göstermişlerdi. </st><st c="26490">Başarılarından gurur duyuyorlardı. </st><st c="26525">Aslında, toplantıya, bunun bir takdir toplantısı olacağı beklentisiyle girmişlerdi. </st><st c="26609">Ancak büyük bir sürprizle karşılaşmış ve azarlanmışlardı. </st><st c="26667">Başkanın yanlışı ne miydi? </st><st c="26694">Öncelikle, grubun duygusal durumunu saptamak amacıyla kıdemli ekibinin bazı üyeleriyle ön görüşmeler yapmalıydı. </st><st c="26807">O görüşmelerden yöneticilerin teşekkür ve takdir beklentisi içinde olduklarını öğrenebilirdi. </st><st c="26901">Böylece sadece ekibin başarılarını övmeye yönelik ayrı bir toplantı yapabilirdi. </st><st c="26982">Daha sonra da, ikinci bir toplantıda gelecek yılla ilgili kendi endişelerini dile  getirebilirdi. </st><st c="27079">Ekibi geleceği görmezden gelmekle suçlamak yerine, şirketin karşı karşıya kalacağını düşündüğü tehditleri sakin bir tarzda izah edebilir ve yönetim ekibinden yeni yöntemler geliştirme konusunda kendisine yardımcı olmalarını isteyebilirdi.</st></p>
			<p><st c="27317">Şimdi de dinleyicileriyle doğru duygusal eşleşmeyi yapmış birine bakalım: Chrysler’in küçük araba tasarım ekibinin başı Robert Marcell. </st><st c="27454">1990’ların başlarında, Chrysler yeni bir küçük araba üretmek için çok arzuluydu. </st><st c="27535">Gerçekten de, 1978 yılından beri, şirket piyasaya bu tür bir araba sürmemişti. </st><st c="27614">Ancak kıdemli yöneticiler bunu tek başlarına yapmak istemiyorlardı. </st><st c="27682">Yabancı bir üreticiyle yapılacak bir ortaklığın arabanın tasarımını iyileştireceğine ve Chrysler’in nakit stoklarını koruyacağına inanıyorlardı. </st></p>
			<p><st c="27827">Marcell ise bunun tam tersine ikna olmuştu. </st><st c="27871">Şirketin yeni bir küçük arabanın tasarımını da, üretimini de kuruluş içinde yapması gerektiğine inanıyordu. </st><st c="27979">Üst yöneticileri ikna etmenin zor olacağını biliyordu, ayrıca uğraşması gereken bir de kendi ekibi vardı. </st><st c="28085">Ekip üyeleri, bir daha iyi bir araba yaratma fırsatına sahip olabilecekleri konusunda, özgüvenlerini kaybetmişlerdi. </st><st c="28202">Ayrıca, küçük arabalar söz konusu olduğunda, ABD’nin konumunu yabancı rakiplerine kaptırmış olmasına da kızıyorlardı.</st></p>
			<p><st c="28319">Marcell ikna taktiklerini dinleyicilerine dokunacak duygusal temalar çerçevesinde geliştirmesi gerektiğine karar verdi. </st><st c="28440">Şirketin dört bir yanında yaptığı sayısız sohbetler sonucunda, birçok insanın da kendisi gibi hissettiğini—küçük arabanın tasarımını yabancı bir üreticiye teslim etmenin, şirketin ruhunu ve sonuçta da insanlara iş sağlama gücünü teslim etmek anlamına geleceğini—öğrendi. </st><st c="28711">Marcell, aynı zamanda, kuruluşunun böyle bir meydan okumaya ve özsaygısını ve onurunu geri getirme fırsatına aç, yetenekli bir grup olduğuna fazlasıyla inanıyordu. </st><st c="28875">Onun için, ekibinin yeteneklerine olan bu inancını göstermesi gerekiyordu.</st></p>
			<p><st c="28949">Marcell, doğduğu yer ve şimdi büyük bölümü yabancı madencilik şirketleri tarafından harap edilmiş ölü bir madencilik kasabası haline gelmiş olan, Michigan eyaletinin kuzeyindeki Iron River’ın slaytları çevresinde yapılandırılmış 15 dakikalık bir konuşma hazırladı. </st><st c="29215">Ekrana, üstüne tahtalar çakılarak kapatılmış lisesinin, çocukluk arkadaşlarının kepenkleri indirilmiş evlerinin, kasabanın demir fabrikasının çökmüş yıkıntılarının, kapanmış kiliselerin ve terk edilmiş bir demiryolu manevra istasyonunun yeni çektiği fotoğrafları yansıyordu. </st><st c="29490">Bu yerlerin her birini tek tek anlattıktan sonra, bir ilahinin nakaratı gibi, şu tümceyi söyledi: “Rekabet edemedik.” Marcell’in vurgulamak istediği nokta, küçük arabaların üretiminin ABD’ye geri getirilmemesi halinde, Detroit’i de aynı sonun beklediğiydi. </st><st c="29747">Düşmanının teslim olmak olduğunu ve grubun hemen harekete geçmemesi halinde arkadan gelecek şeyin yıkım olacağını söyledi. </st></p>
			<p><st c="29870">Marcell slayt gösterisini umutlu bir tonda bitirdi. </st><st c="29922">Tasarım ekibiyle gurur duyduğundan söz etti ve sonra da onlara Amerika Birleşik Devletleri’nin hâlâ rekabet edebildiğini kanıtlayacak “Amerika’da üretilmiş” bir küçük araba yapmaları için meydan okudu. </st><st c="30124">Dinleyicilerin duygularını aynen yansıtan konuşma, ekibin mücadeleci ruhunu yeniden ateşledi. </st><st c="30218">Konuşmadan kısa bir süre sonra, ekip üyeleri yeni arabayla ilgili fikirlerini taslak halinde kâğıda dökmeye başladılar. </st></p>
			<p><st c="30338">Marcell, daha sonra, slayt gösterisini önce şirketin üst düzey yönetimine, son olarak da Chrysler’in başkanı Lee Iacocca’ya götürdü. </st><st c="30471">Marcell slaytlarını gösterirken Iacocca’nın duygulandığını görebiliyordu. </st><st c="30545">Ne de olsa, Iacocca da bir mücadele adamı ve vatansever bir insandı. </st><st c="30614">Aslında, Marcell’in yaklaşımı, daha önce Chrysler’i kurtarmak için Iacocca’nın ABD Kongresine yaptığı başvurudan pek de farklı değildi. </st><st c="30750">Gösterinin sonunda, Marcell biraz duraksadıktan sonra şöyle dedi: “Eğer farklı olmaya cesaret edebilirsek, ABD otomobil endüstrisinin ayakta kalmasını sağlayabiliriz. </st><st c="30917">Çocuklarımızın ve torunlarımızın fast-food zincirlerinde çalışmak zorunda kalmamalarını da sağlayabiliriz.” İki saat daha kalarak, Marcell’in, ekibinin yapmayı planladığı şeyler hakkında verdiği daha ayrıntılı izahatı da dinledikten sonra, Iacocca fikrini değiştirdi ve Marcell’in ekibine yeni arabayı, Neon’u, geliştirme onayını verdi. </st><st c="31254">Marcell her iki gruba hitap ederken de, duygusal söylem biçimini hitap ettiği grubun hissiyatıyla ustalıkla eşleştirdi. </st><st c="31374">İlettiği fikirler büyük çoğunluğu Orta Batılı olan dinleyicilerinde derinden yankı buldu. </st><st c="31464">Onları bunalımlı bir ruh halinde bırakmak yerine, umut sundu; bu da kıyamet gününü vaat etmekten daha ikna ediciydi. </st><st c="31581">Sunumu, aynı zamanda, Amerika’nın bu en merkezi bölgesine mensup dinleyicilerinin güçlü vatanperver hislerine de hitap etti. </st></p>
			<p><st c="31706">Hiçbir ikna çabası duygu olmaksızın başarılı olamaz, ancak çok fazla duygu göstermek de çok az göstermek kadar verimsiz olabilir. </st><st c="31836">Unutulmaması gereken önemli nokta duygularınızı dinleyicilerinkilerle eşleştirmek zorunda olduğunuzdur. </st></p>
			<h2><span><st c="31940">İknanın Gücü</st></span></h2>
			<p><st c="31952">İkna kavramı, güç kavramı gibi, çoğu zaman iş insanlarının kafasını karıştırır, hatta hayrete düşürür. </st><st c="32056">Bu kavram o kadar karmaşıktır ki—ve kötü yönetildiğinde o kadar tehlikelidir ki—bazıları ondan bütünüyle uzak durmayı yeğlerler. </st><st c="32185">Ancak güç gibi, ikna da bir kuruluşta çok büyük yararlar sağlayan bir araç olabilir. </st><st c="32270">İnsanları bir araya toplayabilir, fikirleri ileriye götürebilir, değişimi teşvik edebilir ve yapıcı çözümleri hızlandırabilir. </st><st c="32397">Ancak, tüm bunları yapabilmek için, insanlar iknayı neye yaradığı bağlamında—inandırmak ve satmak değil, öğrenmek ve müzakere etmek—anlamalıdır. </st><st c="32542">Dahası, özellikle de günümüz iş dünyasının beklenmedik durumları onu her zamankinden daha gerekli hale getirdiğinden, ikna adanmışlık ve pratik gerektiren bir sanat biçimi olarak görülmelidir.</st></p>
			<p><span><st c="32734">İlk olarak Mayıs 1998 sayısında yayınlanmıştır.</st></span></p>
		</div>
	<div id="charCountTotal" value="32782"></div></body>
</html>
