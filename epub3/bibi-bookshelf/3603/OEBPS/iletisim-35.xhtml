<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-35</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-35" lang="tr-TR" xml:lang="tr-TR">
		<div>
			<p><span><st c="0">PRATİK FİKİR</st></span></p>
			<p><st c="13">Morgan konuşmalarınızı şu dört amacı aklınızda bulundurarak prova etmenizi tavsiye  ediyor.</st></p>
			<p><span><st c="104">Dinleyicilerinize karşı açık olmak</st></span></p>
			<p><st c="139">Açık olmayı prova etmek için, konuşmanızın provasını sunumunuzu kendisiyle çok rahat olduğunuz birine yapsaydınız nasıl olurdu diye hayal ederek yapın. </st><st c="292">Bu kişi eşiniz, yakın bir arkadaşınız veya çocuğunuz olabilir. </st><st c="355">Özellikle bunun nasıl bir his olduğunun farkına varın: Bu, konuşmayı yaparken içinde olmayı istediğiniz duygusal  durumdur.</st></p>
			<p><st c="477">Bu durum gülümsemeler ve rahatlamış omuzlar gibi daha doğal vücut diline neden olur. </st><st c="563">Bunun sonucunda da davranışlar düşüncelerinizin ve duygularınızın daha samimi ifade edilmesine yol açar.</st></p>
			<p><span><st c="667">Dinleyicilerinizle aranızda  bağ kurmak</st></span></p>
			<p><st c="706">Konuşmanızı prova ederken, dinleyicilerinizle ilişkiye geçmek istediğinizi düşünün. </st><st c="791">İyi tanıdığınız genç bir çocuğun size kulak vermediğini hayal edin. </st><st c="859">Ne şekilde yapabilirseniz yapın, onun dikkatini yakalamak—ve tutmak—istiyorsunuz.</st></p>
			<p><st c="940">Bu tür durumlarda, strateji oluşturmazsınız; sadece size doğal ve uygun gelen şeyi yaparsınız. </st><st c="1036">Örneğin, sesinizin yoğunluğunu veya yüksekliğini artırır ya da dinleyicinize biraz daha yaklaşırsınız. </st><st c="1139">Gerçek konuşmanız sırasında, bu davranışlar doğal bir şekilde ve doğru zamanlamayla  olacaktır.</st></p>
			<p><span><st c="1233">Konunuz hakkında tutkulu olmak</st></span></p>
			<p><st c="1264">Prova yaparken, kendinize konunuzun içinde en derin hisleri beslediğiniz şeyin ne olduğunu sorun: Kazanılacak veya kaybedilecek şey nedir? </st><st c="1404">Sunumunuzun hangi sonuçlara yol açmasını istiyorsunuz? </st><st c="1459">Ne söylemek istediğinize değil, konuşmayı neden yaptığınıza ve konuşmanız için hissettiklerinize odaklanın. </st><st c="1567">Temelde yatan duygunun prova esnasında sarf ettiğiniz her sözcükte ortaya çıkmasına izin verin. </st><st c="1663">Bu tutkunun bir kısmını gerçek konuşmaya da aşılayacak ve daha insancıl ve daha çekici bir izlenim vereceksiniz.</st></p>
			<p><span><st c="1775">Dinleyicilerinize “kulak vermek”</st></span></p>
			<p><st c="1808">Bu amacı gerçekleştirmenin provasını yaparken, sunumunuzu yapmak üzere sahneye doğru yürüdüğünüzde dinleyicilerinizin muhtemelen neler hissedeceklerini düşünün. </st><st c="1970">Gelecek hakkında coşkulular mı? </st><st c="2002">Kötü haberler yüzünden endişeliler mi? </st><st c="2041">Prova yaparken, size verdikleri tepkinin işaretlerini arayarak onları yakından izlediğinizi hayal edin.</st></p>
			<p><st c="2144">Bu suretle sunumunuz sırasında, dinleyicilerinizin sözel olmayan araçlar vasıtasıyla size gönderdiği duyguları saptamaya daha hazırlıklı olursunuz. </st><st c="2293">Böylece siz de onlara uygun şekilde yanıt verebilirsiniz; örneğin, temponuzu hızlandırarak, dilinizi değiştirerek, doğaçlama bir soru sorarak, hatta konuşmanızın bazı bölümlerini iptal ederek veya değiştirerek.</st></p>
		</div>
	<div id="charCountTotal" value="2503"></div></body>
</html>
