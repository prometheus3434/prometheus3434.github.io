<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-54</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-54" lang="tr-TR" xml:lang="tr-TR">
		<div>
			<h2><span><st c="0">5. </st><st c="4">Mesaj: Şirket Kültürü</st></span></h2>
			<p><st c="25">Şirket kültürü nedir ve şirket kültürü hakkında net ve kesin bir biçimde iletişimde bulunmak neden önemlidir? </st><st c="136">Kültür beyanla yaratılmaz; kazanmaya odaklanmış beklentilerden gelir. </st><st c="206">Performansı teşvik eden bir kültüre ancak doğru insanları işe aldığınız, onlardan şirketin benimsediği değerlerle tutarlı bir şekilde davranmalarını istediğiniz ve şirketin pazarda kazanmasına olanak tanıyacak süreçler uyguladığınız takdirde sahip olabilirsiniz.</st></p>
			<p><st c="468">Başarıyı tanımlayamayan, başarı vizyonlarını iletemeyen ve beklentilerini çalışanlarına net bir biçimde anlatmayı başaramayan CEO’lar anlamsız kültürler üretirler. </st><st c="633">1990’ların sonlarındaki yüksek teknoloji balonundan doğan saçma kültürel faaliyet şahane bir örnektir. </st><st c="736">“Kültür dolabını” açıp çalışanları her türlü zevk veren şeyle—cuma bira partileri, langırt masaları vb.—doyuran bir Silikon Vadisi CEO’su anımsıyorum. </st><st c="887">Bu CEO, işi şirket bir müşterisini kaybettiğinde veya kötü bir üç aylık dönem geçirdiğinde bile çalışanların kendilerini kısa bir süre mutlu hissetmelerini sağlamak olan bir “baş kültür yöneticisini” bile işe almıştı. </st><st c="1105">Fikir, insanlar kendilerini iyi hissettikleri, “yetkilendirildikleri” ve birlikte çalıştıkları takdirde iyi sonuçların doğal olarak geleceğiydi. </st><st c="1250">Her şey çalışan morali, tavır ve ekip çalışması üzerineydi. </st><st c="1310">Ancak yöneticiler ana iş ölçütlerini unuttular. </st><st c="1358">Sonunda, insanlar kendilerini teşvik etmenin ötesinde bir şeyler yapan bir şirket için çalışmak istediler—başarılı bir halka arzda kendilerine bir pay talep ettiler. </st><st c="1524">En sonunda, CEO kazanan bir strateji geliştirmeyi beceremediği için şirket yok pahasına satıldı. </st></p>
			<p><st c="1621">Sağlıklı bir kültür doğru hedeflere odaklanarak ve pazarda kazanma deneyimi oluşturularak yaratılır ve sürdürülür. </st><st c="1736">Adına Jeff diyeceğim bir telefon yazılım şirketi CEO’su, şirketini yüksek performans gösteren bir spor takımı gibi yönetir. </st><st c="1860">Toplantı salonunun duvarındaki büyük, futbol tarzı bir skor levhası herkesin görmesi için şirketin ölçütlerini—satışlar, giderler, gelirler—gösterir. </st><st c="2010">Analitik becerilerinin yanı sıra işbirliği becerileri için de elemeden geçirilmiş olan şirketin tüm personeli altı kişilik ekipler halinde çalışır (Amerikan Deniz Kuvvetleri’nin özel operasyon ekiplerine göre, yoğunluğu yüksek herhangi bir projede ideal katılımcı sayısı altıdır). </st><st c="2291">Bireyler sadece ekipleri kadar etkindir; şirketteki herkes katı bir değerler bütününe ve temel davranış standartlarına bağlı kalır. </st><st c="2423">Son olarak da, şirketteki herkes kazanmanın şöyle bir şey olduğunu bilir: F/K (fiyat/kazanç) oranı 15, yüzde 20 pazar payı ve yüzde 30 yıllık gelir artışı. </st><st c="2579">Eğer şirketin hedefi üçüncü çeyreğe kadar 20 milyon dolar kazanmaksa, bu hedef skor levhası üzerinde gösterilen stratejik parçalara ayrılır. </st><st c="2720">Şirket ruhu şirket gezileriyle inşa edilmez, başarıya kolektif bağlılığın bir fonksiyonudur. </st><st c="2813">Başarılı şirketler insanların çalışmaya gelmek istedikleri yerlerdir —şımartılmak için değil, fark yaratmak için. </st></p>
			<p><st c="2927">Sağlıklı kültürleri olan şirketlerde, çalışanlar karanlıkta bırakılmaz; tam tersine, heyecan verici bir geleceğin parçası oldukları inancı içinde desteklenirler. </st><st c="3089">İçlerinde, herkesin açıkça anladığı net bir biçimde açıklanmış liderlik ve iş uygulamalarının sonucu olan bir yangınla çalışmaya gelirler. </st><st c="3228">Şirketteki herkes şirketin geleceğine bireysel olarak nasıl katkıda bulunacağını bilir.</st></p>
			<p><st c="3315">- - -</st></p>
			<p><st c="3321">Net ve doğrudan iletişimin etkisini kabul ederek ve ekiplerinden geribildirim isteyerek, liderler kötüye kullanmak yerine konumsal güçlerinden yararlanırlar. </st><st c="3480">Tanıdığım en etkin liderler, kötü iletişimin tehlikelerinin çok büyük olduğunu anlayan CEO’lar sabah işe giderken kendilerine şu soruları sorarlar: Gitmek istediğimiz yere ulaşmak için bugün ne olması gerekir? </st><st c="3690">Şirketimdeki kafa karışıklığı nerede? </st><st c="3728">Hangi müphem inancı veya nosyonu netleştirebilir veya çürütebilirim? </st><st c="3797">Neyi tam veya net olarak iletmedim? </st><st c="3833">İnsanlar ne tür şeyleri çantada keklik gibi görüyor?</st></p>
			<p><st c="3885">Sonuçta, net iletişimin gücü aslında bir kaldıraç oyunudur. </st><st c="3946">Kendisine doğrudan bağlı olan on kişiyle kesin bir şekilde iletişimde bulunan bir CEO ve her biri diğer 40 çalışanla eşit derecede kesin bir şekilde iletişimde bulunan bu on kişi, kuruluşun taahhüdü ve enerjisini şirketin gerçek hedef, öncelik ve olanaklarının net, iyi anlaşılmış, paylaşılan vizyonu etrafında etkin bir şekilde bir hizaya getirir. </st><st c="4295">Böyle bir CEO şirkete zaman, para ve kaynak kazandırır ve olağanüstü şeylerin olmasına olanak tanır.</st></p>
			<p><span><st c="4395">İlk olarak Mayıs 2006 sayısında yayınlanmıştır.</st></span></p>
		</div>
	<div id="charCountTotal" value="4443"></div></body>
</html>
