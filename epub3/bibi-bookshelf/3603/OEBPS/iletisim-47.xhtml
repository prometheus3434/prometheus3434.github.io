<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-47</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-47" lang="tr-TR" xml:lang="tr-TR">
		<div>
			<h1 id="_idParaDest-9"><span><st c="0">Liderlerin Yönetmesi </st><br /><st c="22">Gereken Beş Mesaj</st></span></h1>
			<p><span><st c="39">John Hamm</st></span></p>
			<p><st c="49">NEDEN BU KADAR ÇOK kuruluşun kargaşaya düştüğünü bilmek istiyorsanız, o kuruluşların liderlerinin ağzından daha öteye bakmayın. </st><st c="178">Hangi düzeyde olursa olsun, liderlik kuşkusuz kolay değildir—ama net olmayan, müphem, inişli çıkışlı beyanlar çoğu yöneticinin işini olması gerekenden çok daha zor bir hale getirmektedir. </st><st c="366">Liderler sıklıkla “Bu çeyrekte ana önceliklere odaklanalım”, “İlk önce müşteriler gelir” veya “Bu ay mühendislikte tam saha prese ihtiyacımız var” türünden onlarca klişe dolu beyanda bulunurlar. </st><st c="561">Tekrar tekrar şirketin gittiğini düşündükleri yerle ilgili muhteşem, kapsayıcı—ama belirsiz—nosyonlar sunarlar. </st><st c="673">Çok sık olarak, herkesin vizyon, sadakat, sorumluluk, müşteri ilişkileri, ekip çalışması, odak, öncelik, kültür, tutumluluk, karar verme, sonuçlar vb. </st><st c="824">gibi geniş terimlerin aynı tanımlarını neredeyse ebediyen paylaştığını varsayarlar. </st></p>
			<p><st c="908">En kıdemli yöneticiler bile CEO bunlar gibi abartılmış terimleri kullandığında kibarca mutabakat içinde başlarını onay anlamında sallar, ama yöneticiler hakikaten anlayıp anlamadıklarını merak ederek kendilerini biraz rahatsız hisseder. </st><st c="1145">Açıklama istemek yerine—aptal görünmelerine neden olacağından korktukları bir talep—her biri patronlarının ne demek istediğine dair kendi yorumunu geliştiren kendi birliklerine müphem uygun adım ilerleme emirleri aktarırlar. </st><st c="1370">Acil olarak patronun gerçekten ne düşündüğünü bilmek arzusunu tatmin eden net iletişimin yokluğunda, insanlar her türlü nedeni hayal edebilir. </st><st c="1513">Sonuç çoğu kez bir şirkete pahalıya mal olabilecek özensiz davranış ve uyumsuzluktur. </st><st c="1599">Değerli zaman kaybedilir, söylentiler çoğalır, yetenekli insanlar odaklarını kaybeder, büyük projeler başarısız olur.</st></p>
			<p><st c="1716">Buna karşılık, güvenilirliğin yüksek olduğu bir ekibin, örneğin, acil servis personeli veya SWAT (Özel Silahlar ve Taktikler) ekibinin nasıl çalıştığını düşünün. </st><st c="1879">Ekibin her üyesinin şeylerin ne anlama geldiğine dair kesin bir kavrayışı vardır. </st><st c="1961">Cerrahlar ve hemşireler aynı tıp dilini kullanır. </st><st c="2011">SWAT ekipleri tam olarak hangi silahları, ne zaman, nasıl ve hangi şartlar altında kullanacaklarını bilir. </st><st c="2118">Bu mesleklerde, özensiz iletişime kesinlikle yer yoktur. </st><st c="2175">Ekip üyeleri birbirleriyle kesin bir dille konuşmadıkları takdirde insanlar ölür. </st><st c="2257">Şirketlerde insanlar ölmez, ama yukarıdan gelen net tanımlar ve direktifler olmaksızın etkin olmayan bir şekilde ve çakışan amaçlarla çalışırlar.</st></p>
			<p><st c="2402">Son beş yıl zarfında, liderlik koçu, yönetim kurulu üyesi, risk sermayesi yatırımcısı ve strateji danışmanı olarak yüzlerce liderle çalıştım. </st><st c="2545">Ayrıca kendim de yönetim kurulu başkanı ve CEO oldum (şirketim, Whistle Communications, 1999’da IBM tarafından satın alındı). </st></p>
			<p><st c="2671">CEO’larıyla birlikte çalıştığım şirketlerin—genellikle teknoloji şirketleri—büyüklükleri 100 ila birkaç bin kişi arasında değişiyordu. </st><st c="2806">CEO’ları gözlemlerken, liderliğin gerçek çalışmasının, kuruluşu daha iyi bir gelecek yaratmak için sorumluluk almaya esinlendirmek olduğu sonucuna vardım. </st><st c="2961">Bunu gerçekleştirmesi için, bir liderin yegâne aracının etkin iletişim olduğuna inanıyorum. </st><st c="3053">Liderler ne demek istediklerini hem açık (vizyonlarını, niyetlerini ve yönlerini  özenle tanımlayarak) hem de örtük olarak (davranışları vasıtasıyla) açıklamaya zamanlarını verirken, aksi takdirde çalışanların imgeleminden kaçıp gidecek olan müphem ama güçlü nosyonlar üzerinde çok ihtiyaç duyulan etkilerini kullanırlar. </st><st c="3374">Sınırları olmayan terimleri netleştirerek ve şirket lugatına hâkim olup yöneterek, liderler değerli çalışan enerjisiyle kuruluşlarının içindeki taahhüdü uyumlu hale getirirler.</st></p>
			<p><st c="3550">Bu konuyu araştırırken, liderlerin genel terim ve klişeler kullandıklarında ne demek istediklerini özel olarak tanımlamak için zamanlarını vermediklerini keşfettim. </st><st c="3716">Liderler gereksiz ayrıntı veya içerikmiş gibi görünen şeyler söyleyerek insanlarla yukarıdan bakan bir tavırla konuşuyormuş gibi hissetmek istemezler. </st><st c="3867">Liderler basit bir biçimde kelimelerinin tam anlamının aşikâr olduğunu varsayarlar; sadece mesajlarının açık olmadığını değil, patronlarının kafasında ne olduğunu tahmin etmek zorunda kalmamak için ekiplerinin tanımlara ihtiyaç duyduğunu öğrenince de çok şaşırırlar.</st></p>
			<p><st c="4133">Liderin çalışmasının, özünde, şirket için daha iyi bir gelecek yaratmak amacıyla kuruluşun kolektif sorumluluğunu esinlendirmek ve desteklemek olduğunu kabul edersek, o zaman etkinliğin anahtarları nelerdir? </st><st c="4342">Bu misyon için liderin elinde olması gereken araçlar hangileridir? </st><st c="4409">Hangi zihinsel modellere sahip olmalıdır? </st><st c="4451">İyi liderleri vasıflı lokomotif makinistleriyle kıyaslanabilir olarak düşünmek istiyorum. </st><st c="4541">Tren birtakım düğmeler ve kollarla kontrol edilir. </st><st c="4592">Makinist bir kolu çektiğinde tren ileri doğru gider; bir başka kolu çektiğinde durur vb. </st><st c="4681">Bir kuruluş iyi hizalandığında, tüm yönetsel kollar kolaylıkla ve düzgün bir şekilde hareket ettirilir. </st><st c="4785">Saat gibi çalışırlar, böylece makinist, yolcular ve tren tek bir vücut olarak pürüzsüzce ileri giderler.</st></p>
			<p><st c="4889">Benim deneyimimde, şu tür beş konu treni kontrol eder: organizasyon yapısı ve hiyerarşi, mali sonuçlar, liderin göreviyle ilgili duygusu, zaman yönetimi ve şirket kültürü. </st><st c="5062">Bu konularla ilgili mesajlar şirket içinde olağanüstü etkilidir. </st><st c="5127">Liderler kuruluştaki herkesin onlarla aynı varsayımları paylaşmasını veya beş konu alanıyla ilgili zihinsel modellerini bilmesini çantada keklik olarak gördüklerinde, yönetsel kollar üzerindeki kontrollerini kaybederler ve kısa süre içinde trenin yönetimi ellerinden kaçar. </st><st c="5401">Ama doğru şekilde tanımlandıklarında, yaygınlaştırıldıklarında ve kontrol edildiklerinde, bu beş konu lidere örgütsel uyum, artırılmış sorumluluk ve kayda değer derecede daha iyi performans olanakları sağlar.</st></p>
			<p><st c="5609">Her birini incelemeden önce, gelmesi muhtemel birkaç itirazı ele almak isterim. </st><st c="5690">Öncelikle, bu belirli beş konu neden bu kadar önemlidir—şirket kültürünü tanımlamak neden, örneğin, müşteri ilişkilerini tanımlamaktan daha yüksek bir öncelik olsun? </st><st c="5856">Elbette ki, bazı kuruluşlarda diğer konular daha fazla değer taşır, ama ben bu beş konunun başlamak için mükemmel yerler olduğunu ve ekipleriyle gün be gün konuşurlarken liderler için var olan zorlukları büyük ölçüde temsil ettiklerini gördüm. </st><st c="6100">Bu konular sadece kesin olmayan iletişimin tehlikelerinin en keskin örneklerini temsil etmekle kalmaz, hâkim olunduklarında en büyük liderlik kaldıracını üretirler.</st></p>
			<p><st c="6264">Bu beş kavramı tanımlarken, liderlerin diktatör ya da kendini beğenmiş biri haline gelmeleri gerektiğini neredeyse hiç önermiyorum. </st><st c="6397">Aksine, lider ne demek istediğini tanımladığında ve o tanıma göre net bir yön belirlediğinde, ilişkiler ve geribildirim iyileşir, eylem daha verimli ve stratejiye uygun olur, sonrasında da iyileşmiş performans gelir.</st></p>
		</div>
	<div id="charCountTotal" value="6613"></div></body>
</html>
