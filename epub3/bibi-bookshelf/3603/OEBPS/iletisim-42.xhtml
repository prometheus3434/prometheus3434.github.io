<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>iletisim-42</title>
    <meta http-equiv="Content-Type" content="text/html; charset=utf-8" />
  

</head>
  <body id="iletisim-42" lang="tr-TR" xml:lang="tr-TR">
		<div>
			<h1 id="_idParaDest-8"><span><st c="0">Parlak Bir Fikir Nasıl Sunulur?</st></span></h1>
			<p><span><st c="32">Kimberly D. </st><st c="45">Elsbach</st></span></p>
			<p><st c="52">YARATICI FİKİRLER bulmak kolaydır; zor olan onları yabancılara satmaktır. </st><st c="127">Girişimciler, satış yöneticileri ve pazarlama müdürleri sıklıkla yeni kavramlarının ne kadar pratik ve kâr marjı yüksek olduğunu göstermek için her yolu denerler—ama tüm çabalar sadece fikirlerin değerini anlamıyor gibi görünen şirket karar mercileri tarafından reddedilmek içindir. </st><st c="410">Peki, neden böyle olur?</st></p>
			<p><st c="433">Öyle görülüyor ki sorun bir fikrin asıl kalitesiyle olduğu kadar satıcının özellikleriyle de ilgilidir. </st><st c="538">İşin alma tarafında olan kişi önerinin kendisi kadar sunucunun yaratıcılığını da ölçme eğilimindedir. </st><st c="640">Sunucunun elverişli fikirler bulma yeteneğiyle ilgili yargılar da bir fikrin değeriyle ilgili algılamaları süratle ve kalıcı bir biçimde gölgeleyebilir. </st><st c="793">Hepimiz insanların bizi meziyetlerimiz üzerinden özenle ve objektif olarak yargılamalarını isteriz. </st><st c="893">Ama aslında bizi düzenli küçük kategorilere yerleştirmek için acele ederler—kalıplara sokarlar. </st><st c="989">Bu nedenle yabancılara bir sunum yapmaya hazırlandığınızda, farkında olmanız gereken ilk şey izleyicilerinizin sizi bir kutuya koyacaklarıdır. </st><st c="1132">Bunu çok çabuk yapacaklardır. </st><st c="1162">Araştırmalar insanların başkalarını 150 milisaniyeden az bir zamanda sınıflandırdıklarını ileri sürüyor. </st><st c="1267">Otuz dakika içinde, karakterinizle ilgili kalıcı yargılara varmışlardır. </st></p>
			<p><st c="1340">Bu içgörüler 50 milyar dolarlık ABD film ve televizyon endüstrisi üzerinde yaptığım uzun araştırmalardan doğmuştur. </st><st c="1456">Özel olarak, senaristlerden gelen fikirleri değerlendirmekle uğraşan 50 Hollywood yöneticisiyle çalıştım. </st><st c="1562">Altı yıl süresince, senaristlerin “alıcılarla” ilk kez karşılaştıkları onlarca 30 dakikalık sunum gözlemledim. </st><st c="1673">Sunucular ve alıcılarla yaptığım söyleşilerde, bu yüksek riskli alışverişlerde yaratıcı potansiyelle ilgili değerlendirmelerin ne kadar çabuk yapıldığını ayırt edebiliyordum. </st><st c="1848">(Başarılı senaryo sunumları sonucunda yapılan anlaşmalar, kapsam olarak Detroit’in en büyük otomobil üreticileri tarafından yeni bir araba modeli geliştirilmesine ve New York’un en başarılı reklam ajanslarının yaptığı pazarlama kampanyalarına rakip olabilecek multimilyon dolarlık projelerdir.) Gözlemlerimin Hollywood’un ötesindeki iş durumları için de geçerli olup olmadığını belirlemek üzere çeşitli ürün tasarımı, pazarlama ve risk sermayesi sunum toplantılarına katıldım ve daha önceden tanımadıkları sunuculardan gelen yaratıcı, yüksek riskli fikirler hakkında karar vermekten sorumlu yöneticilerle söyleşiler yaptım. </st><st c="2472">Bu ortamlardaki sonuçlar filmcilik işinde gördüklerime şaşırtıcı biçimde benziyordu.</st></p>
			<p><st c="2556">Alma tarafında olan insanların o tarifi zor özelliği yeni yaratıcılığı değerlendirecek hiçbir resmi, doğrulanabilir ya da objektif ölçüleri yoktur. </st><st c="2705">O nedenle, alıcılar—en uzman olanları bile—karşılaşmanın ilk anlarında bir dizi sübjektif ve çoğunlukla kesin olmayan kriter uygularlar ve o noktadan itibaren işin tonu belirlenir. </st><st c="2886">Alıcı sunucunun yaratıcı olmadığını gösteren belli belirsiz ipuçları belirlediğinde önerinin başı derttedir. </st><st c="2995">Ama tüm hikâye bu değildir. </st><st c="3023">Bir fikrin geliştirilmesine katkıda bulunduklarına inandıkları takdirde alıcıların olumlu tepki verme eğiliminde olduklarını keşfettim. </st></p>
			<p><st c="3159">Bunu başarılı bir şekilde yapan sunucular alıcılar tarafından üç prototipten birinin içine sokulanlardır. </st><st c="3265">Ben bu prototiplere </st><span><st c="3285">yönetici yapımcı, sanatçı</st></span><st c="3310"> ya da </st><span><st c="3317">acemi</st></span><st c="3322"> diyorum. </st><st c="3332">Yönetici yapımcılar yaratıcı esinlenmeyi yapım know-how’u ile birleştiren profesyoneller olarak başarı kazanırlar. </st><st c="3447">Sanatçılar acayip ve terbiyesiz ve yaratıcı fikirler dünyasını gündelik gerçekliğe tercih eder görünürler. </st><st c="3554">Acemiler genellikle genç, deneyimsiz ve saf olurlar—ya da öyleymiş gibi davranırlar. </st><st c="3639">İzleyicileri yaratıcı sürecin içine sokmak için, yönetici yapımcılar kendileriyle alıcılar arasındaki güç farkını bilerek aynı düzeye getirirler; sanatçılar farkı ters yüz ederler; acemilerse sömürürler. </st><st c="3843">Eğer bir sunucuysanız, netice olarak bu, şu anlama gelir: Kendinizi başarılı bir biçimde üç yaratıcı tipten biri olarak betimleyerek ve alıcınızın kendisini yaratıcı bir işbirlikçi olarak görmesini sağlayarak bir fikri satma şansınızı artırabilirsiniz. </st></p>
			<p><st c="4096">Araştırmalarımın fikir satın alanlar için de içermeleri vardır. </st><st c="4160">Alıcılar basmakalıp kişilere güvenme konusunda çok dikkatli olmalıdırlar. </st><st c="4234">Sonuçta projelerini hayata geçiremeyen sunucular tarafından insanın gözlerinin kamaştırılması çok kolay olduğu gibi fikirlerini gerçekleştirebilen yaratıcı kişileri göz ardı etmek de kolaydır. </st><st c="4427">O nedenle, alıcının her sunucuyu sınaması önemlidir; bu konuya ilerideki sayfalarda tekrar döneceğiz.</st></p>
		</div>
	<div id="charCountTotal" value="4528"></div></body>
</html>
