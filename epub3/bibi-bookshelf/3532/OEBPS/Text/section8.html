<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Hocam, Allaha Peygambere Laf Etmek Caiz Midir?</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p class="p3"><span class="sz"> </span></p>

  <p class="p4"><span class="sz"><span class="s1"><b>Kalbimizi Kırdın</b></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Türkiye’de herkes cahil ve küfürbaz değil. Kızdığı zaman bile akılla, saygıyla, hatta sevgiyle yazabilen insanlar az değil.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Hadi itiraf edelim, dindarlar arasında bu beceriyi gösterebilenler diğer kamptakilere oranla biraz daha fazladır belki.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Bu bölümde olağanüstü bir içtenlikle yazılmış bir dizi ‘kırgınlık’ mektubu aktaracağım. İnsan olana bunların her birinin bin tane küfür ve tehditten daha etkili olacağını anlamak için alim olmaya gerek yok. Etkiliden de mühimi <i>inandırıcı:</i> kalıp sözler değil bunlar, her biri içten gelen bir hesaplaşma.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">‘Üzüldüğünü’ ifade eden insanla tartışmak abestir, özür dilenir. Nitekim bu insanlara yazdığım cevaplarda sadece üzüntülerimi bildirdim, ardını pek eşelemedim.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Ama bu kitabın sayfaları içinde umarım biraz daha analitik düşünmeme izin vardır.</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Sevgili Nişanyan,</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Peşpeşe ve inatla kaleme aldığınız o iki zehirli yazıyla kaç yüreği kırdınız, kaç çift gözü kanattınız, demokrasi ve özgürlük yolunda tüm farklılıkları geride bırakarak samimiyet ve gururla sokakta ellerinde Taraf gazetesiyle dolaşan kaç ‘inanmış’ gencin içine bir kor düşürdünüz ki sormayın..</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Ben bir inanmış olarak, inanmış babama karşı defalarca ‘Taraf’ı anlattım.. Bizden farklı düşünenlerle, inananlarla ve inanmayanlarla ortak iyiliğimiz için bir araya gelmemiz gerektiğini, ve aslında inandığımız şeyin de tam olarak bunu istediğini anlatmaya çalıştım.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Farklı düşünen ve farklı olanı söylemek isteyenlerin yanında büyük bir coşkuyla yer alırken, bu farklı birlikteliğe darbe indermeye çalışanların karşısına dikildik. Sokaklara çıktık, ne görünüş, ne inanış ne de dünyayı kavrama noktasında en ufak bir ortak noktamız olmayan insanlarla yanyana aynı şeyler için bağırdık. Evet biz bunu yapabildik, ve ben kendi adıma söylemeliyim ki, bu değişimimde bir gazetenin etkisi yadsınamaz derecede büyük oldu.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Çok defa kutsallarıma karşı kendimi savunmak durumuna düştüm. Hiç bir zaman hiddetlenmedim. Çünkü dedim ya, farklı düşüncelere alıştım, hatta onlarla karşı karşıya gelmekten kendimi alamaz oldum. Ama insan hakarete karşı kendini savunamaz ki, kendisine küfür edene ilmi bir disiplinle nasıl cevap verebilir. Ancak sükut eder yahut aynıyla mukabele.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Babam elinde Vakit gazetesiyle geldi, ‘bak’ dedi ‘seninkiler ne yapmış’. Başımı öne eğdim. Bu sefer kendimi, Taraf’ı, babama karşı nasıl savunacaktım. Belki inanmayacaksınız ama, birleşmeye çalışan iki bloğun arasındaki en büyük çatırdıyı kopardınız. Hiçbir Kemalistin, ırkçının yapamadığını siz becerdiniz. Binlerce inanmış genci nasıl bir ikileme soktunuz bir bilseniz.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Beraber başarabileceğimize olan inancımızı sarstınız.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Bugünki yazınızda ise [26 Eylül Elbiseloji yazısı], bütün bu yaptıklarınızı bir çocuk masumiyetinin arkasına saklamaya çalıştınız. İnanın bana ufacık bir özür, herşeyi değiştirir. Nasıl da sarılırız tekrar birbirimize. Gözlerimiz yaşlı, bir anda soğuduğumuz gazetemize ve sonuna kadar benimsediğimiz davasına nasıl da sarılırız yeniden.Siz, bizlerin allahına inanmadığınızı yüzbinlerce kere tekrar edebilirsiniz. Ama bu hakaret, kindarlık niye? Birbirimize böylesine kin dolu ifadelerle yaklaşırsak sonumuz ne olur bizim?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Kelimeleri bulundukları düzlemde eriterek bizleri o muhteşem derinliğe çektiğiniz o ufak ama şirin köşenizde, nasıl oldu da Allahımıza hakaret edip bizlerle böylesine alay edebildiniz? Neden bu ihtiyacı böylesine ihtirasla duydunuz? Hangi iyiliğe hizmet etti bu?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sizden tek bekleyeceğim bu olduğu için soruyorum, bari hangi iyiliğe hizmet ettiğinizi söyleyin.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Saygılarımla..</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Yorumlar:</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Münazara değil duygu platformunda yazılmış. İçinde bir çığlık var. Tüm kırgınlığa, şaşkınlığa rağmen ‘gel barışalım’ çağrısıyla bitiyor.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Püf noktası sanırım şu: ‘Babama karşı beni mahcup ettin.’ Yani: Muhafazakâr çoğunluğa karşı beni savunamayacağım bir pozisyona düşürdün. Boynumu büktün. Ait olduğum kütleyi farklı bir yere çekmeye (ya da en azından: benim farklı duruşumu onlara kabul ettirmeye) çalışıyordum; beni zor durumda bıraktın.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Peki o farklı duruşu GERÇEKTEN içine sindirdiysen babanın tepkisi seni bu kadar üzer miydi? ‘<i>Farklı düşünen ve farklı olanı söylemek isteyenlerin yanında</i>’ yer alabildiğinden hakikaten emin misin? ‘<i>Ne inanış ne de dünyayı kavrama noktasında en ufak bir ortak noktamız olmayan insanlarla</i>’ nereye kadar yan yana durabiliyorsun?<span class="Apple-converted-space"> </span> Yoksa içindeki kararsızlığı hoyratça deprettiğim için mi kızıyorsun bana?<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Yazılarım ‘zehirli’ evet. Ama kin? hakaret? küfür?<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Birinin inandığı bir şeyden alaycı bir dille bahsetmek hakaret midir? Misal, akşam yemekte börek olduğuna inanıyorsun, ben de öyle olmadığını biliyorum. ‘Hee tabii, hem de ballı bademli’ desem hakaret midir? Önemsediğin bir şey olsun: Galatasaray’a inanıyorsan ‘Oğlum sizin takım 6 gol yiyecek haberin yok’ desem hakaret midir? Peki, kutsal saydığın bir şey olsun: ‘Senin şanlı ordun cinayet şebekesi olmuş,’ yahut ‘Kurtuluş Savaşı’nda İngiltere’yi nah yendiler’ desem, muhatabıma karşı düşmanca hisler içinde olduğum sonucu çıkar mı?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Kızarsın belki, hakkındır; ama hakaret ve küfür saymanda bir gariplik yok mu? Ayrıca senin böreğe, Galatasaray’a veya Kurtuluş Savaşı’na olan inancınla dalga geçmek istesem bunu illa ciddi bir dille yapmamı ve her iddiamı ayet ve sure zikrederek kanıtlamamı benden bekler misin?</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Üstadım evvela size duyduğum saygıdan bahisle başlamak isterim yazıma... gerçekten engin olduğunu düşündüğüm birikiminiz ve hayat tecrübenizi yer yer imrenerek yer yer kıskanarak okuyorum...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">dil üzerine olan uzmanlığınızın yanısıra hayata dair her konuda kalemini yetkin bir şekilde oynatabilen nadir insanlardan olduğunuzu düşünüyorum...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">sansür başlıklı taraftaki yazınızın son paragrafına kadar size dair olumlu düşüncelerimin üzerine bi kaç tane daha koymuşken.. gerçekten sizin kaleminizden çıkabileceğine inanmadığım bölümü okuyunca ciddi manada şaşırdım ve üzüldüm...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">inançlara saygıyı savunmanın şiarınızdan olduğunu düşünmekte iken o yazı da neyin nesiydi?...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">inanmadığınızı söylemenizin yolu bu mu olmalıydı?..</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">bu toplumda inanmadığınızı da rahat bir şekilde söyleyebileceğinize inanıyorum...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Mesela Ahmet Altan bunu çok şık ve çok insani bir şekilde yapabilmekte...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">sizden bir özür bekliyorum... kalbi kırılan her mümin adına... tarafın tarafsızlığına inanmış her okur adına... size duyduğum engin samimi duygular adına.... sevgi, muhabbet, hoşgörü adına....</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(Mustafa Sarper)  </span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Bir ufacık düzeltme sadece:<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">‘İnançlara saygıyı’ ben savunmadım. Savunmam da.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">‘İnsana saygıyı’ savunurum. Bunun doğal ve mantıki uzantısı olarak, özgürlüğü savunurum. İstediğine inanma ve istediğin gibi olma özgürlüğünü savunurum. Hata yapma özgürlüğünü savunurum. Saçmalama özgürlüğünü savunurum. Bunu kısmaya çalışan kim olursa olsun karşı çıkarım. Eğer devletse, meşruiyetini kaybetmiş bir şer örgütü olduğuna düşünürüm.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Ama batıl inanca, yanlış düşünceye neden saygı duyayım ki? Yanlışla mücadeleyi yalnız hak değil, ödev bilirim. Öbür türlüsünü sorumsuzluk ve korkaklık ve bencillik sayarım. Cahili irşad etmek görevlerin en yücesidir. Bu hem ONLARIN iyiliği için böyle, hem KENDİ vicdanımın sükûneti açısından.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">İrşad yalnız tatlı tatlı anlatmak değildir: bazen dalga geçmek, bazen gürlemek, bazen alttan alıp hak vermek gerekir. Kimi zaman da öyle bir laf sokarsın ki hayat boyu muhatabının aklından çıkmaz, beynine çivi gibi çakılır kalır. İnsanların canını yakmak kötüdür, evet. Ama cahil kalmalarına izin vermek daha mı az kötüdür?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Yazılarımı ilgiyle izleyen ve internet üzerinden yaygınlaştırılmasına yardımcı olan birinden:</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Geçenlerde yazdığınız ‘Sansür’ başlıklı yazının sonunda ‘dinin elestirilemezliğini’ni eleştirdiğiniz bir bolum vardı. Herhalde oradaki cumlelerle ilgili seviyeli ve seviyesiz tepkilerle karşılaşmışsınızdır.</span></span></p>

  <p class="p6"><span class="sz"><span class="s1"> İşin tuhaf yanı, yakın tarih konusunda çok sayıda insana <i>Yanlış Cumhuriyet</i>'i ve yazılarınızı referans verdiğim için o cümleler üzerine bana bile, ‘Ne diyorsun bu ifadelere?’ diye soranlar oldu. Tabii, seviyeli tepkilerdi bunlar. Mesela bir tanesi, ‘Büyük hayal kırıklığına uğradım’ diyordu.</span></span></p>

  <p class="p6"><span class="sz"><span class="s1">İşte bu konu ile ilgili birkaç düşüncemi paylaşmak istiyorum sizinle.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">1</span></span></p>

  <p class="p6"><span class="sz"><span class="s1">Öyle tahmin ediyorum ki, Türkiye'de İslami kesim içerisinde yer alan azımsanmayacak sayıda insan, onyıllardır sillesini yemekte oldukları Cumhuriyet hakkında yazdığınız, farklı bir perspektif geliştiren, bilgi yüklü yazıları son derece ilgi uyandırıcı buluyor. Hatta kişisel gözlemlerime dayanarak şunu da söyleyebilirim ki, çoğunluğu itibariyle yakın tarihi iyi derecede bilmeyen ve daha da kötüsü, bildiklerini farklı bir bakışla değerlendirebilmekten aciz olan bu insanlar, bu özellikleri nedeniyle Sevan Nişanyan'ı kendi sesleri olarak dahi görmeye başlamışlardı. Bu nedenle sözünü ettiğim cümlelerinizin özellikle bu gruba giren insanlar için ‘büyük bir hayal kırıklığı’ doğurmuş olmasını anlayabiliyorum. Yani bir gün önce, ‘Bu adam benim derdimi kendim anlatamayacağım kadar ustalıkla anlatıyor’ diyen biri, ertesi gün kendi sesi olarak görmeye başladığı bu kişiden, Kemalistlerden duymaya alışkın olduğu türde ifadeler duyunca ister istemez hayal kırıklığına uğruyor.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">2</span></span></p>

  <p class="p6"><span class="sz"><span class="s1">Şu da var ki, İslami kesim ‘Ahmet Altan ateizmi’ni daha kabul edilebilir buluyor. Yani hem inanamadığı Tanrı'ya sevgi ve saygı ile yaklaşacak, hem de bu ateizmi mutlak kılmayarak bir açık kapı bırakacak... Haliyle bu da Sevan Nişanyan yaklaşımına ve üslubuna epey uzak.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">3</span></span></p>

  <p class="p6"><span class="sz"><span class="s1">Size pek çok terbiyesizce tepki gelmistir muhakkak. Ama yine de, bugün itibariyle İslami kesimin kendi inançlarının sorgulanmasına zannedilenden çok daha alışkın olduğunu düşünüyorum. Çünkü ilkokul öğretmenlerinden, televizyonda gördükleri Kemalistlere dek pek çok kimsenin İslamiyet ya da İslami ögeler hakkında söyledikleri sözleri dinleye dinleye büyüdü hepsi. Yani kulakları alışkın bu tür cümlelere. Bu nedenle Türkiye'de İslami kesimin asıl tepki gösterdiği şeyin ateizm ya da laiklik değil, inançlarının alaya alınması olduğunu zannediyorum. ‘Peri masalı ayarında saçmalıklara inanan kalabalık bir güruh’ olarak nitelendirildiklerini düşünmek doğal olarak insanları incitiyor olmalı.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">4</span></span></p>

  <p class="p6"><span class="sz"><span class="s1">Ben kendi adima Kelimebaz'ın son cümlelerine serpiştirilen siyasi, dini ya da felsefi eleştiri ya da aforizmaları son derece eğlendirici buluyorum. Hatta ‘Keşke Sevan Nişanyan sadece siyasi yazılar yazsa’ diyen biri olarak Kelimebaz'ı en çok söz konusu kısımlar için okuduğumu da söyleyebilirim. Zira bu ifadeler ya (1) güldürmemesi imkansız olan bir muziplik, ya (2) zeka dolu bir iğneleme, ya da (3) ‘işin bu yönünü de düşünmüş müydünüz?’ dercesine yapılan bir ‘thought-provocation’ içeriyor.</span></span></p>

  <p class="p6"><span class="sz"><span class="s1">Ama açıkcası ‘Allah diye biri varmış’ ayarındaki cümlelerden ben de pek hazzetmedim. Ancak tabii bunu ‘Söz konusu olan din olduğu için elestiri yapılamaz’ gibi bir düşünceyle söylemiyorum. Sadece bu türden ifadeler yukarıdaki üç kategoriye de girmiyor demek istiyorum. Hani blogunuza gelen Kemalist yorumlar için ‘zekâ ve incelikle laf soksa da yayınlarım’ demiştiniz ya bir kere? Bu da belki biraz o hesap... Yani aynı düşünceyi ifade adına daha farklı cümleler seçmeniz hemen daha uygun olurdu, hem de sizi seven inançlı insanları incitmemiş oldurdunuz demek istiyorum.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(Serdar Kaya)</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Son derece aklı başında bir tepki. Mektubu yazanla daha önce sadece gıyaben tanışıyorduk. Bu mektuptan sonra buluşup beraber seyahat etmeye karar verdik.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Bir siyasi, bir insani, iki itirazı var.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">İlki şu: Politik açıdan yaptığın şey yanlıştır. Seni seven ve destekleyen insanları teptin.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Bunda tamamen haklı. Doğru söze ne denir?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Haklı olmasına haklı, ama içimi kurcalayan soru şu. İnsan kalabalıkla beraber özgür olabilir mi? Seni seven insanlar bir süre sonra sakın senin zindancın olmasınlar? Sevgi bağlarıyla seni esir almasınlar?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Dili olmayanların dili olmak onur verici bir paye şüphesiz. Bakalım bunun manevi yükünü taşımaya hazır mıyım?</span></span></p>

  <p class="p4"><span class="sz"><span class="s1">Bir sonraki bölümde tanışacağımız Jaklin Hanımın bana yüklediği yükten daha hafif değil bu yük. ‘Bana ne kardeşim emekçi Ermenilerden’ deme hakkım var mı? ‘Bana ne kardeşim dilsiz antikemalistlerden’ deme hakkım var mı? Yoktur belki. Oysa ben hayatım boyunca yalnız kurt olmaya alışmışım. Öyle olmayı ben mi seçmişim bilmem, ama öyle kendimi daha rahat hissetmişim.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Ne güzeldir sisli dağlarda kimseye hesap vermeden serbestçe dolaşmak!</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">İkincisi ve asıl püf noktası üç numaralı paragraf.<span class="Apple-converted-space"> </span> ‘İslami kesimin kendi inançlarının sorgulanmasına zannedilenden çok daha alışkın olduğunu düşünüyorum... Yani kulakları alışkın bu tür cümlelere.’</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Acaba?<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Sakın bütün mesele burada yatıyor olmasın?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Belki de o sözleri kanıksadıkları için artık duymuyorlardır. Ucuz bir vatanmillet ve modernite edebiyatına bulaştırılmış yarım ağızlı rejim anti-İslamizmine kulaklarını tıkamayı öğrenmişlerdir.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Belki de onları rahatsız eden şey dilimin taze ve tavizsiz olmasıdır? Paslanmış kulakların duyar olması için hazır kalıpların dışında konuşmak gerekiyordur?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Kulak asmamayı öğrendikleri sözleri bildik üslupta tekrar etmenin ne faydası var?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Eminim Muhammed’den önce de Mekke’de Lat, Menat ve Uzza’yı ‘kabul edilebilir’ bir dille tahkir ve tezyif edenler vardı. Ama söylenen sözü insanların DUYMASI için elde balta Kâbe’nin kapısına dayanmak gerekti.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Yoksa ilahlığına inanmadığın – dolayısıyla kimseye zarar verme ihtimalini görmediğin – bir putu neden kırasın? Müzeye kaldırırsın yeter.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Son birkaç yazıda geçen düşünceleri daha naiv, daha yalın bir dille anlatan bir başkası:</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Sayın Sevan Nişanyan (abi)...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Önce kendimi tanıtayım,</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Adım Hüseyin, 22 yaşındayim, bir müslüman babanın müslüman bir çocuğuyum.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Belki bu ilk satırı okuduktan sonra, e-mailinizi siler, veya küfüre tabii tutulacağınızı sanarsınız. </span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Öncelikle sunu belirteyim, ben size bir defa İnsan olduğunuzdan dolayı küfür veya tehdit etmem. </span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Belki merak etmişsinizdir, neden size e-mail yazıyorum diye.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Merakınızı gidereyim.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">21.09.09 tarihinde Taraf gazetesinde yazmış olduğunuz ‘Sansür’ makalesine rastladım. (...) </span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">İnanın, Allah´a inanan biri olarak, bu satırlara çok üzüldüm. Hem kendim adına, hem de sizin adınıza.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Ve bu üzüntümü dile getirmek içindir ki, böyle bir açıklamaya kendimi mecbur kıldım, inanın yoksa gönlüm rahat durmazdı.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Özgürlük bence çok güzel bir seydir sevan abi. Prangalardan kurtuluşu simgeler, fikir dayatmasını engeller.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Yanlız bir insanin özgürlüğü, diğer bir insanın özgürlüğünü kısıtladığı zaman, o özgürlük özgürlük olmaktan çıkmıştır aslında.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Ben Allahı çok seviyorum sevan abi. Ve inanıyorum ki, Allah hiçbir zaman benim kötülüğümü istemez. Allah benim zararda olmamı istemez. Allahın bana verdiğini eger kullanma kılavuzu gereğince kullanmazsam, o zaman o şey benim zararıma olur. Bunun sorumlusu da benim ‘egom’ olur.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Söyle düşünün...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Biz ikimiz arkadaşız, ve sohbet ediyoruz. Benim arkadaşım olan, ama o anda yanımızda olmayan biri üzerinde konuşuyoruz. Hatta kendisiyle dalga geçiyoruz...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Ben o zaman size derim, ‘ya sevan abi, neden öyle konuşuyorsun, arkadaşımla tanış, başkalarının onun hakkında ne dediğini bil, ama kendin onunla tanış ve onunla arkadaşlık et bir süre... ki onu tanıyasın. Eğer diğerlerinin dedikleri gibi kötü biriyse, o zaman arkadaşlığını kes onunla... kaybedecek hiç bir şeyin yok sevan abi’ derim.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Yani kısacası Sevan abi, başkalarının Allah hakkında ne dediğini bilin, bu sizin doğal hakkınızdır, özgürlügünüzdür. Ama isterseniz Allahı bir tanıyın.... Allaha sorun... Allah, sen kimsin... herkes seni konuşuyor... sen kendini anlat bakiyim bi. Kimmiş neymiş ne yaparmış...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">İnsan tanimadığının düşmanı olurmuş sevan abi.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Müslümanlar alınırmış demişsiniz. Haklısınız alınıyorlar sevan abi.. Ama bu, size karşı linç kampanyası başlatmamız anlamına gelmez, kesinlikle...!!!</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Müslümanların, sizin Allah hakkında söylediklerine alınması da aslında bir nevi özgürlük değil midir? Asıl, bu yazı hakkında fikir belirtemeseler, özgürlükleri ellerinden alınmış olmaz mıydı? </span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Allah’a emanet olun Sevan abi :-))</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(Hüseyin Şahin)</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Yok, Hüseyin’e itiraz etmeyeceğim. Güzel söylemiş.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Hüseyin’in arkadaşına ‘düşman’ değilim, onu bilsin yeter. Yalnızca Hüseyin’in kendi arkadaşını tanımayanlara karşı da – bugün olduğundan çok daha fazla – saygı göstermesi gerektiğini söylüyorum. Belki onların da bildiği bir şey vardır, olamaz mı?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Bir de, kimsenin alınma veya fikir bildirme özgürlüğünü elinden aldığımı tahmin etmiyorum. Haddim olmaz.</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Sansür başlıklı makalenizi okudum. Bir takım tespitlerinize katılmakla birlikte, ‘dini inançları sorgulayabilme özgürlüğü’ konusunu vurgulamaya çalışırken kullandığınız üslubu yakışıksız bulduğumu ve bu konuda inananlardan özür dilemeniz gerektiğini ifade etmek isterim.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">‘Neymiş? Allah diye biri varmış, canı sıkıldıkça kitap yazarmış ama artık yazmamaya karar vermiş, pırpır kanatlı ulaklarla birtakım hazretlere mesaj iletirmiş, o hazretlere dil uzatan maazallah çarpılırmış. Bu hikâyelere istemesen inanma diyorlar, tamam, ama inanmadığını açık açık söylemen caiz değildir. Nedenmiş? Müslümanlar alınırmış!’</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sizce bu ifadelerde bir aşağılama ve alaya alma yok mudur? Sanırım yaşadığınız toplumun kültürünü ve nelere neden tepki verebileceğini bilmiyorsunuz. İnanan bir kimse için Tanrı kutsaldır ve O'ndan, bir varmış bir yokmuş gibi masalda geçen bir kahramandan söz eder gibi söz edilmez. Tanrı'nın canı sıkılmaz ve kararları değişmez. Antropomorfizm içeren bu türden ifadelere bir müslüman alınır.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Bir inancın yanlış ve mantıksız ve hatta saçma olduğunu söylemek bir şeydir, söz konusu inancın yanlış ve mantıksız olmasını alay konusu yapıp, buna inananları küçümsemek ve aşağılamak başka bir şeydir. Sizin yaptığınız ikincisi. Kaldı ki, kitapçıları gezerseniz, İslam aleyhine yazılmış, ateizm propagandası yapan pek çok kitaba rastlayabilirsiniz. (En popüler örnek Dawkins'in Tanrı Yanılgısı) Bunların nicelik ve nitelik olarak yetersizliği kanımca pek de sansür uygulanıyor olmasından değil, ülkemizde takdir edeceğiniz gibi entellektüel bir birikimin olmayışı ve teizmle çarpışacak kalibrede aydınların olmayışıdır.  </span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Bir müslüman olarak, inanmayanların inanmadıklarını söylemelerinden asla alınmam. Bilakis memnun olurum. Dürüstlük her zaman iyidir öyle değil mi? Hem inanmayan o kimsenin şüphelerini giderme ve onu doğru yola iletme fırsatı bulabilirim.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">‘İnanan bir kimse için Tanrı’dan ... masal kahramanından söz eder gibi söz edilmez.’ Peki ya inanmayan kimse için?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">- <i>‘Tanrı’nın canı sıkılmaz.’</i> Oysa Kuran’ın hemen her sayfasında Allah’ın müşriklere, münkirlere, münafıklara, laf dinlemeyenlere, yanlış düşünenlere karşı olan gazabından söz edildiğini sanıyorum. Öfke duyabiliyorsa canı neden sıkılmasın? Kendi yarattığı insanı ebedi azaba mahkûm eden bir öfkeli Tanrı, antropomorfik özelliklerden nasıl yoksun sayılsın?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">- <i>‘Kararları değişmez.’</i> Ama ‘karar vermek’ esasen fikrini değiştirmek demek değil midir? Daha önce karar vermemişken şimdi bir yargıya varıyorsun. Karar veren, yargılayan ve suçlayan bir Tanrı, BU dünyada yaşayan antropomorfik bir Tanrı değil midir? Sevişen ve savaşan Yunan tanrılarından farkı nereye kadardır?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">- Dawkins’in kitabını okudum. Yer yer cesur ve ilginç buldum, ama sonlara doğru sıkılıp elimden bıraktım. Bana yüzeysel geldi. Voltaire’i tercih ederim. Gibbon’ın <i>Roma İmparatorluğu’nun Gerileyiş ve Çöküş</i>’ü sanırım hayatta beni en çok etkilemiş olan kitapların başında gelir. Birinci cilt 15. bölümdeki Hıristiyanlık eleştirisi kadar kahredici bir başka metin okuduğumu sanmıyorum. Yayım tarihi 1776’dır.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p4"><span class="sz"><span class="s1">Gerisi tekrar. Üslup çeşitliliği açısından birkaç tanesini aktarayım.</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Yanlış Cumhuriyet kitabınızı beğenerek okuyan ve ''Türkiye Aldı Başını Gidiyor'' başlıklı sohbetinizin olduğu gazeteyi hala saklayan biri olarak ''Sansür'' başlıklı yazınızda Alemlerin rabbi Allah ve gösterdiği yaşama biçimi İslam ile ilgili çirkin, yakışıksız yorumlarınız beni son derece rencide etti. Keşke bu sapkın düşünceleriniz sizde kalsaydı. Herhangi bir milliyeti seçmemiz bizim tercihimize bağlı değil ama yaşama biçimi ve inancı (din) seçmemiz tamamen bizim irademize bırakılmış. Allah yaşama biçimi seçmede bizleri serbest bırakmış ama razı olduğu yaşama biçimini de bildirmiş. O sebeble Ermeni olmanız kesinlikle olumsuzladığım bir durum değil. (Çünkü takva sahibi bir ermeni Allah'a karşı sorumsuz olan bir başka milliyettekinden üstündür peygamberlerimizin sonuncusunun söylediği ve de Kur'an'da belirtildiği gibi.)</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sizin gibi ''çaplı''bir insandan böylesi ilkel seviyede bir yazı ortaya çıkmasıdır beni hayal kırıklığına uğratan yoksa elbetteki Yaratıcını(mız)a iman edip etmemekte Allah sizi de herkes gibi özgür bırakmıştır.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Buna rağmen sizin ''düşünce namusuna'' sahip bir yazar olduğunuz konusundaki fikrim değişmiş değil. Ayrıca bu çirkin yakıştırmalarınızın ne Allah'a ne de islam'a zarar veremeyeceği düşüncesiyle Allah'tan kalbinizi İslam'a açmasını diliyorum.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Son sözümü en başta söyleyeyim: Taraf'tan ve Sevan Nişanyan'dan bu konuda samimi bir özür bekliyoruz. Sevan Nişanyan son yazılarıyla büyük ayıp etmiş, kendisi kadar bizi de dostlarımıza mahçup etmiştir, gerçekten de zor ve sıkıntılı bir durumda bırakmıştır.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sayın Nişanyan'ın yaklaşımı doğrularla yanlışları bir arada barındırıyor. Mesele inanıp-inanmama meselesi değil. Elbette bir Müslüman olarak herkesin iman etmesini temenni ederim ama bu nihayetinde bir tercihtir, Nişanyan da inanmama hakkını kullanabilir, bunu açık açık söylemesi de caizdir! Bu konuda bizim alınganlığımız üslup noktasında depreşir!  <span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sevan Nişanyan'ın sansür-özgürlük yaklaşımı, şayet yazılarındaki ifadelerle istediği gibi ölçüsüzce yazmasına karşı sessizce tahammül ise ve bu topraklara özgürlüğün gelmesi de bu had bilmezliğe endekslendiyse, gerçekten vahim bir hata yapıyor demektir!</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">İnanç, bilimin konusu değildir, bu konuda kendisine Allah'ın varlığını ispat etmek için uzun deliller getirmeyi de gereksiz görüyorum; Allah bile Kur'an'da varlığının delilleri olarak doğadaki muhteşem nizama işaret etmeyi yeterli görmüş, gerisi ise dediğim gibi iman ve inkar arasında bir tercih.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sevan Nişanyan, yaşadığı coğrafyadaki Allah'a iman eden insanların hassasiyetlerini, yücelik atfettiği değerlerini kabul etmeyebilir ama bu ona dil uzatma hakkını, hakaretamiz olarak addedilecek ifadeleri pervasızca kullanma imkanı sağlar mı?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Özgürlük konusunda samimiyet testine mi tutulacağız yine? Sayın Nişanyan'a ‘tabi, Allah'tan dilediğiniz gibi bahsedin, bu da sizin özgürlüğünüz’ deyince mi gelmiş olacak bu topraklara özgürlük? Sınır bu mu? Kıstas bu mu? Ne yazık...</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Şayet bu topraklarda bir arada, ayrımcılık ve ötekileştirme olmadan özgürce yaşamanın bir yolunu arıyorsak, sanırım bu noktada birbirimizin hassasiyetlerini, alınganlıklarını gözetmek, nezaketen de olsa hürmet göstermek çok mu zor?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Taraf'ı büyük bir Müslüman kitle okuyor, bilmem farkında mı? Nişanyan bu yazısıyla kendisini zora soktuğu gibi, Taraf okuyan geniş okur kitlesine karşı da itici bir tavır aldığını görmelidir.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Uzun soluklu olsun diye insanlara tavsiye ettiğimiz, birçok konuda ayrı fikirlere sahip olduğumuz halde desteklemeyi önemli gördüğümüz Taraf'ın bu konuda okurlarına karşı bu konuda hiçbir sorumluluğu yokmuş gibi davranması da üzücü.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Nihayetinde ben bir Müslüman olarak, siz inanmasınız da, harcadığım her kuruşun hesabını din günü Allah'a vereceğime inanıyorum ve bu saatten sonra gönül huzuruyla nasıl Taraf alacağım?<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Ya da zaten zar zor almaya, okumuya teşvik ettiğimiz arkadaşlarımıza bu durumu nasıl izah edeceğim?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Taraf'tan ve Sevan Nişanyan'dan bu konuda samimi bir özür bekliyoruz.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(Beytullah Önce)</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Sansür yazınızın son cümlelerine alındım ve kırıldım. Eleştiriden ziyade, bir alay edilme, sarakaya alınma kokusu aldım.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sizi anlıyorum. İnanmayabilirsiniz. Hatta, bu halkın inandıkları sizlere komik bile gelebilir. Unutmayın ki bu halk bu değerlere inanarak, bağlı kalarak 600 sene ömürlü bir devleti yönetti. Tebaası ile bu değerler nedeni ile barışık yaşadı.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sizi anlayabiliyorum. Ama lütfen biraz yavaş... Çok fazla hızlı gidiyor olabilir misiniz diye sorma lüzumunu hissettim.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Saygılarımla...</span></span></p>

  <p class="p6"><span class="sz"><span class="s1">(Dr. BD)</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Yazılarınızı severek okuyordum. Birden kutsal değerlere saldırmak da nereden çıktı? İnananları rencide edince, başın göğe mi erecek. Ne yapacaksın sen, inanan inanıyor. Varsa vardır, yoksa yoktur. Benim Allah inancım seni niye geriyor ki?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Yazınız beni derinden üzdü. Ne gerek var ki böyle yazılara?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(Dipl. Ing. SH)</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Güzel bir ilişkimiz vardı Sevan bey, siz yazardınız ben okurdum, hatta alıntılardım sizden. Şimdi birkaç çapulcuya kızıp ortalığı toza dumana katmaya ne gerek vardı?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">ben sizin gibi tanınan bir yazar değilim,hatta yazar bile değilim. Buna rağmen üç beş kelam yazdım. Kendi halimde inandığım gibi yaşadığım için hayata adımı attığım anda yaftalandım. Taraf okudum kafirleri dost edinmiş oldum. Demokrat oldum mürted oldum, neredeyse kellem gidiyordu. Başımı örttüm şeriatçı, gerici, yobaz oldum. küyerel'de yazdım marksist solcu oldum. Genç Siviller'i sevdim liboş oldum. Irkçı Darwin'e salt ırkçı olduğu için söylendim dogmacı oldum. İnandığımı özel hayatımda pratiğe döktüm din istismarcısı oldum. Taş atan çocukları savundum bölücü,kürtçü oldum. Hrant kardeşimsin dedim vatan haini oldum... kısa hayatımda mail adresime gelen hakaretlere adıma açılmış sahte mail hesaplarının yıpratıcılığı da eklendi. Kızdım, üzüldüm, öfkelendim ama bu denli kantarın topuzunu kaçırmadım. Kimsenin kutsalına da ulu orta girmedim. Anlıyorum biri hak etmediğiniz bir tonda basmış damarınıza ama keşke o birilerini çoğullarmış gibi görüp sap saman yakmasaydınız köprüleri. Keşke bölme gelişmeseydi iletişimimiz. Yakıştıramadım size, ya sizin perdeden girse Allah'a inananlar cevaba?<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(CB)</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">(...) Bilirsiniz ki ''akılsız insan her düşündüğünü söyler, akıllı insan ise her söylediğini düşünür.''  İnsanın beli belki yüz kiloyu taşır fakat göz bebeği bir toz parçasını kaldıramaz. Bu gibi incelikleri şüphesiz siz de bilirsiniz, fakat ben sizi seven gerçek bir dostunuz olduğum için tekrar bir hatırlatayım dedim. Saygılarımı sunar faydalı ve bilgilendirici yazılarınızın devamını dilerim.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(Yusuf Ziya Aktürk)</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1">Merhaba Sevan bey, sizleri saygıyla selamlıyorum. Sana Muğla Ortaca'dan yazıyorum. Yaklaşık dört aydan bu yana Taraf gazetesi okuruyum. Aynı zamanda sahici ve dürüst müslüman olmaya namzed bir kişi olmaya çalışıyorum. Gazetenizi almaya iten önemli faktörleri sıralamaya bilmem gerek var mıdır?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Gazeteniz Taraf'ı almama neden diğerlerinden ayıran sahici, dürüst, eğilip bükülmeyen, konjonktüre göre pozisyon almayan, devletten ve hükümetten beslenmeyen, derin yerlerden emir komuta yoluyla çılimıyan, genelkurmay'dan talimatlı manşet atmıyan, herkesin diline, ırkına, dinine, inançlarına son derece saygı duyan, ülkemizde ki eşitsizliklere tahammül etmeyen bir gazete olmasından dolayıdır. Gerek Ahmet altan, gerek seni, gerekse diğer yazarları okuyorum ve kendimi anlattığımı düşündüğüm bir gazeteyi aldığımı düşünüyorum.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Gelelim asıl meseleye:<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">21 Eylül günü yazmış olduğunuz Sansür başlıklı makalenizde ki kullandığınız uslup gerçekten gazetenin uymuş/uygun gördüğü usluba yakışmadığını söylemek istiyorum. Bu ülkede hiç de azımsanmıyacak çoklukta müslümanların yaşadığını, müslümanların manifesto olarak kabul edip içindeki ilkeleri kendilerine rehber edindikleri bir kitabı ‘Arapların mitoloji kitabı’ diye yaftalamanız biz müslümanları, hem de para vererek aldıkları bir gazetede okumaları kelimenin tam anlamıyla yaralamış ve çok üzmüştür. Sen öyle düşünebilirsin, eleştirebilirsin, ama ironi yaparak, alay ederek, tahkir ve tezyif ederek bu okurlarınızı incitmemeliydiniz.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Umarım bir okurunuz olarak benim gibi müslüman okurlarınızı kırdığınızın farkına vararak bir özür dilemeniz saygınlığınız ve erdemli bir yazara yakıştıran davranış olarak görmeyi arzuladığımızı zat-ı alinize bildirmek isterim.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(Muhammed Ünal)<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Belki de her söyledikleri doğrudur, bilemem.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Ama sanki yumuşak bir yastıkla beni boğmaya çalışıyorlar gibi hissettim desem acaba ne demek istediğim anlaşılır mı?</span></span></p>

  <p class="p3"><span class="sz"> </span></p>
</body>
</html>
