<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Hocam, Allaha Peygambere Laf Etmek Caiz Midir?</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p class="p3"><span class="sz"> </span></p>

  <p class="p4"><span class="sz"><span class="s1"><b>Aldı Nişanyan Sazı Eline</b></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">21 Eylül’de yayımlanan yazım, ‘sansür’ sözcüğünün geçmişini tahlil ettikten sonra aşağıdaki dört paragrafla sona eriyordu:</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1"><b>SANSÜR</b></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(....) Şimdi diyorlar ki memlekete özgürlük geldi. Doksan seneden beri       tabu olan şeylerden bile artık serbestçe bahsedebilirsin.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Ama bir de ne görelim? Bu sefer başka şeyler sansüre tabi olmuş. Orduya, devlete, Yüce Manitu’ya istediğini söyle serbest, ama iş İlkçağ Arap mitolojisini sorgulamaya geldi mi orada dur diyorlar.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Neymiş? Allah diye biri varmış, canı sıkıldıkça kitap yazarmış ama artık yazmamaya karar vermiş, pırpır kanatlı ulaklarla birtakım hazretlere mesaj iletirmiş, o hazretlere dil uzatan maazallah çarpılırmış. Bu hikâyelere istemesen inanma diyorlar, tamam, ama inanmadığını açık açık söylemen caiz değildir. Nedenmiş? Müslümanlar alınırmış!<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Doğanın boşluk kabul etmemesi gibi, bu toprakların havası mıdır, suyu mudur, özgürlük kabul etmiyor herhalde.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Üç hafta sonra sakin kafayla bu yazıya baktığımda ben şunları görüyorum. Başkası istediği gibi okumakta serbesttir tabii.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Öfkeyle yazılmış olduğu belli olan bir yazıdır. Öfke dili rahatsız edicidir.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Müslümanların ‘alınma’ şeklinde dışa vurdukları tahammülsüzlüğün bu ülkede düşünce ve ifade özgürlüğüne engel olduğu görüşü savunulmuştur.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Kişi veya zümreye hakaret edilmemiştir. Yani şöyle açalım: Kimseye kimliğinden veya kanaatinden ötürü ‘sen hırsızsın, ahlaksızsın, aptalsın, pissin, cahilsin, aşağısın’ gibi olumsuz bir sıfat atfedilmemiş ya da ‘seni asmak lazım, kesmek lazım, ikinci sınıf insan saymak lazım, ebeni dövmek lazım’ gibi düşmanca bir his ifade edilmemiştir.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Bir zümrenin kutsal saydığı kavramlardan alaycı bir dille söz edilmiştir. Kullanılan dil nispeten yumuşak ve esprilidir. Başka zümrelerin kutsal saydığı bazı kavramlardan daha önce <i>Taraf</i> gazetesinde gerek ben gerek başkalarınca bundan çok daha acı bir dille söz edilmiştir.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Bir zümrenin kutsal saydığı mefhumları başkalarının da kutsal sayması mecburiyeti yoktur.</span></span></p>

  <p class="p4"><span class="sz"><span class="s1">Bir öfkeyle bu yazıyı yazmama neden olan olayı anlatmayacağım. O olayda benim haksız olduğumu belirtmekle yetineyim.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Talihsiz bir tesadüfle, bu yazıdan bir gün sonra, 22 Eylül’de, konuyla bağlantılı gibi görünen ama gerçekte alakasız bir başka yazım yayımlandı.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">‘Feriştah’ başlıklı bu yazıyı diğerinden yaklaşık on gün önce Baskın Oran’ın bana telefonla sorduğu bir soru üzerine yazıp gazeteye göndermiş, sonra aklımdan çıkarmıştım. Ertesi gün yayımlandığında birçok insan, haklı olmayan fakat mazur görülebilecek bir alınganlıkla, Sansür yazısıyla ilişki kurdu. Komik bulduğum bir küfrü analiz ederken, sanki ima yollu küfrediyormuşum gibi algılandı. Buna çok gücenenler oldu.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Yazının gazetede çıktığı sabah böyle algılanacağını fark edip kahroldum. Ama iş işten geçmişti.</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1"><b>FERİŞTAH</b></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">‘Allahını kitabını feriştahını s..mek’ diye hayli iddialı bir deyim var halkımızın dilinde. Baskın Oran’a sövmek şimdi Yargıtay kararıyla serbest ya, o duymuş, genel kültür açısından benimle paylaşmayı borç bilmiş.<span class="Apple-converted-space"> </span></span></span></p>

  <p class="p6"><span class="sz"><span class="s1">Listenin ilk iki maddesi malum, ama üçüncüsü nadirattandır, deyimi kullananlar bile pek neyin nesi olduğunu bilmezler sanırım. Aydınlatmak vazifemiz olsun.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Farsça sözcük فرشته yazılır, <b>ferişte</b> veya <b>feriştah</b>, iki türlü de okunabilir. Orijinal anlamı elçi, ulak. Kökü ta Milattan önceki yüzyıllara gidiyor, Zerdüşt kutsal metinlerinde <b>fraêşta</b> diye geçiyor, bakınız Bartholomae sf. 975. <i>Fra</i>- ileri doğru hareket bildiren edat. <i>Aêşa</i>-, mişli geçmişi <i>êşt</i>, ‘koşturmak, göndermek, iletmek’.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Daha önce <b>melek</b>’ten söz etmiştim, İbranice elçi anlamına geldiğini anlatmıştım. Bu kavram ilk evvela Tevrat’ın MÖ 500 dolaylarında Babil esareti ertesi yazılan Danyal kitabında ortaya çıktığına göre İbrani mitolojisinde özgün değildir, İran kültüründen aktarılmış olması gerek diyenler var. Yani melek sözcüğü muhtemelen feriştahın çevirisi. Nitekim meleğin Yunancası olan <b>ángelos</b> da İbranice melek’in çevirisi. O da elçi ve ulak demek esasen.<span class="Apple-converted-space"> </span></span></span></p>

  <p class="p6"><span class="sz"><span class="s1">Meleklerin cinsel organları olmadığı konusunda Yahudi, Hıristiyan ve İslam kaynakları tam bir mutabakat içindedir; isterseniz üç dinden de otorite gösterebilirim. Maddi besinle beslenmedikleri için mantıken alt bağırsak takımlarına da ihtiyaçları olmasa gerekir.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Bu durumda ‘feriştah s..mek’ eyleminin pratikte bazı zorluklarla karşılaşması kaçınılmaz görünüyor. Meğer ki mecazi anlamda kastedilmiş olsun.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Bu yazıyı da yorumlayalım.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Öteki yazıyla alakası yok. Başka bir tarihte, bambaşka bir ruh haliyle yazılmış. Ötekinin üstüne gelmese kimse çok umursamayacak.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- ‘S..mek’ sözü ve sondaki üç paragraf fırlamalıktır. Stand-up’çılıktır. Her Allah’ın günü gazete köşesinde yazı yazıyorsan böyle eğlencelikler de yapacaksın ki insanlar sıkılmasın, okumaya devam etsinler. Kıvamı kaçmış mı? Olabilir, o risk her zaman var. Ama gene, bir önceki gün duyarlıklar tahriş edilmemiş olsa en kötü olasılıkla ‘cıvıtmış’ denilip geçilecek bir konu.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Kimse sözünü etmedi ama burada dini duyarlıklara esas dokunan laf bence bunlar değil, dördüncü paragraftaki ‘İbrani mitolojisi’ sözüdür. Zımnen diyor ki, ‘melek’ kavramı İbrani kültürüne özgü bir efsane motifidir. Kültürel bir figürdür. Belki İran mitolojisinden İbranilere, oradan da diğer kültürlere ve o kültürlerin kutsal sayılan kitaplarına geçmiştir.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Ortalık karışınca, dört gün sonra, 26 Eylül’de benim açımdan tartışmaya son vereceğini umduğum şu yazıyı yazdım. Büyük hata! İmana karşı akılla mücadele edilemeyeceğini bunca yılda öğrenmiş olmam gerekirdi.</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1"><b>ELBİSELOJİ</b></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Kralın gözle göremediğin giysilerinden bahsetmek ne zevkli muhabbettir yarab! Biraz metafizikle uğraşmış, spekülatif ilimlere aşina biri bunu bilmez mi?<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Gözün görmez çünkü şeytan gözünü karartmıştır: önce buna inanman lazım. Bunca kıymetli hocanın, evliya ve enbiyanın ‘gördüm’ dediği giysileri görememen günahkâr nefsinin sana oynadığı bir oyundur. Nefsini inkârla işe başlarsın.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Sonrası çorap söküğü gibi gelir. Günde beş vakit o güzel giysileri övmeyi öğrenirsin. Kralın giysileri ipek midir keten midir? Dün giydiğini bugün de giyer mi? Kumaşı insan kumaşı mıdır yoksa manevî âlemin sırrı ile mi dokunmuştur? Bu konuları binlerce yıldan beri tartışan âlimlerin ilmine ve ustalığına hayran olursun.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">İnsan aklı başlangıç noktalarını sorgulamakta tembeldir. Başlangıcı bir kez kabul ettikten sonra önünde deryalar gibi kütüphaneler açılır. Kralî elbiseloji ilminin ummanına dalar, görülmedik lezzetlerle tanışırsın.<span class="Apple-converted-space"> </span></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Mübarek perşembe günleri kralın en muhteşem giysilerini giydiğini söylerler. O gün herkesle beraber ‘ooo!’ diye haykırıp secdeye gelmeyi öğrenirsin.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Kırk yılın başında çocuğun biri çıkar ‘ama kral çıplak!’ der safça. Önce onu sevecenlikle uyarırsın. ‘Şeytana uyma’ dersin. Halkla beraber secde ederse zamanla onun da elbise ilminin derunî lezzetine varacağına güvenirsin.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Israr ederse susturursun. Düzelme ihtimali olmayacak kadar yaşı geçkin bir çocuksa, mecbur, katledersin.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Çünkü hakikat zehirlidir. Şeytana emanet ettiği iç kalbinde bütün insanlar hakikati bilir. Biri yüksek sesle hakikati söylerse hiç belli olmaz, birden bakarsın milyonlar uyanıvermiş, ‘aa tabi ya, biz de biliyoruz kral çıplak!’ diye itiraf edivermiş.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Yorumlar:</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- İlk paragrafta metafiziğin ve spekülatif ilimlerin zevkinden söz ederken ciddiyim. ‘Alimlerin ilmine ve ustalığına hayran olmak’ da, iki kez bahsi geçen ‘görülmedik derunî lezzetler’ de inanarak söylediğim sözlerdir.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Ben felsefe okudum. Üç ya da dört dinin teorik literatürünü biraz da olsa tanırım. Sabah akşam Said-i Nursi okuyup onun hakkında kitaplar yazan bir genç dostumla Selçuk’ta haftada bir oturup çay içmeyi severim. Mutlak soyutlama ortamında akıl yürütmenin nasıl iptila verici bir tadı olduğunu bilirim. Karınca yazısıyla yazılmış binlerce sayfalık kitaplarda kurşunu altına, ekmeği İsa’nın bedenine, Arapça bir kitabı Allahın nefesine çevirmeyi başaran adamların büyüsüne de aklımın bir yarısıyla hayranım sanırım, bakmayın alaycı konuştuğuma.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">- Dini inanç ve inançsızlık meselesini gayrıciddi bir dille ele aldığımdan yakınanlar bu makaleye hiç değinmediler nedense. Oysa ateizmi bunun kadar ciddi ve tutarlı bir mantıkla savunan kaç tane yazı gördünüz siz bugüne kadar?</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">*</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Burada söylediklerimi aslında bundan ikibuçuk ay önce başka bir vesileyle de söylemiştim. Onu da aktarayım, belki ne dediğim daha iyi anlaşılır. 8 Temmuz 2009’da Taraf’ta çıkan yazımdan:</span></span></p>

  <p class="p3"><span class="sz"> </span></p>

  <p class="p6"><span class="sz"><span class="s1"><b>DÜNYA VE AHİRET</b></span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">(...) [Dücane] Cündioğlu’nun yazılarını – temel varsayımlarını bazen paylaşmasam da – ilgiyle ve takdirle okurum. Fikirdaşlık bence o kadar da mühim değil: şu memlekette zekâyla ve yürekle yazan kaç kişi var ki ‘onun fikri bana uymaz’ deyip harcama lüksümüz olsun?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Kiminin ilahi hakikat dediği şeye ben ‘mitoloji’ derim belki. O da o kadar mühim değidir. Köşeye sıkıştırıp soran olsa ‘mitolojik düşünce tarzı derin insanî hakikatleri ifade etmenin bir yöntemidir’ deyip kaçıveririm, ne olacak?</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Bu dünyanın ufkunun ötesinde duran Varlık veya varlıklar bana inandırıcı gelmiyor; kendimi bildim bileli de gelmedi. <b>Dünyâ</b> ne demek biliyorsunuz değil mi? Arapça <b>edna</b>’nın kıyas halidir, iki şeyden daha beride olanı demektir. Yani ‘bu taraf’, öteki değil beriki, çizginin bu yanı. Etiket isterseniz söyleyeyim, ben Dünyacıyım. Öte taraf dursun, BU tarafı biraz olsun anlasam kendimi mutlu sayacağım.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">‘Bütün haşmetiyle ve bütün zavallığıyla insan’ demiş Cündioğlu. İşte o insan ilgimi çekiyor. Kendine bir kutsal yaratmak için verdiği binlerce yıllık mücadele bilhassa ilgimi çekiyor. O mücadelenin hikâyesini gaipten gelen sesler (ufuk ötesinden müdahaleler) farzetmeden anlamak ve anlatmak mümkün müdür? Hem mümkündür, hem daha ilginçtir ve daha dürüsttür sanıyorum. ‘Bütün haşmeti ve zavallılığıyla insan’ı anlamaya daha yatkın bir yoldur.</span></span></p>

  <p class="p7"><span class="sz"> </span></p>

  <p class="p6"><span class="sz"><span class="s1">Ufkun ötesini bilen olduğunu sanmıyorum. O konuda söylenecek her söz sonuçta abesle iştigaldir. Haddini aşmaktır. O âlemin BU taraf üzerindeki gölgesini izlemek bana yeterince ilginç geliyor.</span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">Son paragraf yeterince nettir sanırım. ‘Allah şöyledir, böyledir, şunu ister, bunu istemez’ diye ahkâm kesen HERKESİN boş konuştuğunu düşünüyorum. Çünkü<span class="Apple-converted-space"> </span> ‘Nereden biliyorsun?’ sorusunun tatmin edici bir cevabı yoktur.<span class="Apple-converted-space"> </span></span></span></p>

  <p class="p3"><span class="sz"> </span></p>

  <p class="p4"><span class="sz"><span class="s1">‘Apollon iyi yay kullanır ve Ares Afrodite’nin kocasıdır, bilirim çünkü atalarımız böyle söylüyor’ diyen Eski Yunanlı ile ‘bilirim çünkü 1400 yıl önce yazılmış bir kitap öyle diyor’ diyen Müslüman arasında bilgi kaynağının sıhhati açısından ben bir fark göremiyorum.<span class="Apple-converted-space"> </span></span></span></p>

  <p class="p3"><span class="sz"> </span></p>
</body>
</html>
