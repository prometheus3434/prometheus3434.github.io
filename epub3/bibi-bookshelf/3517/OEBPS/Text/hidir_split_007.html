<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hidir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">NAZAR ETME NE OLUR</h1>

  <p class="normal">Şino’yla garaja girdiler. Şino, Hıdır’ın bekârlıktaki ev arkadaşıydı. Dünya karakterlisi bir çocuktu. Çok güzel günleri geçmişti. Şinasi Havuz.</p>

  <p class="normal">İkisinde de araba merakı vardı. Şinasi Showpa’dan taksitle beyaz bir Lada Samara almıştı. Şu lastiğini değiştirmezsen devamlı balans ayarı gerektiren Ladalardan.</p>

  <p class="normal">Arabanın kapısını özenle açtı Hıdır.</p>

  <p class="normal">Şinasi girmeden içeriyi şöyle bir kokladı.</p>

  <p class="normal">– Abi yeni araba kokusu; inanılır gibi değil. Abi nasıl korudun 15 yıllık arabayı böyle.</p>

  <p class="normal">– Bakıyoruz be Şino. Başka zevkimiz yok.</p>

  <p class="normal">– Abi bunu Tofaş’a götür acayip paraya alırlar.</p>

  <p class="normal">– Hatırlar mısın, 90’ların başında parayı ödeyip ismini yazdırıyordun; sonra iki yıl kuyruk bekliyordun.</p>

  <p class="normal">– Doğru abi, ikinci elleri daha pahalıydı. Tabii başka araba da yok.</p>

  <p class="normal">– Ya Reno alacan, ya Tofaş.</p>

  <p class="normal">– Yalnız abi asıl Doğan SLX tabii. Onlar biliyorsun Türkiye’nin Mercedes’i. Yerden yüksek, parça ucuz.</p>

  <p class="normal">– Hatırlar mısın, sağ dikiz aynası opsiyoneldi bunlarda. Ekstra para ödeyip sağ dikiz aynası almıştık. Bir de altında koruyucu karter yoktu; broşürde şöyle yazıyordu: “Karter muhafazası taktırılması önemle önerilir.”</p>

  <p class="normal">– Tak o zaman değil mi, niye yalvarıyon?</p>

  <p class="normal">Kıkırdadılar. Şinasi torpidoyu açtı, torpidodan bir çift külotlu çorap düştü.</p>

  <p class="normal">– Vay baba, araçta kadın çorabı taşıyoruz ha! Çapkın seni!</p>

  <p class="normal">– Değil oğlum. Bir taksiciden duymuştum. Motor kayışı koptu mu, bunu bağlıyorsun motora, seni gideceğin yere yavaş yavaş götürüyor.</p>

  <p class="normal">– Vay be abi! Arabaya bak. Hani bir ara Citroen efsanesi vardı. Araç çölde kalıyor, II. Dünya Savaşı. Adamda sadece muz var. Depoya sekiz-on tane muz soyup atıyor adam, araç gidiyor çölde.</p>

  <p class="normal">– Maymun mu oğlum bu? Kıkırdadılar.</p>

  <p class="normal">– Abi sen bunu bir modifiye ettirip Doğan görünümü versen, tadından yenmez be!</p>

  <p class="normal">– Yapalım mı Şino?</p>

  <p class="normal">– Abi sana kalmış. Aslında bir de çip taktırsan çekişi çok artar.</p>

  <p class="normal">– Bilmem ki orijinalliğini bozmayalım.</p>

  <p class="normal">– Doğru abi.</p>

  <p class="normal">– Orijinal olmayan bir tek senin hediyen var arabada.</p>

  <p class="normal">İkisi de gayri ihtiyari dikiz aynasından arka camdaki yazıya baktılar. Arabadaki orijinal olmayan tek şeye:</p>

  <p class="normal">“Nazar etme ne olur, çalış senin de olur.”</p>

  <p class="normal1">Ruhunun derinliklerinde, bunun, sonraki yaşamının başlangıç noktası olduğunu hissetmişti, öncekinden çok daha fazla şey ifade eden bir yaşamın.<sup class="calibre4"><a href="../Text/hidir_split_030.html#footnote-100-5" id="footnote-100-5-backlink">[5]</a></sup></p>

  <p class="resim"><img alt="7657" class="calibre9" src="../Images/06.jpg" /></p>
</body>
</html>
