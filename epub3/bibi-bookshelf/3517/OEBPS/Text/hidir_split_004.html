<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hidir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">KAHVE MİLLETİ</h1>

  <p class="normal">Evin zilini çaldı. Kapının açılmasıyla birlikte mis gibi bir yemek kokusuyla birlikte badem gözlü kızının yüzü göründü.</p>

  <p class="normal">Eğildi, sarıldılar.</p>

  <p class="normal">– Annen nerede?</p>

  <p class="normal">– Yemek yapıyor, Şef !</p>

  <p class="normal">Bu onun lakabıydı. Önce, kahvede söylemeye başlamış şef olmak istediğini bilen arkadaşları. Galiba ilk Deniz takmıştı bu lakabı, o da ona Dino dediği için.</p>

  <p class="normal">Belki de Musti, her neyse.</p>

  <p class="normal">Eşi mutfaktaydı.</p>

  <p class="normal">– Hanım ben bir saatliğine kahvedeyim!</p>

  <p class="normal">Kızına sıkıca sarıldı:</p>

  <p class="normal">– Ödevlerini tamamla, yemekten sonra sohbet eder, şakalaşırız.</p>

  <p class="normal">– Baba sen söylemesen ödevleri yapmayacaktım.</p>

  <p class="normal">Gülüştüler, gerçekten çalışkan bir çocuktu. Hıdır Azgören’i hayata en sıkı bağlayan varlık; minik kızı.</p>

  <p class="normal">Kahveden içeri girdi, okey oynayan ekipten toplu bir ses yükseldi.</p>

  <p class="normal">– Ve Aleykümselam.</p>

  <p class="normal">– Selamünaleyküm.</p>

  <p class="normal">Ali Mahmut, Musti, Dino, Ahmedürey taş oynarlarken, Şinasi onların eline konuşuyordu.</p>

  <p class="normal">– Kırmızı üçlüyü atmayacaktın. Seriye gitsen şimdiye bitmiştin gibi laflar ediyordu.</p>

  <p class="normal">Mustafa: Abi bu kadar biliyorsan gel bir kere de sen oyna.</p>

  <p class="normal">Şinasi: Ben oynamam oğlum. Boşa vakit.</p>

  <p class="normal">Ahmedürey: Abi ne boşa vakti. Sen her akşam aynı vakti bizi seyrederek geçiriyorsun zaten.</p>

  <p class="normal">Şinasi: Ben oynamam oğlum. Dino’yu taşlasana, adam tek taşa dönüyor bitecek şimdi.</p>

  <p class="normal">Toplu bir “Allah Allah” sesi.</p>

  <p class="normal">– Oğlum konuşmasana elimize!</p>

  <p class="normal">– Tamam tamam.</p>

  <p class="normal">Hıdır köşeye doğru süzüldü. Ali oradaydı. Ali Kuyumcu. Hem hemşerisiydi hem de çok iyi arkadaşı.</p>

  <p class="normal">– Bana da getirdin mi?</p>

  <p class="normal">– Tabii, hiç unutur muyum?</p>

  <p class="normal">Zuladan bir <span class="ideitalik">Teksas-Tommiks</span> çıkardı Ali ve Hıdır’a uzattı.</p>

  <p class="normal">– Vaay Zagor ha!</p>

  <p class="normal">– Zagor Te-nay, dedi Ali; Baltalı İlah!</p>

  <p class="normal">– Nasıl da bilirsin sevdiğimi. Sen ne okuyorsun?</p>

  <p class="normal">– <span class="ideitalik">Killing</span> tabii.</p>

  <p class="normal">İkisi kitaplara gömüldüler.</p>

  <p class="normal">Kahveci Şahin İpek çayları dağıtmaya başladı. Bir yandan da,</p>

  <p class="normal">– İçmeyin oğlum bu çayları, bitki çayı için, daha yararlı, diye söyleniyordu.</p>

  <p class="normal">Deniz, Şahin’e: Ağabey ya bu kahvenin adı ne biçim bir şey, böyle kahvehane adı olur mu? Ne demek ağabey?</p>

  <p class="normal">– Biraz kitap okursan öğrenirsin ne demek olduğunu cahil.</p>

  <p class="normal">Ahmedürey: Abi bir çay ısmarlayayım da söyle Allah aşkına şu kahvenin adı ne anlama geliyor. Dordor mu ne? Yıllardır çözemedik abi.</p>

  <p class="normal">– Önce adını doğru öğren cahil!</p>

  <p class="normal">Çıkışta Şino yanaştı: Şef, yarın bir bakalım senin arabaya ha?</p>

  <p class="normal">– Tabii aslanım şeref verirsin.</p>

  <p class="normal1">Kişisel gelişim için kişisel, mesleki hatta spiritüel anlamda olsun bir başarısızlık yaşamanın gerekliliğini kavradım.<sup class="calibre4"><a href="../Text/hidir_split_027.html#footnote-100-2" id="footnote-100-2-backlink">[2]</a></sup></p>

  <p class="resim"><img alt="fd" class="calibre6" src="../Images/03.jpg" /></p>
</body>
</html>
