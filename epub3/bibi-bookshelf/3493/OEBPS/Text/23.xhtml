<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
    <body>
<div class="bos3"></div>
<p class="baslik1">YİRMİ ÜÇÜNCÜ</p>
<p class="baslik2">BÖLÜM</p>
<div class="bos2"></div>
<p>“İyi misin bayım?”</p>
<p>Baba, gömüldüğü gevşek koltuğundan doğrulup baktı; gözleri eski ateşiyle yeniden cayır cayır yanıyordu.</p>
<p>“Neden, senin için yeteri kadar kanım akmadı mı?” diye cevapladı Anne’yi, dişsiz alt çenesini kemirirken.</p>
<p>“Çok kötü görünüyorsun da, ondan.”</p>
<p>“Endişelenmeyin bayan. Öldüğümde mezarlıkta büyük bir grev olacak.”</p>
<p>Ayağa kalktı ve pencereye gitti.</p>
<p>“Sana bir bira parası verebilirim.” Anne, elini önlüğünün cebine soktu, ütü yapmaktan yüzü kızarmış ve terlemişti.</p>
<p>“Benim için yakacağın muma sakla o parayı.”</p>
<p>Pencereden uzaklaştı, kalın kaşlarının altındaki solgun gözleri, şöminenin ızgarasında duran beyaz küllere bakıyordu. Saat, rafın üzerinde sessizce çalışıyordu.</p>
<p>“Sen asla biraya hayır demezsin.”</p>
<p>“Beni rahatsız etme kadın.”</p>
<p>Yeni, ikinci el radyoyu açtı. “Grand Otel. Mayfair, Londra’nın kalbi, bayanlar, baylar. Ve işte önümüzdeki bir saat boyunca sizleri böyle eğlendirecekler. Viyana’da serenat yapan kemanlar. Banyodaki küflü halı yığınlarının altını üstüne getirerek şişe arayan eller.”</p>
<p>Çeviklikle açılan, kapağı mutfağın beton zemininde seken bir kutu. Koltuğuna geri döndü, şişeden içti.</p>
<p>“O narin kızınız nasıllar bayan?”</p>
<p>“Nasıl olabilir ki, bugün yarın bekliyor.”</p>
<p>“Tam da ona yakışan bir şey. O herifin kafasında şimdiye kadar ne varmış, belli oldu. Tek bir şey. İki kişi başlayıp, tek kişi yola devam etmek. Boşa geçirilen üç yıl.”</p>
<p>“Bu konuda senin konuşmaya hakkın yok. Peki, sen ne düşünüyordun?”</p>
<p>“Ben her defasında sarhoştum. Her defasında deli gibi sarhoştum.”</p>
<p>“Hemen işin içinden sıyrılıyorsun. Kızıma çok iyi davranıyor.”</p>
<p>“Ah evet, bir tembel teneke olarak, kıza altınmış gibi davranıyor.”</p>
<p>“Onun kabahati değil, iş bulamıyor. Dublin’de iş aramaktan ayaklarına kara sular indi.”</p>
<p>“Kızımı rıhtımdaki o şapka dükkânına soktu. Her tarafta kıllı sıçanlar dolaşıyor. Ortalık sidik kokuyor. Ah, evet. Kıza çok iyi davranıyor.” Soluk yeşil şişenin ışıltısı kalın damarlı, eklemli yumruğunun üzerine düştü.</p>
<p>“Seralardaki insanları düşün. Geçmişini unutuyorsun bayım. Biz de böyle başladık. Her genç çiftin ayakları üzerinde durması için mücadele etmesi gerekiyor. Ve şimdiye kadar bizi bir parça ekmek için bile rahatsız etmediler. Adil olmalısın.”</p>
<p>“Adilmiş. Eğer seni gördüğüm ilk gün başıma gelecekleri bilseydim, Liffey’e atlardım.”</p>
<p>“Sen de pek matah sayılmazsın, söyleyeyim.” Sinirle masada ütüsünü yapmaya devam etti. “Hayatımı baştan yaşamak için her gün dua ediyorum. Rahibelere katılsam daha iyiydi, çünkü seninle evlendiğimden beri yoksulum.”</p>
<p>“O yaşlı amcanla kalsan daha iyi olurdu, hani şu burnuna kadar domuz bokuna batmış olan amcanla. Bir eliyle ayinler için bağış yapıyor, diğer eliyle hizmetçi kızların eteklerinin altını yokluyordu.”</p>
<p>“Bayım, senin beynin çürümüş. Asla cennetin ışığını göremeyeceksin.”</p>
<p>“Ah, seni de, cennettin ışığını da...” Sandalye gıcırdadı. Şişe şöminenin içine düştü. “Şapkamla paltom nerede, berbat şeyler yapmadan bu evden dışarı çıkmalıyım.”</p>
<p>“Nereye gidiyorsun, sorabilir miyim?”</p>
<p>“Bir düzine mum yakmaya. Az önce elime tutuşturmaya çalıştığın şilinleri versene bana.”</p>
<p>Bozuklukların şıngırtısı duyuldu. “Parayı borç aldım.”</p>
<p>“Hayat hikâyeni dinlemek istemiyorum.”</p>
<p>“Buraya sakın öfkeli bir aslan gibi dönme.”</p>
<p>“Ulu Tanrım. Sen deli olmalısın. Bu kadar parayla sarhoş olunmaz.”</p>
<p>Kadın pencerede durdu, gözden kaybolana kadar fötr şapkanın inip kalkışını izledi. Alnını serin cama dayayarak başlamak üzere olan migrenini dindirmeye çalıştı. Köpeğin soğuk, ıslak burnunu bacaklarında hissetti. Sinirli bir şekilde inliyordu. Sevmek için eğildi.</p>
<p>“Zavallı, küçük şey. Bakalım, sana bir kemik bulabilecek miyiz?”</p>
<p>Kadın bulaşıkhaneye gitti ancak köpek onu takip etmedi. Oturup, yavaşça inledi. Kadın bulaşıkhanenin kapısında durdu, şaşırmıştı. “Ne var oğlum? Gel de derdini anlat bana.”</p>
<p>Dizine vurdu, köpeği çağırdı ancak köpek olduğu yerde kaldı; yaslı gözleriyle, onunla konuşmak istercesine bakıyordu. Dolabın altına doğru süründü ve Baba’nın eski çalışma botlarını kokladı. Sindi ve ulumaya başladı. “İsa, Meryem, Yusuf adına.”</p>
<p>Anne tekrar odaya girdi, oturup çorapları onarmaya başladı, köpek de ayaklarının dibinde dertop oldu. Endişeli gözlerle saate baktı. Ütülenmiş kıyafetler okul için hazırlanmış, dolabın üzerinde duruyordu. Dirseğine dayanmış, yarım yamalak radyoyu dinliyordu. “En sevdiğiniz yüz şarkı, bayanlar, baylar. ‘Aşk Eski Tatlı Bir Şarkıdır.’ Paul Robeson söylüyor, ‘Oh, bebeğim, benim kıvırcık saçlı bebeğim.’ McCormick’in tatlı sesinden, Bembeyaz Göğüslü İncim.”</p>
<p>Yüksek tavanlı oturma odası, Smithfield Market’in düzlüğünü görüyordu ve yüksek yakalı amca meşe piyanosuyla, Bir Çift Pırıldayan Göz şarkısıyla anılarını tazeliyordu. Ve arkadaki geniş ahırlardaki domuzlar homurdanıp, burunlarını domuz yemlerinin içine sokuyorlardı.</p>
<p>Onarma işini kenara bıraktı, şöminenin küllerini karıştırdı, evlerin iç yeteri kadar serindi. İçinde bulundukları yaz ayına göre yeterince serindi. Bulaşıkhaneye girdi, eski çaydanlığa musluktan su doldurdu ve kısık ateşle yanan gaz ocağının üzerine koydu. Acelesi yoktu. Köpüklü biralarını alıp eve gelmesine daha çok vardı. Pazar günü için salamura edilmiş etleri çıkarıp birkaç sandviç hazırladı. Yukarıdan sesler duydu. Bu aydınlık havalarda onları uyutmak zor oluyordu. Eve gelip de uyumadıklarını görürse kemeri devreye girerdi ve pazartesi iş gününe kötü başlardı.</p>
<p>Mutfağa geri döndüğünde, Lil oradaydı.</p>
<p>“Geç olduğunu biliyorum anne...”</p>
<p>“Otur. Buraya... Ateşin yanına.”</p>
<p>“Arkadaşlarıyla birlikte geldik. Babası onu bira içmeye götürdü. Ben son otobüsü yakalayacağım.”</p>
<p>“Bir haber var mı?”</p>
<p>Lil, dikkatle sandalyeye yerleşti; incecik parmakları, eşarbının altında kalan saçlarını geriye itti. Karnı epey büyümüştü. “Dün yine doktora gittim.” Başını kaldırıp baktı, mavi gözleri kocamandı; biraz ürkekti ancak nüktedan ifadesini yitirmemişti. “İkizlerim olabilirmiş anne.”</p>
<p>“Tanrı ne isterse öyle olur. Sen kendine dikkat et.”</p>
<p>Anne ocağa geri döndü, ateşi yükseltti, çaydanlık kaynamak üzereydi.</p>
<p>“İkizler!” dedi Lil şaşkınlıkla. “Ailede hiç var mı anne?”</p>
<p>Anne çayı koydu, bir tabak içinde sandviçleri getirdi.</p>
<p>“Mary halanın iki tane ikizi vardı. Birilerinin de dört ikizi vardı. Her neyse, her şey bir yana, sen kendini nasıl hissediyorsun?”</p>
<p>“Eh, fena değil. Bacaklarım biraz zayıf. İkizleri taşıyabileceğimi düşünebiliyor musun anne?”</p>
<p>Anne, bilmiş bir edayla baktı. “Yeterince güçlüsün.”</p>
<p>“Tanrım, ben hiç ikiz diye düşünmemiştim.”</p>
<p>“Joe ne düşünüyor?”</p>
<p>Lil çayına doğru uzandı. “Ah, erkekleri biliyorsun anne. Bu tür şeyleri konuşmaktan hoşlanmazlar.”</p>
<p>“Hâlâ çalışmıyor mu?”</p>
<p>Lil hemen savunmaya geçti. “Bu onun suçu değil anne, gerçekten.”</p>
<p>“Asla öyle olduğunu söylemedim. Devamlı buraya gelmeni söylüyorum sana. Karnını belki tıka basa dolduramayız ama ne varsa paylaşırsın. Fazla onurlusun.”</p>
<p>“Sorun bu değil anne.” Sıcak çay içtikçe alnı parlamaya başladı. Arkasına dayandı, ayakkabılarını ayaklarından attı, parmaklarını ateşe tuttu. “Oğlanların önünde bu şekilde dolaşmaktan utanıyorum.”</p>
<p>“Onlar senin etinden ve kanından çocuğum, Tanrı aşkına. Utanacak ne var bunda?”</p>
<p>“Aptalca olduğunu biliyorum ama elimde değil. Onlarla birlikte büyüdüğüm günleri hatırlıyorum, bir de şu halime bak!”</p>
<p>“Peki nasıl geçiniyorsunuz? Diğer iki çocuğunu da düşün. Heba olacaklar.”</p>
<p>“Çok iyi komşularımız var. Son ekmeklerini bile diğerleriyle paylaşıyorlar.”</p>
<p>“Burada, kendi evlerinde paylaşabilecekleri yiyecek varken çocuklarımın başkalarından yardım alması hoşuma gitmiyor.”</p>
<p>“Endişelenme anne. Joe vergisiz birkaç iş yapmak üzere. Mattie Madigan’ın genişletme işine başladı. Köşedeki birahaneyi biliyorsun. Açlıktan ölmeyiz.” Lil duraksadı, fincanını alt dudağına dokundurdu. “Babam nasıl? Hâlâ aynı mı?”</p>
<p>“Hayır, değil. Son zamanlarda halini pek beğenmiyorum. Neredeyse dışarı çıkıp bira içmeye ben zorluyorum.”</p>
<p>“Gerçekten hasta olmalı anne!”</p>
<p>“İşte, ben de bunu söylüyorum. Kesinlikle iyi değil. Keşke bir doktora gitse ama bu onun için günah çıkarmaya gitmek gibi bir şey.”</p>
<p>“Ah, anne, asıl senin doktora gitmen gerekiyor.” Kocaman, mavi gözleri ışıldıyordu. “Düşünceli görünüyorsun anne.”</p>
<p>“Sen de otuz yıl boyunca bir adamla yaşarsan düşünceli olursun. Çok endişeleniyorum.”</p>
<p>“Nedeni biradır, o kadar. O lanet olası bira.”</p>
<p>Anne, başını kaldırıp baktı. “Joe da çok içiyor mu?”</p>
<p>Lil, bitkin görünüyordu. “Ah, o bir aziz. Ben asla bir azizle evlenmek istememiştim.”</p>
<p>“Seni hiç dövdü mü? Söyle bana.”</p>
<p>Lil çayından hızla bir yudum aldı. “Erkekler nasıldır, bilirsin. Kocaman çocuklar gibiler. Bir gün dünyanın en iyi insanı olurlar, ertesi gün onları öldürmek istersin. Joe da daha beter değil.”</p>
<p>“Ağlıyorsun.”</p>
<p>“Ağlamıyorum.” Hızlı bir şekilde elleriyle gözlerini sildi. “Çay yüzünden. Çok sıcak.”</p>
<p>“Mutlu musun Lil? Bunu bilmek istiyorum.”</p>
<p>İç geçirerek, ateşe baktı. Gözlerinde sancılı bir kargaşa vardı.</p>
<p>“Bilmiyorum anne. Bu tür kelimeleri anlamıyorum. Sen mutlu olup olmadığını nasıl anlıyorsun? Artık kendime mutlu olup olmadığımı sormak için çok geç. Sanırım, ben de herkes kadar mutluyum. O kadar!”</p>
<p>“Baban daha bu akşam seni soruyordu.”</p>
<p>Hevesle başını yukarı kaldırdı, sonra tekrar aşağı indi. Gözleri bulutlandı. “Gerçekten mi? Ona isyan eden yumuşak sesimi mi özlüyormuş?”</p>
<p>“Ona fazla yüklenme, Lil. Kendine engel olamıyor.”</p>
<p>“Ah, biliyorum. Hiçbirimiz olamıyoruz.”</p>
<p>“Sık sık senden bahsediyor, nasıl idare ettiğini soruyor. Konuşmasa da seni düşündüğünü söyleyebilirim.”</p>
<p>“Yaşlandıkça hassaslaşıyor. Londra’daki şeytandan haber alıyor musun?”</p>
<p>“Ara sıra. Oğullarımdan birini o üniformanın içinde göreceğimi asla düşünmemiştim. Burada orduya yazıldı, orada RAF’a<a href="../Text/dipnot.xhtml#Footnote0007" id="Feedback0007"><sup>[7]</sup></a> katıldı. Baban asla onu affetmeyecek. Kraliçenin üniformasıyla onu görünce öfkeden deliye döner.”</p>
<p>Lil acıyla güldü, dudaklarını sıktı. “Babam hiç değişmedi, değil mi? O hâlâ ‘Tanrı İrlanda’yı korusun’ edalarında, değil mi? Asla değişmez. Ölene kadar da değişmeyecek!”</p>
<p>“Evet,” dedi Anne sessizce. “Biliyorum.”</p>
</body>
</html>