<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>
    <body>
<div class="bos3"></div>
<p class="baslik1">ON DÖRDÜNCÜ</p>
<p class="baslik2">BÖLÜM</p>
<div class="bos2"></div>
<p>Çift aniden kapı boşluğunda belirdiğinde, Baba gösterişli hafta sonu takımı içinde, kaygısızca arkaya doğru atılmış fötr şapkası ve ışıl ışıl parlayan ayakkabılarıyla masaya doğru eğilmiş, kolilerin içinden aldığı siyah biralardan içiyor ve eski zamanların, Idaho’ya gitmeyi arzulamakla ilgili G. H. Eliot’un şarkısını mırıldanıyordu.</p>
<p>“Bu benim kocam baba,” dedi Lil.</p>
<p>Idaho’nun sihirli büyüsü Baba’nın dudaklarında sessizliğe bürünürken, biranın hızla yükselen köpüğü, sıkıca tutulmuş şişenin ağzından dışarı taştı. Birileri radyoyu kapadı; kalın sarı kaşlar, korkunç bir gök gürlemesinin alameti gibi çatalımsı bir çıkıntı oluşturdu.</p>
<p>“Kahrolası Evlendirme Dairesi!” diyerek soluklandı nihayet Baba.</p>
<p>“Bu benim kocam baba,” dedi tekrar Lil, dantelli kundağı kollarının arasında göğsüne doğru sıkıca tutarken.</p>
<p>Baba şişeyi bıraktı; beyaz-kahverengi köpük, boğumlu eklemlerinden akıyordu. “Gittin ve beni küçük düşürdün!” dedi, kederli bir monotonlukla; kızgınlıktan çok incinmişlikle konuşuyordu. “Gittin ve beni küçük düşürdün... Terbiyeli olarak yetiştirmeye çalıştığım, terbiyeyi öğretmek için yumrukla ve çizmelerle dövdüğüm sen, gittin ve Evlendirme Dairesi’ne razı oldun. Bir Protestan’dan ne farkın var?”</p>
<p>“Bu benim kocam baba...” dedi Lil ağlamaklı; uzun, genç kocasının yanında küçük ve ince görünüyordu. Cüretkâr bir şekilde, kolunu kocasınınkinin içinden geçirdi; kollarının arasındaki beyaz dantelli kundağı çizgili bluzuna doğru çaresizce çekmiş, topuklarının üzerinde dengesiz duruyordu. Sessizlik oldu.</p>
<p>“Otur be adam, Tanrı aşkına!” diye kükredi Baba, bir sandalyeyi odanın karşı tarafına sabırsızlık ve tiksintiyle tekmeledi.</p>
<p>Joe, emre uyarak hemen oturdu ve oturduğu gibi kalkıp, Lil için de bir sandalye buldu. Lil, dikkatlice ancak yorgun bir şekilde oturdu ve yumuşak dantel kundağa iyice sarıldı.</p>
<p>“O taşıdığın şey de ne öyle?” diye sordu Baba, daha yeni görüyormuş gibi ve tuhaf bir şüpheyle.</p>
<p>“Oğlum, baba.”</p>
<p>Baba, birkaç saniye kıpırdamadı ama daha sonra iki şişe bira açtı. Bu defa köpürmemeleri için dikkatli davrandı, sonra dışarı bakmak için pencereye doğru gidiyormuş gibi yapıp etrafta biraz aylakça gezdikten sonra eğilip kuru, komik suratlı, uyuyan bebeğe baktı. Sanki ne yaptığını bilmiyormuşçasına sağ eli bebeğin yanağına yavaşça dokundu. Adeta onu incitmekten korkuyordu. Bir süre kimse araya girmeye cesaret edemedi çünkü ilk torununa bakarken fena halde kafası karışmış, kaşları dikleşmişti; dudakları büyülenmişçesine mırıldanıyor, kafasını kuşlar gibi oynatıp bebeğe farklı açılardan bakıyor, dudaklarını adeta mırıldanmamak için zorluyor, solgun mavi gözlerini sık sık, şaşkınlıkla kırpıştırıyordu. Sonra ani bir hareketle başını geri çekti, yüzü eski halini aldı ve öfkeli mavi gözlerini, John Henry savaş zamanından kalma kıyafetinin içindeki genç adama dikti.</p>
<p>“Senin mi bu?” diye sordu Baba.</p>
<p>“Bizim,” diye, gururlu ancak incinmiş bir şekilde lafa girdi Lil.</p>
<p>“Ağzının ortasına bir kemer yemek ister misin?” diye gürledi Baba. “Ben <i>ona</i> sordum,” dedi, dimdik bakan gözleriyle başını yeni damada uzatarak. “Bu senin işin mi?”</p>
<p>“Benim olmasa burada olmazdı, değil mi?” dedi Joe sessizce, şişesinin üzerindeki köpüğü üflerken.</p>
<p>Lil, adamlara bakarken korkudan nefesini tuttu; kocası sakin bir şekilde birasını içiyor, Baba öfkeyle bakıp elindeki şişeyi damadının kafasına fırlatacakmış gibi sımsıkı tutuyordu. Sonra birden sırıttı ve içkisini içerken bir kalçasını masaya dayadı.</p>
<p>“Az da olsa cesaretin varmış!” dedi, köpüklü ağzını temizlerken. “Ne iş yapıyorsun?”</p>
<p>“Marangozum,” dedi Joe.</p>
<p>“Peki, ne kazanıyorsun?”</p>
<p>“Haftada yedi papel.”</p>
<p>“Bu ancak bir gün yeter,” dedi Baba, bozulmuş bir şekilde. “Bunu ancak tenekeci çocuklar kazanır! Bu parayla çocuk falan yetiştiremezsin!”</p>
<p>“Deneyeceğiz,” dedi Joe sakin bir şekilde, “ve kimseyi tek bir peni için bile rahatsız etmeyeceğiz.”</p>
<p>“Etmeseniz iyi olur!” dedi Baba. “Buraya kadar sızlanmak için gelmenize gerek yoktu. Ben bu evin babası olduğum sürece kimse aç kalmaz.”</p>
<p>Joe sandalyesini Lil’in yanına çekti ve kolunu onun omuzlarına doladı. “Onunla evlendim,” dedi, “ve kimsenin yardımı olmadan ona bakacağım.”</p>
<p>“Şimdi böyle söylüyorsun, çenebaz,” dedi Baba. “Şimdi kahrolası cicim aylarınızı yaşıyorsunuz, güneş gibi parladığını düşünüyorsun ama burnu sümüklü, kıçı boklu şeytan sürüsü etrafında ağlamaya başlayana kadar bekle ve kim Valentino kim konuşur, gör o zaman!”</p>
<p>“Baba!” dedi Lil aniden, panikle mutfakta göz gezdirirken. “Annem nerede?”</p>
<p>“Ölü falan değil,” dedi Baba, şişesini bitirip yenisini açarken. “Her zamanki şikâyetiyle yatıyor.”</p>
<p>Lil bakakaldı, hafifçe sallanmasını kesti. “Yani..?”</p>
<p>“Hangi cehennemde olduğunu sanıyorsun?” diye sordu Baba.</p>
<p>“Yukarıda, sonuncuyu doğuruyor!”</p>
<p>“Kutsal Meryem!” dedi Lil, güçlükle soluyarak; bebeğini Joe’nun kucağına bıraktığı gibi, ceketi ve şapkası hâlâ üzerinde, merdivenlere uçtu; “Anne, anne!” diye bağırıyordu, telaşından ayakkabısının bir tanesi ayağından çıkıp merdivenlerden yuvarlandı.</p>
<p>“Tekne kazıntısı,” dedi Baba; neşeyle iç geçirip şişenin dibini buldu. “Tekne kazıntısı. Şu hayatının hatasını divanın üzerine koy ve benimle gel, sana bir içki ısmarlayayım. Kutlama yapmalıyız!” dedi şapkasını kaldırarak. “Ben ülkeme karşı hizmetimi tamamladım ve sen yeni başlıyorsun! Benimle gel de seni neşelendireyim...”</p>
</body>
</html>