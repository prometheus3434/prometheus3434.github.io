<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-4"><st c="0">Atasözü Sevgisi</st></p>
			<p></p>
			<p><st c="15">Geçenlerde, otobüste yaşlıca bir amcanın yanına oturdum. </st><st c="73">Kasketli, şık giyimli, bastonlu, sevimli bir amcaydı. </st><st c="127">Beni gördüğüne sevindi. </st></p>
			<p><st c="151">“Merhaba evladım okuldan mı çıktın?”</st></p>
			<p><st c="187">“Evet.” </st></p>
			<p><st c="196">“Nereye yolculuk?”</st></p>
			<p><st c="214">Şaşırdım, sanki seyahat otobüsüne binmişim gibi, saçma soruydu.</st></p>
			<p><st c="278">“Eve,” dedim.</st></p>
			<p><st c="292">“Nerede ineceksin?”</st></p>
			<p><st c="312">“Yukarı Ayrancı...”</st></p>
			<p><st c="332">“İyi iyi, pek güzel. </st><st c="354">Bana göre yakında oturuyorsun, benim evim çok uzak. </st><st c="406">Eskiden buralarda oturuyorduk ya, taşındık şimdi. </st><st c="456">Çok uzak oldu. </st><st c="471">Çayyolu’nu biliyor musun, işte oraya taşındık. </st><st c="518">Yeni sitelerden biri; sessiz, güzel, yeşillik falan, ama benim gönlüm yine de buralardan yana. </st><st c="613">Ne demişler, ‘Bülbülü altın kafese koymuşlar, yine de vatanım’ demiş. </st><st c="683">Kaçıncı sınıftasın bakalım?”</st></p>
			<p><st c="711">“Üç...”</st></p>
			<p><st c="719">“Üç kolaydır. </st><st c="734">Dörde gelince zorlaşır. </st><st c="758">Eskiden müfredat böyle değildi, daha kolaydı dersler ya. </st><st c="815">Şimdi zorlaştı. </st><st c="831">Ben emekli tarih öğretmeniyim. </st><st c="862">İstanbul’un fethini bilmeyeni sınıf geçirmem. </st><st c="908">Öğrencinin çalışkanını da gözünden tanırım. </st><st c="952">Ne demişler, ‘Cins horoz yumurtadayken öter.’ Bir çocuk ilkokulda başarılıysa, öyle gider sonuna kadar. </st><st c="1056">Sen söyle bakalım, kaçtı İstanbul’un fethi?”</st></p>
			<p><st c="1100">“Bilmem,” dedim. </st></p>
			<p><st c="1118">“Bilmemen normal. </st><st c="1136">Üçte öğretilmez, ama merakın varsa kitapları karıştırırsın. </st><st c="1196">Benim büyük oğlum ansiklopedi okurdu, şimdi mühendis oldu Amerika’da. </st><st c="1266">Makine mühendisi.</st></p>
			<div>
				<img src="image/4_fmt.png" alt="4.psd" />
			</div>
			<p></p>
			<p><st c="1283"> Ama tarihe de çok meraklıdır haa! </st><st c="1318">Benim gibi... </st><st c="1332">Ne demişler: ‘Ağaca çıkan keçinin dala bakan oğlağı olur. </st><st c="1390">Kocaman bir evleri var, geçen yaz gittiydik hanımla. </st><st c="1443">Bahçesi de var büyük. </st><st c="1465">Krediyle aldılar ama ödüyorlar. </st><st c="1497">Ne demiş atalarımız: ‘Borç yiğidin kamçısıdır.’ Çalışsınlar ödesinler di mi ama? </st><st c="1578">Oğlumun maaşı iyi zaten. </st><st c="1603">Gelin de mimar, o da iş arıyor.” </st></p>
			<p><st c="1636">“Hımm...”</st></p>
			<p><st c="1645">“Tabi senin böyle dertlerin yok daha küçük bey. </st><st c="1694">Bunlar tatlı zamanlar, tadını çıkar. </st><st c="1731">Ne demiş atalarımız: ‘Ekmek elden su gölden.’ Büyüyüp sorumluluklar başlayınca insan anlıyor Hanyayı Konyayı. </st><st c="1841">Konya’yı bilirsin. </st><st c="1860">Peki Hanya nerede söyle bakalım?”</st></p>
			<p><st c="1893">“Ne biliiim,” dedim yine. </st><st c="1920">Böyle kısa cevaplar verirsem konuşmak istemediğimi anlar diye düşünüyordum. </st><st c="1996">Ama ne mümkün. </st><st c="2011">Yine başladı anlatmaya:</st></p>
			<p><st c="2034">“Girit adasında bir şehir Hanya. </st><st c="2068">Bu deyimimiz oradan geliyor. </st><st c="2097">Bulmaca çözdüğümden beri bizim atasözlerine merak sardım. </st><st c="2155">‘Gerçi kediyi öldüren merak’ derler ama...ha ha... </st><st c="2206">Napiim zaman geçmiyor evde. </st><st c="2234">Eskisi gibi televizyona da bakmıyorum. </st><st c="2273">Sinirlerim bozuluyor. </st><st c="2295">Hep aynı haberler; savaşlar, kavgalar, zamlar... </st><st c="2344">Tansiyonum çıkıyor, kapatıveriyorum. </st><st c="2381">Melahat Teyze’n kızıyor o zaman da. </st><st c="2417">Onun yarışmaları var, tablo iyiyse sevinir, kötüyse dua eder mavi açılsın diye. </st><st c="2497">Ben de mutfağa gider çay demlerim. </st><st c="2532">Bir de kurabiye yaparım yanına. </st><st c="2564">Beş dakikada. </st><st c="2578">Kolay bir tarifim var, üzüm varsa üzüm de koyuyorsun içine. </st><st c="2638">Kabartma tozu yok.” </st></p>
			<p><st c="2658">Uyuklamaya başlamıştım. </st><st c="2682">Sıcaktı, terliyordum ve bu amca yüzünden bayılmak üzereydim. </st></p>
			<p><st c="2743">Karşıda oturanlar da gülümseyerek bize bakıyorlardı.</st></p>
			<div>
				<img src="image/6_fmt.png" alt="6.psd" />
			</div>
			<p></p>
			<p></p>
			<p><st c="2795">“Uff… Amca çok sıcak oldu, camı açalım,” dedim.</st></p>
			<p><st c="2843">“Açayım evladım da... </st><st c="2866">Üşütürsen diyorum. </st><st c="2885">Bak geçenlerde benim belim tutuldu, bir hafta kalkamadım yataktan. </st><st c="2952">Bir tarihte İtalya’da görevliyken de bel fıtığı derdi çıkmıştı başıma. </st><st c="3023">İtalyan doktorlar bu konuda çok başarılı. </st><st c="3065">Bugün ameliyat yarın deniz dediler, ama yok güvenemedim. </st><st c="3122">Neyse İtalya’dan dönüşte burada Ekrem Bey ameliyat etti beni. </st><st c="3184">Onun da gözleri çok az görüyordu, ona rağmen büyük başarıyla geçti ameliyat. </st><st c="3261">Ne demişler: ‘Körler memleketinde şaşılar padişah olur.’ Ekrem Badibay. </st><st c="3333">Aklında olsun, ihtiyacınız olursa..”</st></p>
			<p><st c="3369">Ayy, bayılmak üzereydim. </st><st c="3395">Çantamdan çıkardığım fıstıkları yemeye başladım. </st></p>
			<p><st c="3444">“Ne yiyorsun evladım?”</st></p>
			<p><st c="3466">“Fıstık.”</st></p>
			<div>
				<img src="image/5_fmt.jpeg" alt="5.psd" />
			</div>
			<p></p>
			<p><st c="3476">“Şimdi yemesen çocuum. </st><st c="3500">Bak eve gidiyorsun, annecin ne güzel yemekler yapmıştır. </st><st c="3557">İştahını kapatma, bu kez yemek yiyemezsin. </st><st c="3600">Yesen de ağırlık yapar fıstıkla beraber. </st><st c="3641">Hazmı zordur fıstığın. </st><st c="3664">Ne demiş atalarımız: ‘Çok arpa atı çatlatır.’ Tam karşıda oturan teyze de gülümsemeyi bırakmış, ters ters bize bakıyordu. </st><st c="3786">Elindeki yelpazeyi ‘yeter yeter’ der gibi savuruyordu. </st></p>
			<p><st c="3841">“Arpa demişken,” dedi yaşlı amca, “ne kadar faydalı, biliyorsun. </st><st c="3906">Bol bol yemek gerek. </st><st c="3927">Geçenlerde bir sabah programında açıkladılar. </st><st c="3973">Arpanın detoks etkisi var. </st><st c="4000">Hücreleri yeniliyor, sağlık için çok önemli. </st><st c="4045">‘Atın ölümü arpadan olsun’ diye boşuna dememişler demek. </st><st c="4102">Ama biz milletçe sağlığımıza önem vermeyiz. </st><st c="4146">Bak İtalyanlar öyle değil. </st><st c="4173">Her gün yüzerler, hem de stilli yüzerler.”</st></p>
			<p><st c="4215">“İyi...” dedim. </st></p>
			<p><st c="4232">“İyi tabi ya. </st><st c="4246">Stil bilir misin? </st><st c="4264">Çoğu insan stilli yüzüyorum sanır, ama aslında tekniği bilmez. </st><st c="4327">Bak mesela, serbest stilde yüzüyorum der, ama kafasını sudan çıkarır. </st><st c="4397">Bu çok önemli bir ayrıntıdır. </st><st c="4427">Serbest stilde kafa sudan çıkmaz. </st><st c="4461">Hafifçe ağzını çıkarırsın kolunun altından. </st><st c="4505">Bizimkiler iki kere seyrettiler mi, bunu bende yaparım, derler. </st><st c="4569">Ne demiş atalarımız: ‘Bakmakla usta olunsa kediler kasap olurdu.’ Eskiden gençlerimiz yüzme sporuna daha bir düşkündü. </st><st c="4688">İstanbul’da boğaz müsabakaları yapılırdı. </st><st c="4730">Şimdi öyle değil. </st><st c="4748">Varsa yoksa futbol. </st><st c="4768">Sadece bizde değil, tüm dünyada böyle bu iş.” </st></p>
			<p><st c="4814">Öff!.. </st><st c="4821">Daha iki durak vardı eve, ama ben dayanamayacaktım. </st><st c="4873">Fıstık da bitmişti. </st><st c="4893">Karşıdaki teyze yelpazenin kenarındaki dantelleri ısırıyordu. </st><st c="4955">Onun yanındaki, sürekli öfff pöff yaparak dışarı bakıyordu. </st><st c="5015">Dayanamayıp kalktım. </st></p>
			<p><st c="5036">“Nereye gidiyorsun yavrum, Ayrancı’ya daha iki durak var,” dedi amca.</st></p>
			<p><st c="5105">“Olsun, ben biraz yürüyeceğim.” </st></p>
			<p><st c="5138">“İyi, güle güle. </st><st c="5155">Yolcu yolunda gerek.”</st></p>
			<p><st c="5176">Otobüsten indim, kendi kendime söylenmeye başladım: </st></p>
			<p><st c="5229">“Cambaz ipte balık dipte gerek. </st><st c="5261">Aç ayı oynamaz. </st><st c="5277">Ağacı kurt insanı dert yer. </st><st c="5305">Fare deliğe sığmamış, bir de kuyruğuna kabak bağlamış. </st><st c="5360">Sen ağa ben ağa bu ineği kim sağa...” </st></p>
			<p><st c="5398">OOOHH BEE! </st><st c="5409">Söyledikçe rahatladım kendime geldim. </st><st c="5447">İyi ki babaannemden duymuştum bunları. </st></p>
			<p><st c="5486">“El elden üstündür. </st><st c="5506">Beş kardeşin beşi bir değildir.” </st></p>
			<p><st c="5539">Ohhh beee!</st></p>
			<p><st c="5549">Yoldakiler dönüp bana bakıyorlardı. </st></p>
		</div>
	<div id="charCountTotal" value="5586"></div></body>
</html>
