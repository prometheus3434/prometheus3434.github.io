<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-11</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-11"><st c="0">Haydi Koş Ufuk</st></p>
			<p></p>
			<p><st c="14">Babam müzikle uğraşmamıza pek sesini çıkarmaz. </st><st c="62">Ama her şeye karıştığı gibi, ona da karışmadan duramaz. </st><st c="118">Ne zaman evde kendi kendime şarkı mırıldansam hemen söylenmeye başlar. </st><st c="189">Okul gecemizden bir ay önceydi, yine evde dolanarak bir şeyler mırıldanıyordum. </st></p>
			<p><st c="269">“Ooooğlum, nereden duyuyorsun böyle abuk sabuk şarkıları?” dedi.</st></p>
			<p><st c="333">“Baba bir ağabey bu şarkıyla Aystar Yarışması’nda ikinci oldu.”</st></p>
			<p><st c="397">“Zaten sizde değil, o yarışmaları düzenleyenlerde kabahat. </st><st c="457">Ben istemiyorum böyle şarkılar dinleyip söylemenizi, işte o kadar! </st><st c="524">Git odanda söyle çok istiyorsan.”</st></p>
			<p><st c="557">Babam sinirlenmiş görünüyordu, odama gitsem iyi olacak diye düşündüm. </st><st c="628">Kapımı kapatınca yine başladım bağıra bağıra söylemeye:</st></p>
			<p><span><st c="683">“Öööööyle deli gibi bakma başım dönüüyooorr!</st></span></p>
			<p><span><st c="728">Hasretinle yüreğim yanıyooooooorrr!..”</st></span></p>
			<p><st c="767">Babamın sesiyle irkildim, odama gelmişti.</st></p>
			<p><st c="809">“Ufuk, gel seninle biraz konuşalım.”</st></p>
			<p><st c="846">“Ne oldu baba?”</st></p>
			<p><st c="862">“Şu müzik konusunda diyorum, hazır vaktim varken biraz konuşalım. </st><st c="929">Gelirken müzik dersi kitabınızı da getir.”</st></p>
			<p><st c="971">“İyi.”</st></p>
			<p><st c="978">Müzik defterimi, kitabımı, flütümü alıp salona gittim. </st><st c="1034">Babam teybe anlamadığım şeyler söyleyen bir kadının kasetini koymuş, ona tempo tutuyordu.</st></p>
			<p><st c="1123">“Getir bakayım, önce şu deftere bir göz atalım. </st><st c="1172">Ne öğrendiniz en son?”</st></p>
			<p><st c="1194">Başladım keyifle söylemeye:</st></p>
			<p><span><st c="1222">“Helvacı helvaaaa</st></span></p>
			<p><span><st c="1240">Şeker lokumdur helva”</st></span></p>
			<p><st c="1262">“Bu ne oğlum?”</st></p>
			<p><st c="1277">“Öğretmenin en sevdiği şarkı.” </st></p>
			<p><st c="1309">“İyi, anladım. </st><st c="1324">Kitaptan bir şeyler söyle bakalım, mesela bu parça.”</st></p>
			<p><st c="1376">Söylemeye başladım:</st></p>
			<p><span><st c="1396">“Deredeki ördek nasıl yüzüyor</st></span></p>
			<p><span><st c="1426">Nasıl yüzüyor</st></span></p>
			<p><span><st c="1440">Usanmadan böyle ne çok söylüyor</st></span></p>
			<p><span><st c="1472">Ne çok söylüyor</st></span></p>
			<p><span><st c="1488">Vak vak vak vak”</st></span></p>
			<p><st c="1505">“Tamam yeterli. </st><st c="1522">Bu nasıl?”</st></p>
			<p><st c="1532">“</st><span><st c="1534">Kurbağa baktı öküzeee...</st></span></p>
			<p><span><st c="1558">Dedi sonra kendinceee </st></span></p>
			<p><span><st c="1581">Ben de ona benzerim</st></span><st c="1600">”</st></p>
			<p><st c="1602">“Tamam tamam, anlaşıldı. </st><st c="1627">Nota bilgin ne âlemde peki?”</st></p>
			<p><st c="1655">“Hiçbir şey anlamıyorum baba.”</st></p>
			<p><st c="1686">“Ah oğlum ah, öyle kabiliyetim vardı ki müziğe senin kadarken. </st><st c="1750">Bir şarkıyı bir kere duymayayım ertesi gün başlardım ezberden söylemeye. </st><st c="1823">Ah dedenin hali vakti yerinde olsaydı, bir piyanomuz olsaydı mesela. </st><st c="1892">Belki de bestelerim falan olurdu. </st><st c="1926">Belki değil, kesin olurdu. </st><st c="1953">Şimdi imkânımız var çok şükür, sana bir gitar alabilirim. </st><st c="2011">Ama nerede sende o kabiliyet?”</st></p>
			<p><st c="2041">“Baba bizim sınıf için bir şey bestelesene. </st><st c="2086">Yılsonu gecemiz de yaklaşıyor, sahneye çıkarsın, benim de havam olur.”</st></p>
			<p><st c="2156">“Kolay. </st><st c="2165">Baksana şu şarkılara. </st><st c="2187">Kurbağa çıkmış dala.”</st></p>
			<p><st c="2208">“Sen yaparsın baba.”</st></p>
			<p><st c="2229">“Dur bakalım, uğraşmak lazım, ilham gelecek öyle pat diye olmaz. </st><st c="2295">Durursun durursun, sonra bir gecede çıkar.”</st></p>
			<p><st c="2338">“Yapacaksın ama değil mi?”</st></p>
			<p><st c="2365">“Düşünürüz dediiik...”</st></p>
			<p><st c="2388">Babam böyle dediyse yapma ihtimali vardı. </st><st c="2431">Ertesi gün, sınıftakilere babamın yılsonu gösterimiz için beste hazırladığını söyledim. </st><st c="2519">Kızlar büyük ilgi gösterdiler.</st></p>
			<p><st c="2549">“Aaa! </st><st c="2556">Senin baban besteci mi? </st><st c="2580">Ne güzel, çok şanslısın,” dedi Merve. </st><st c="2618">Ardından, “Ben de şarkı söylemeye bayılırım!” diye ekledi. </st></p>
			<p><st c="2677">Merve her zaman şarkı söylemeye hazırdır zaten. </st><st c="2725">Teneffüslerde o başlayınca biz çaktırmadan sınıfı boşaltmaya alıştık. </st><st c="2795">İşte yine geldi bir tane:</st></p>
			<p><span><st c="2820">“Bir kere sevdim diyeeeee</st></span></p>
			<p><span><st c="2846">Bin pişman etme beniiiiii</st></span></p>
			<p><span><st c="2872">Bir kere sevdim diyeeeee”</st></span></p>
			<p><st c="2898">Sınıftan üç beş kız daha hemen Merve’nin etrafını sardı, yana yakıla bu şarkıyı söylemeye başladılar. </st><st c="3001">Hepsi, söylerken ağlayacak gibi bakıyordu. </st><st c="3044">Bertan kolumdan çekiştirdi, kızgındı.</st></p>
			<p><st c="3081">“Yürü hadi çıkalım, bir saat susmazlar şimdi. </st><st c="3128">Nerden açtın bu konuyu...”</st></p>
			<p><st c="3154">“Ne bileyim, sadece babam beste yapacak demiştim.”</st></p>
			<p><st c="3205">Sınıfta babamın beste yapacağı haberi hemen yayıldı. </st><st c="3259">Dersteki fısıldaşmalar uzayınca öğretmenimiz de sordu:</st></p>
			<p><st c="3313">“Ne oluyor?”</st></p>
			<p><st c="3326">“Ufuk’un babası yılsonu gösterimiz için beste yapıyormuş öğretmenim,” dedi Merve.</st></p>
			<p><st c="3408">“Güzel bir haber, bu tür uğraşlar hem keyif verir hem de yaşam kalitemizi arttırır çocuklar,” dedi öğretmenimiz.</st></p>
			<p><st c="3521">Tüm sınıf bana döndü, hayranlıkla bakan kızlar çoğunluktaydı. </st><st c="3584">Utanıp başımı çevirdim. </st><st c="3608">İçimden seviniyordum tabi. </st><st c="3635">Babamın yeri göğü sarsacak bir parça yapacağından emindim. </st><st c="3694">Derse döndük. </st><st c="3708">Çıkışta birkaç kız yanıma geldi.</st></p>
			<p><st c="3740">“Şarkının ismi belli mi Ufuk?”</st></p>
			<p><st c="3771">“Yok daha koymadı, emin değilim. </st><st c="3805">“</st></p>
			<p><st c="3806">Seçil diğerlerini itekleyerek öne çıktı:</st></p>
			<p><st c="3846">“Ben buldum,” dedi. </st><st c="3867">“Dağları deldim bir başıma, olsun.”</st></p>
			<p><st c="3902">“Olmaz, o var zaten. </st><st c="3924">Değişik bir şey olmalı. </st><st c="3948">‘Ay ışığında limonata’ gibi falan...” dedi Merve.</st></p>
			<p><st c="3997">Birkaç kız kıkırdadı. </st><st c="4020">Sıkılmıştım, meğer ne çok meraklısı varmış bu işin. </st><st c="4072">Hemen kaçtım oradan. </st><st c="4093">Akşam yemekte babama konuyu açtım:</st></p>
			<p><st c="4127">“Baba bugün sınıfta yılsonu için beste yapacağını söyledim, herkes çok şaşırdı.”</st></p>
			<p><st c="4208">“Ne? </st><st c="4214">Haa, tamam bakarız bakarız,” dedi babam, ağzı dolu.</st></p>
			<p><st c="4265">“Bak baba, çok önemli, öğretmenin bile haberi oldu. </st><st c="4318">Yapamazsan ayıp olur.”</st></p>
			<p><st c="4340">“Tamam dedik, uzatmayalım. </st><st c="4368">Benim bestemi anlayabilir misiniz bilmiyorum tabi ama sizin seviyenizde bir şeyler düşünürüz. </st><st c="4462">Neydi o deredeki ördek, ha... </st><st c="4492">vak vak falan,” deyip güldü babam. </st><st c="4527">“Kulaklarınızın pası silinsin biraz. </st><st c="4564">Kaliteli müzik ruhun gıdasıdır,” diye ekledi. </st></p>
			<p><st c="4610">Ertesi gün soranlara, babamın bestesinin şahane olacağını, bütün gece üzerinde çalıştığını söyledim. </st><st c="4711">Cansu bayılacak gibi oldu.</st></p>
			<p><st c="4737">“Ayyyy! </st><st c="4746">Öyle çok merak ediyorum ki. </st><st c="4774">İlk kez bir besteciyi yakından göreceğim.”</st></p>
			<p><st c="4816"> Bertan, babamı tanıyordu:</st></p>
			<p><st c="4842">“Hüsnü Amca’nın böyle bir şey yapacağına hiç inanamıyorum doğrusu,” dedi.</st></p>
			<p><st c="4916">“Yapacak. </st><st c="4927">Babam müzik konusunda hiç fena değildir, küçüklüğünde piyanosu olsaymış şimdi ünlü bir besteci bile olabilirmiş,” dedim.</st></p>
			<p><st c="5047">“Benim de Ferrari’m olsa şimdi bile Formula 1 kazanırım.”</st></p>
			<p><st c="5105">“Canın dayak istiyor galiba Bertan.”</st></p>
			<p><st c="5142">“N’olurmuş yani? </st><st c="5160">Gel bakalım hadi sıkıysa!”</st></p>
			<p><st c="5186">Tam birbirimize girmek üzereydik ki öğretmenimiz gözüktü.</st></p>
			<p><st c="5244">“Ne oluyor orada?”</st></p>
			<p><st c="5263">“Hiç öğretmenim, Bertan’la şakalaşıyorduk.”</st></p>
			<p><st c="5307">“İyi, oturun bakalım. </st><st c="5330">Derse başlamadan söyleyeyim; Ufuk, babanın bestesi için yılsonu programında bir yer ayarladık. </st><st c="5425">Halk oyunu gösterisinden hemen sonra sahne alacak. </st><st c="5476">Haftaya parçanın uzunluğu, enstrüman durumu ile ilgili bilgi getirmen gerekiyor. </st><st c="5557">Ona göre programı ayarlayacağız.”</st></p>
			<p><st c="5590">Şaka gibiydi, ama gerçek olmuştu işte.</st></p>
			<p><st c="5629">“Tamam öğretmenim.”</st></p>
			<p><st c="5649">Teneffüste birkaç kişi gelip babamın imzalı fotoğrafını istedi. </st></p>
			<p><st c="5714">“Konserden sonra veririm,” diye geçiştirdim.</st></p>
			<p><st c="5758">Akşam babama konunun önemini tekrar hatırlattım:</st></p>
			<p><st c="5807">“Baba valla şakası yok bu işin. </st><st c="5840">Haftaya kadar bana parçanın uzunluğu, enstrüman kullanıp kullanmayacağın hakkında bilgi vermen gerekiyormuş, bugün öğretmen söyledi. </st><st c="5973">Biliyorsun üç hafta kaldı, program hazırlanacakmış.”</st></p>
			<p><st c="6025">“Oğlum, bu işimin arasında bir de beste çıkardın başıma yaa!”</st></p>
			<p><st c="6087">“Ama yaparım demiştin.”</st></p>
			<p><st c="6111">“Neyse tamam, bakarız. </st><st c="6135">Bu gece bir şeyler çıkartırım.”</st></p>
			<p><st c="6166">“Oleeeyy!”</st></p>
			<p><st c="6177">Babam o gece durmadan bir şeyler yazıp durdu; arada annemle bana okuyordu yazdıklarını:</st></p>
			<p><st c="6265">“Bakın nasıl olmuş sözler!</st></p>
			<p><span><st c="6292">Hadi çıkın şu güneşli havayyaaaa</st></span></p>
			<p><span><st c="6325">bakın çıkan bulutlaraaaaa</st></span></p>
			<p><span><st c="6351">resmini yapın tahtaayaaaa</st></span></p>
			<p><span><st c="6377">tahtaya! </st><st c="6387">Tahtaya!”</st></span></p>
			<p><st c="6396">“Yok, olmamış,” dedi annem. </st><st c="6425">“Söylemesi zor, biraz da anlamsız olmuş.” </st></p>
			<p><st c="6467">“Bence de baba, daha iyi bir şey lazım.”</st></p>
			<p><st c="6507">Babam yine gitti, odaya kapandı. </st></p>
			<p></p>
			<p><span><st c="6541">“Bu dünya ne şirin dünya...</st></span></p>
			<p><span><st c="6568">Dünya dünya </st></span></p>
			<p><span><st c="6581">kalmaz sana daaa...</st></span></p>
			<p><span><st c="6600">Dünya dünyaaaa</st></span></p>
			<p><span><st c="6615">Bana da bana daa...</st></span></p>
			<p><span><st c="6635">Kocaman gözleriyle </st></span></p>
			<p><span><st c="6655">Bakıyor insanaaaaaa”</st></span></p>
			<p></p>
			<p><st c="6675">“Fena değil,” dedi annem. </st><st c="6702">“Ama çocukların beğeneceğini sanmam.”</st></p>
			<p><st c="6739">“Öff! </st><st c="6746">Ne dinliyor bunlar?” dedi babam, bana dönerek.</st></p>
			<p><st c="6792">“Valla kızlar Candan Erçetin, Sezen Aksu, Özlem Tekin falan dinliyor, ille de romantik olacak. </st><st c="6888">Biz oğlanlar için fark etmez; Athena, Teoman, Ceza, İbo... </st><st c="6947">Hareketli olsun da… Romantik sevmiyoruz.”</st></p>
			<p><st c="6988">Babam yine döndü odasına. </st><st c="7015">“Beni rahatsız etmeyin,” dedi giderken. </st><st c="7055">Annemden de kahve istedi. </st></p>
			<p><st c="7081">Ben yatmaya giderken babamın çalıştığı odadan bangır bangır sesler geliyordu. </st><st c="7159">Yavaşça girip “Ben yatıyorum, iyi geceler,” dedim. </st><st c="7210">Kafasını sallayıp “İyi iyi” dedi. </st><st c="7244">Yorgun ve sinirli görünüyordu. </st></p>
			<p><st c="7275">Sabah erkenden fırladım yataktan. </st><st c="7309">Babam daha kalkmamıştı. </st><st c="7333">Tam uyandırmaya gidecektim ki annem çekti kolumdan.</st></p>
			<p><st c="7384">“Oğlum, sakın uyandırayım deme. </st><st c="7417">Adamcağız daha yeni yattı. </st><st c="7444">Nereden çıkardınız şu şarkı meselesini, anlamadım. </st><st c="7495">İşine de geç kalacak.”</st></p>
			<p><st c="7517">“Anne ben çıkarmadım ki, kendisi dedi.”</st></p>
			<p><st c="7557">“İyi, hadi sen de hazırlan da gecikme, servis gelir şimdi.”</st></p>
			<p><st c="7617">Akşam babam eve döndüğünde pek keyifliydi. </st><st c="7661">“Beste işi tamam” dedi. </st><st c="7685">“Öğretmenine söyle, şarkı altı dakika sürüyor, bana bir gitar eşlik edecek. </st><st c="7761">Notaları da işte burada.”</st></p>
			<p><st c="7786">“Yaşşa baba! </st><st c="7800">Bertan Bey görsün bakalım,” dedim.</st></p>
			<p><st c="7834">Ertesi gün ilk derste hemen çıkardım notaları. </st></p>
			<p><st c="7882">“Öğretmenim babam şarkıyı hazırladı. </st><st c="7919">İşte notaları. </st><st c="7934">Yalnız gitar çalan biri gerekiyormuş, bir de şarkı altı dakika sürecekmiş, onu söyledi.”</st></p>
			<p><st c="8022">Bunları söylerken üzerime çevrili hayran bakışlardan pek keyif almıştım. </st><st c="8096">Öğretmenimiz elimdeki kâğıtları aldı. </st><st c="8134">Ben tam babamın gerçek bir besteci gibi çalıştığını anlatmaya hazırlanıyordum ki,</st></p>
			<p><st c="8215">“Tamam ben hallederim gitar işini, babana teşekkür ederiz. </st><st c="8275">Şimdi derse dönelim,” dedi öğretmen.</st></p>
			<p><st c="8311">Teneffüste kızlar yanıma gelip şarkıyı mırıldanmamı istediler. </st></p>
			<p><st c="8375">“Bana da söylemedi daha, sürpriz olacak,” dedim.</st></p>
			<p><st c="8423">“Belki de bestesinin çalınmasından korkuyordur?” dedi Merve. </st></p>
			<p><st c="8485">“Korsanlar da çalabilir,” dedi Hümeyra.</st></p>
			<p><st c="8524">“Doğru!” dedi Hazal, “Korsana dikkat etmek gerekir diye okumuştum bir müzik dergisinde.” </st></p>
			<p><st c="8614">Teneffüste Bertan’a dün gece babamın halini görmesi gerektiğini, tam bir besteci gibi çalıştığını anlattım, şaşırdı. </st></p>
			<p><st c="8731">“Gerçek bir besteci gibi mi?”</st></p>
			<p><st c="8760">“Ne sandın, saç baş karışmıştı, elindeki kurşun kalem kemirilmekten delik deşik olmuştu, bakışları bile değişikti. </st><st c="8876">Zaten sabaha karşı bitirebildi.”</st></p>
			<p><st c="8908">O sırada yanımızda duran Cansu hemen atladı:</st></p>
			<p><st c="8953">“ Ayyy!.. </st><st c="8964">çok merak ettim şimdi, şöyle kısacık bir şey mırıldansan.”</st></p>
			<p><st c="9022">“Ben de bilmiyorum kızım. </st><st c="9049">On gün sonra göreceksiniz işte.”</st></p>
			<p><st c="9081">O akşam tüm ısrarlarıma rağmen babam bir şey söylemedi. </st><st c="9138">Annem de bilmiyordu. </st><st c="9159">Aslında benim için de pek önemli değildi zaten. </st><st c="9207">Ama sınıftaki yorumlar bitmek bilmiyordu. </st><st c="9249">Herkes o günden çok, babamın bestesini merak ediyordu.</st></p>
			<p><st c="9303">“Baban romantik bir adam mı Ufuk?”</st></p>
			<p><st c="9338">“Ne bileyim?”</st></p>
			<p><st c="9352">“Sence şarkıda mutsuz aşk mı olacak?”</st></p>
			<p><st c="9390">“Kızlar ben bir şey bilmiyorum yaa, çekilin başımdan!” diye bağırıyordum. </st><st c="9465">Ama yok, babamın bestesi hakkında çıkan söylentiler bitecek gibi değildi. </st></p>
			<p><st c="9539">Neyse sonunda o gün geldi. </st><st c="9566">Babam gerçekten çok şık giyinmişti, annem de ilk kez saçlarını kafasında koca bir topuz yaptırmıştı. </st><st c="9667">Beraberce okula gittik. </st><st c="9691">Kızlar hemen bize bakıp fısıldaşmaya başladılar. </st><st c="9740">Birkaçı, gösteriden sonra imza isteyeceklerini söyleyip gülüşerek kaçtı. </st></p>
			<p><st c="9813">Hepimiz yerimize oturduktan sonra okul müdürü sahneye çıkıp kısa bir konuşma yaptı, çılgınca alkışladık tabi. </st></p>
			<p><st c="9923">Arkasından son sınıfların hazırladığı kısa bir piyes olacaktı, sonra dördüncü sınıflardan bir halkoyunu gösterisi, sonra da beklenen an... </st><st c="10062">Yani babam geliyordu. </st></p>
			<p><st c="10084">Babama baktım yan gözle, biraz sinirli gibiydi. </st></p>
			<p><st c="10132">Piyes bitip halkoyunu gösterisi başlayınca babam öğretmenimizle birlikte sahnenin arkasına geçti. </st><st c="10230">Annemle birbirimize bakıp gülüştük, o da biraz sinirli gibiydi sanki. </st></p>
			<p><st c="10300">Bizim sınıfta fısıldaşmalar başlamıştı bile, kimse sahnedekilerle ilgilenmiyordu. </st><st c="10382">Az sonra öğretmenimiz sahnenin arkasından çıkıp yanımıza geldi, yerine oturdu. </st><st c="10461">Sakin olmamızı, bir daha gürültü yapanı görürse sahneye çıkartıp şiir okutacağını söyledi. </st><st c="10552">Hepimiz sustuk.</st></p>
			<p><st c="10567">Derken sahne ışıkları karardı, önce gitar çalan genç göründü, sonra da babam. </st><st c="10646">Bizim sınıf çılgınca alkışlıyordu. </st><st c="10681">Diğer veliler şaşkın, dönmüş bize bakıyorlardı. </st></p>
			<p><st c="10729">Babam salondakileri selamlayıp mikrofonu aldı, gitarcı çocuk da sandalyesine oturdu. </st><st c="10814">İşte geliyordu bomba şarkı!</st></p>
			<p><st c="10841">Gitar hareketli bir şeyler çalmaya başladı ve babamdan ilk sözler duyuldu:</st></p>
			<p></p>
			<p><span><st c="10916">“Haydiiiii </st></span></p>
			<p><span><st c="10928">Haydi haydi koş!</st></span></p>
			<p><span><st c="10944">Hamdi, Ali, Veli sen de koş!</st></span></p>
			<p><span><st c="10973">Koş güzelliğe</st></span></p>
			<p><span><st c="10987">Koş mutluluğa</st></span></p>
			<p><span><st c="11001">Koş okulunaaaaa!</st></span></p>
			<p><span><st c="11018">Haaaydi</st></span></p>
			<div>
				<img src="image/13_fmt.jpeg" alt="13.psd" />
			</div>
			<p><span><st c="11026">Haydi haydi koş!</st></span></p>
			<p><span><st c="11043">Ayşe, Zeynep sen de koş!</st></span></p>
			<p><span><st c="11068">Atla coş!</st></span></p>
			<p><span><st c="11078">Zıpla coş! </st></span></p>
			<p><span><st c="11090">Oyna coş!</st></span></p>
			<p><span><st c="11099">Haydi koooşşşşş!..”</st></span></p>
			<p><st c="11119">Gitar olanca hızıyla çalıyordu, annem çantasından çıkardığı kâğıt mendile burnunu gömmüş, ağlıyordu. </st><st c="11221">Benim kulaklarım uğulduyordu, şaşkındım. </st><st c="11262">Utancımdan arkadaşlara bakamıyordum. </st><st c="11299">Arada bir ‘Haydi koş’ sözleri çınlıyordu kafamın içinde.</st></p>
			<p><st c="11355">Babam kendini nakarata iyice kaptırmış, hoplaya zıplaya şarkıyı söylüyordu. </st><st c="11432">Bir baktım veliler de tempo tutmaya başladılar; kimi gülüyor, kimi eşlik ediyor, kimi alkışlıyordu. </st></p>
			<p><st c="11532">İçimden, hadi bitsin artık, diye yalvarıyordum. </st><st c="11580">Sonunda bitti. </st><st c="11595">Sahneden inip yanımıza gelirken babamın yüzüne hiç bakmadım, rezil olmuştum. </st><st c="11672">Annemle sarıldılar, öğretmenimiz yanımıza gelip tebrik etti.</st></p>
			<p><st c="11732">Eve dönerken hiçbir çocuk babamdan imza istemedi. </st><st c="11783">Merve uzaktan hayal kırıklığıyla babamı süzüyordu. </st><st c="11834">Bertan, ben demiştim, der gibi gülerek bakıyordu. </st></p>
			<p><st c="11884">Ertesi gün okulda adım ‘HAYDİ KOŞ UFUK’a çıkmıştı bile. </st></p>
			<p><st c="11940">Aradan bir yıl geçti, artık babamın yanında şarkı söylediğimi hatırlamıyorum. </st></p>
		</div>
	<div id="charCountTotal" value="12018"></div></body>
</html>
