<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-2"><st c="0">Doyumsuz Çocuklar</st></p>
			<p></p>
			<p><st c="18">Babam televizyon başında saatlerini geçirmekten keyif mi alıyor, yoksa acı mı çekiyor anlayabilmiş değilim. </st><st c="127">Ne zaman bir şey seyredecek olsa mutlaka yüzünü buruşturur, kızar, söylenir. </st><st c="204">En sevdiği futbol programlarında bile hop oturur hop kalkar. </st><st c="265">Hele sabah programlarını sunan kadınlar delirtir babamı. </st><st c="322">Bu sabah yine aynı şeyler oldu:</st></p>
			<p><st c="353">“Şu şu saçlara bak saçlara! </st><st c="382">Yahu bu kadın evden çıkarken aynaya bakmıyor mu? </st><st c="431">Kadının yüzü tepsi gibi, o ısrarla saçlarını kısa kestiriyor. </st><st c="493">Şebek gibi olmamış mı?”</st></p>
			<p><st c="516">Annem babama ters ters bakıp kanalı değiştirdi. </st><st c="565">Bu kez bir ekonomist, günün haberlerini veriyordu;</st></p>
			<p><st c="615">“Son altı aylık veriler gösteriyor ki, faizdeki keskin düşüş iki ay daha aynı trendde devam edecek. </st><st c="716">Bono faizleri artarken reel faizler borsadan etkilenip düşecek...”</st></p>
			<p><st c="782">Babam koltukta doğrulup elindeki çay bardağını hışımla sehpaya bıraktı. </st><st c="855">Elini televizyona uzatmış, adamı dövecek gibi bağırıyordu:</st></p>
			<p><st c="913">“Yahu kardeşim, kandırmayın milleti! </st><st c="951">Daha geçen ay faiz çıkacak dediniz, şimdi düşüyor; borsa parlak diyorsunuz, bütün kâğıtlar değer kaybetti. </st><st c="1058">Oraya çıkıp çan çan çan konuşuyorsunuz, yaptığınız bir şey yok.” </st></p>
			<p><st c="1123">Babamın bu söylevlerine alışmıştık artık. </st><st c="1165">Her program, her spiker, her dizi film için söylenecek olumsuz bir sözü vardı. </st><st c="1244">Bir tek belgesellere ses çıkarmazdı. </st><st c="1281">Ama bazen maymunlar daldan dala çok sıçradılar diye kızdığı olurdu. </st></p>
			<p><st c="1349">Annem dayanamayıp yine değiştirdi kanalı. </st><st c="1391">Bu kez bir psikolog, çocuk gelişimi ile ilgili bilgiler veriyordu:</st></p>
			<p><st c="1457">“Altı yaşından itibaren çocuk artık sosyal hayatın bir parçası olmaya başlamıştır, aile toplantılarına katılır, söz alır, söylediklerinin dinlenmesini ister. </st><st c="1616">Bunlar, toplumda bir yer edinme çabasının göstergeleridir. </st><st c="1675">Küçük fıkralar, yaşanmış ya da yaşanabilecek olaylar anlatıp dikkat çekmeye çalışır...”</st></p>
			<p><st c="1762">“Sonra da tepemize biner, vıdı vıdı hiç susmaz!” dedi babam. </st><st c="1824">“Tabi konuşmak kolay. </st><st c="1846">Kendisi kaç tane büyüttü acaba?” diye devam etti.</st></p>
			<p><st c="1895">Annem bu arada kanalı çoktan değiştirmişti. </st><st c="1940">Bir kadın avaz avaz türkü söylüyordu bu kez: </st></p>
			<p><st c="1985">“Ham meyvayı koparmışlar dalındaaann” </st></p>
			<p><st c="2023">Babam durur mu?</st></p>
			<p><st c="2038">“Yav geç şunu Allah aşkına, şişirmişler kadını balon gibi baksanıza. </st><st c="2108">Bu kameramanları keseceksin. </st><st c="2137">Çekim nedir, görüntü nasıl alınır bilmiyorlar,” diye bu kez de kameramanları haşladı.</st></p>
			<p><st c="2222">Annem ‘artık yeter’ der gibi baktı babama. </st><st c="2266">“Ben gidiyorum,” dedi. </st><st c="2289">Babam duymadı, çünkü halen söyleniyordu:</st></p>
			<div>
				<img src="image/10_fmt.png" alt="10.psd" />
			</div>
			<p></p>
			<p><st c="2329">“Bu ses bu vücuttan nasıl çıkıyor, anlamıyorum, borazan borazan...”</st></p>
			<p><st c="2397">Annem kapıyı çarpıp gitmişti. </st><st c="2428">Babam sağa sola bakındı, kumandaya uzandı. </st><st c="2471">On dakika kanal kanal dolaştıktan sonra bir belgesel programında karar kıldı. </st></p>
			<p><st c="2549">“Heyyyt, yavrum be!.. </st><st c="2571">Bak Can bak, suaygırını görüyor musun, müthiş bir hayvan bu. </st><st c="2632">Şu gövdeye bak, bunların erişkinleri bir buçuk tonu buluyormuş. </st><st c="2696">Bak bak suya nasıl giriyorlar, kızdırmaya da gelmez haa... </st><st c="2755">Sinirli hayvandır, öyle şirin göründüğüne bakma. </st><st c="2804">Kızdı mı devirir adamı.”</st></p>
			<p><st c="2828">“Sen nereden biliyorsun baba?”</st></p>
			<p><st c="2859">“Nereden mi biliyorum, biz bunları gördük oğlum. </st><st c="2909">Öğretmenimiz, ilkokulda iki kez hayvanat bahçesine götürmüştü, orada incelemiştik. </st><st c="2992">Balıklar, ayılar, atlar... </st><st c="3019">O zaman bu kadar çok hayvan yoktu, ama gezmeye doyamazdık yine de. </st><st c="3086">Şaşkın şaşkın dolanırdık kafeslerin arasında. </st><st c="3132">Hatta Mehmet amcan var ya Ezgi’nin babası, ayıların olduğu bölüme fazla yaklaşmıştı da elindeki bisküviyi alıvermişti ayının biri.”</st></p>
			<p><st c="3263">“Beni de götürsene baba...”</st></p>
			<p><st c="3291">“Okul götürür oğlum, hem o zaman televizyon yoktu, bak şimdi ne güzel evinden seyrediyorsun hepsini.”</st></p>
			<p><st c="3393">“Ama yakından görmek gibi olmuyor ki...”</st></p>
			<p><st c="3434">Babam beni dinlemiyordu.</st></p>
			<p><st c="3459">“Bak bak şimdi de kangurular çıktı, bunlar da dünyadaki en ilginç yaratıklardan biri. </st><st c="3546">Bayılırım kanguruya. </st><st c="3567">Bak nasıl taşıyor yavrusunu, kesesine koymuş. </st><st c="3613">Tehlikelere karşı böyle koruyor belli bir yaşa kadar.”</st></p>
			<p><st c="3667">Dayanamadım, “Keşke seninde böyle bir cebin olsa,” dedim. </st></p>
			<p><st c="3726">Bu son sözlerimi duydu, “Nedenmiş o?” dedi.</st></p>
			<p><st c="3769">“Ben de seninle birlikte gezerdim o zaman.”</st></p>
			<p><st c="3813">“Oldu beyefendi başka arzunuz?”</st></p>
			<p><st c="3845">“Ama baba, kangurular bile çocuklarını gezdiriyorlar, sen beni hiçbir yere götürmüyorsun.”</st></p>
			<p><st c="3936">“İnsaf be oğlum... </st><st c="3956">Daha dün alışverişe gitmedik mi beraber, istediğin oyuncağı almadın mı, cep telefonlarına bakmadın mı?” </st></p>
			<p><st c="4060">Babam bunları söylerken gözü halen televizyondaydı. </st></p>
			<p></p>
			<p><st c="4112">Düşündüm, babam haklı, dedim içimden. </st><st c="4150">Dün birlikte alışveriş merkezine gittik, dükkânları dolaştık, istediğim helikopteri aldık, sonra yeni çıkan televizyon, telefon modellerine baktık. </st><st c="4298">Ama ben yine de hiçbir yere gitmemişiz gibi hissediyordum. </st><st c="4357">Sanırım yeni bir şey yapmamıştık birlikte. </st><st c="4400">Geçen hafta da alışveriş merkezindeydik, ondan önceki hafta da... </st></p>
			<p><st c="4466">“Ama baba, geçen hafta da gitmiştik oraya.”</st></p>
			<p><st c="4509">Babam sinirlenmişti:</st></p>
			<p><st c="4530">“Doyumsuzsun doyumsuz! </st><st c="4554">Sadece sen değilsin ama, biliyorum arkadaşların da böyle. </st><st c="4612">Oysa oralara gitmek için anne babasına yalvaran kaç çocuk var biliyor musun sen? </st><st c="4693">Yani bu çağın çocuklarını memnun etmek şu deveye hendek atlatmaktan zor!” diye de ekledi. </st></p>
			<p><st c="4783">Ekranda şimdi de develer vardı. </st><st c="4815">Odama gittim, babam halen arkamdan söyleniyordu:</st></p>
			<p><st c="4863">“Yok yok, hiçbir yere çıkartmamak gerek aslında, bir keyifle izlettirmedi şu programı. </st><st c="4951">Yok cebim olsaymış da onu gezdirseymişim...”</st></p>
			<p><st c="4995">Yatağıma uzanıp gözlerimi kapadım. </st><st c="5031">Babam haklı mıydı acaba? </st><st c="5056">Ama benim söylediklerim de doğruydu. </st><st c="5093">Bir kere artık onlar gibi sokakta rahatça oynayamıyoruz, eve arkadaş çağıramıyorum, apartmanda gürültü oluyor diye. </st><st c="5209">Pazarları hep aynı alışveriş merkezi, bayramlarda anneannem, tatillerde babaannem. </st><st c="5292">Öyle geçip gidiyor işte...</st></p>
			<p><st c="5318">İçeriden konuşma sesleri geliyordu, annem gelmişti. </st><st c="5371">Konu bendim galiba. </st><st c="5391">Sonunda ikisi de bir konuda anlaşmıştı:</st></p>
			<p><st c="5430">“Beni memnun etmek, zordu zooor.”</st></p>
		</div>
	<div id="charCountTotal" value="5464"></div></body>
</html>
