<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-9"><st c="0">Özgür Kız</st></p>
			<p></p>
			<p><st c="9">Nazike teyzem annemin ablasıdır. </st><st c="43">İyidir, hoştur, çok güzel üzümlü kek ve biber dolması yapar. </st><st c="104">Yalnız biraz telaşlıdır. </st><st c="129">Özellikle de kuzenim Gülen ve sağlık konularında... </st><st c="181">Gülen biraz koşup zıplasın, teyzem hemen birkaç havluyla geliverir. </st><st c="249">Sırta havlu, göğse havlu derken kızcağız havlu dükkânına döner. </st><st c="313">Gülen biraz fazla gülsün, “Yapma yeter, fıtık çıkar göbeğinde,” diyerek susturur. </st><st c="395">O zaman adını niye Gülen koydun diye sorası gelir insanın. </st><st c="454">Dondurma yiyecek olur, teyzem parmağını sallar, “Dur! </st><st c="508">Şimdi olmaz. </st><st c="521">Bekle, erisin de öyle ye, boğazını üşütürsün,” der. </st></p>
			<p><st c="573">Annem, “Bu kadarı normal değil,” diyor teyzeme. </st><st c="621">Bence de öyle. </st><st c="636">Gülen okuldan biraz geç kalsın, teyzem bunalıma girer. </st><st c="691">Bakkala gidecek olsun eve dönene dek teyzem pencerede bekler. </st><st c="753">İşte böyle biri.</st></p>
			<p><st c="769">Geçen hafta Nazike teyzem bizi sinemaya götürmek istedi. </st><st c="827">Ben, kardeşim Selin ve Gülen. </st><st c="857">Çok sevindik bu işe tabi. </st><st c="883">Teyzem filmi kendi seçmiş, biletleri de almıştı. </st><st c="932">“Çok seveceksiniz, tam size göre,” diyordu. </st><st c="976">Sinemaya gelince hemen gazoz ve mısır büfesine koştuk. </st><st c="1031">Teyzemin ısrarlarıyla ılık gazoz ve tuzsuz mısır almak zorunda kaldık. </st><st c="1102">Gazozu anladık da mısır niye tuzsuz, dedim. </st><st c="1146">Tansiyonumuz çıkıverir Allah korusunmuş. </st><st c="1187">Yine de fena değildi. </st></p>
			<div>
				<img src="image/19_fmt.jpeg" alt="19.psd" />
			</div>
			<p></p>
			<p><st c="1209">Film başlamadan teyzeme konuyu sorduk. </st><st c="1248">“Sizin yaşlarınızda bir kız çocuğunun, bir tilki ile arkadaşlığı anlatılıyormuş,” dedi teyzem. </st><st c="1343">Üçümüz de “Neee?!” diye bağırdık. </st><st c="1377">“Ne yani, bizi sıkıcı bir çocuk filmine mi getirdin teyze. </st><st c="1436">Eminim aksiyon da yoktur!” dedi Selin. </st></p>
			<p><st c="1475">“Küçük hanıma da bakın, yedi değil on yedi yaşında sanki?” dedi teyzem gülerek. </st></p>
			<p><st c="1555">Biz böyle konuşurken ışıklar söndü ve harika bir orman manzarasıyla film başladı.</st></p>
			<p><st c="1636">Dokuz on yaşlarında, kızıl saçlı, sevimli bir kız çocuğu çıkıyordu sonra. </st><st c="1711">Bisikletini patika yolda bırakıp ormana doğru koşuyordu. </st><st c="1768">Resmen masallardaki gibi bir ormandı. </st><st c="1806">Küçük dereler, vadiler, koşturan sincaplar. </st><st c="1850">Hiç kimse yoktu ve küçük kız bitkiler, böcekler, ağaçlar arasında atlaya zıplaya koşturuyor, yerlerde yatıp yuvarlanıyordu. </st><st c="1974">Bir de arada bir ortaya çıkan koca kuyruklu bir tilki vardı. </st></p>
			<p><st c="2035">Üçümüz de hayran hayran kızı ve manzarayı seyrediyorduk. </st><st c="2092">Teyzemse uyukluyordu. </st><st c="2114">“Bana dokunmayın,” demişti zaten. </st><st c="2148">Bir ara teyzem gözünü aralar gibi oldu. </st><st c="2188">“Annesi babası yok mu ayol bu çocuğun, azıcık içim geçmiş. </st><st c="2247">Ben uyurken mi çıktılar yoksa?” gibi bir şeyler sordu.</st></p>
			<p><st c="2301">“Bilmem teyze, ben görmedim,” dedim.</st></p>
			<p><st c="2338">“Çocuum sen seyrediyorsun ya bir saattir nasıl görmedin?” dedi teyzem.</st></p>
			<p><st c="2409">“Yok işte. </st><st c="2421">Bir tilki var ortalıkta, başka da kimse yok.”</st></p>
			<p><st c="2466">“Gördüm o tilkiyi, kuduz muduz olmasa bari. </st><st c="2511">Hayır bir de yalnız başına bırakmışlar çocuğu. </st><st c="2558">Ne cesaret...”</st></p>
			<p><st c="2572">“Merak etme teyze. </st><st c="2592">Ormana yakın bir köyde oturuyorlar herhalde.”</st></p>
			<p><st c="2637">“Cık cık cık...” yaparak izlemeye başladı teyzem. </st><st c="2688">“Uykum birden dağıldı,” dedi.</st></p>
			<p><st c="2717">Gülen, ben ve Selin bayılmıştık. </st><st c="2751">Okuldan çıkıyorsun, bisikletle ormana geliyorsun. </st><st c="2801">Ooohh! </st><st c="2808">Dağ bayır senin.</st></p>
			<p><st c="2824">“Ayol gökten mi düştü bu çocuk? </st><st c="2857">Neredeyse ara verilecek hâlâ ana baba gözükmedi,” diye söylendi yine teyzem.</st></p>
			<p><st c="2933">“Offf, ya teyze!.. </st><st c="2953">Filmi sen seçmedin mi? </st><st c="2976">Baksana şu ormana ne güzel, okuldan çıkıyorsun bisikletle ormana geliyorsun. </st><st c="3053">Var mı böyle bir şey?” dedim keyifle. </st></p>
			<p><st c="3091">Teyzem huzursuzdu: “Yoksa bu film mesaj falan mı verecek? </st><st c="3149">Ayyy, nasıl da geldik çocuk filmi diye!” </st></p>
			<p><st c="3190">“Ne mesajı teyze. </st><st c="3208">Farz et ki bu özgür kız. </st><st c="3233">Hani reklamda vardı ya...”</st></p>
			<p><st c="3259">“E benim gözüm onu da pek tutmamıştı. </st><st c="3298">Sen aylarca evi bırak, git oraya buraya. </st><st c="3339">Hem onun yaşı büyüktü. </st><st c="3362">Bu öyle mi? </st><st c="3374">Ufacık daha, pek de güzel. </st><st c="3401">Keriman’ın ortanca kıza benziyor.” </st></p>
			<p><st c="3436">Eyvah dedim içimden. </st><st c="3457">Teyzem başlamıştı yine telaş yapmaya. </st><st c="3495">Teyzeme aldırmayıp filme daldım. </st><st c="3528">Bu arada ormanda kış başlamıştı ve her yer karla kaplıydı. </st><st c="3587">Hiç böyle bir kar manzarası görmemiştim. </st><st c="3628">O dev gibi çamlar, kocaman beyaz yorganlarla örtülüydü sanki. </st><st c="3690">Bizim kız, adı Röne idi sanırım, tilkiyi kovalarken bir tepelikten düştü ve acıyla yüzünü buruşturdu. </st><st c="3792">Bacağı kırılmıştı ve bisikletini de kullanamayacaktı. </st></p>
			<p><st c="3846">Teyzem yine başladı tabi:</st></p>
			<p><st c="3871">“Hah, gördün mü? </st><st c="3889">İşte olacağı buydu zaten. </st><st c="3915">Ne vardı o kadar koşturacak acaba? </st><st c="3950">Bisiklete de binemez şimdi. </st><st c="3978">Ana baba da yok. </st><st c="3995">Tüh tüh tüh!..”</st></p>
			<p><st c="4010">Teyzem böyle söylenirken ilk ara verildi. </st><st c="4053">Gülen, teyzeme dönüp,</st></p>
			<p><st c="4074">“Anne yaa… Biz de böyle bir ormana gidelim, kamp yapalım, n’oluur?..” demez mi.</st></p>
			<p><st c="4154">Teyzem; </st></p>
			<p><st c="4163">“Aa, başıma gelenler! </st><st c="4185">Sonra da düş, ayağını kır orada. </st><st c="4218">Doktor, hastane de yok. </st><st c="4242">Olmaz öyle şey. </st><st c="4258">Ayol çocuk filmi diye geldik, öğrettikleri şeye bak. </st><st c="4311">Haydi kalkın gidelim,” dedi. </st></p>
			<p><st c="4340">“Olmaaaz!” diye itiraz ettik. </st></p>
			<p><st c="4370">Neyse ki gong sesi duyuldu da film tekrar başladı. </st><st c="4421">Yoksa teyzemi susturamazdık.</st></p>
			<p><st c="4449"> İkinci kısımda, ilk kez kızın odası görüldü. </st><st c="4495">Ne kadar şirin, bizim dolaplar kadar büyük pencereleri var diye düşündüm. </st><st c="4569">Kız, kocaman ahşap bir karyolada yatıyordu ve bacağında da alçı vardı. </st><st c="4640">Büyük bir resim defterine tilkinin resimlerini çiziyor, arada dışarıda yağan karı seyrediyordu. </st><st c="4736">Teyzem,</st></p>
			<p><st c="4743">“Yine yok anne baba ortalıkta. </st><st c="4775">Pes valla. </st><st c="4786">Avrupa Avrupa diye öldük bittik. </st><st c="4819">İşte Avrupa. </st><st c="4832">Bir sıcak şehriye çorbası yapıp da önüne getiren yok. </st><st c="4886">Bu mu insanlık? </st><st c="4902">Aaa, yazıklar olsun!” demez mi.</st></p>
			<p><st c="4933">Arka koltuklardan fısır fısır gülme sesleri geliyordu ama teyzemi susturabilene aşk olsun.</st></p>
			<p><st c="5024">“Ah yavrum benim!.. </st><st c="5045">Dayanıklı da maşallah, siz olsanız bas bas bağırırsınız. </st><st c="5102">Pek acıdım valla... </st><st c="5122">Kendi kendine yatıyor garibim öyle. </st><st c="5158">Hemen düşer düşmez sıcak pansuman yapacaklardı o zaman bir şeyi kalmazdı.” </st></p>
			<p><st c="5233">“Teyze yaa!.. </st><st c="5247">Biraz sessiz olsan artık diyorum. </st><st c="5281">Herkes bize bakıyor. </st><st c="5302">Hem kız halinden memnun, sana ne oluyor?”</st></p>
			<p><st c="5343">Teyzem bu sözlerim üzerine on dakika sustu. </st></p>
			<p><st c="5388">Kız iyileşmiş, yine ormana dönmüştü. </st><st c="5425">Dağ bayır gezerken akşamın nasıl olduğunu fark etmemiş ve bu kez de bir mağarada mahsur kalmıştı. </st><st c="5523">Fenerindeki piller bitmiş, önüne çıkan küçük hayvanlar, ağaçlar, karanlıkta onu çok korkutmuştu. </st><st c="5620">O da sonunda bir köşeye kıvrılıp uyuyuvermişti. </st><st c="5668">Teyzem yine dayanamadı:</st></p>
			<p><st c="5691">“Aaaaa! </st><st c="5700">Ayol bacak kadar çocuklarda bile cep telefonu var, ama bu yavrumu düşünen yok ki. </st><st c="5782">Ana babadan hâlâ bir haber yok. </st><st c="5814">İnsan bir aramaya çıkar, karakola haber verir. </st><st c="5861">Ne biçim memleket, anlamadım. </st><st c="5891">Koskoca ormanda kaldı bir başına. </st><st c="5925">Var zaten başından beri bir saçmalık ya...”</st></p>
			<div>
				<img src="image/20_fmt.jpeg" alt="20.psd" />
			</div>
			<p></p>
			<p><st c="5968">Tam bu sırada kız yine evde, odasında görüldü. </st><st c="6016">Ceza almıştı ve evden çıkamayacaktı.</st></p>
			<p><st c="6052">“Bak gördün mü, aldı cezayı işte,” dedim. </st><st c="6095">“Söylendin söylendin. </st><st c="6117">Bir hafta evden çıkamayacak şimdi. </st><st c="6152">Tilkiyi de göremeyecek tabi ki. </st><st c="6184">Tam da arkadaş olmuşlardı.” </st></p>
			<p><st c="6212">“Ana babaya vereceksin cezayı. </st><st c="6243">Bu yaşta çocuk gece eve gelmiyor, sen aramaya sabah çıkıyorsun. </st><st c="6307">O tilki yüzünden de başına gelmeyen kalmadı. </st><st c="6352">Hem tilki mi kaldı arkadaşlık edilecek, bir sürü kedi köpek var. </st><st c="6417">Alsın birini.”</st></p>
			<p><st c="6431">Selin patladı sonunda:</st></p>
			<p><st c="6454">“Senaryoyu mu değiştireceksin teyze!!”</st></p>
			<p><st c="6493">Teyzem sus pus olmuştu. </st><st c="6518">Sonunda film bitti, biz de rahatladık. </st></p>
			<p><st c="6557">Teyzem, filmin sonunda yan koltuktakilere dönüp çocuğun anasını babasını görüp görmediklerini sordu. </st><st c="6658">Onlar da görmedik deyince teyzem,</st></p>
			<p><st c="6691">“Ayol sizce normal mi bu yaşta çocuğun böyle dağ bayır gezmesi?.. </st><st c="6758">Hayır sizce de bir saçmalık yok mu, ben onu merak ettim de... </st><st c="6820">Eskiden Heidi vardı böyle dağ bayır gezen, ama onun da bir arayıp soranı, dedesi, Peter’i vardı. </st><st c="6917">Bunlar salmış çayıra mevlam kayıra,” demez mi.</st></p>
			<p><st c="6963">“Valla biz beğendik,” dedi yandaki genç çift, gülerek.</st></p>
			<p><st c="7018">“Ayol herkese bir haller olmuş, çocuğunuz olsun da göreyim sizi,” diye söylendi teyzem. </st></p>
			<p><st c="7107">Dönüşte Gülen’le teyzem de bize geldi. </st><st c="7146">Annem ‘Nasıldı film?” diye sorunca Gülen, ben ve Selin “Çok güzeeeelll!!” diye bağırdık.</st></p>
			<p><st c="7234">Teyzem burun kıvırdı:</st></p>
			<p><st c="7256">“Valla ne anayı gördüm ne babayı. </st><st c="7291">Nasıl bir aile belli değil. </st><st c="7319">Kız desen bütün gün ormanda tilki peşinde... </st><st c="7364">Ne disiplin var ne eğitim, öyle başıboş. </st><st c="7405">Ben sevmedim,” dedi.</st></p>
			<p><st c="7425">Biz teyzeme bakıp içimizi çektik; offf! </st></p>
		</div>
	<div id="charCountTotal" value="7466"></div></body>
</html>
