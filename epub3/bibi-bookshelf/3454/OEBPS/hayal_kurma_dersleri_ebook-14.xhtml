<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-14"><st c="0">Ajans Saati</st></p>
			<p></p>
			<p><st c="11">Rıdvan dedemin haber tutkusu tüm aileyi bıktırmıştı. </st><st c="65">Bayram, hafta sonu, doğum günü, yemek saati... </st><st c="112">dinlemez mutlaka ‘ajans’ı alırdı. </st><st c="146">Ajansın ‘haberler’ anlamına geldiğini de ablam söylemişti. </st><st c="205">Ne zaman çizgi film izlemek istesem dedem hemen, “Başlama hiç, birazdan ajans var,” diyerek kanalı değiştirirdi.</st></p>
			<p><st c="317">Anneannem dizi izleyecek olsa, “Hanım ne bitmez diziymiş bu, ajans saati geliyor, kaçırmayalım,” diye kadını sıkboğaz ederdi.</st></p>
			<p><st c="443">Anneannem de sinirlenir, “Sanki saat başı değişiyor haberler. </st><st c="506">Biraz önce dinledin işte, aynı şeyler,” diye söylenirdi.</st></p>
			<p><st c="562">‘Ajans dede’ takmıştım adını. </st><st c="593">Ablamın dediğine göre ajans sözü radyo dönemlerinden kalmaymış. </st><st c="657">O zaman televizyon olmadığından herkes radyodan öğrenirmiş dünyada olan biteni. </st></p>
			<p><st c="737">Bir akşamüstü Pokemon’un eski bölümlerini izlerken dedem girdi odaya. </st><st c="807">“Oğlum, şimdi ajans başlayacak, çevir bakayım şu kanalı. </st><st c="864">Bu saçmalardan bıkmadın mı? </st><st c="892">Üçüncü sınıf oldun artık,” dedi.</st></p>
			<p><st c="924">Dedeme göre haberler dışındaki tüm programlar boşuna yer işgal eden saçmalıklardı.</st></p>
			<p><st c="1007">Sıkıntıyla kumandayı bulup kanalı değiştirdim. </st><st c="1055">Oflayarak odadan çıktım, biraz mutfakta oyalandım, aklıma bir oyun fikri gelmişti. </st><st c="1138">Evdekilerden izin alıp sokağa çıktım. </st><st c="1176">Yan apartmanda oturan Ali Ağabey gazetecilikte okuyordu, bana da ara sıra ders çalıştırırdı. </st><st c="1269">Şimdi başka bir şey için yardım isteyecektim. </st><st c="1315">Kafamdaki fikri anlattım, onun da hoşuna gitti. </st></p>
			<p><st c="1363">“Neler söyleyeceğimi tasarladın mı bari?”</st></p>
			<p><st c="1404">“Yok Ali Abi, uyduracaksın. </st><st c="1433">İşin komik tarafı da bu zaten. </st><st c="1464">Valla anlamaz Ali Abi, n’olur...”</st></p>
			<p><st c="1497">“İyi öyleyse günah benden gitti.”</st></p>
			<p><st c="1531">Ses kayıt cihazını getirdi. </st><st c="1560">Bir kâğıda ufak ufak notlar aldı. </st><st c="1594">Birkaç kez yüksek sesle okudu, düzeltmeler yaptı. </st><st c="1644">Sonra da kayıta geçti. </st><st c="1667">Kayıt sırasında sessizce bekledim.</st></p>
			<div>
				<img src="image/2_fmt.png" alt="2.psd" />
			</div>
			<p></p>
			<p><st c="1701">Ali Ağabey bu işi iyi biliyordu. </st><st c="1735">Kayıt cihazındaki küçük kaseti, bizim radyo-teybe uyacak bir başka kasete aktarıp bana verdi. </st><st c="1829">“Al bakalım, sonra olanları bana da anlatacaksın ama!”</st></p>
			<p><st c="1883">“Tamam Ali Abi, anlatmaz mıyım, çok teşekkürler,” deyip ayrıldım yanından.</st></p>
			<p><st c="1958">Ertesi gün sabah televizyonda ne zamandır izlemek istediğim bir çizgi film vardı. </st><st c="2041">Baktım dedem yine odaya doğru geliyor, hemen koşup boynuna atıldım.</st></p>
			<p><st c="2108">“Dedecim, radyoda haberler başlıyor, birlikte dinleyelim mi?”</st></p>
			<p><st c="2170">“Aslan torunum benim. </st><st c="2193">Dedene çektin, hadi aç bakalım radyoyu da alalım ajansı. </st><st c="2250">Saat de geldi zaten.”</st></p>
			<p><st c="2271">Hemen kasetçaları getirdim. </st><st c="2300">Dedeme fark ettirmeden kaseti koyup play tuşuna bastım. </st><st c="2356">Tok bir erkek sesi, yani Ali Ağabey’in sesi, odaya yayıldı. </st></p>
			<p><st c="2416">“</st><span><st c="2417">Burası TRT İstanbul Radyosu, haber stüdyosu... </st><st c="2464">Şimdi haberler...</st></span></p>
			<p><span><st c="2481">Ülkemizi ziyaret için gelen Kamerun Devlet Başkanı İdi Sabih el Hussen bu sabah havaalanından alınarak Merkez Bankası’na getirildi. </st><st c="2614">Merkez Bankası Başkanı ile samba dansı yapan başkanın, dansın ortasında sakız isterim diye tutturması üzerine ara verilerek civar bakkallara koşuldu. </st><st c="2764">Başkanın ülkemizde üç gün kalması ve bu süre içinde üç yüz paket sakız çiğneyeceği açıklandı.</st></span><st c="2857">”</st></p>
			<p><st c="2859">Dedem ciddiyetini hiç bozmuyordu, duyamıyormuş gibi iyice yaklaştı radyoya.</st></p>
			<div>
				<img src="image/3_fmt.png" alt="3.psd" />
			</div>
			<p></p>
			<p><st c="2934">“</st><span><st c="2936">Çin’de devam eden sağanak yağışlar felakete yol açtı. </st><st c="2990">Ormanlardan kaçan dört yüz elli kaplumbağanın sokaklarda insanları kovaladıkları başkent Pekin’de kaplumbağalar evlere girmeye başladı. </st><st c="3126">İnsanlar kaykaylarına binerek evlerini terk ettiler.</st></span><st c="3178">” </st></p>
			<p><st c="3181">O sırada mutfağa gelen anneannem bizi radyo başında görünce, “Televizyon yetmedi bir de radyo haberleri mi başladı?” dedi.</st></p>
			<p><st c="3303">Dedem eliyle susmasını işaret etti, radyonun sesini biraz daha açtı.</st></p>
			<p><st c="3372">“</st><span><st c="3374">Emeklilere müjde! </st><st c="3392">Takma diş üretiminde bir numara olan ülkemiz, bundan böyle her emekliye bir çift takma diş hediye edecek. </st><st c="3498">Dişlerini almak isteyen vatandaşlarımızın en yakın banka şubelerine uğramaları ve çürük dişlerini memurlara göstermeleri yeterli olacak.</st></span></p>
			<p><span><st c="3634">Ve son olarak spor haberleri sayın dinleyiciler...</st></span></p>
			<p><span><st c="3685">Elazığspor’un büyük uğraşılar sonucu transfer ettiği ünlü İngiliz oyuncu David Beckham, taraftarların sevgi gösterileri karşısında çok duygulandığını belirterek, uzun yıllar Elazığspor’da oynamak istediğini söyledi. </st><st c="3902">Karısı tarçın kız Viktorya ise Elazığ belediyesi korosunda görev yapacak. </st></span></p>
			<p><span><st c="3976">Haberleri dinlediniz. </st><st c="3998">Şimdi saz eserleri...</st></span><st c="4019">”</st></p>
			<p><st c="4021">Bu Ali Abi müthişti. </st><st c="4042">Gerçekten saz eserleri çekmişti kasete. </st><st c="4082">Dedeme baktım biraz tuhaf görünüyordu. </st></p>
			<p><st c="4121">“Can”</st></p>
			<p><st c="4126">“Efendim dedecim...”</st></p>
			<p><st c="4147">“Oğlum tansiyonum yükseldi galiba, söylenenleri falan anlayamıyorum, ben bir ilaç alıp uzanayım.”</st></p>
			<p><st c="4245">“Tabi dedecim, iyi olur rahatına bak.”</st></p>
			<p><st c="4284">Dedemi yatak odasına gönderir göndermez televizyonun başına geçtim. </st><st c="4353">Akşama kadar, okul zamanı kaçırdığım çizgi filmlerin hepsini izledim.</st></p>
			<p><st c="4422">Dedem akşam yemeği için kalktı, kendini daha iyi hissettiğini söylüyordu. </st><st c="4497">Anneannemin dizisine hiç söylenmedi. </st><st c="4534">Ajansı alalım da demedi. </st><st c="4559">Hatta gece boyunca televizyona bile bakmadı. </st></p>
			<p><st c="4604">Herkes dedem gerçekten hastalandı zannedip telaşlandı, bense bir köşede gülümseyip durdum. </st></p>
		</div>
	<div id="charCountTotal" value="4695"></div></body>
</html>
