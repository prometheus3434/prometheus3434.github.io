<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-10"><st c="0">Masai Yerlileri</st></p>
			<p></p>
			<p><st c="15">Hafta sonları dışarı çıkmak babam için kâbustur. </st><st c="65">Geçen pazar günü yine sordu:</st></p>
			<p><st c="93">“Nereye gidelim çocuklar?” </st></p>
			<p><st c="121">“Alışveriş merkezine gidelim, ucuzluk başlamış,” dedi annem.</st></p>
			<p><st c="181">“Nee, sen delirdin mi? </st><st c="205">Bin kişinin arasında terden yapış yapış, böcekler gibi debelenip kumaş parçaları için savaş mı yapacağız. </st><st c="311">Kalsın!”</st></p>
			<p><st c="319">Babamı destekledik tabi:</st></p>
			<p><st c="344">“Evet baba, çok haklısın. </st><st c="371">Ne yani, biricik tatil günümüzü o şişman ve terli kadınların kolları arasında itilip tepilerek mi geçireceğiz? </st><st c="482">Kusura bakma anne.” </st></p>
			<p><st c="502">“Annemlere gidelim,” dedi annem, yumuşak bir ses tonuyla.</st></p>
			<p><st c="559">“Neee, sen delirdin mi? </st><st c="584">Şu güzelim pazar günümü senin annenin bitmek tükenmek bilmeyen ‘lahananın faydaları’ ve ‘bir rüya gördüm sormayın’ konulu sohbetleri ile mi geçireceğiz?” dedi babam.</st></p>
			<p><st c="749">Hemen babama arka çıktık:</st></p>
			<p><st c="775">“Evet anne. </st><st c="788">Ne yani, anneannemin, anlatırken hepimizin uyuyakaldığı rüyalarından bıktık. </st><st c="865">Dedem iyi dayanıyor valla...”</st></p>
			<p><st c="894">“O zaten hiç uyanmıyor,” dedi babam.</st></p>
			<p><st c="931">İyi espriydi. </st><st c="946">Ama annem hiç gülmedi. </st><st c="969">Sinirlenerek mutfağa gitti. </st></p>
			<p><st c="997">“Ne haliniz varsa görün, karışmıyorum.”</st></p>
			<p><st c="1036">“Lunaparka gidelim,” dedi kardeşim, parlak bir buluş yapmış gibi sevinerek.</st></p>
			<p><st c="1112">“Neeee!” dedi yine babam. </st><st c="1139">“Arabayı park etmek için ne kadar dönüp duracağımı Allah bilir. </st><st c="1203">Gazoz, mısır, gofret isterim diye ağlayan bebekler, çarpışan oto kavgaları, durmadan dönen dolaplar, etekler... </st><st c="1315">Hem başım dönüyor benim orada, tansiyonum çıkıyor.”</st></p>
			<p><st c="1366">Babamı terletmeyen, başını döndürüp, tansiyonunu çıkartmayan bir yer bulmak gerçekten zordu. </st></p>
			<p><st c="1460">“Evet baba, haklısın,” dedim, “hepsi çocukça. </st><st c="1506">İstersen bugün MTA’daki Tabiat Tarihi Müzesine gidelim. </st><st c="1562">Dev dinozor heykeli açılmış.”</st></p>
			<p><st c="1591">“Bak bak bak, işte kendin söylüyorsun neden gidilemeyeceğini. </st><st c="1654">Açılış varmış. </st><st c="1669">Şimdi senin gibi bu iskeleti görmek için tepin tepin tepinen kaç çocuk vardır Ankara’da, hesapla bakalım. </st><st c="1775">Binlerce... </st><st c="1787">Hepiniz aynı günde görmeseniz çatlarsınız. </st><st c="1830">Bekle kızım, haftaya gidelim paşa paşa.Şöyle yakından bakarız iskelete, iyice bir inceleriz sağını solunu. </st><st c="1937">Ama beğenmedim sanma haa! </st><st c="1963">İyi fikirdi.”</st></p>
			<p><st c="1976">Babam yine ne yapmış etmiş üçümüzü de savuşturmayı başarmıştı. </st><st c="2040">Şimdi de her zaman yaptığı gibi bir haber kanalında belgesel seyretmeye başlamıştı. </st><st c="2124">Birazdan uzandığı koltuktan horlama sesleri de gelirdi. </st><st c="2180">Kardeşimle beni de ikna etti seyretmeye. </st><st c="2221">İkimiz de halıya serildik.</st></p>
			<div>
				<img src="image/18_fmt.jpeg" alt="18.psd" />
			</div>
			<p><st c="2247">Ekranda çok zayıf, uzun boylu, üstlerinde garip kıyafetler olan zenci adamlar vardı.</st></p>
			<p><st c="2332">“Baba bunlar yamyam galiba?” dedim.</st></p>
			<p><st c="2368">“Nerden çıkardın kızım?”</st></p>
			<p><st c="2393">“Baksana ellerinde uzun mızraklar, kalkanlar falan var.”</st></p>
			<p><st c="2450">“Eee?” dedi babam. </st><st c="2470">“Her gördüğün mızraklı adam yamyam mı?” diye güldü.</st></p>
			<p><st c="2521">Haberi hazırlayan spikerin sesi duyuldu o sırada:</st></p>
			<p><span><st c="2571">“Bir maraton koşusu için Londra’da bulunan Masai Mara yerlileri, bir söylentiye göre yamyam sayın seyirciler.”</st></span></p>
			<p><st c="2682">“Gördün mü?” dedim babama zafer edasıyla. </st><st c="2725">Kardeşim de ilgilenmiş, televizyonun sesini açmıştı. </st><st c="2778">Spiker devam etti:</st></p>
			<p><span><st c="2796">“Masai Mara, Afrika kıtasında, Tanzanya’da bir kabile. </st><st c="2852">Oradan gelen arkadaşlar var aramızda. </st><st c="2890">Köylerine yardım toplamak amacıyla Londra’da bir maratona katılacaklar. </st><st c="2962">Şimdi onlardan biri ile birlikteyiz. </st><st c="2999">Bir Masai Mara yerlisi. </st><st c="3023">Adı İsaya, bizim sorularımızı yanıtlayacak. </st></span></p>
			<p><span><st c="3067">“İsaya, Londra’yı nasıl buldun?”</st></span></p>
			<p><span><st c="3099">“Tanzanya’daki evimi buraya tercih ediyorum. </st><st c="3145">Tüm bu binalara kıyasla oradaki yaşam çok daha doğal. </st><st c="3199">Buradaki yaşam çok daha batılı. </st><st c="3231">Burada yaşayabiliriz. </st><st c="3253">Ama köyümü özledim.”</st></span></p>
			<p><st c="3273">Babam bir türkü mırıldanmaya başladı:</st></p>
			<p><st c="3311">“Hem annemiii hem babamııı, ben köyümü özlediiim. </st><st c="3362">Yüksek yüksek tepelereee ev kurmasınlar...”</st></p>
			<p><st c="3405">“Babam Masai yerlisi mi abla?” dedi kardeşim. </st></p>
			<p><st c="3452">“Yok, amma safsın be oğlum!” dedim. </st><st c="3488">“Babam Manisa yerlisi. </st><st c="3511">Hem babam zenci mi, ne alakası var Afrika’yla?”</st></p>
			<p><st c="3558">İsaya devam etti. </st><st c="3577">Çok şirindi, gülünce kocaman beyaz dişleri parlıyordu. </st></p>
			<p><span><st c="3632">“Uçak çok büyük ve korkutucuydu. </st><st c="3665">Ben de gözlerimi kapadım. </st><st c="3691">Annem İngiltere’ye gitmemi istemiyordu, çünkü daha önce hiç uçak görmemişti. </st></span></p>
			<p><span><st c="3768">Büyüklerimiz bize maratonda koşabileceğimizi, çünkü zaten aslan öldürürken ya da çobanlık yaparken bunu yaptığımızı anlattı. </st><st c="3893">Ben hayvanlarımla yeri gelince yürüyorum, onları aslanlardan korumam gerekiyor. </st><st c="3973">Köye açılacak temiz su kuyusuna para bulabilmek üzere yardım edebiliriz, bu nedenle hepimiz çok idman yaptık.” </st></span></p>
			<p><st c="4084">“Bakın,” dedi babam, “bakın da örnek alın. </st><st c="4127">Afrika’ daki çocuklar köylerinde kuyu açılabilsin diye para kazanmak için İngiltere’de maraton koşuyor.”</st></p>
			<p><st c="4231">“Niye İngiltere, baba?” dedim.</st></p>
			<p><st c="4262">“Zengin ülke ya... </st><st c="4282">Yardım eder diye düşündüler herhalde,” dedi babam. </st></p>
			<p><st c="4333">“Kuyu ne baba?” dedi Emre.</st></p>
			<p><st c="4359">“Daha kuyuyu bilmiyorsun, ama lunapark diye zır zır zırlarsın,” dedi babam. </st><st c="4436">“Eğer bu sene de yağmur yağmazsa, seneye sen de koşmak zorunda kalacaksın böyle. </st><st c="4517">Hepimiz bahçelere kuyu açmak zorunda kalacağız. </st><st c="4565">Toprağın yüzlerce metre altındaki sulara ulaşmak için. </st><st c="4620">Tabi orada da su kaldıysa.”</st></p>
			<p><st c="4647">Emre anlamış gibi başını salladı. </st><st c="4682">Masai yerlisi İsaya anlatmaya devam etti:</st></p>
			<p><span><st c="4723">“Kanı ve eti özledim. </st><st c="4746">Sebzeleri özlemedim. </st><st c="4767">Çünkü sebzeler sadece kadın gıdasıdır.”</st></span></p>
			<p><st c="4806">Babam burada hemen lafa girdi:</st></p>
			<p><st c="4837">“Heyt aslanım benim be! </st><st c="4862">Erkek dediğin böyle olur!” (Graavv diye kükremeyi de ihmal etmedi.)</st></p>
			<p><span><st c="4929">“Burada süt var ama kan gibisi yok, enerji veriyor çünkü...”</st></span><st c="4990"> diye devam etti İsaya. </st></p>
			<p><st c="5014">Dehşet içinde babama baktık.</st></p>
			<p><st c="5042">“Saçmaladı saçmaladı, burası saçma aldırmayın,” dedi.</st></p>
			<p><st c="5096">Gazeteciler İsaya’ya çok ilgi göstermişler, o da biraz sıkılmış:</st></p>
			<p><span><st c="5161">“Tüm muhabirlerin soruları birbirine eş. </st><st c="5203">Niye garip kalkanlar ve ayakkabılarımız var, niçin kan, aslanlar nasıllar?.. </st><st c="5280">Trafalgar meydanında bize sordular, ‘İlerideki bronz aslan hakkında fikriniz ne?’ diye. </st><st c="5368">Ne diyebilirim ki? </st><st c="5387">O gerçek bir aslan değil.</st></span></p>
			<p><span><st c="5412">Maratonla birlikte şarkılar ve danslar da sunacağız. </st><st c="5466">Su içmedik, sade yedik ve çıktık. </st><st c="5500">Belki maraton dört saat sürer ama zorlanacağımızı sanmıyorum. </st><st c="5562">Bu arada ayakkabılarımızı araba lastiğinden yapmışlar. </st><st c="5617">Çok da rahatlar.”</st></span></p>
			<p><st c="5634">“Nasıl yani?” dedim.</st></p>
			<p><st c="5655">“Şaşacak ne var kızım, belli ki ilk defa spor ayakkabı giyiyor. </st><st c="5720">Baksana ayağındaki terliklere. </st><st c="5751">Adam Adidas’ı ilk kez gördü hayatında. </st><st c="5790">Bakın da örnek alın,” dedi. </st></p>
			<p><st c="5818">İsaya anlatmaya devam ediyordu;</st></p>
			<p><span><st c="5849">“İngiltere’deki herkes dost canlısı ve güler yüzlü. </st><st c="5902">Bu Masai kültürünün de olağan durumu; bir farkla, İngilizler beyaz. </st><st c="5970">Ayrıca buradaki insanlar paraya bağımlı, biz ise yiyeceğe para vermiyoruz.” </st></span></p>
			<p><st c="6046">Babam yine atıldı: </st></p>
			<p><st c="6065">“Hem de nasıl bağımlı!.. </st><st c="6090">Adamım benim be!.. </st><st c="6109">İşte gerçekleri söylüyor adam. </st><st c="6140">Paraya bağımlıyız. </st><st c="6159">Sadece İngilizler değil, hepimiz. </st><st c="6193">Bak şimdi bunlara Adidas giydirdiler. </st><st c="6231">Bak gör, iki sene sonra bizim Alaaddin oraya Adidas dükkânı açmazsa ben de neyim. </st><st c="6313">Şuraya da yazıyorum. </st></p>
			<p><st c="6334">Önce Adidas dükkânı, sonra hamburger, sonra Coca Cola, döner, ayran derken Masaileri kendimize benzetiriz. </st><st c="6441">Maskara ederiz adamları.”</st></p>
			<p><st c="6466">Babam sinirlenip başka bir kanala geçti. </st><st c="6508">Biz de annemin yanına mutfağa gittik. </st></p>
			<p><st c="6546">“N’oluyo, napıyor o babanız olacak adam?” dedi annem.</st></p>
			<p><st c="6599">“Hiiiçç...” dedik. </st><st c="6619">“Masai yerlilerini seyrediyor.” </st></p>
			<p><st c="6651">Annem lahana yemeği yapıyordu. </st><st c="6682">Babam girdi mutfağa.</st></p>
			<p><st c="6702">“Hanım ne bu?”</st></p>
			<p><st c="6717">“Lahana.”</st></p>
			<p><st c="6727">“Bırak bırak her şeyi olduğu gibi. </st><st c="6763">Hadi, gidiyoruz Masai Mara’da yaşayacağız artık. </st><st c="6812">Aslan kaplan ne bulursak yeriz bişiler... </st><st c="6854">Çocuklara da üst baş almaya gerek yok. </st><st c="6893">Marka yok, alışveriş merkezi yok, ders yok, kurs yok. </st><st c="6947">Oh ne rahat beee! </st><st c="6965">Hadi hazırlayın bavulları.”</st></p>
			<p><st c="6992">Emre ağlamaya başladı:</st></p>
			<p><st c="7015">“Yaaaa... </st><st c="7026">Ben gelmem. </st><st c="7038">Her gün su almak için baraja gitmek, aslanlara yem olmak, yolda ölmek falan istemiyorum. </st><st c="7127">Ben Ankara’dan çok memnunum. </st><st c="7156">Anne yaaa, babama bir şey söyle!” </st></p>
			<p><st c="7190">Emre’yi zor yatıştırdık. </st><st c="7215">Annem oraya gitmeyeceğimize ikna etti de sustu. </st><st c="7263">Her pazar olduğu gibi öğle uykusuna gönderildik. </st><st c="7312">Rüyamda Masai Mara’da aslan kovaladım. </st><st c="7351">Çok zevkliydi. </st></p>
		</div>
	<div id="charCountTotal" value="7366"></div></body>
</html>
