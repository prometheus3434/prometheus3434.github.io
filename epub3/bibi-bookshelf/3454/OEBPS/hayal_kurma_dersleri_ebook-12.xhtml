<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-12</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-12"><st c="0">Kraliçe Ada</st></p>
			<p></p>
			<p><st c="11">Üst katta oturan Nebahat Teyze’nin sesi megafondan daha güçlüydü:</st></p>
			<p><st c="77">“Geçiyooorrr! </st><st c="92">Koşun koşun, kraliçe geçiyor!..”</st></p>
			<p><st c="124">Hemen fırladık balkona. </st><st c="149">Babam içeride gazete okumasını sürdürüyordu. </st><st c="194">Arkamızdan, “Koşun koşun, üstüne konfeti atmayı unutmayın!” diye bağırdı.</st></p>
			<p><st c="267">Annem, “Duygusuz adam” diye terslendi.</st></p>
			<p><st c="306">“Sanki kötü bir şey dedik” dedi babam.</st></p>
			<p><st c="345">“Öğretmenimiz derste anlattı. </st><st c="376">Karlar Kraliçesi’nin adı Ada’ymış” dedim.</st></p>
			<p><st c="417">“Karlar Kraliçesi değil, Karya Kraliçesi” diye düzeltti annem. </st></p>
			<p><st c="481">Ne yapayım karlar kraliçesi daha güzel geliyor kulağa. </st><st c="536">Bembeyaz, köpük gibi, kabarık etekli bir kıyafetin içinde, uzun sarı saçlı prenses. </st><st c="620">Karya’nın ne anlamı var sanki. </st></p>
			<p><st c="651">İşte şimdi tam bizim evin önüne geldi kraliçeyi taşıyan araba. </st><st c="714">Kraliçe canlı değil tabi. </st><st c="740">Bu araba ile geçen, mumyası. </st><st c="769">Müzeye götürüyorlar. </st><st c="790">Kraliçe, yüzyıllar önce yaşamış aslında. </st><st c="831">Arkeologlar kazı sırasında buldu iskeletini. </st><st c="876">Hem de bizim okulun karşısındaki pazar yerinde. </st><st c="924">Sonra, İngiltere’ye gitti iskelet. </st><st c="959">Bilim insanları inceleyip ona tıpatıp benzeyen mumyasını yaptılar. </st><st c="1026">Bir haftadır bizim kasaba bu haberle çalkalanıyor.</st></p>
			<p><st c="1076">“Bu mu Kraliçe?.. </st><st c="1095">Hiç de genç değil. </st><st c="1114">Anne valla bu babaanneme benziyor. </st><st c="1149">Kısa saçlı, kısa boylu, şişman...” dedim.</st></p>
			<p><st c="1190">Annem güldü, “Doğru, kraliçe mraliçe ama pek de güzel değil. </st><st c="1252">Buradan pek belli olmuyor, kesin selülitleri vardır,” dedi.</st></p>
			<p><st c="1311">“Hölülüt kötü bişi mi?” diye sordum.</st></p>
			<p><st c="1348">Yine güldü. </st><st c="1361">Akşam babaannemlere gittik. </st><st c="1389">Kapıyı açar açmaz,</st></p>
			<p><st c="1407">“Babaaanne, Kraliçe Ada’yı gördük. </st><st c="1443">Sana benziyor” dedim. </st></p>
			<p><st c="1465">Babaannem nedense sevindi, “Koş içeri, deden uyukluyordu, ona da söyle” dedi.</st></p>
			<p><st c="1542">“Dedeee!..”</st></p>
			<div>
				<img src="image/16_fmt.jpeg" alt="16.psd" />
			</div>
			<p></p>
			<p><st c="1554">“Ne bağırıyorsun kızım?” diye sıçradı dedem. </st><st c="1600">“Sağır mı var karşında!”</st></p>
			<p><st c="1624">“Babaannem dedi.”</st></p>
			<p><st c="1642">“Kesin o demiştir. </st><st c="1662">Bayılır beni uyandırmaya. </st><st c="1688">Bir rahat bırakmaz. </st><st c="1708">Söyle şimdi.”</st></p>
			<p><st c="1721">“Kraliçe Ada var yaa...”</st></p>
			<p><st c="1746">“Eeee, kim o?”</st></p>
			<p><st c="1761">“Nasıl bilmezsin? </st><st c="1780">Belediye bağırdı ya megafonla... </st><st c="1813">Karlar Kraliçesi, bugün müzeye götürdüler ya hani...”</st></p>
			<p><st c="1866">“Eeee?”</st></p>
			<p><st c="1874">“İşte onu gördüm.”</st></p>
			<p><st c="1893">“Eeee?..”</st></p>
			<p><st c="1903">Dedem böyle eee… eee… der hiç heyecan bırakmazdı insanda.</st></p>
			<p><st c="1961">“Eeesi babaanneme benziyor.”</st></p>
			<p><st c="1990">“Ee...” dedi yine dedem. </st></p>
			<p><st c="2016">“Eeesi bu!” dedim.</st></p>
			<p><st c="2034">“N’apiim yani sevineyim mi?” dedi dedem. </st></p>
			<p><st c="2076">“Babaannen de müzelik zaten,” dedi ve yine uyukladı.</st></p>
			<p><st c="2128">Odadan çıktım, babaannem yakaladı koridorda.</st></p>
			<p><st c="2173">“Ne dedi deden?” </st></p>
			<p><st c="2191">“Hiiiçç” dedim, “senin müzelik olduğunu söyledi.” </st></p>
			<p><st c="2241">Annem yine güldü. </st><st c="2259">Babaannem hiçbir şey demeden doğruca gidip dedemin odasını açtı;</st></p>
			<p><st c="2323">“Asıl müzelik sensin! </st><st c="2346">Uyuyan heykel!” deyip kapıyı çarparak kapadı. </st><st c="2392">Sonrada “Oh bee,” dedi.</st></p>
			<p><st c="2415">Oradan çıkıp müzeye gidecektik. </st><st c="2448">“Hadi ama geç kalıyoruz,” dedim anneme. </st></p>
			<p><st c="2488">“Kraliçeyi ve mücevherlerini bir odada sergileyecekler, oraya gidiyoruz,” dedi annem.</st></p>
			<p><st c="2573">“Ay, ben de gelsem. </st><st c="2594">Hayatımda hiç kraliçe görmedim, hem bana benziyormuş,” dedi babaannem.</st></p>
			<p><st c="2664">“Tabi, hep beraber gideriz,” dedi annem. </st></p>
			<p><st c="2706">Dedeme hoşça kal dedik, babaannem hiçbir şey söylemeden hazırlanıp çıktı. </st></p>
			<p><st c="2780">“Zaten seninle evlenende kabahat,” diyordu.</st></p>
			<p><st c="2823">Müze girişinde biletlerimizi aldık. </st></p>
			<p><st c="2860">“Aman Allah’ım, ne kalabalık!” dedi annem. </st><st c="2903">Sıranın başı gözükmüyordu. </st><st c="2930">Onar kişilik gruplar halinde odaya alıyorlardı. </st><st c="2978">On beş yirmi dakika sonra sıra bize geldi. </st><st c="3021">Nedense ben de heyecanlanmıştım. </st><st c="3054">Kraliçenin mumyası ışıklı bir camekânın içindeydi ve gerçekten canlı gibiydi. </st><st c="3132">Bir süre onu seyrettik. </st><st c="3156">Babaannem, mendilini çıkarıp ağladı. </st></p>
			<p><st c="3193">“Çok duygulandım, taaa... </st><st c="3219">kaç yıl önce yaşamış, bak gerçek gibi dikiliyor karşımızda,” dedi.</st></p>
			<p><st c="3285">“Bu mumyası babaanne” dedim, “bak iskeleti burada.”</st></p>
			<p><st c="3337">Babaannem bakamadı o tarafa. </st><st c="3367">“Korkarım, gece rüyalarıma girer sonra. </st><st c="3407">İstemem çocuğum,” dedi.</st></p>
			<p><st c="3430">Annem, takıların durduğu camekâna yanaşmıştı. </st><st c="3477">Kraliçenin kullandığı altın taç, kolyeler, küpeler, yüzükler bütün kadınların ilgisini çekmişti. </st></p>
			<p><st c="3574">“Şu yüzüğün aynısını geçenlerde bir kuyumcuda gördüm. </st><st c="3628">Model çalıyorlar hemen. </st><st c="3652">Beş yüz liraydı,” dedi. </st></p>
			<p><st c="3676">“Ada Hanım kaça aldıydı acaba?” dedi babaannem. </st><st c="3724">Annemle beraber odadakiler de güldüler. </st><st c="3764">“Ne var canım, sormak ayıp mı?” Bir yandan da gözlerini siliyordu. </st></p>
			<p><st c="3831">Bu kez de “Ada’yı rahmetli anneme benzettim,” diye ağlıyordu. </st></p>
			<p><st c="3893">Odaya yayılan bir ses kraliçe hakkında bilgiler veriyordu:</st></p>
			<p><st c="3951">“Kraliçe Ada, MÖ 380 yılında kasabamızda doğmuştur. </st><st c="4004">İki bin dört yüz yıl önce kasabamızı yöneten Hekatomnos sülalesindendir. </st><st c="4077">Çocuğu olmamıştır. </st><st c="4096">Büyük İskender’in manevi annesidir…”</st></p>
			<p><st c="4132">“Bakın bakın, duydunuz mu?” dedi babaannem. </st><st c="4177">“Valla ben dedim size. </st><st c="4200">Dayımın adı İskender. </st><st c="4222">Bu kadın benim büyük büyük büyük büyük ninem olmasın sakın! </st><st c="4282">Aile fotoğrafları da çıktı mı acaba mezardan, baksak!” dedi.</st></p>
			<div>
				<img src="image/17_fmt.jpeg" alt="17.psd" />
			</div>
			<p></p>
			<p><st c="4342">“Ayol ne fotoğrafı anne. </st><st c="4368">Bin yıl önce fotoğraf mı vardı?” diye fısıldadı annem. </st></p>
			<p><st c="4423">Babaannem ikna olmamıştı:</st></p>
			<p><st c="4448">“Yok yok, biz kesin aynı soydan geliyoruz Ada’yla.” Ada ninem benim. </st><st c="4518">“Bak insan insana kavuşuyor bin yıl bile geçse. </st><st c="4566">Zaten içimden bir ses sizinle buraya gelmemi söylemişti.”</st></p>
			<p><st c="4623">Babaannemi müzeden zor çıkardık. </st><st c="4657">Yol boyunca Ada ile benzerlikleri anlatıp durdu. </st><st c="4706">Eve döndüğümüzde dedem açtı kapıyı. </st></p>
			<p><st c="4742">“Nerede kaldınız yahu? </st><st c="4765">Acıktım!” dedi.</st></p>
			<p><st c="4780">Babaannem hiç oralı olmadı. </st></p>
			<p><st c="4809">Dedem, ne oluyor buna, der gibi baktı bize.</st></p>
			<p><st c="4852">“Kraliçe Ada, babaannemin ninesi çıktı,” dedim.</st></p>
			<p><st c="4900">“Yapma yaaa!” dedi dedem, gülerek. </st></p>
			<p><st c="4936">“Ne sandın?” dedi babaannem. </st><st c="4965">“Bu kadar benzerlik tesadüf olamaz. </st><st c="5001">Ama sen ne anlarsın kraldan, kraliçeden?” </st></p>
			<p><st c="5043">Dedem gülerek sarıldı babaanneme:</st></p>
			<p><st c="5076">“Kraliçem benim, Sıdıka’m! </st><st c="5104">Ne olur bu gece kaçıp saraya gitme. </st><st c="5140">Evde kal. </st><st c="5150">Ispanağı ısıtayım da beraber yiyelim. </st><st c="5188">Gerçi sana layık değil ama…”</st></p>
		</div>
	<div id="charCountTotal" value="5216"></div></body>
</html>
