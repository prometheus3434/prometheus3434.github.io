<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-3"><st c="0">Hayal Kurma Dersleri</st></p>
			<p></p>
			<p><st c="21">Öğretmenimiz bugün derste ‘hayal kurmak’tan bahsedince hepimiz şaşırdık. </st><st c="95">Tam dördüncü sınıfa gelmiştik ve bebekler gibi hayal kurmamız isteniyordu. </st></p>
			<p><st c="170">Hepimiz sıralara yatıp tavanı seyretmeye başladık. </st><st c="221">Bir yandan da gülümsüyorduk. </st></p>
			<p><st c="250">“Ne yapıyorsunuz siz öyle?” dedi öğretmenimiz.</st></p>
			<p><st c="296">“Hayal kuruyoruuuuuz!..” diye bağırdık.</st></p>
			<p><st c="336">“Bana yıldızları seyrediyormuşsunuz gibi geldi,” dedi öğretmenimiz. </st><st c="405">“Hayal kurmak ciddi bir iştir.”</st></p>
			<p><st c="436">“Yok artık öğretmenim,” dedi Ümit, “kardeşim bile hayal kurmaz, çocuk işi bunlar,” dedi. </st></p>
			<p><st c="526">“Benim Hayal adında arkadaşım var,” dedi Zeynep.</st></p>
			<p><st c="574">Koray “Hayal yerine hayalet konusunu işlesek...” deyince sınıfta “Uuuğğğ” sesleri yükseldi. </st></p>
			<p><st c="667">Öğretmenimiz, “Kesin şamatayı!” diye bağırdı. </st><st c="713">“Gazetede okuduğum haber doğruymuş demek ki. </st><st c="758">İstanbul’da çocuklara hayal kurma dersleri veren bir merkez açılmış. </st><st c="827">Haberiniz var mıydı? </st><st c="848">Ben okuyunca ciddiye almamıştım. </st><st c="881">Hayal kurmayı bilmeyen çocuk olur mu, diye düşündüm. </st><st c="934">Demek doğruymuş. </st></p>
			<div>
				<img src="image/11_fmt.png" alt="11.psd" />
			</div>
			<p></p>
			<p><st c="951">Bugün ders falan vermiyorum. </st><st c="980">Yarına kadar herkes kendi geleceği ile ilgili bir hayal kursun. </st><st c="1044">Yapmak istediği iş, hayat tarzı, yaşamak istediği dünya… Tüm bunlarla ilgili olacak. </st><st c="1129">Bunu ister yazılı ister sözlü olarak bizimle paylaşacak. </st><st c="1186">Haydi bakalım kolay gelsin,” deyip dersi bitirdi.</st></p>
			<p><st c="1235">Eve geldim. </st><st c="1248">Annem komşudaydı. </st><st c="1266">Ozan’ı aradım:</st></p>
			<p><st c="1280">“Oğlum gel de şu ödevi beraber yapalım. </st><st c="1321">Aklıma hiçbir şey gelmiyor.”</st></p>
			<p><st c="1349">“Tamam hemen çıkıyorum evden, sonra da bilgisayarda oynarız biraz,” dedi.</st></p>
			<p><st c="1423">O gelince hemen oturduk ödevin başına. </st><st c="1463">Çabuk bitse de oyuna başlasak hemen diyorduk, ama öyle ha deyince hayal kurulmuyordu işte. </st></p>
			<p><st c="1554">“Yav böyle ödev mi olur, şıkları bile yok,” dedi Ozan.</st></p>
			<p><st c="1608">“Valla aklıma bir şey gelmiyor. </st><st c="1641">Hem bebeklerin işidir böyle şeyler. </st><st c="1677">Biz masal mı dinliyoruz büyüdük artık,” dedim. </st></p>
			<p><st c="1724">Bir an önce hayallerimizi kurup bu işten sıyrılmaya karar verdik. </st><st c="1790">Daha bilgisayarda oyun oynayacaktık ve zamanımız daralıyordu.</st></p>
			<p><st c="1851">“Hayal nasıl kurulur ki? </st><st c="1877">Hani filmlerde oluyor ya, yatıp gökyüzünü seyrediyorlar, sonra da hayallerini anlatıyorlar,” dedim. </st></p>
			<p><st c="1977">“Yok, o aşklı filmlerde oluyor,” dedi Ozan.</st></p>
			<p><st c="2020">“Yooo... </st><st c="2030">Çocuk filmlerinde de var. </st><st c="2056">Mesela çocuk sirke bayılıyor, bir sirk cambazı olduğunu hayal ediyor falan.”</st></p>
			<p><st c="2132">Belki işe yarar diye yattık halının üstüne. </st><st c="2177">Başladık tavanı seyretmeye...</st></p>
			<p><st c="2206">“Uff!.. </st><st c="2215">Sizin tavan da ne kadar kirliymiş. </st><st c="2250">Ne zamandır boyanmıyor bu?” dedi Ozan.</st></p>
			<p><st c="2288">“Sana ne oğlum. </st><st c="2305">Sanki sizinki çok temiz. </st><st c="2330">Sen hayaline bak.”</st></p>
			<p><st c="2348">“İşte tavan kirli olunca gözüm takılıyor... </st><st c="2393">Kuramıyorum. </st><st c="2406">Sende var mı bişi?”</st></p>
			<p><st c="2425">“Ha deyince olmuyor ki. </st><st c="2450">İlham gelmiyor.”</st></p>
			<div>
				<img src="image/12_fmt.jpeg" alt="12.psd" />
			</div>
			<p></p>
			<p><st c="2466">“Ben bir şeyler buldum sanırım.” dedim. </st></p>
			<p><st c="2507">“Bilgisayar mühendisi olmuşum. </st><st c="2538">Onlar çok kazanıyor. </st><st c="2559">Burhan Ağabeyim bilgisayar mühendisliğini kazandığında babam, ‘Yırttı çocuk,’ demişti. </st><st c="2646">Bir şirkette çalışıyorum ve bankada bir sürü param var. </st><st c="2702">Markete girdiğim zaman bütün cips ve şekerlemeleri ve meyve sularını alacak kadar. </st><st c="2785">Çok güzel bir evde oturuyorum ve üç tane de çok uslu, sürekli uyuyup gürültü yapmayan çocuğum var. </st><st c="2884">Bir köpeğim, kurt tabi, belki bir de karım. </st><st c="2928">Çok emin değilim. </st><st c="2946">Çok konuşuyorlar.”</st></p>
			<p><st c="2964">“Yanlış hayal,” dedi Ozan. </st></p>
			<p><st c="2992">“Nedenmiş?” dedim.</st></p>
			<p><st c="3010">“Büyüyünce insanın canı şeker ve meyve suyu istemez. </st><st c="3064">Sen hiç sokakta şeker yalayan büyük gördün mü, ya da çikolata yiyen?”</st></p>
			<p><st c="3133">“Gördüm. </st><st c="3143">Babam biz yatınca geceleri kalkıp gizli gizli şokella yiyor. </st><st c="3204">Bir keresinde su içmek için mutfağa gittiğimde gördüm. </st><st c="3259">Beni görünce gülümsedi, dişleri kahverengiydi. </st><st c="3306">Korkunç gözüküyordu.” </st></p>
			<p><st c="3328">“İyi, ye de herkes sana gülsün. </st><st c="3360">Bak şimdi benim hayalimi dinle. </st><st c="3392">Ben bir fabrika müdürüyüm. </st><st c="3419">Oyun cd’leri yapan bir şirket bu. </st><st c="3453">Oyunlar piyasaya çıkmadan, kimse görmeden ben seyrediyorum. </st><st c="3513">Patron olduğum için beğendiğim oyunları parasız alabiliyorum. </st><st c="3575">Bir de yılbaşı ve bayramlarda, içinde oyun cd’leri ve yeni çıkan filmler olan sepetler geliyor evime. </st></p>
			<p><st c="3677">Evim üç katlı ve her katta playstation var, bir de en büyük boy plazma televizyon. </st><st c="3760">Dünya kupası maçlarında bütün sınıfı çağırıyorum eve. </st><st c="3814">Evli değilim tabi.”</st></p>
			<p><st c="3833">İştee!! </st><st c="3842">Hayallerimizi kurmuştuk.</st></p>
			<p><st c="3866">“Unutmadan yazalım,” dedi Ozan. </st><st c="3899">“Sonra da oyuna başlarız.”</st></p>
			<p><st c="3925">İkimiz de hayallerimizi deftere yazıp oyuna daldık.</st></p>
			<p><st c="3977">Ertesi gün okulda hayallerimiz okunuyordu.</st></p>
			<p><st c="4020">Reha başladı:</st></p>
			<p><st c="4034">“Babamın patronu gibi son model bir arabam olsun istiyorum. </st><st c="4095">O arabaya binip alışveriş merkezindeki pastaneye gideceğim ve her gün on kilo çilekli ya da karışık dondurma yiyeceğim. </st><st c="4215">Bir de onunki gibi saçları sarı olan bir karım olsun. </st><st c="4269">Sonra tabi köpekli ve bahçeli bir ev. </st><st c="4307">Bahçesinde mangal olmalı ve mutlaka akşamları limonata içmeliyim. </st><st c="4373">Ne iş yaptığıma gelince... </st><st c="4400">Babamın patronunun dediği gibi: SIR!”</st></p>
			<p><st c="4437">“Sır diye iş mi olur be?” dedi Murat. </st></p>
			<p><st c="4476">“Valla oluyor,” dedi Deniz. </st><st c="4504">“Ben de duydum. </st><st c="4520">Bizim sokağa yeni taşınan Fahri Beyler çok zengin. </st><st c="4571">Babam adamın yaptığı iş sır,” diyor. </st></p>
			<p><st c="4608">“Deniz sen anlat bakalım,” dedi öğretmenimiz.</st></p>
			<p><st c="4653">Deniz kâğıda yazmamıştı. </st><st c="4679">Tahtaya çıkıp anlatmaya başladı:</st></p>
			<p><st c="4711">“Ben Nihal ablam gibi bir televizyon kanalında çalışmak istiyorum. </st><st c="4779">En iyisi spiker olmak tabi. </st><st c="4807">Hem çok kazanıyorsun hem de her gün değişik bir kıyafet giyiyorsun. </st><st c="4875">Çocuklarım olsun, ama kreşe gitsinler. </st><st c="4914">Evimin mutlaka jimnastik salonu olmalı ki formumu koruyayım. </st><st c="4975">Form çok önemli bu işte. </st><st c="5000">Nihal ablam öyle diyor. </st><st c="5024">Şişman spiker olmaz, diyor. </st><st c="5052">Bence de haklı. </st><st c="5068">Eşime gelince mutlaka bıyıksız olacak, uzun boylu ve kibar.”</st></p>
			<p><st c="5128">Öğretmenimiz gülümsedi, “Mesleği?” diye sordu.</st></p>
			<p><st c="5175">“Zengin...” dedi Deniz.</st></p>
			<p><st c="5199">“Zenginlik meslek değildir, bir durumdur,” dedi öğretmenimiz.</st></p>
			<p><st c="5261">“Neden?” dedi Deniz. </st><st c="5283">“Nihal ablam evlendiğinde babaannem, çocuk ne iş yapıyor, diye sormuştu; annem de zengin, dedi.”</st></p>
			<p><st c="5379">Öğretmenimiz sadece gülümsedi yine.</st></p>
			<p><st c="5415">Sıra Ahmet’teydi:</st></p>
			<p><st c="5433">“Banka müdürü, şarkıcı olmak istiyorum,” dedi Ahmet. </st><st c="5487">“Şarkı söylemeyi çok seviyorum ama bankacı da olmam gerek. </st><st c="5546">Babam, çok yakında bankadan memurların kapımıza dayanacaklarını söylüyor. </st><st c="5620">Banka müdürü olursam onları engellerim. </st><st c="5660">Geceleri, bankadan çıkınca da şarkıcılık yaparım. </st><st c="5710">Kendi bestelerim olur, insanlar benimle oynayıp stres atar. </st><st c="5770">Röportajlarım çıkar gazetelere. </st><st c="5802">Her şeyi kendim başardım derim.” </st></p>
			<p><st c="5835">Sezen’in hayali de benzerdi:</st></p>
			<p><st c="5863">“Doktor, ressam olmak istiyorum. </st><st c="5897">Doktorlar iyi kazanıyor. </st><st c="5922">Çocuk doktoru olursam babam muayene de açacakmış bana. </st><st c="5977">Resim yapmayı çok seviyorum, ama yetmez. </st><st c="6018">Dünya aç ressamlarla dolu, diyor annem. </st><st c="6058">Aç olursam resim yapamam tabi. </st><st c="6089">Annem haklı. </st><st c="6102">Evliliğe gelince… Halen karar veremedim. </st><st c="6143">Annemle babama bakınca evlenmeyi istemiyorum, ama Ferigan teyzem gibi arkamdan, yazık evlenemedi gitti, denmesini de istemem.</st></p>
			<p><st c="6268">Evim olursa Müjgan teyzemlerinki gibi hobi odam olsun. </st><st c="6324">Gerçi onların bir hobileri yok. </st><st c="6356">Moda diye yaptırdık, hobi odasız ev bir şeye benzemiyor, diyor Müjgan teyzem.” </st></p>
			<p><st c="6435">Sezen’den sonra Derya vardı sırada. </st></p>
			<p><st c="6471">Öğretmenimiz “Tamam!” dedi. </st><st c="6499">“Tamam, devam etmiyoruz. </st><st c="6524">Çocuklar bu nedir böyle?.. </st><st c="6551">İnanamıyorum size. </st><st c="6570">Hani sizin hayal gücünüz, yaratıcılığınız? </st><st c="6613">Hepiniz başkalarının hayatlarını anlattınız bana. </st><st c="6663">Kendinize ait düşleriniz, beklentileriniz yok mu sizin? </st></p>
			<p><st c="6719">Hayallerinize bir sınır koyduğumu hatırlamıyorum. </st><st c="6769">Aranızda bir kişi bile okyanusu görmekten, Ay’a gitmekten bahsetmedi. </st><st c="6839">Bana böyle bir soru sorulsaydı, çocukluğumdan beri merak ettiğim mercan kayalıklarını görmek isterdim. </st><st c="6942">Yunuslarla yüzmek, tekneyle denizlerimizi dolaşmak, balonla uçmak ya da Karadeniz’in yüksek yaylalarında kamp kurmak isterdim örneğin. </st><st c="7077">Meslek olarak ise hiçbiriniz araştırma geliştirme yapacağınız, yaratıcılığınızı kullanacağınız bir meslek söylemediniz. </st></p>
			<p><st c="7197">Ama evleriniz hep bahçe içinde ve lüks olsun istediniz. </st><st c="7253">Kimse yeni bir ev modelinden bile bahsetmedi. </st><st c="7299">Oysa elektrik enerjisini kendi üreten evler var günümüzde. </st><st c="7358">Ne kadar sınırlar koymuşuz size, belki de hata bizde. </st><st c="7412">Yazık…” dedi.</st></p>
			<p><st c="7425">Valla pes!.. </st><st c="7439">Şu bizim öğretmen çocuk gibi. </st><st c="7469">Ne arabası var ne evi… Henüz evlenmemiş de… Hayal ettiği şeylere bak. </st><st c="7539">Bankada parası da yoktur Allah bilir. </st><st c="7577">Şimdiden kendi kendime söz verdim: Hayallerim gerçekleşirse ona bir araba alacağım. </st></p>
		</div>
	<div id="charCountTotal" value="7661"></div></body>
</html>
