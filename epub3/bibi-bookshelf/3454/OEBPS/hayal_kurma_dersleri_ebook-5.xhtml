<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<div>
				<img src="image/14_fmt.jpeg" alt="14.psd" />
			</div>
			<p></p>
			<p id="toc_marker-5"><st c="0">Kolesterol</st></p>
			<p></p>
			<p><st c="10">Diyetisyen amcanın bize verdiği diyet listesine bakıp da küt! </st><st c="73">diye yere düşüp bayılmamak imkânsız. </st><st c="110">Sabah bir dilim ekmek, domates, peynir; öğlen haşlanmış tavuk, sebze. </st><st c="180">Akşam sebze meyve... </st><st c="201">Arada da bol bol su ya da süt. </st><st c="232">Düşünebiliyor musunuz, ne bir gofret, ne gazoz ne bir parça çikolata, ne sandviç, ne jöle şeker ne de kek... </st><st c="341">Gözlerimin önünde uçuşan salçalı makarnalar, erimiş kaşarlı tostlar, buz gibi gazozlar, fırından yeni çıkmış çıtırdayan simitler... </st><st c="473">Neredeler? </st><st c="484">Nerede o sevdiğim caaaaaanım sucuklu yumurta? </st><st c="530">Hele o, hepten yasak. </st><st c="552">Kolesterolüm tavan yapmışken lafı bile edilmezmiş öyle dedi annem. </st></p>
			<p><st c="619">Evet, yanlış duymadınız. </st><st c="644">Dedelerin ninelerin hastalığı diye bilinen kolesterol bende de çıktı. </st><st c="714">Hem de henüz 10 yaşındayım. </st><st c="742">Doktor amca pek şaşırmadı. </st><st c="769">Benim yaş grubumdaki çocuklarda sık görülmeye başlamış yüksek kolesterol.</st></p>
			<p><st c="842">Bu arada ablam da obezite sınırındaymış. </st><st c="884">İkimiz birden diyetteyiz yani. </st></p>
			<p><st c="915">Doktor amca, “Bundan sonra fast fooda, dışarıda atıştırmalara bir süre ara vereceksiniz,” dedi. </st></p>
			<p><st c="1011">“İyi de biz dışarıda hiç yemiyoruz ki,” dedim.</st></p>
			<p><st c="1057">“Peki neden yükseldi o zaman kandaki yağ değerleri anlatın bakalım.” </st></p>
			<p><st c="1127">Anlatmaya başladım;</st></p>
			<p><st c="1146">“Offf, of! </st><st c="1158">Tüm bu dertler başımıza geçen kış geldi. </st><st c="1199">Geçen kış on beş tatilde... </st><st c="1227">Annemle babamın, bizi evde bırakıp görevli olarak bir aylığına yurt dışına gittikleri o inanılmaz tatil. </st></p>
			<p><st c="1332">Bizi bıraktılar dediysem yalnız değil tabi. </st><st c="1376">Anneannem ve babaannem sırayla her gün bizde kaldılar, onlar dönene dek.</st></p>
			<p><st c="1448">İkisi de bize çok düşkündür. </st><st c="1478">Annemlere ‘Siz hiç merak etmeyin, onlara sizden iyi bakarız,’ dediler. </st><st c="1549">Gerçekten de onlar sayesinde bir gün bile ‘hayır, olmaz’ sözü işitmedik. </st><st c="1622">Ne istersek yaptılar, ne istediysek yaptık.</st></p>
			<p><st c="1665">Çok kar yağdığı bir gün sokaktaki en büyük kardan adamı biz yaptık. </st><st c="1734">Eve döndüğümüzde parmak uçlarımız ve burunlarımız mosmordu. </st><st c="1794">İki gün ateşimiz oldu, sonra yine sokağa… Babaannem üşenmeyip atkı bile ördü onun için. </st><st c="1882">Adını Naci koyduk. </st><st c="1901">Tam beş gün erimeden dayandı Naci.</st></p>
			<p><st c="1935">Sonra balkonda yaptığımız kartopu savaşında, karşı penceredeki, cama yapışık gibi sokağı seyreden bebeği hedef aldık. </st><st c="2054">Hedefi tutturduk tabi. </st><st c="2077">Cama ‘paaaaaattt!’ diye yapışan kartopuyla küçük çocuk neye uğradığını şaşırdı. </st><st c="2157">Ağlayarak içeri kaçtı ve hemen annesiyle geri döndü. </st><st c="2210">Kadın camda bizim sırıttığımızı görmüştü. </st><st c="2252">O, avaz avaz bağırırken biz mutfakta masum masum sütümüzü içiyorduk. </st></p>
			<p><st c="2321">Marketten otuz beş tane gofret alıp mahalledeki çocuklara dağıttık ve babamların hesabına yazdırdık. </st><st c="2422">Sonra da ‘Şimdi bize çok kızarlar dönünce, hatta döverler. </st><st c="2481">N’apıcaz şimdi?..’ diye ağladık ve babaannem dayanamayıp parayı ödedi.</st></p>
			<p><st c="2551">Geceleri yastık savaşları yaptık. </st><st c="2586">Hatta birinde ablamın kaz tüyü yastığı patladı. </st><st c="2634">İşte gerçek kar manzarası ben buna derim. </st><st c="2676">Öyle şahaneydi, uçuşan tüycükler altında sıcacık bir kar örtüsü. </st><st c="2741">Anneannem o günden sonra yastık savaşını yasakladı. </st><st c="2793">‘Canım çıktı temizleyene kadar,’ dedi. </st><st c="2832">Annem olsa kesin bize temizlettirirdi. </st><st c="2871">Bunu ona söylemedik tabi. </st></p>
			<p><st c="2897">Babaannem varken bol bol sokakta oynadık. </st><st c="2939">Çağırsa da izin alıp tekrar çıktık. </st><st c="2975">Tam beş kere yeniden izin almayı başardık. </st><st c="3018">Daha kapıyı açmadan başlıyorduk yalvarmaya:</st></p>
			<p><st c="3061">“Ama babişşşşşo... </st><st c="3081">ne kadar tatlısın! </st><st c="3100">Ciciiişş... </st><st c="3112">Herkes sokaktaa... </st><st c="3131">10 dakikacık daha. </st><st c="3150">Tamam söz. </st><st c="3161">Hemen geliriz.”</st></p>
			<p><st c="3176">“Gelmezseniz annenize söylerim dönünce!” diye bağırıyordu arkamızdan.</st></p>
			<p><st c="3246">Bu son sözünü tamamlamadan biz fırlıyorduk sokağa. </st><st c="3298">Sonra da ‘Ne on dakikası, yarım saat demiştik ya…’ deyip aklını iyice karıştırıyorduk.</st></p>
			<p><st c="3384">Babaannemin anlattığı devanalı, tepegözlü masalları mahalledeki küçük çocuklara anlatıp sonra da ‘Geliyorlaaaaar!’ diye bağırıp kaçıyorduk. </st><st c="3525">Çocuklar neye uğradığını şaşırıp ‘Ay ay ayyy’ diye çil yavrusu gibi dağılıyorlardı. </st></p>
			<p><st c="3609">İstediğimiz filmi seyrediyor, gece geç saatlerde yatabiliyorduk. </st><st c="3674">Günler böyle rüya gibi geçip giderken bize hazırlanan sofralar da bir başka rüyaydı tabi.</st></p>
			<p><st c="3763">Patates kızartmaları, pilavlar, muhallebiler neler neler... </st></p>
			<p><st c="3824">Bir sabah, çizgi filmlerdeki gibi taa benim odaya kadar gelen poğaça kokuları ile uyandım. </st><st c="3915">Mutfağa koştum, ablam çoktan kalkmış, tıkınıyordu. </st></p>
			<div>
				<img src="image/15_fmt.jpeg" alt="15.psd" />
			</div>
			<p></p>
			<p><st c="3966">“Vayy bee! </st><st c="3977">Bizim fırın mı yaptı bütün bunları? </st><st c="4013">Annem çalışmadığını söylüyordu,” dedim. </st><st c="4053">Babaannem mis kokulu tombul poğaçaları fırından çıkarıyordu.</st></p>
			<p><st c="4113">“Valla ben de şaştım,” dedi ablam, koca bir ısırık daha alırken. </st></p>
			<p><st c="4179">“Ahhh ah!..” diye iç çekti babaannem. </st><st c="4217">“Zavallı yavrularım benim. </st><st c="4244">O yüzden bir deri bir kemiksiniz.” </st></p>
			<p><st c="4279">Babaannem o gün elma şekeri de yaptı. </st><st c="4317">Okulun önünde satılan, annemin alıp yememe izin vermediği elma şekerleri gözümün önünde parıl parıl parlıyordu.</st></p>
			<p><st c="4428">“Gerçekten yiyebilir miyim?” diye sorduğumda babaannem gözyaşlarını tutamadı.</st></p>
			<p><st c="4506">“Kurban olurum. </st><st c="4523">Al yavrum al. </st><st c="4537">Hepsini sizin için yaptım. </st><st c="4564">Doya doya yiyin. </st><st c="4581">Yavrularım benim.”</st></p>
			<p><st c="4599">Ertesi gün kalma sırası anneannemdeydi. </st></p>
			<p><st c="4640">Mutfağa girer girmez, “Kim yaptı bu zararlı şeyleri?” dedi. </st><st c="4700">Son kalan elma şekerini görmüştü. </st></p>
			<p><st c="4734">“Anneanne nasıl anladın evde yapıldığını?” diye sorduk şaşkınlıkla.</st></p>
			<p><st c="4801">“Ondan kolay ne var,” dedi anneannem. </st><st c="4840">“Anlaşılan babaanneniz yine işin kolayına kaçmış.” </st></p>
			<p><st c="4891">“Amaaann, bu poğaçalar da kazık gibi. </st><st c="4929">Dişinize yazık ayol. </st><st c="4950">Durun ben size çok besleyici elmalı bonbonlardan yapayım. </st><st c="5008">Afiyetle yiyin.”</st></p>
			<p><st c="5024">“Yaşasııın!” diye bağırdık. </st><st c="5053">Anneannemin bonbonlarını keyifle yedik. </st><st c="5093">Anneannem gider gitmez babaannem geldi. </st></p>
			<p><st c="5133">“Bakın size ne getirdim. </st><st c="5158">Fıstıklı helva, şimdi yaptım sıcak sıcak yiyin,” dedi. </st><st c="5213">Yumulduk tabi. </st><st c="5228">Üstüne de kahvaltı, hem de börekle.</st></p>
			<p><st c="5263">Babaannem giderken dolma yapıp bıraktı. </st><st c="5304">Anneannem eli kolu dolu gelmişti. </st><st c="5338">“Haydi bakalım kısır ve turşu, bulgur faydalıdır,” dedi.</st></p>
			<p><st c="5394">Onlar yaptıkça bize de yemek düşüyordu tabi. </st><st c="5440">Artık ilk günlerdeki gibi bir tabakla doymuyorduk. </st><st c="5491">İkinci, üçüncü tabağı istiyorduk. </st></p>
			<p><st c="5525">“Yanaklarınıza kan geldi,” diyorlardı. </st><st c="5564">Pantolonlarımız biraz daralmıştı, ablamın da okul eteğinin düğmesi kapanmıyordu. </st><st c="5645">Onun dışında bir sorun yoktu. </st><st c="5675">Tabi annemler dönene dek. </st></p>
			<p><st c="5701">Bir ay çabucak geçti ve annemle babam döndü. </st><st c="5746">Biz getirecekleri hediyeleri düşleyip bavullara doğru koştururken bir çığlık koptu:</st></p>
			<p><st c="5829">“Aman allahım, ne oldu size böyle!!” dedi annem, kapıyı açar açmaz. </st></p>
			<p><st c="5898">“Biz de sizi özledik!..” diye boyunlarına sarıldık ama nafile. </st><st c="5961">Annem bir türlü kendine gelemiyordu. </st></p>
			<p><st c="5998">“Ne oldu size böyle, ne oldu, söyleyin...” deyip duruyordu.</st></p>
			<p><st c="6057">“Canım ne var biraz kilo aldılar,” dedi babaannem.</st></p>
			<p><st c="6108">“Biraz mı!! </st><st c="6121">Çocuklar fıçıya dönmüş!” diye bağırıverdi annem.</st></p>
			<p><st c="6169">Biz ağlamaya başladık. </st></p>
			<p><st c="6193">Anneannemle babaannem toparlanıp hiçbir şey söylemeden gittiler.</st></p>
			<p><st c="6257">İşte böyle…</st></p>
			<p><st c="6269">Yoksa o güne kadar ben de, ablam da gayet normal kiloda, hatta zayıf sayılabilecek çocuklardık. </st><st c="6366">Öyle kek, pasta, poğaça pek evimize girmediği, annem de yapmadığı için bilmezdik. </st><st c="6448">Onların yerine meyve, kuruyemiş falan yerdik.”</st></p>
			<p><st c="6494">Doktor amca gülümsedi, “Ceza olarak anneannenle babaannene de diyet veriyorum. </st><st c="6574">Sizi bir ay görmeme diyeti,” dedi.</st></p>
			<p><st c="6608">Eve dönünce tatil anılarımızla ilgili bir şiir yazdım:</st></p>
			<p></p>
			<p><span><st c="6663">“On beş tatil olunca</st></span></p>
			<p><span><st c="6684">Sırayla geldi her gün</st></span></p>
			<p><span><st c="6706">Anneannemle </st></span></p>
			<p><span><st c="6719">Babaannem bize</st></span></p>
			<p><span><st c="6733">Ve sormayın neler oldu</st></span></p>
			<p><span><st c="6756">Tatil bittiğinde</st></span></p>
			<p><span></span></p>
			<p><span><st c="6773">Babaannem elma şekeri yaptı </st></span></p>
			<p><span><st c="6802">Ablamla bana</st></span></p>
			<p><span><st c="6814">Önce elmaları yıkadı</st></span></p>
			<p><span><st c="6835">Sonra çubuklara batırdı</st></span></p>
			<p><span><st c="6859">Erimiş şekere yatırdı</st></span></p>
			<p><span><st c="6881">Soğuyunca yedik</st></span></p>
			<p><span><st c="6897">Eline sağlık nefis dedik</st></span></p>
			<p><span></span></p>
			<p><span><st c="6922">Anneannem bonbon şeker yaptı</st></span></p>
			<p><span><st c="6951">Elmaları rendeledi</st></span></p>
			<p><span><st c="6970">Bisküviyi ufaladı</st></span></p>
			<p><span><st c="6988">Kakaoyu ekledi</st></span></p>
			<p><span><st c="7003">Hepsini karıştırıp </st></span></p>
			<p><span><st c="7023">Top gibi yuvarladı</st></span></p>
			<p><span><st c="7041">Afiyetle yedik</st></span></p>
			<p><span></span></p>
			<p><span><st c="7056">Babaannem helva yaptı</st></span></p>
			<p><span><st c="7078">Anneannem tost</st></span></p>
			<p><span><st c="7093">Babaannem vişneli pasta</st></span></p>
			<p><span><st c="7117">Anneannem kurabiye</st></span></p>
			<p><span><st c="7136">Babaannem çiğbörek </st></span></p>
			<p><span><st c="7156">Anneannem kısır</st></span></p>
			<p><span><st c="7171">Babaannem gözleme</st></span></p>
			<p><span><st c="7189">Anneannem mantı</st></span></p>
			<p><span><st c="7205">Yaptı da yaptı</st></span></p>
			<p><span><st c="7220">Bir yarıştır başladı</st></span></p>
			<p><span></span></p>
			<p><span><st c="7241">Ben oldum kırk kilo</st></span></p>
			<p><span><st c="7261">Ablam kırk beş</st></span></p>
			<p><span><st c="7276">Bende çıktı kolesterol</st></span></p>
			<p><span><st c="7299">Ablamınki tansiyon</st></span></p>
			<p><span></span></p>
			<p><span><st c="7318">Anneannem inanmadı</st></span></p>
			<p><span><st c="7337">Şaka yaptık sandı</st></span></p>
			<p><span><st c="7355">Babaannem de gülüp geçti</st></span></p>
			<p><span><st c="7380">Olmaz bir şeycik dedi</st></span></p>
			<p><span></span></p>
			<p><span><st c="7402">Tam bir aydır diyette</st></span></p>
			<p><span><st c="7424">Sebze yiyoruz sadece</st></span></p>
			<p><span><st c="7445">Ah anneanne</st></span></p>
			<p><span><st c="7457">Ah babaanne</st></span></p>
			<p><span><st c="7469">Yaktınız bizi</st></span></p>
			<p><span><st c="7483">Otuz günde.”</st></span></p>
		</div>
	<div id="charCountTotal" value="7496"></div></body>
</html>
