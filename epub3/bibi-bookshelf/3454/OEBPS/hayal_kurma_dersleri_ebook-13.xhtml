<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-13</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-13"><st c="0">Depresyon Günleri</st></p>
			<p></p>
			<p><st c="18">Neşeyle eve geldim. </st><st c="39">Annem mutfaktaydı.</st></p>
			<p><st c="57">“Annneeee... </st><st c="71">Müjdemi isterim. </st><st c="88">Performans ödevinden yüz aldın.”</st></p>
			<p><st c="120">Annem uçarak geldi:</st></p>
			<p><st c="140">“Yaşasın! </st><st c="151">Biliyordum biliyordum! </st><st c="174">Gizem’in annesi kaç aldı?”</st></p>
			<p><st c="200">“Doksan beş” </st></p>
			<p><st c="214">“Geçtim haa...” dedi annem, daha da sevinmişti. </st></p>
			<p><st c="262">“Kadın profesör, ama ödev konusunda benim kadar yetenekli değil. </st><st c="327">Sınıfta kaç tane yüz var?”</st></p>
			<p><st c="353">“Bir tane, o da sen.” </st></p>
			<p><st c="376">Annem hemen meyve suyu koydu ikimize de. </st><st c="417">Mutfak masasına oturduk karşılıklı. </st><st c="453">“Biliyordum,” dedi içini çekerek. </st><st c="487">“O ödevi benden daha iyi kimse yapamazdı: Kilim motifli halı deseni tasarımcısı olunuz ve hayalinizdeki halıyı dokuyunuz. </st><st c="609">Tam bana göre.”</st></p>
			<p><st c="624">“Evet anne, sayende dönem sonu not ortalamam çok iyi gelecek. </st><st c="687">Haa unutmadan, Türkçe dersi proje ödevim de belli oldu. </st><st c="743">Yerel gazete çıkartmamız gerek. </st><st c="775">Sokağımızdaki ilginç olayları anlatacağız. </st><st c="818">Mesela yeni açılan bir hastane, okul, yeni taşınan komşular, sokağımızdaki en yaşlı kişi gibi ilginç şeyler olacakmış. </st><st c="937">Nasıl? </st><st c="944">Kendine güveniyor musun?” </st></p>
			<div>
				<img src="image/8_fmt.png" alt="8.psd" />
			</div>
			<p></p>
			<p><st c="970">“Tabi ki,” dedi annem. </st><st c="993">“Yine tam bana göre bir ödev.”</st></p>
			<p><st c="1023">O sırada kardeşim geldi okuldan. </st><st c="1057">Ağlayarak ve bağırarak girdi içeri... </st><st c="1095">Annem tuhaf tuhaf baktı kardeşime.</st></p>
			<p><st c="1129">“Ne oldu?” </st></p>
			<p><st c="1141">“Anne ben sana demiştim, bu ödevi öğretmen beğenmez diye.”</st></p>
			<p><st c="1199">“Hangisini?”</st></p>
			<p><st c="1212">“Şu pullarla yaptığın balık.”</st></p>
			<p><st c="1242">“Eeee?.. </st><st c="1252">Aynen dediğin gibi yaptım.” </st></p>
			<p><st c="1280">“Hayır olmamış işte! </st><st c="1301">Öğretmen turofik balık istemiş, sen hamsi yapmışsın... </st><st c="1356">uaaahh... </st><st c="1366">Hande’lerin grubu bana çok güldü. </st><st c="1400">Bi daaa sen yapma ödevimi, babam yapsın.”</st></p>
			<p><st c="1441">“Ne ne balığı?” dedim şaşkınlıkla.</st></p>
			<p><st c="1476">“Turofik,” dedi Aslı sinirle. </st><st c="1507">“Okyanusta olandan...”</st></p>
			<p><st c="1529">“Ha... </st><st c="1537">tropik!” diye bağırdık annemle.</st></p>
			<p><st c="1568">“Valla ödev kâğıdında tropik diye yazmıyordu Aslı’ cım, o zaman sen yanlış anlamışsın ödevini,” dedi annem.</st></p>
			<p><st c="1676">Ama kardeşim çok inattır ve hatasını asla kabul etmez. </st><st c="1732">Hemen yere yatıp tepinmeye başladı.</st></p>
			<p><st c="1767">“Yanlış anlamadım, Tufan’ın ödevlerini doğru yapıyorsun benimkiler yanlış oluyooo...” diye yeni bir ağlama tutturdu.</st></p>
			<p><st c="1884">Annem söylenip ‘ya sabır’ çekti. </st><st c="1918">“Şeytan diyor ki bırak şunların ödevlerini yapma, görsünler günlerini...” diye söylendi. </st><st c="2007">Bozulmuştum bu söze:</st></p>
			<p><st c="2027">“İyi de benim suçum ne? </st><st c="2052">Ben sana hep yüksek notlar aldırıyorum,” dedim.</st></p>
			<p><st c="2099">Yerde salya sümük yatan Aslı birden toparlanıp kalktı, “Cuma gününe bir ödev daha var,” dedi, anneme.</st></p>
			<p><st c="2201">“Neymiş o?” dedi annem.</st></p>
			<p><st c="2225">“Ünlü Türk güreşçilerinin hayatları ve fotoğrafları.”</st></p>
			<p><st c="2279">“Haydaaa!” dedi annem. </st><st c="2303">“Kızım senin öğretmenin de nereden buluyor böyle tuhaf konuları?”</st></p>
			<p><st c="2368">“Tufan’ın ödevlerine hiç böyle demiyosun amaaa!” </st></p>
			<p><st c="2418">Aslı yine ağlamak üzereydi ki eliyle susturdu annem.</st></p>
			<p><st c="2470">“Tamam tamam, başlama. </st><st c="2494">Yarın araştırırım.”</st></p>
			<p><st c="2513">Annem ertesi gün çok yorgundu. </st><st c="2545">“Bütün gün kırtasiye, kütüphane, internet derken çok yoruldum,” dedi. </st><st c="2615">“Ünlü güreşçilerimizi aradım.”</st></p>
			<p><st c="2645">Aslı halinden memnun sırıttı:</st></p>
			<p><st c="2675">“Aferin anne!”</st></p>
			<p><st c="2690">Ertesi hafta benim Türkçe dersinden ikinci performans ödevim verildi: “Keloğlan masallarındaki doğa sevgisinin çocuklar üzerindeki etkisi” </st></p>
			<p><st c="2830">Annem bu sefer pek sevinmedi, üzüldü bile diyebilirim.</st></p>
			<p><st c="2884">“Bu kadar işimin arasında bir de bu ödevler çıktı, milli kütüphane, internet, kırtasiye arasında koşturmaktan evdeki işleri yapamıyorum,” dedi ağlamaklı.</st></p>
			<p><st c="3038">Sonuçta, Aslı’nın ödevleri ile uğraşmaktan annem Keloğlan ödevinden beklenen performansı gösteremedi ve yetmiş aldı. </st></p>
			<p><st c="3156">“Neee?! </st><st c="3164">O ödeve sadece yetmiş mi? </st><st c="3190">Delirmiş bu kadın, daha ne istiyormuş acaba?” dedi. </st></p>
			<p><st c="3242">“Anne sınıfta çok iyiler var,” dedim, aldırmadı bile, söylenerek mutfaktaki işinin başına döndü. </st></p>
			<p><st c="3339">Dönem sonuna dek, Aslı’nın ‘kilden terlik tasarlayalım’ ve benim ‘memeli hayvanların annelik duyguları’ ödevlerini de yetiştiren annem on beş tatil boyunca biraz tuhaf davranmaya başladı. </st></p>
			<p><st c="3527">Önce tatil ödevlerimize karşı ilgisini kaybetti. </st><st c="3576">Sonra gereksiz bağırmalar ve kızgın sözler başladı. </st><st c="3628">“Anne yemek ne zaman hazır olur?”, “Süveterimi bulamıyorum gördün mü?”, “Fındık ezmesi bitmiiiiş, ne zaman alacaksııın?” gibi basit sorulara bile “Ne bileyim benn!” diye bağırarak, ne olduğu anlaşılmayan cevaplar veriyor ve hepimizi üzüyordu. </st><st c="3871">Üzülüyorduk çünkü bunlar basit şeylerdi ve bir anne bunları mutlaka bilirdi. </st></p>
			<p><st c="3948">“Yoksa annem bunadı mı baba?” diye sordu Aslı. </st><st c="3995">Babam, “Nereden çıkarıyorsunuz bunları, sadece yorgun. </st><st c="4050">Hem senin yatma saatin gelmedi mi daha?” diye konuyu değiştirdi. </st></p>
			<p><st c="4115">Eğer bir konu bu şekilde değiştiriliyorsa tehlike var demekti. </st><st c="4178">Kardeşime belli etmedim ama gerçekten bunamış olabilirdi annem. </st><st c="4242">Şimdi gidip kendisine sorsam “NE BİLEYİM BEEEEN!” diye bağıracaktı yine. </st><st c="4315">Korkup sormadım. </st><st c="4332">Off... </st><st c="4339">ne korkunç, bunadıysa ne yaparız biz. </st><st c="4377">Performans ödevleri, arkadaşlara alınacak hediyeler, temiz çamaşırlar, tatil planları, harçlık zammı... </st><st c="4481">Her şey annemin iyileşmesine bağlı. </st><st c="4517">Ya bunadıysa...</st></p>
			<p><st c="4532">Annemin sinirli ve tuhaf tavırları devam edince babamın zorlamasıyla bir psikologa gittiler. </st><st c="4626">Psikolog, annemin her an depresyon geçirebileceğini, çok bunaldığını, kendini değersiz hissettiğini söylemiş. </st><st c="4736">Babam gizlice yanımıza gelip “Bol bol öpün, sarılın” dedi. </st><st c="4795">Biz hurraaa...atladık annemin üstüne. </st><st c="4833">Az kalsın düşüyordu, bu seferde “N’OLUYO BEEE?” diye bağırmaz mı. </st><st c="4899">Korkup kaçtık.</st></p>
			<p><st c="4913">Aslı, “Kesin bunadı annemiz,” diye ağlıyordu. </st><st c="4960">Babam sakin olmamız gerektiğini, üstüne gitmememizi tembihledi. </st><st c="5024">Gereksiz iş ve sorularla onu üzmemeliymişiz. </st><st c="5069">“Peki dönem ödevlerimiz?” dedik babama. </st><st c="5109">“Ne alakası var şimdi konuyla?” dedi. </st><st c="5147">“Dönem ödevlerimi hep annem yapıyor, birinci sınıftan beri,” dedim. </st><st c="5215">Babam şaşırdı, “Bilmiyorum, sor bakalım, belki yardım eder,” dedi. </st></p>
			<p><st c="5282">Anneme kahvaltıda sormayı kararlaştırdım. </st><st c="5324">Sorarken sakin ve kibar olmalıydım. </st><st c="5360">İçimden yüz kere tekrar ettim:</st></p>
			<p><st c="5390">“Annecim, bu dönemki matematik proje ödevime birlikte bakabilir miyiz acaba?” İşte tam olarak böyle söyleyecektim. </st></p>
			<p><st c="5506">Ama ağzımdan, “Anne dönem ödevim...” diye bir şey çıktı. </st><st c="5563">“Eee....” dedi annem. </st><st c="5585">İyi görünüyordu. </st><st c="5602">Cesaretimi toplayıp “yaparsın di mi?” dedim tüm şirinliğimle. </st></p>
			<p><st c="5664">“UŞAĞINIZ MI VAR!” diye bağırdı annem. </st><st c="5703">Bu sefer ben de ağlamaya başladım. </st><st c="5738">Allahım annem gerçekten bunamıştı. </st><st c="5773">Hiçbir şey hatırlamıyordu. </st><st c="5800">“Ama hep sen yapıyodun...” diyecek oldum. </st><st c="5842">Daha da kızdı. </st><st c="5857">Aslı “Felaket bu, felaket!” diye bağırıyordu. </st><st c="5903">Babama baktım çoktan sofradan kalkmıştı. </st><st c="5944">O zaman ben de kalırım matematikten, görürsünüz, dedim içimden. </st></p>
			<p><st c="6008">İlaçların da etkisiyle birkaç hafta sonra annem kendini toparladı. </st><st c="6075">Doktorun tavsiyesi ile kendini hobilerine verdi. </st><st c="6124">Takı yapıyor, boncuk boyuyor, hamurlardan birtakım acayip bebekler yapıyor, bunları fırında pişiriyordu. </st><st c="6229">Daha dönem ödevi konusunu açamamıştık, ama sıra ona da gelecekti. </st><st c="6295">Annemi tekrar depresyona sokmamalıydık. </st></p>
			<p><st c="6335">Mutlu gözüküyordu. </st><st c="6354">Hele öğleden sonraları yayınlanan Feryat Kalkal Hanım’ın hobi programlarına bayılıyordu. </st><st c="6443">O saatlerde bizim salon bir atölyeye dönüyordu. </st><st c="6491">Çalışma masamdaki delikli tuğladan kalemlik, banyoda asılı duran naylon çoraptan çiçek demeti, mutfaktaki örgü soğanlık hep bu programda yapılan ürünlerdi. </st><st c="6647">Babam dışında etraftaki herkes seviyordu bu kadını ve programını. </st><st c="6713">Yalnız babam pek hoşlanmıyordu. </st><st c="6745">Annem, babamın kol düğmelerinden musluk süsü yaptığında babam çok sinirlendi. </st><st c="6823">“Modası geçmişti, ne yapabilirdim?” yanıtı ise babamı gerçekten kızdırdı.</st></p>
			<p><st c="6896">Perşembe günü her zamanki gibi okul çıkışı sallana sallana eve geldim. </st><st c="6968">Nedense bahar günleri üstüme bir ağırlık, tembellik çöker. </st><st c="7027">Annem zili duymamıştı, ben de anahtarımla açıp girdim. </st></p>
			<p><st c="7082">“Annneeee, ben geldim!” diye bağırdım mutfağa doğru. </st></p>
			<p><st c="7135">Ses yok. </st><st c="7144">Mutfağa girip baktım, tuhaf bir koku vardı. </st><st c="7188">Ocaktaki karnabaharın suyu tencereden taşmış, ateşi söndürmüştü. </st><st c="7253">Hemen ocağı kapatıp salona koştum. </st></p>
			<p><st c="7288">Annem her zaman babamın uzandığı koltukta yarı baygın yatıyordu. </st><st c="7353">Üzerinde mayosu vardı. </st><st c="7376">Elinde de kalın bir ip. </st><st c="7400">Yerdeki tabakta üzümler ve benim suluboya fırçalarım, halının üzerinde iki tane örgü kol, iki boş kavanoz, masada koca bir bardak süt duruyordu. </st></p>
			<div>
				<img src="image/9_fmt.png" alt="9.psd" />
			</div>
			<p></p>
			<p><st c="7545">Ne olduğunu anlamaya çalışıyordum. </st><st c="7580">Paniklemiştim, aklıma psikolog, annemin hastalığı gibi şeyler geldi. </st><st c="7649">Hemen babamı aradım. </st><st c="7670">“Geliyorum,” dedi. </st></p>
			<p><st c="7689">Ben annemin başında, yanaklarına kolonya sürmeye başladım. </st><st c="7748">O sırada Aslı geldi okuldan. </st><st c="7777">Bizi öyle görünce, “Ay ne oldu? </st><st c="7809">Yoksa annemi soyguncular mı bayıltmış? </st><st c="7848">İmdaaat!” diye bağırmaya başladı. </st><st c="7882">Bağırtılarla annem kendine geldi, gözleri aralandı. </st><st c="7934">“Hoşşggggeeğdiniz” diyebildi zorlukla. </st><st c="7973">Televizyon açıktı ve Feryat Kalkal konuklarıyla birlikte üzüm boyuyordu. </st></p>
			<p><st c="8046">Feryat Kalkal’ın üzerinde de mayo vardı ve kahkahalar atıyordu. </st><st c="8110">Bir an, bize gülüyor gibi geldi, gidip kapattım televizyonu.</st></p>
			<p><st c="8170">“Kkkapatmasaydın yavrum” derken daha iyiceydi annem. </st><st c="8224">Başındaki tuhaf bandı çıkarmış, etrafı toplamaya çalışıyordu. </st><st c="8286">Aslı durmadan anneme bir şeyler soruyordu. </st></p>
			<p><st c="8329">“Ay ay bittim!” dedi annem ve yine koltuğa yattı. </st></p>
			<p><st c="8379">Ne oldu anne, bu ip ne, niye mayo giydin, kavanozlar ne olacak, falan diyecek oldum.</st></p>
			<p><st c="8463">“Sus sus, sorma” dedi annem, kısık bir sesle.</st></p>
			<p><st c="8509">Yarım saat geçmemişti ki babam geldi. </st><st c="8548">Ayakkabılarını bile çıkarmadan odaya daldı.</st></p>
			<p><st c="8591">“Ne oldu, ne var?”</st></p>
			<p><st c="8610">Annem ona eliyle sakin olmasını işaret etti. </st><st c="8656">Anlatmaya başladı.</st></p>
			<p><st c="8674">O gün Feryat Kalkal ve konukları programda ip atlamışlar. </st><st c="8733">Tabi televizyon başındaki annem de. </st><st c="8769">Annem seksen beş kilo ve boyu da benim kadar. </st></p>
			<p><st c="8815">“Sonra ara verip biraz üzüm boyadık,’ dedi annem. </st><st c="8865">“Daha üzümler bitmemişti ki, konuklardan biri, yeniden atlayalım terimiz soğumadan, demez mi! </st><st c="8959">Hem de bu kez çapraz denedik.” </st></p>
			<p><st c="8990">“Vay vay vay!..” dedi babam. </st></p>
			<p><st c="9019">Annem devam etti; </st></p>
			<p><st c="9037">“On sekiz, diye bağırdığımı hatırlıyorum en son.”</st></p>
			<p><st c="9086">Babam araya girip “Bu yıl deprem sigortası yaptırmayacağını, evin gayet sağlam olduğunu, ip atlamak yerine mekik çekilse olup olmayacağını,” sordu. </st><st c="9235">Ben gülmeye başladım. </st></p>
			<p><st c="9257">“Mekik haftaya,” dedi annem. </st><st c="9286">Spordan sonra dün başladıkları hırkayı tamamlayacaklar, kavanozlara makarna yapıştıracaklar, bir de o koca bardak sütü içip enerji toplayacaklarmış, ama annem birden kendini yerde bulmuş. </st></p>
			<p><st c="9474">Babam kol düğmelerinden beri öfkeli olduğu Feryat Kalkal Hanım’ın, çok faydalı bir program yaptığını, gerçekten kadınların bütün stresini aldığını, bunun için ona bir tebrik mektubu yazacağını söyledi sert bir ses tonuyla. </st><st c="9697">Annem ağlayıp durdu ve yine depresyona girmesini isteyip istemediğini sordu babama. </st></p>
			<p><st c="9781">Babam “Sıra bende!” diye bağırıp işe gitti. </st><st c="9825">O gün televizyon hiç açılmadı, biz de sakince derslerimizi bitirdik. </st></p>
			<p><st c="9894">Akşam babam geldiğinde hemen haberleri dinlemek için açtı. </st><st c="9953">Evin kayıp kedisi geri dönmüş kadar sevindik, çünkü haberlerden sonra da açık kaldı televizyon. </st></p>
			<p><st c="10049">Yemekte yarı yanmış karnabahar vardı. </st><st c="10087">Annem, “Bu karnabaharları yarınki programda yüz kremi yapacaktık,” dedi alçak sesle. </st></p>
			<p><st c="10172">Babam annemin gözlerinin taaa içine anlamsız anlamsız baktı. </st><st c="10233">Kendimi tutamayıp kıkırdadım.</st></p>
			<p><st c="10262">Annem sonunda düzeldi. </st><st c="10286">Yine güzel yemekler yapıyor, hobileri var ve alışverişe gidiyor. </st><st c="10351">Bir tek şey dışında; artık dönem ödevlerimizi yapmıyor.</st></p>
			<p><st c="10406">“Depresyona girerim haaa!” diyor. </st></p>
		</div>
	<div id="charCountTotal" value="10441"></div></body>
</html>
