<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-7"><st c="0">Veli Toplantısı</st></p>
			<p></p>
			<p><st c="16">Okuldaki veli toplantısı için öğretmenimiz sınıftan birinin kendisine yardımcı olmasını istemişti. </st><st c="116">Gönüllü çıkmayınca kura çekmek zorunda kaldı. </st><st c="162">İçimden ‘ben olmayayım’ diye dua ettiğim sırada öğretmen şak diye ismimi okumaz mı! </st><st c="246">Başıma aniden bir ağrı saplandı. </st><st c="279">Yüzümü buruşturdum.</st></p>
			<p><st c="298">“Ne oldu Batu, iyi misin?”</st></p>
			<p><st c="325">“Yok biraz hasta gibiyim de öğretmenim.”</st></p>
			<p><st c="366">Sınıfta anlamlı fısıldaşmalar olunca öğretmenimiz gülümseyerek, “Hafta sonuna kadar iyi olursun, merak etme, Pazar günü dinlenmiş ve sapasağlam burada olursun. </st><st c="527">Zaten bir saatlik bir toplantı, zamanını almaz,” dedi. </st></p>
			<p><st c="582">Uff yaaa!.. </st><st c="594">Tam da o saatlerde en sevdiğim çizgi film başlıyordu, ama itiraz etmedim. </st><st c="668">Cesurca göğüsledim bu kararı.</st></p>
			<p><st c="697">“Tamam öğretmenim, saat on bir de gelirim.”</st></p>
			<p><st c="741">O sabah annemle birlikte okula gittik, biraz gergin gibiydi annem, yürürken kolumdan çekmesi pek iyiye işaret değildi.</st></p>
			<p><st c="860">“Merak etme anne, derslerim çok kötü değil, bu dönem matematiği kurtaracağım bak, göreceksin.”</st></p>
			<p><st c="955">“Sen kime çektin böyle, anlamıyorum ki? </st><st c="996">Babanın da benim de en iyi dersimiz matematikken iki senedir bu dersten zorla geçiyorsun. </st><st c="1086">Ama sende planlı çalışma denen şey yok ki... </st><st c="1131">Akşama kadar bilgisayar, ondan sonra televizyon, kaldırıyorum zaten o bilgisayarı, göreceksin!”</st></p>
			<p><st c="1226">Öff... </st><st c="1234">Hay konuyu açmaz olaydım, söylenir de söylenirdi artık. </st><st c="1290">Biraz sonra da mühendis olan dayımı anlatırdı kesin.</st></p>
			<p><st c="1342">“Bak Mertcan dayın bilgisayar mühendisi oldu, ama olana kadar bilgisayarın yüzünü görmedi çocuk. </st><st c="1440">Her zaman bilinçli ve programlı çalıştı. </st><st c="1481">Şimdi çok iyi bir şirkette biliyorsun.”</st></p>
			<p><st c="1520">“Biliyorum anne.”</st></p>
			<p><st c="1538">“Amcan da öyle, üniversiteyi dereceyle bitirince yurt dışından bir sürü iş teklifi gelmişti.”</st></p>
			<p><st c="1632">“Biliyorum anne.”</st></p>
			<p><st c="1650">Toplantının olacağı sınıfın önünde öğretmenimiz bekliyordu. </st></p>
			<p><st c="1711">“Hoş geldiniz, Batu bugün bana yardımcı olacak. </st><st c="1759">Birkaç fotokopi var dağıtılması gereken, bir de 23 Nisan programı ile ilgili tahtaya yazılacak şeyler var. </st><st c="1866">Zaman kaybı olmasın diye öğrencilerden birini görevlendirmek istedim.”</st></p>
			<p><st c="1936">“Tabi tabi, Batu seve seve yardım eder,” dedi annem, her zamanki gibi benim adıma karar vermişti. </st></p>
			<p><st c="2035">Yavaş yavaş diğer veliler de geldi ve toplantı başladı. </st><st c="2091">Öğretmen genel konulardan sonra bazı velilerle özel olarak görüşeceğini söyledi. </st><st c="2172">İlk konu beslenme saatimizdi:</st></p>
			<p><st c="2201">“Beslenme saatleri hakkında çocuklardan gelen bazı şikâyetler oldu, sanırım evlerde problem yaşanmaya başlamış.” </st></p>
			<div>
				<img src="image/22_fmt.png" alt="22.psd" />
			</div>
			<p></p>
			<p><st c="2315">“Evet öğretmen hanım,” dedi Sırma’nın annesi. </st><st c="2361">“Benim kızıma bu yıl ortodonti tedavisi yapılmaya başlandı, doktor ısırarak katı şeyler yemesini kesinlikle yasakladı. </st><st c="2480">Ama her gün bir elma yemesi gerekiyor. </st><st c="2519">Elmayı kesip koyarsam kararıyor, bu durumda çantaya bir bıçak koymam gerekli, ama kızım buraya bıçak getirmek istemiyor. </st><st c="2640">Bu durumda ne yapabilirim söyler misiniz?”</st></p>
			<p><st c="2682">“Ben ne yapabilirim?” dedi öğretmenimiz, kaşlarını taa yukarı kaldırarak.</st></p>
			<p><st c="2756">“Acaba sınıfta bir bıçak bulundurup kızımın elma yemesini kolaylaştırabilir misiniz?”</st></p>
			<p><st c="2842">Veliler arasında gülüşmeler oldu.</st></p>
			<p><st c="2876">“Böyle bir şey mümkün değil hanımefendi, ama bir çözüm bulmaya çalışırız,” dedi öğretmenimiz.</st></p>
			<p><st c="2970">Bir başka veli söz aldı:</st></p>
			<p><st c="2995">“Salı günkü listeden, yumurtanın çıkarılıp yerine patates konulması uygun olur mu? </st><st c="3079">Oğlumun küçüklüğünden beri alerjisi var da.”</st></p>
			<p><st c="3123">‘Aa...’ dedi Bertan’ın annesi. </st><st c="3155">“Benimki de şimdiye kadar yumurtasız kahvaltı yapmamıştır, yapmaz. </st><st c="3222">Hem genel listenin değiştirilmesi de ne demek oluyor?” </st></p>
			<p><st c="3277">Sırma’nın annesi halen ısrar ediyordu:</st></p>
			<p><st c="3315">“Elma getiren her çocuğun böyle problemi yok ki canım, hayır zor durumda kalmasak istemem zaten, fakat ortodontistimiz sıkı sıkı tembih etti ki...”</st></p>
			<p><st c="3463">Kadın daha fazla devam edemedi, öğretmenimiz araya girip susturdu:</st></p>
			<p><st c="3530">“Lütfen hanımefendi, kızınız elmasını evde yesin o zaman. </st><st c="3589">Ortodontistinizin buna bir itirazı yoktur herhalde. </st><st c="3641">Yumurta konusuna gelince alerjisi olan patates getirsin bunda bir sakınca yok. </st><st c="3720">Sınıfa durumu açıklarım. </st><st c="3745">Konuyu fazla uzatmadan kapatalım, çünkü bu liste sene sonuna kadar değişmeyecek, okul yönetiminin aldığı karar bu. </st></p>
			<p><st c="3860">Şimdi kültürel faaliyetler hakkında birkaç şey söylemek istiyorum. </st><st c="3927">Bildiğiniz gibi 23 Nisan yaklaşıyor ve biz de sınıf olarak bu güne hazırlık yapıyoruz. </st><st c="4014">Bale, folklor, tiyatro gösterileri yapılacak. </st><st c="4060">Bunlar için gruplar oluşturuldu ve çalışmalar başladı. </st><st c="4115">Seçmeler yapılırken öğrencilerin yetenek ve ilgileri dikkate alındı ve hepsine bir görev verildi. </st><st c="4213">Çocuklarınızı bu konuda destekleyeceğinizi umuyorum.”</st></p>
			<p><st c="4266">Sözüne devam edemedi, bir veli söz istiyordu.</st></p>
			<p><st c="4312">“Öğretmen hanım benim çocuğumu ışıkçı yapmışsınız. </st><st c="4364">Arkadaşları sahnede oynarken, benim, Cem Yılmaz taklidiyle bizi gülmekten öldüren oğlum, sahne arkasında kalacak, öyle mi?”</st></p>
			<p><st c="4487">“Beyefendi, oynanan oyun bir dram. </st><st c="4523">Provalar sırasında oğlunuz ne zaman repliği okumaya kalksa gülmekten konuşamadı. </st><st c="4604">‘Ayşe kalk bak yaklaşan düşmana,’ cümlesinde gülünecek ne var, söyler misiniz?”</st></p>
			<p><st c="4683">“Pıhha haha... </st><st c="4699">Kesin düşman sözüne gülmüştür, onunla ilgili bir Cem Yılmaz esprisi var da... </st><st c="4777">Ben bile kendimi tutamıyorum bakın,” dedi adam. </st></p>
			<p><st c="4825">Sınıftan homurtular yükselince öğretmenimiz sesini yükselterek devam etti, biraz daha sinirli görünüyordu: </st></p>
			<p><st c="4932">“Konuyu bölmeyelim lütfen! </st><st c="4959">Evet Vicdan Hanım siz buyrun.”</st></p>
			<p><st c="4989">“Ben bale hakkında bir şey söyleyecektim. </st><st c="5032">Yani bu bale konusunda ne yapılmaya çalışılıyor. </st><st c="5081">Yani benim kızım üç yaşından beri balenin içinde, her hafta baleye gideriz ailece. </st><st c="5164">Üstelik halası da balerin yani, bize önlerden bilet falan ayarlar. </st><st c="5231">Onu bale grubuna almamışsınız, bilmiyorum yani.” </st></p>
			<p><st c="5280"> Bu kadın kesin ‘yani Hande’nin annesiydi. </st><st c="5322">O da böyle ‘yani’siz cümleye başlamaz. </st></p>
			<p><st c="5361">“Vicdan Hanım, kızınız sadece bale seyretmiş, bu konuda bir çalışması olmamış. </st><st c="5440">Oysa sınıfta üç tane, uzun süredir bale kursuna giden öğrenci var. </st><st c="5507">Zaten bizim sınıftan üç kişiye ihtiyaç vardı. </st><st c="5553">Bu durumda ne yapabilirim yaniiii?” dedi öğretmenimiz. </st><st c="5608">Elime bir tomar fotokopi tutuşturup velilere döndü: “Kıyafetler konusunda şimdi birkaç fotokopi dağıtılacak, orada nerelerden alınabileceği, fiyatları yazılı. </st><st c="5767">İsterseniz kendiniz de dikebilir ya da diktirebilirsiniz.” </st></p>
			<p><st c="5826">Dilara’nın anneannesi de gelmişti toplantıya, onu artık tanıyorduk çünkü birinci sınıftan beri hiçbir etkinliğimizi kaçırmamıştı. </st></p>
			<p><st c="5956">“Hanım kızım, bu balerinlerin kıyafetleri pek sade olmamış mı? </st><st c="6019">Şu etek kısmına biraz boncuk falan işlense... </st><st c="6065">Pek renksiz olacak çocuklar. </st><st c="6094">Dilara bale yapacak da...”</st></p>
			<p><st c="6120">“Kıyafetler değiştirilmeyecek hanımefendi. </st><st c="6164">Şimdi başka sorusu olan yoksa ismini okuduğum çocukların velileri dışındakiler gidebilir.”</st></p>
			<p><st c="6254">Ooooh! </st><st c="6262">Ben de bayılacaktım artık. </st><st c="6289">Bu veliler bizden de beterdi. </st><st c="6319">Çekilmezlerdi YANİ!..</st></p>
			<p><st c="6340">Bertan’ın babası söz istedi bu kez: </st></p>
			<p><st c="6377">“Bir dakikanızı rica edeyim. </st><st c="6406">Oğlum iki yıldır flüt çalıyor. </st><st c="6437">Halk türkülerinin yanında acaba birkaç Türk sanat musikisi parçası da öğretebilir misiniz?</st></p>
			<p><st c="6527">Ben yıllardır radyoda Türk sanat musikisi programlarını kaçırmam, ayrıca fırsat buldukça koro çalışmalarına katılırım. </st><st c="6647">Oğlum bana flütle eşlik ederse ne hoş olur diye düşünüyorum.”</st></p>
			<p><st c="6708">“Belirlenen ders kitaplarını takip etmek zorundayız İrfan Bey!” dedi öğretmenimiz sertçe. </st><st c="6799">“Genel konular bittiğine göre toplantı bitmiştir, teşekkür ederim,” diyerek bana döndü: “Batucum teşekkürler, sen de gidebilirsin annenle.”</st></p>
			<p><st c="6938">Oohhh bee!.. </st><st c="6952">Sonunda bitmişti. </st><st c="6970">Hemen annemin eline yapışıp dışarı sürükledim.</st></p>
			<p><st c="7016">“Tamam tamam, dur gidiyoruz işte.”</st></p>
			<p><st c="7051">“Çabuk ol anne, patladım.”</st></p>
			<p><st c="7078">“Bu sefer haklısın galiba, ne o öyle bir sürü saçma şey konuşulup durdu. </st><st c="7152">İnsanlar ne tuhaf Türk sanat müziği seviyor diye oğlu da sevmek zorunda sanki.”</st></p>
			<p><st c="7231">“Ama anne, sen de matematiği sevmemi istiyorsun.”</st></p>
			<p><st c="7281">“İkisi çok farklı. </st><st c="7301">Matematik sevilmesi gereken bir bilim dalıdır, aksi düşünülemez.”</st></p>
			<p><st c="7366">“Ama anneeee...”</st></p>
			<p><st c="7383">Annemin de onlardan bir farkı yoktu işte. </st><st c="7426">Öğretmen olmak için çok sabır gerektiğini anlamıştım. </st><st c="7480">Bizlerle ilgilenmek neyse... </st><st c="7509">Ama bu büyükler, çıldırtırdı adamı.</st></p>
		</div>
	<div id="charCountTotal" value="7544"></div></body>
</html>
