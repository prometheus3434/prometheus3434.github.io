<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>hayal_kurma_dersleri_ebook-15</title>
    <meta http-equiv="Content-Type" content="text/html; charset=utf-8" />
  

</head>
  <body id="hayal_kurma_dersleri_ebook" xml:lang="tr-TR">
		<div>
			<p xml:lang="en-US"> <span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-15"><st c="0">Yazlık</st></p>
			<p></p>
			<p><st c="6">Yaz tatili geldi bile. </st><st c="30">Hem seviniyor hem de üzülüyorum. </st><st c="63">Annemle babamın tatili yok. </st><st c="91">Bu uzun ve sıcak günlerde evde oturup onları mı bekleyeceğim yani... </st><st c="160">Burak’lar tatile gittiler, üst kattaki ikizler de yaz okuluna başladılar. </st><st c="234">Acaba ben de yaz okuluna mı gitsem? </st><st c="270">Yine erken kalkmak zor gelir. </st></p>
			<p><st c="300">Bunları düşünürken koridorda fısıldaşmalar duydum. </st><st c="351">Annemle babam, beni Alanya’ya, anneannemle dedemin yazlığına göndermeyi planlıyorlardı. </st><st c="439">Eyvah, dedim içimden. </st><st c="461">Üstelik arayıp söylemişler. </st><st c="489">Dedem biraz naz yapmış ama kabul etmiş sonunda. </st></p>
			<p><st c="537">“Başka çaremiz yok,” dedi annem, babama. </st><st c="578">“Yoksa çocuk bu sıcakta bütün gün sıkıntıdan patlar.” </st></p>
			<p><st c="632">Fısıldaşmayı bırakıp odama geldiler. </st><st c="669">Cezaya kalmış çocuklara benziyorlardı. </st><st c="708">Çok masum gözüktüler bir an. </st></p>
			<p><st c="737">“Ne oldu?” dedim.</st></p>
			<p><st c="754">“Boracığım seni bu yaz anneannenlerin yazlığına yollasak... </st><st c="815">Birkaç gün biz de seninle kalırız, ama sonra Ankara’ya dönmemiz gerek. </st><st c="886">Biliyorsun bu yaz fazla iznimiz yok.”</st></p>
			<p><st c="923">Yüzlerine hiç bakmadan, “Olmaz!” dedim. </st><st c="964">Yok artık daha neler! </st><st c="986">Anneannem 80 yaşında, dedem de 82. </st><st c="1021">Dedem bütün gün gazete okuyor, anneannemse komşularıyla çene çalıyor ya da fasulye ayıklıyor. </st><st c="1115">“Kusura bakmayın gidemem,” dedim.</st></p>
			<p><st c="1148">“İyi ama oğlum, burada bütün gün tek başına çok sıkılırsın. </st><st c="1209">Orada deniz var, deden seni her gün plaja götürür. </st><st c="1260">Sonra yazlıktaki çocuklar... </st><st c="1289">Akşam üstleri dondurma keyfi! </st><st c="1319">değil mi babası?” dedi annem sertçe.</st></p>
			<p><st c="1355">“Hıı, evet evet, tabi...” dedi babam. </st></p>
			<p><st c="1394">Onlar anlattıkça aklım yatmaya başlamıştı aslında, ama yine de o kadar kolay pes etmedim.</st></p>
			<p><st c="1483">“Gidersem ne alacaksınız bana?”</st></p>
			<p><st c="1515">Babam gülümseyip anneme göz kırptı:</st></p>
			<p><st c="1551">“O çok beğendiğin bisiklete bir de yakından bakalım”</st></p>
			<p><st c="1604">“Gerçekten mi?” dedim.</st></p>
			<p><st c="1627">“Tabi hemen hazırlan,” dedi babam. </st><st c="1663">“Ama önce bir söz ver bakalım. </st><st c="1694">Oraya gidince ‘Ben kalmıyoruuuum!’ diye tutturmak yok. </st><st c="1749">Ayrıca anneannenle dedeni üzmek de yok tabi.”</st></p>
			<p><st c="1794">“Söz!..” dedim. </st><st c="1811">Hemen hazırlanıp babamla gittik.</st></p>
			<p></p>
			<p><st c="1843">Yeni bisikletimin heyecanıyla ve annemle babamın da orada olmasıyla Alanya’daki ilk bir haftam çok güzel geçti. </st><st c="1956">Bir haftanın sonunda onlar döndüler. </st><st c="1993">O akşam erkenden yatıp uyudum.</st></p>
			<p><st c="2023">Sabah aşağı indiğimde bahçeden sesler geliyordu. </st><st c="2073">Tahmin ettiğim gibi, dedem yine gazetesini okuyor, anneannemse Nadire Teyze’den dolma tarifi alıyordu. </st><st c="2176">Beni görünce ikisi de sevinmiş gibi yaptı. </st></p>
			<p><st c="2219">“Aman da amannn! </st><st c="2236">Kimler kalkmış, prensimiz uyanmış. </st><st c="2271">Hadi çocuum yıka yüzünü de kahvaltını yap,” dedi anneannem.</st></p>
			<p><st c="2330">“Canım istemiyor,” dedim.</st></p>
			<p><st c="2356">“Haydaaa! </st><st c="2367">Olur mu hiç? </st><st c="2380">Sonra denizde yüzemezsin. </st><st c="2406">Yorulursun çabucak.”</st></p>
			<p><st c="2426">“Yok, yorulmam,” dedim.</st></p>
			<p><st c="2450">Anneannem dedemin koluna bir çimdik attı. </st><st c="2493">“Şuna bir şey desene” diye fısıldadı.</st></p>
			<p><st c="2530">Dedem konuyu anlamamıştı:</st></p>
			<p><st c="2556">“Haydi oğlum, üzme anneanneni. </st><st c="2588">Git yat artık.”</st></p>
			<p><st c="2603">Anneannem iyice kızdı:</st></p>
			<p><st c="2626">“Ne yatması ayol, çocuk daha yeni uyandı. </st><st c="2669">Turan sen valla şaşırdın artık. </st><st c="2701">Evle ilgin kalmadı. </st><st c="2721">Bir gazete... </st><st c="2735">bir gazete!” diye bağırdı. </st></p>
			<p><st c="2762">Dedem söylenip içeri girdi. </st></p>
			<p><st c="2790">Duvar kenarında duran bisikletimi alıp karşıdaki parka gittim. </st><st c="2853">Şimdi onların tartışması uzar da uzardı.</st></p>
			<p><st c="2893">Parkta dolaşan simitçi beni tanıyordu. </st><st c="2933">Hemen bir simit alıp yedim, parasını sonra verecektim. </st><st c="2988">İyi ki gelmişim diye düşündüm, denizin kokusunu iyice çektim içime.</st></p>
			<p><st c="3055">Biraz dolaşıp eve döndüm. </st><st c="3082">Dedem bahçe duvarına dayanmış sağa sola bakıyor, beni bekliyordu. </st><st c="3148">“Nerdeydin sen? </st><st c="3164">Çabuk geç içeri!” diye bağırdı. </st><st c="3196">Anneannem beni görmemiş gibi yaptı. </st><st c="3232">Telefonda biriyle konuşuyordu. </st><st c="3263">Hemen şikâyete başladı: </st></p>
			<p><st c="3287">“Çok yaramaz şekerim. </st><st c="3309">Ne dur biliyor ne durak. </st><st c="3334">Hiç sözümüzü dinlemiyor. </st><st c="3359">Polise mi şikâyet etsem ne yapsam?” derken göz ucuyla bana baktığını görmedim sanki.</st></p>
			<p><st c="3443">Beni hâlâ polisle korkutabileceklerini sanıyorlar. </st><st c="3495">Tıpkı beş sene önceki gibi. </st><st c="3523">Güldüm.</st></p>
			<p><st c="3530">Aldırmayıp odama çıktım. </st><st c="3556">Getirdiğim oyunlardan birine dalmıştım ki anneannem girdi içeri.</st></p>
			<p><st c="3620">“Haydi bu sefer affettik. </st><st c="3647">İlk gün olduğu için. </st><st c="3668">Giyin de deden plaja götürsün seni. </st><st c="3704">Onun sözünden çıkmayacaksın ama,” dedi.</st></p>
			<p><st c="3743">“Tamam, söz...” dedim. </st><st c="3767">İçimden yaşadık diye bağırıyordum. </st><st c="3802">Deniz benim en sevdiğim şeydi.</st></p>
			<p><st c="3832">Dedemin arabasıyla, ikimiz gidecektik. </st><st c="3872">Erkek erkeğe... </st><st c="3888">Dedem denize girmeyecekti, yosunlara karşı alerjisi vardı. </st><st c="3947">Yol boyunca bir sürü şey söyledi. </st><st c="3981">Çok dikkatli olacaktım. </st><st c="4005">Asla boyumu aşan yerlere gitmeyecektim. </st><st c="4045">Kolluklarımı çıkarmayacaktım, onu bağırtmayacaktım... </st><st c="4099">Yoksa bu son olur, diye bitirdi dedem.</st></p>
			<p><st c="4137">Arabayı otoparka bırakıp plaja girdik. </st><st c="4177">Dedem şezlonglardan birine oturup bana güneş yağı sürdü ve kolluklarımı şişirdi. </st><st c="4258">Hemen takıp fırladım. </st></p>
			<p><st c="4280">Arkamdan, “Dediklerimi unutmaa!” diye bağırıyordu.</st></p>
			<p><st c="4330">Denizde benim yaşımda bir sürü çocuk vardı ve birçoğunun da kolluğu yoktu. </st><st c="4406">Hem bir tanesini çıkarsam ne olurdu ki? </st><st c="4446">Çıkarıverdim. </st><st c="4460">Oooh, böyle daha iyiydi valla! </st><st c="4491">Hem ben yüzme biliyordum. </st><st c="4517">Dedemle anneanneme gel de anlat bunu. </st></p>
			<p><st c="4555">İşte dedem kıyıdan el kol hareketlerine başlamıştı bile. </st><st c="4612">“Tak, tak kolluğu tak!” diye bağırıyordu. </st><st c="4654">Görmezlikten geldim, tek kollukla yüzmeye devam ettim. </st><st c="4709">Tam yanımda deniz yatağına binmiş iki kız vardı. </st><st c="4758">Birinin gözleri ve saçları aynı Denizkızı filmindeki kıza benziyordu. </st><st c="4828">Bana bakıyorlardı. </st><st c="4847">Üstelik ikisinin de kolluğu falan yoktu. </st><st c="4888">Yavaşça ikinci kolluğumu da çıkardım. </st><st c="4926">Önce bir boşluk hissettim kollarımda. </st><st c="4964">Sonra bir şey aşağıya doğru çekmeye başladı beni. </st><st c="5014">Ayaklarımı iyice çırpıyordum, ama hâlâ aşağı doğru iniyordum sanki. </st><st c="5082">Birden kulaklarım acımaya, yanmaya başladı, bu kez de yukarı doğru çekiliyordum. </st><st c="5163">Acıyla başımı kaldırdım, “BEN SANA NE DEDİM BORAA!” diye bağırıyordu dedem tepemde.</st></p>
			<div>
				<img src="image/23_fmt.png" alt="23.psd" />
			</div>
			<p></p>
			<p><st c="5246">Bu pek hoşuma gitmemişti, ama dedem çok kızgındı. </st><st c="5297">Beni kolluksuz görünce şortu ve gömleğiyle denize koşmuş, bastığı yosunlar yüzünden suratı kıpkırmızı olmuştu. </st></p>
			<p><st c="5408">Kızlar beni gösterip gülüyorlardı. </st><st c="5443">Hemen dışarı çıktık. </st><st c="5464">Dedem hiç konuşmuyordu. </st><st c="5488">Her tarafından sular damlıyordu. </st><st c="5521">Aceleyle giyinip peşinden koştum. </st><st c="5555">Arabanın anahtarını çıkardı cebinden. </st><st c="5593">Alete basar basmaz alarm çalmaya başlamaz mı. </st><st c="5639">Meğer şortun cebinde olduğundan o da ıslanmış. </st><st c="5686">Islanınca da bozulmuş. </st><st c="5709">Dedem hışımla bana döndü:</st></p>
			<p><st c="5734">“Gördün mü yaptığını?”</st></p>
			<p><st c="5757">Arabaya bindik halen devam ediyordu alarm. </st><st c="5801">Dedem orasına bastı, burasına bastı, olmadı. </st><st c="5846">Ben bakayım, dedim bana da vermedi, zaten burnundan soluyordu. </st></p>
			<p><st c="5909">“Hep senin yüzünden! </st><st c="5930">Islanınca bozuldu alet,” dedi. </st><st c="5961">Ses bir türlü kesilmiyordu. </st><st c="5989">Naaaaniii naaniiii naaa.. </st><st c="6015">İtfaiye arabası gibiydik, çarşının içinden ve bizim siteden geçerken herkes bize baktı. </st><st c="6103">Ne olduysa oldu, evin önüne geldiğimizde kesildi ses. </st></p>
			<p><st c="6157">Dedem çok öfkeliydi. </st><st c="6178">“Şadiye! </st><st c="6187">Anasını babasını ara, gelsin alsınlar bunu!” diye bağırdı, anneanneme. </st><st c="6258">Hayret anneannem sakindi. </st><st c="6284">Dedemin haline güldü, bana göstermeden. </st><st c="6324">Sonra ikimize de temiz çamaşırlar verdi ve sırayla duşa girmemizi söyledi.</st></p>
			<p><st c="6398">Ben dışarıda hortumla yıkanmak istiyordum, “olmaz” dediler. </st><st c="6459">“Üşütürsün,” dedi anneannem.</st></p>
			<p><st c="6487">“Bu cehennem sıcağında mı üşütücem?” dedim. </st><st c="6532">Oralı olmadı. </st><st c="6546">Ben de bahçeye çıkıp açtım hortumu. </st><st c="6582">Ne bileyim depodaki suyun azaldığını. </st><st c="6620">Dedem şampuanlı kalmış ben açınca. </st><st c="6655">‘Kapat kapat!’ diye bağırdı anneannem, ama geç kalmıştı. </st><st c="6712">Dedem banyo kapısında gözüktü. </st><st c="6743">Sadece köpüklü kafası dışarıdaydı. </st></p>
			<div>
				<img src="image/24_fmt.png" alt="24.psd" />
			</div>
			<p><st c="6778">“N’oluyo Şadiye, su mu bitti?” dedi. </st></p>
			<p><st c="6815">Ben de o sırada elimde hortumla aynı soruyu anneanneme soruyordum. </st><st c="6882">Dedem köpüklerin arasında elimdeki hortumu nasıl fark etti bilmiyorum, ama yine sinirlendi:</st></p>
			<p><st c="6973">“Sen şımarttın bunu, bak suyu bitirdi işte!” </st></p>
			<p><st c="7019">Anneannem bidondaki sudan döktü dedemin başına da köpüklerden kurtuldu. </st><st c="7091">“Ben yatıyorum,” diye homurdandı dedem, tam odasına çıkmak üzereydi ki, alarm yine ötmeye başlamaz mı! </st><st c="7194">Dedem fırladı tabi paldır küldür dışarı. </st><st c="7235">Ama ayağındaki banyo terlikleri kayınca bahçe kapısına oturuverdi. </st><st c="7302">Zaten alarm da susmuştu. </st><st c="7327">“Sustu dede,” dedim, ters ters baktı bana. </st><st c="7370">Hiçbir şey demeden odasına gitti. </st></p>
			<p><st c="7404">İki gün sonra Farkan konseri vardı. </st><st c="7440">Ben de gitmek istiyordum. </st><st c="7466">“Anneannen götürür,” dedi dedem. </st></p>
			<p><st c="7499">“Benim başım ağrıyor, sen götür,” dedi anneannem. </st></p>
			<p><st c="7549">“İkiniz de gelmeyin, ben yalnız gitmek istiyorum,” dedim. </st></p>
			<p><st c="7607">“Çocuk kaçıranlar var, haberleri dinlemiyor musun?” dedi anneannem, sinirli sinirli. </st></p>
			<p><st c="7692">“Beni kimse kaçıramaz, kışın tai chi dersleri aldım, yıkarım ortalığı,” dedim. </st></p>
			<p><st c="7771">Dedem yine başladı:</st></p>
			<p><st c="7790">“Atasporumuz güreş varken neden elin Japonunun çiçiçusunu öğreniyosun?.. </st><st c="7864">Anasını çağır şunun Şadiye, konuşucam.”</st></p>
			<p><st c="7903">“Aman,” dedim, “tamam gitmiyorum. </st><st c="7938">Amma büyüttünüz, hem tai chi Japonlara değil, Çinlilere ait bir spor. </st><st c="8008">Bir savaş sanatı tekniği.”</st></p>
			<p><st c="8034">Dedem “Ya sabır!” dedi. </st><st c="8059">Ben de odama çıkıp tai chi alıştırmaları yaptım. </st><st c="8108">Çok rahatlamıştım, hemen uykuya daldım. </st></p>
			<p><st c="8148">Ertesi hafta “Ödevlerini yap,” demeye başladılar. </st><st c="8198">“Birlikte yapalım,” dedim. </st><st c="8225">“Olmaz biz anlamayız,” dedi anneannem.</st></p>
			<p><st c="8263">Birlikte yapmazsak hiç yapmayacağımı, zaten tatilde olduğumu, beni rahat bırakmalarını söyledim. </st></p>
			<p><st c="8361">Anneannem oflaya puflaya yanıma geldi. </st><st c="8400">“Sor bakalım,” dedi. </st><st c="8421">Boş kümeyi sordum, bilemedi. </st><st c="8450">Eşkenar dörtgeni de bilemedi, “Bizim zamanımızda yoktu, dedene sor.” </st></p>
			<p><st c="8519">“Eşkenar dörtgenin tarihi çok eski, senin zamanında da vardır, ama eminim sen tembel bir öğrenciydin. </st><st c="8621">Öğretmenini dinlemek yerine sıra arkadaşından dolma tarifi alıyordun herhalde,” dedim. </st><st c="8708">Ben de sinirlenmiştim. </st></p>
			<p><st c="8731">Anneannem biraz bozuldu:</st></p>
			<p><st c="8755">“Savaş yıllarıydı, yokluk vardı, kitaplarda şimdiki kadar bilgi yoktu, neler çektik...” deyip ağlamaya başladı. </st></p>
			<p><st c="8868">Dedem anneannemi ağlattığım için bana kızdı:</st></p>
			<p><st c="8912">“Ara şunun anasını babasını, gelsin alsınlar Şadiye.”</st></p>
			<p><st c="8966">“Peki, oturun size bir bilgi yarışması yapayım,” dedim.</st></p>
			<p><st c="9022">İkisi de karşıma geçti. </st><st c="9047">Dedem çok emindi kendinden;</st></p>
			<p><st c="9074">“Haydi, sor bakayım şu soruları,” dedi.</st></p>
			<p><st c="9114">“İşte birinci soru: Osmanlı devleti padişahlarından 1. </st><st c="9170">İbrahim’in takma adı?”</st></p>
			<p><st c="9192">Dedem, “Güzel soru,” dedi. </st><st c="9220">“Daha yeni okumuştum gazetede, akıl çalıştıran bir soru bu.” Gezinmeye başladı. </st><st c="9300">Bir şey düşünürken hep böyle yapardı.</st></p>
			<p><st c="9337">Anneannem uyukluyordu, dedem birden “DELİ!” diye bağırdı. </st><st c="9396">Ben de tam o sırada anneanneme bakıyordum. </st><st c="9439">Zavallı anneannem dedemin kendisine bağırdığını zannedip şaşırdı: </st></p>
			<p><st c="9505">“Sen kendine bak, bunak!” dedi dedeme. </st><st c="9544">“Ben yatıyorum” deyip eve girdi. </st><st c="9577">Dedem gülerek “Doğru bildim değil mi?”</st></p>
			<p><st c="9615">“Doğru dede, on puan!” dedim. </st></p>
			<p><st c="9646">“Hadi sor,” dedi.</st></p>
			<p><st c="9663">“Mercidabık Savaşı’nın tarihi?”</st></p>
			<p><st c="9695">Dedem düşündü, düşündü... </st><st c="9722">“Tek başına da yarışılmıyor ki hiç keyfi yok,” dedi ve o da yatmaya gitti.</st></p>
			<p><st c="9796">Ertesi gün ödev konusu tamamıyla kapanmıştı. </st></p>
			<p><st c="9842">Birkaç gün sonra, dedemle anneannemi eve kilitleyip markete gidince, anneannem annemleri çağırmak zorunda kaldı.</st></p>
			<p><st c="9954">“Valla ben bir şey yapmadım, kendileri çağırdılar sizi,” dedim annemlere. </st><st c="10029">Tatilimin geri kalanı çok keyifli geçti.</st></p>
			<p></p>
		</div>
	<div id="charCountTotal" value="10069"></div></body>
</html>
