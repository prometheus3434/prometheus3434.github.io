<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>BEŞİNCİ BÖLÜM</h1>

  <p>“Bu saçmalığa daha fazla katlanmak gibi bir niyetim yok,” dedi Dahl, laboratuvar arkadaşlarına.</p>

  <p>Dördü de suspus olup bakıştı. “Pekâlâ, artık bize kahve getirmek zorunda değilsin,” dedi Mbeke sonunda.</p>

  <p>“Ben kahveden bahsetmiyorum Fiona,” diye karşılık verdi Dahl.</p>

  <p>“Biliyorum,” dedi Mbeke. “Yine de bir deneyeyim dedim.”</p>

  <p>“Konu dış görevde başından geçenler,” dedi Collins.</p>

  <p>“Hayır,” dedi Dahl. “Konu hem dış görevde başımdan geçenler, hem Q’eeng ne zaman çıkagelse hepinizin birden ortadan kaybolması, hem ne zaman koridorlarda yürüse herkesin ondan bucak bucak kaçması, hem o kahrolasıca kutu, hem de bu gemide ters giden bir şeyler olması.”</p>

  <p>“Pekâlâ,” dedi Collins. “Olay şu: Bir süre önce belli başlı subayların yönettiği veya katıldığı dış ekipler ile mürettebat ölümleri arasında çok yüksek bir ilinti olduğu anlaşıldı. Kaptan. Binbaşı Q’eeng. Başmühendis West. Tıp Subayı Hartnell. Teğmen Kerensky.”</p>

  <p>“Üstelik mesele mürettebat ölümleriyle sınırlı değil,” dedi Trin.</p>

  <p>“Evet,” dedi Collins. “Başka şeyler de var.”</p>

  <p>“Kerensky yakınlardayken biri ölürse onun yanında kalan herkesin güvende olması gibi,” dedi Dahl, McGregor’u anımsayarak.</p>

  <p>“Aslına bakarsan o etkiden Kerensky’de fazla yok,” dedi Cassaway.</p>

  <p>Dahl ona doğru döndü. “Bu bir <span style="font-style:italic;">etki</span> mi? Ona bir de isim mi buldunuz?”</p>

  <p>“Adı Kurbanlık Etkisi,” dedi Cassaway. “En çok Hartnell'de ve Q’eeng’de var. Kaptanda ve Kerensky’deyse o kadar görülmüyor. Hele West’te hiç yok. Herif tam bir ölüm tuzağı.”</p>

  <p>“West’in etrafında hep bir şeyler patlar,” dedi Mbeke. “Tabii bu bir başmühendis için pek de iyi bir özellik sayılmaz.”</p>

  <p>“Bahsettiğimiz subayların çevrelerinde kim var kim yoksa ölmesi o kadar bariz bir durum ki doğal olarak herkes onlardan sakınır,” dedi Collins. “Gemide gezdikleri zaman tayfalar bir mürettebat şefi veya bölüm başkanı için yaptıkları çok önemli bir işin ortasındaymış gibi gözükmeyi bilirler. Onlar yakınlarda olduğu zaman herkesin koridorlarda koşuşturma sebebi budur.”</p>

  <p>“Söylediklerin Q’eeng ne zaman bu tarafa gelse hepinizin birden kahve almaya veya depoyu gözden geçirmeye gitmeyi nasıl bildiğinizi açıklamıyor.”</p>

  <p>“Bir takip sistemi var,” dedi Trin.</p>

  <p>“Takip sistemi mi?” diye hayretle sordu Dahl.</p>

  <p>“O kadar da inanılmaz bir şey değil,” dedi Collins. “Hepimiz gemideki yerimizi <span style="font-style:italic;">Gözüpek</span>'in bilgisayar sistemine bildiren bir telefona sahibiz. Ben senin üstün olarak bilgisayardan yerini bulmasını isteyebilirim.”</p>

  <p>“Q’eeng senin astın değil ki,” dedi Dahl. “Kaptan Abernathy de.”</p>

  <p>“Alarm sistemi tamamen yasal sayılmaz,” diye itiraf etti Collins.</p>

  <p>“Ama hepinizin sisteme erişimi var,” dedi Dahl.</p>

  <p>“Onların erişimi var,” diyen Cassaway, parmağıyla Collins’i ve Trin’i gösterdi.</p>

  <p>“O subaylardan biri buraya doğru yola çıkınca sizi uyarıyoruz,” dedi Trin.</p>

  <p>‘“Gidip kendime kahve koyacağım, ’” dedi Dahl. Trin başını salladı.</p>

  <p>“Evet. Ama bu sistem ancak siz ikiniz burada olduğunuz zaman işe yarıyor,” dedi Cassaway. “Olmadığınızda hapı yutuyoruz.”</p>

  <p>“Alarm sistemini bütün gemiye kullandırtamayız,” dedi Trin. “Öyle bir şey hemen göze çarpar.”</p>

  <p>Cassaway burun kıvırdı. “Sanki fark edecekler de.”</p>

  <p>“Bu da ne demek?” diye sordu Dahl.</p>

  <p>“Kaptanın, Q’eeng’in ve diğerlerinin gemi mürettebatı onlardan sakınmak için kırk takla atarken bunun farkında değilmiş gibi gözükmeleri demek,” dedi Mbeke. “Pek çok tayfanın ölümüne sebep olduklarından da haberleri yok.”</p>

  <p>“Böyle bir şeyden nasıl haberleri olmaz?” dedi Dahl. “Hiç kimse onlara söylemedi mi? İstatistikleri bilmiyorlar mı?”</p>

  <p>Dahl’ın dört laboratuvar arkadaşı çabucak bakıştı. “Durum bir keresinde kaptana bildirildi,” dedi Collins. “Ama tutmadı.”</p>

  <p>“O ne demek?” diye sordu Dahl.</p>

  <p>“Onlarla harcadıkları mürettebat miktarını konuşmanın bir duvarla konuşmaya benzemesi demek,” dedi Cassaway.</p>

  <p>“Öyleyse derdinizi başka birine anlatın,” dedi Dahl. “Amiral Comstock’la konuşun.”</p>

  <p>“Bunun denenmediğini mi sanıyorsun?” dedi Cassaway. “Filo’yla irtibata geçtik. Birlik’in Askeri Soruşturmalar Dairesi’yle de. Hatta gazetecilerle konuşmaya çalışanlar oldu. Hiçbir şey fayda etmiyor.”</p>

  <p>“Bize görevi suistimale veya yetki liyakatsizliğine dair herhangi bir delil olmadığı söylendi,” dedi Trin. “Şey, doğrudan bize değil. Her kim şikayette bulunduysa ona.”</p>

  <p>“Yetki liyakatsizliğine karar verilmeden önce kaç kişinin ölmesi gerekiyor?” diye sordu Dahl.</p>

  <p>“Bize söylendiğine göre,” dedi Collins, “Birlik’in amiral gemisi olarak <span style="font-style:italic;">Gözüpek</span> hassas diplomatik, askeri ve bilimsel görevleri filodaki diğer gemilerden daha çok üstleniyormuş. Bu yüzden riskin ve ona bağlı olarak da mürettebattaki can kayıplarının yüksek çıkması normalmiş. Bu durum böyle seçkin bir göreve getirilmenin bir parçasıymış.”</p>

  <p>“Diğer bir deyişle mürettebat ölümleri bir özellik; bir terslik değil,” dedi Cassaway alaycı bir üslupla.</p>

  <p>“Artık onlardan niçin uzak durmaya çalıştığımızı biliyorsun,” dedi Mbeke.</p>

  <p>Dahl buna bir müddet kafa yordu. “Yine de söyledikleriniz Kutu’yu açıklamıyor.”</p>

  <p>“Kutu için makul bir açıklamamız yok,” dedi Collins. “Ne bizim ne de bir başkasının. Resmi olarak Kutu diye bir şey yok.”</p>

  <p>“Bir mikrodalga fırına benziyor, işini bitirdiğinde çınlıyor ve saçma sapan çıktılar veriyor,” dedi Dahl. “Sonuçları elden teslim etmen gerekiyor ve Q’eeng’e düzeltebileceği bir şey verdiğin sürece ne gösterdiğin hiç fark etmiyor. Bunun ne kadar boktan bir durum olduğunu söylememe gerek yoktur herhalde, değil mi?”</p>

  <p>“Biz buraya gelmeden önce de vaziyet böyleydi,” dedi Trin. “Bizden öncekiler bize böyle yapmamızı söylediler. Biz de öyle yapıyoruz, çünkü işe yarıyor.”</p>

  <p>Dahl bıkkınlıkla ellerini kaldırdı. “Öyleyse neden Kutu’yu her şeyde kullanmıyoruz?” diye sordu. “Böylece bir sürü zaman kazanırız.”</p>

  <p>“Kutu her şeyde çalışmıyor,” dedi Trin. “Sadece olağanüstü zor konularda işe yarıyor.”</p>

  <p>“Altı saatte sözümona bir karşı bakteri bulmak gibi,” dedi Dahl.</p>

  <p>“Evet,” diye karşılık verdi Trin.</p>

  <p>Dahl etrafındakilere bakındı. “Bilim laboratuvarında bir si<span style="font-style:italic;">hirli kutu</span> olması sizi hiç mi rahatsız etmiyor?” diye sordu.</p>

  <p>“Tabii ki ediyor!” dedi Collins sertçe. “Kahrolası şeyden nefret ediyorum. Ama onun gerçekten sihirli olmadığına inanmak zorundayım. Elimizde o kadar ileri teknoloji eseri bir cihaz var ki bize sihirliymiş gibi gözüküyor. Bu, bir mağara adamına telefonunu göstermene benziyor. Mağara adamı onun nasıl çalıştığına dair en ufak bir fikir bile yürütemeyebilir, ama yine de onu kullanarak birini arayabilir.”</p>

  <p>“Eğer Kutu bir telefona benzeseydi mağara adamı onu sadece <span style="font-style:italic;">alev aldığında</span> kullanabilirdi,” dedi Dahl.</p>

  <p>“Elden bir şey gelmez,” dedi Collins. “Üstelik nedense bunun işe yaraması için her seferinde Kabuki<a href="../Text/DipNotlar.xhtml#bookmark7" id="footnote7"><sup>7</sup></a> dansı yaparak üstlerimize ipe sapa gelmez zırvalar göstermemiz gerekiyor. Elde ettiğimiz verilerle ne yapacağımızı bilemiyoruz ama <span style="font-style:italic;">Gözüpek</span>'in bilgisayarı biliyor. Ve acil bir durum ânında o kadarı yetiyor. Kutu’dan nefret ediyoruz ama onu kullanmaktan başka seçeneğimiz yok.”</p>

  <p><span style="font-style:italic;">“Gözüpek'e</span> geldiğim zaman Q’eeng’e gemide yaptığınız bazı çalışmaları Akademi’de tekrarlamakta zorlandığımızı söylemiştim,” dedi Dahl. “Artık sebebini biliyorum. Çünkü doğru düzgün bir çalışma yaptığınız yok.”</p>

  <p>“Merakını giderebildin mi Asteğmen?” dedi Collins. Sorgu faslından bıkmaya başladığı açıkça belliydi.</p>

  <p>“Niye bunları gemiye ilk geldiğimde söylemediniz?” diye sordu Dahl.</p>

  <p>“Ne diyecektik Andy?” dedi Collins. “‘Merhaba, <span style="font-style:italic;">Gözüpek'e</span> hoşgeldin. Aman subaylardan uzak dur, çünkü onlarla beraber bir dış göreve gidersen büyük ihtimalle ölürsün. Ha bu arada <span style="font-style:italic;">imkânsız şeyler</span> için kullandığımız bir sihirli kutumuz var. ’ Bu senin için harika bir ilk izlenim olurdu, değil mi?”</p>

  <p>“İçinde bulunduğumuz kepazeliği kendi gözlerinle görünceye kadar bize asla inanmazdın,” dedi Cassaway.</p>

  <p>“Bu düpedüz delilik,” dedi Dahl.</p>

  <p>“Aynen öyle,” dedi Collins.</p>

  <p>“Bu duruma hiçbir mantıklı açıklama getiremediniz mi?” diye sordu Dahl. “Bir hipoteziniz bile yok mu?”</p>

  <p>“En mantıklı açıklama Birlik’in bize söyledikleri,” dedi Trin. <span style="font-style:italic;">“Gözüpek</span> yüksek riskli görevler alıyor. Bu nedenle normalden çok insan ölüyor. Mürettebat duruma uyum sağlamak amacıyla batıl inançlar ve sakınma stratejileri geliştiriyor. Ve de anlamadığımız, fakat görevleri tamamlamamızı sağlayan gelişmiş teknolojiler kullanıyoruz.”</p>

  <p>“Ama bu açıklamaya inanmıyorsunuz,” dedi Dahl.</p>

  <p>“Bu açıklamadan <span style="font-style:italic;">hoşlanmıyorum</span>,” dedi Trin. “Ama ona inanmamak için bir sebebim yok.”</p>

  <p>“Jenkins’in düşündüklerinden daha mantıklı olduğu kesin,” dedi Mbeke.</p>

  <p>Dahl ona doğru döndü. “Jenkins’ten daha önce de bahsetmiştiniz,” dedi.</p>

  <p>“Bağımsız bir araştırma projesi yürütüyor,” dedi Collins.</p>

  <p>“Bu konuda mı?” diye sordu Dahl.</p>

  <p>“Pek sayılmaz,” cevabını verdi Collins. “Kaptan ve diğerleri için kullandığımız takip sistemini o kurdu. Bilgisayarın yapay zekâsı bu sistemi bir virüs olarak görüyor ve onu yok etmeye çalışıp duruyor. Jenkins de sistemden yararlanmaya devam edebilelim diye onu sürekli güncellemek zorunda.”</p>

  <p>Dahl dönüp Cassaway’e bir göz attı. “Onun bir kocaayağa benzediğini söylemiştin.”</p>

  <p>“Sahiden de benziyor,” dedi Cassaway. “Ya bir kocaayağa ya da Rasputin’e<a href="../Text/DipNotlar.xhtml#bookmark8" id="footnote8"><sup>8</sup></a>. Onun her iki şekilde de tarif edildiğini duydum. Her ikisi de isabetli.”</p>

  <p>“Sanırım onunla tanıştım,” dedi Dahl. “Kerensky’nin hastalığı hakkındaki Kutu verilerini köprüye götürdükten sonra. Koridorda karşıma çıktı.”</p>

  <p>“Sana ne dedi?” diye sordu Collins.</p>

  <p>“Bana köprüden uzak durmamı söyledi,” dedi Dahl. “Ve de ‘Anlatım’dan kaçınmamı. ’ Bu ne demek oluyor ki?”</p>

  <p>Mbeke konuşmak üzere ağzını açtı, fakat Collins ondan önce davrandı. “Jenkins dâhi bir programcıdır ama pek aklı başında değildir. Ayrıca <span style="font-style:italic;">Gözüpek</span>'teki yaşam ona çoğu kimseden daha ağır geldi.”</p>

  <p>“Demek istediği, Jenkins’in eşinin bir dış görevde öldüğü,” dedi Mbeke.</p>

  <p>“O nasıl oldu?” diye sordu Dahl.</p>

  <p>“Bir Cirqueria suikastçısı tarafından vuruldu,” dedi Collins. “Suikastçı, Birlik’in Cirqueria’daki büyükelçisine nişan almıştı. Kaptan büyükelçiyi iterek yoldan çekti. Hemen arkasında Margaret vardı. Mermiyi boynuna yedi. Daha yere yığılmadan ölmüştü. Jenkins o noktadan sonra kendini kısmen de olsa gerçeklerden soyutlamaya karar verdi.”</p>

  <p>“Peki o neler olduğunu düşünüyor?” diye sordu Dahl.</p>

  <p>“Gel bunu başka bir zamana bırakalım,” dedi Collins. “Artık gemide neler döndüğünden haberdarsın. Bunları sana daha önce anlatmadığımız için kusura bakma Andy. Ama sebebini anlamışsındır. Hem artık durduk yerde kahve koyacağımızı söylediğimizde ne yapacağını biliyorsun.”</p>

  <p>“Saklanacağım,” dedi Dahl.</p>

  <p>“‘Saklanma’ sözcüğünü kullanmaktan pek hoşlanmayız,” dedi Cassaway. “‘Alternatif faaliyetlerde bulunma’ ifadesi daha çok tercih edilir.”</p>

  <p>“Yeter ki depoya gelme,” dedi Mbeke. “Orası <span style="font-style:italic;">bizim</span> alternatif faaliyet alanımız.”</p>

  <p>“Ben de alternatif faaliyet alanı olarak masamın arkasını kullanırım,” dedi Dahl.</p>

  <p>“Ha şöyle,” dedi Mbeke.</p>

  <p><br /></p>

  <p style="text-align:center">***</p>

  <p><br /></p>

  <p>Dahl laboratuvarda öğrendiklerini akşam yemeğinde dostlarıyla paylaştı, sonra da Finn’e doğru döndü. “Ee, senden istediğim bilgileri bulabildin mi?”</p>

  <p>“Buldum,” dedi Finn.</p>

  <p>“Güzel,” dedi Dahl.</p>

  <p>“Yalnız öncelikle bu tür işleri karşılıksız yapmadığımı belirtmek isterim,” dedi Finn, telefonunu Dahl’a uzatırken. “Normalde böyle bir şey için bir haftalık ücretini alırım. Ama o dış görevden beri içim içimi yiyor. Bir de kendi gözlerimle göreyim dedim.”</p>

  <p>“Siz ikiniz neden bahsediyorsunuz?” dedi Duvall.</p>

  <p>“Finn’den bana bazı kayıtlar bulmasını istedim,” dedi Dahl. “Çoğunlukla tıbbi kayıtlar.”</p>

  <p>“Kimin kayıtları?” diye sordu Duvall.</p>

  <p>“Sevgilinin,” dedi Finn.</p>

  <p>Dahl bunu duyunca kafasını kaldırdı. “Ne?”</p>

  <p>“Duvall şu aralar Kerensky’yle çıkıyor,” dedi Finn.</p>

  <p>“Kapa çeneni Finn. Çıkmıyorum,” dedi Duvall ve Dahl’a bir göz attı. “Kerensky iyileştikten sonra beni buldu ve hayatını kurtardığım için teşekkür etti,” diye sözlerini sürdürdü. “Mekiğe bindiğinde öldüğünü sandığını, çünkü başında bekleyen bir melek gördüğünü söyledi.”</p>

  <p>“Ah, tanrım,” dedi Hester. “N’olur böyle bir iltifatın işe yaramadığını söyle. Yoksa gidip intihar edeceğim.”</p>

  <p>“Yaramaz,” diye onu temin etti Duvall. “Neyse, bir dahaki kıyı izninde bana içki ısmarlamayı teklif etti. Ben de ona düşüneceğimi söyledim.”</p>

  <p>“Sevgilisiniz işte,” dedi Finn.</p>

  <p>“Şimdi bunu gözüne sokacağım,” dedi Duvall, çatalını Finn’e doğrultarak.</p>

  <p>“Teğmen Kerensky’nin tıbbi kayıtlarını neden istedin?” diye sordu Hanson.</p>

  <p>“Kerensky bir hafta kadar önce bir hastalığa yakalandı,” dedi Dahl. “Sonra bir dış görevi yönetecek kadar çabuk toparlandı ve o görevde de bir makine saldırısı yüzünden bilincini yitirdi. Buna rağmen bugün Maia’ya asılacak kadar hızlı iyileşti.”</p>

  <p>“Öyle bile olsa berbat görünüyordu,” dedi Duvall.</p>

  <p>“Öyle bile olsa çoktan ölmesi gerekirdi,” dedi Dahl. “Merovia Vebası insanın etlerini yiyip geriye bir tek kemiklerini bırakır. İyileşmeden önce Kerensky’nin ölmesine on beş dakika kalmıştı. Daha bir hafta bile geçmeden bir dış görevi yönetiyor, öyle mi? Et yiyen bir bakteri şöyle dursun, ağır bir nezleyi atlatmak bile daha uzun sürer.”</p>

  <p>“Demek ki harika bir bağışıklık sistemi var,” dedi Duvall.</p>

  <p>Dahl ona bir bakış atıp Finn’in telefonunu ondan tarafa çevirdi. “Kerensky son üç senede üç defa vurulmuş, dört kez ölümcül bir hastalığa yakalanmış, bir kaya yığınının altında ezilmiş, bir mekik kazasında yaralanmış, köprüdeki bir kontrol paneli suratında patladığında vücudu yanmış, kısmi atmosferik boşalmaya maruz kalmış, iki zehirli hayvan tarafından ısırılmış ve vücudunun kontrolü uzaylı bir parazitin eline geçmiş. Üstelik tüm bunlar şu son vebadan ve dış görevden önce olmuş.”</p>

  <p>“Ayrıca üç farklı zührevi hastalığa yakalanmış,” dedi Duvall, dosyayı ekranda kaydırarak.</p>

  <p>“Ismarlayacağı içkiyi artık afiyetle içersin,” dedi Finn.</p>

  <p>“Sanırım barmenden buzlu penisilin isteyeceğim,” dedi Duvall ve telefonu Dahl’a geri verdi. “Yani şu anda ayakta durabilmesinin mümkün olmadığını söylüyorsun.”</p>

  <p>“Çoktan ölmüş olması gerektiğini boş ver,” dedi Dahl. “Başından geçen bunca şeyden sonra akıl sağlığını koruması bile imkânsız. Herif travma sonrası stres bozukluğu konusunda tıp kitaplarında yer almalı.”</p>

  <p>“Öyle sorunlarla başa çıkabilen terapiler var,” dedi Duvall.</p>

  <p>“Evet ama bu kadar çok şey için değil,” dedi Dahl. “Üç yılda on yedi ağır yaralanma veya travma atlatmış. Yani iki ayda bir tane. Şimdiye kadar korkudan dışarı adım atamayacak hale gelmesi gerekirdi. Gel gör ki kendini toplar toplamaz yine haşatı çıkıyor. Herif insanüstü.”</p>

  <p>“Konuyu bir yere bağlayacak mısın,” dedi Duvall, “yoksa sadece onun bedensel yeteneklerini mi kıskanıyorsun?”</p>

  <p>“Konuyu şuraya bağlayacağım: bu gemide bir tuhaflık var,” dedi Dahl, bilgileri gözden geçirmeyi sürdürerek. “Komutanım ve laboratuvar arkadaşlarım bugün dış ekiplerle, Kerensky’yle ve diğer her şeyle ilgili bana bir sürü masal anlattılar. Ama hiçbirini yutmuyorum.”</p>

  <p>“Niye ki?” diye sordu Duvall.</p>

  <p>“Çünkü onların da yuttuğunu sanmıyorum,” dedi Dahl. “Ve çünkü anlattıkları bu duruma açıklık getirmiyor.” Kaşlarını çatıp Finn’e batı. “Jenkins hakkında bir şey bulamadın mı?”</p>

  <p>“Karşılaştığımız o kocaayağı mı diyorsun?” diye sordu Finn.</p>

  <p>“Evet,” dedi Dahl.</p>

  <p>“Onun hakkında bilgisayar sisteminde hiçbir şey yok,” dedi Finn.</p>

  <p>“Onu hayalimizde canlandırmadık,” dedi Dahl.</p>

  <p>“Hayır, canlandırmadık,” diye doğruladı Finn. “Sadece sistemde yok. Ama zaten laboratuvar arkadaşlarının dedikleri gibi bir programcılık tanrısıysa ve şu anda bilfiil bilgisayar sistemini kırmakla uğraşıyorsa sistemde yer almaması çok da şaşırtıcı olmasa gerek, değil mi?”</p>

  <p>“Bana kalırsa onu bulmamız lazım,” dedi Dahl.</p>

  <p>“Niye?” diye sordu Finn.</p>

  <p>“Çünkü galiba başka hiç kimsenin konuşmak istemediği bir şey biliyor,” dedi Dahl.</p>

  <p>“Laboratuvardaki dostların onun deli olduğunu söylüyorlar,” diye belirtti Hester.</p>

  <p>“Bence onlar Dahl’ın gerçek dostu değiller,” dedi Hanson.</p>

  <p>Herkes ona doğru döndü. “Ne demek istiyorsun?” diye sordu Hester.</p>

  <p>Hanson omuz silkti. “Dönen dolaplardan ona bahsetmeme sebeplerinin bizzat tecrübe etmediği sürece hiçbirine inanmayacağı olduğunu söylemişler. Belki bu doğrudur. Ama neler döndüğünü bilmedikçe onların yaptığını yapamayacağı, yani Binbaşı Q’eeng ile diğer subaylardan sakınamayacağı ve dış ekiplere katılmak zorunda kalacağı da doğru. Bir düşünün arkadaşlar: binlerce kişilik mürettebatı olan bir gemide beşimiz birden aynı dış görev ekibine düştük. Aramızdaki ortak nokta ne?”</p>

  <p>“Burada yeniyiz,” dedi Duvall.</p>

  <p>Hanson başını salladı. “Ve diğer tayfalardan hiçbiri şimdiye, yani konunun üstü daha fazla örtülemeyecek hale gelene kadar bize bunlardan bahsetmedi.”</p>

  <p>“Sana göre bahsetmemelerinin sebebi onlara inanmayacak olmamız değildi, öyle mi?” dedi Dahl. “İlla birileri ölecekse kendileri yerine bizi kurban etmek istediklerini düşünüyorsun.”</p>

  <p>“Sadece bir teori,” dedi Hanson.</p>

  <p>Hester ona hayranlıkla baktı. “Bu kadar karamsar olduğunu bilmiyordum.”</p>

  <p>Hanson yine omuz silkti. “Evrenin tarihindeki en büyük üçüncü servetin varisi olduğunda insanların motivasyonunu sorgulamayı öğreniyorsun”</p>

  <p>“Jenkins’i bulmalıyız,” dedi Dahl yeniden. “Bildiklerini öğrenmemiz lazım.”</p>

  <p>“Peki bunu nasıl yapmamızı önerirsin?” diye sordu Duvall.</p>

  <p>“Sanırım işe kargo tünellerinden başlayarak,” dedi Dahl.</p>
</body>
</html>
