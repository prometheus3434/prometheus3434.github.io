<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>ALTINCI BÖLÜM</h1>

  <p>“Dahl, nereye gidiyorsun?” dedi Duvall. O ve diğerleri Angeles V uzay istasyonunun koridorunda durmuş, Dahl’ın beklenmedik bir biçimde gruptan ayrılmasını seyrediyorlardı. “Hadi ama, kıyı iznindeyiz,” diye devam etti Duvall. “Vakit kafayı çekme vaktidir.”</p>

  <p>“Ve de bir kız bulma,” dedi Finn.</p>

  <p>“Kafayı çekme ve bir kız bulma,” dedi Duvall. “Tabii illa o sırayla olacak diye bir kural yok.”</p>

  <p>“Olmayacak diye de,” dedi Finn.</p>

  <p>“Bahse varım kızların ilk buluşmadan sonra yüzüne bakmamalarının sebebi budur,” dedi Duvall.</p>

  <p>“Burada <span style="font-style:italic;">benden</span> bahsetmiyoruz,” diye hatırlattı Finn. “Andy’den bahsediyoruz. Ve bizi ekmesinden.”</p>

  <p>“Sahiden de ekiyor!” dedi Duvall. “Andy! Bizimle beraber kafayı çekmek ve bir kız bulmak istemez misin?”</p>

  <p>“İstemesine isterim,” diye onu temin etti Dahl. “Ama önce bir hiperdalga arama yapmam gerekiyor.”</p>

  <p>“O işi <span style="font-style:italic;">Gözüpek</span>'teyken yapamaz mıydın?” diye sordu Hanson.</p>

  <p>“Hayır, bu seferkini yapamazdım,” cevabını verdi Dahl.</p>

  <p>Duvall gözlerini yuvarladı. “Bunun şu anki saplantınla bir ilgisi var, değil mi?” dedi. “Jenkins’i kafana taktığından beri hiç çekilmiyorsun Andy. On gündür surat asıyorsun. Neşelen biraz, seni gidi somurtkan piç kurusu.”</p>

  <p>Dahl bunun üzerine gülümsedi. “Söz, elimi çabuk tutacağım. Siz nereye gidiyorsunuz?”</p>

  <p>“İstasyondaki Hyatt’ta<a href="../Text/DipNotlar.xhtml#bookmark9" id="footnote9"><sup>9</sup></a> bize bir süit tuttum,” dedi Hanson. “Bizimle orada buluş. Körkütük sarhoş olmuş birilerini görürsen bil ki o biziz.”</p>

  <p>Finn parmağıyla Hester’ı gösterdi. “Bekaretini yeni kaybetmiş birini görürsen de bil ki o Hester.”</p>

  <p>“Aman ne komik,” dedi Hester, fakat sırıtmadan edemedi.</p>

  <p>“Birazdan oradayım,” diye söz verdi Dahl.</p>

  <p>“Olsan iyi edersin!” dedi Hanson, ardından o ve diğerleri gülüşüp şakalaşarak koridorda yürüyüp gittiler. Dahl bir süre onların uzaklaşmasını seyrettikten sonra istasyonun alışveriş bölümüne yollanarak bir hiperdalga santrali bakındı.</p>

  <p>Aradığını bir kahveciyle bir dövmeci arasına sıkışıp kalmış vaziyette buldu. Santral bir telefon kulübesinden birazcık daha büyüktü ve içinde biri hizmet dışı olmak üzere sadece üç dalga terminali mevcuttu. Başka bir geminin sarhoş tayfası diğer ikisinden birini kullanarak karşı tarafla yüksek sesle tartışıyordu. Dahl üçüncüsünün başına geçti.</p>

  <p>“SurfPoint Hiperdalga’ya hoşgeldiniz,” yazdı monitörde, sonra da bir hiperdalga açmanın dakikalık ücretleri listelendi. Beş dakikalık bir dalga, cebindeki haftalığının çoğunu tüketecekti ama bu durum Dahl’ı şaşırtmadı. Uzay/zamanda bir tünel açıp pek çok ışık yılı uzaktaki başka bir terminalle eşzamanlı bağlantı kurmak büyük miktarda enerji gerektirirdi ve enerji bedava değildi.</p>

  <p>Dahl banka hesabından takibinin yapılmasını istemediği şeyler için el altında tuttuğu isimsiz kredi kartını çıkardı ve onu ödeme panelinin üstüne koydu. Paneldeki kartı tanıyan monitör bir ‘gönderi’ penceresi açtı. Dahl Akademi’deki bir adresi söyleyip bağlantının kurulmasını bekledi. Aradığı kişinin uyumayıp bir işle meşgul olduğundan emin sayılırdı. Birlik tüm gemilerinde ve istasyonlarında Evrensel Saat’i kullanırdı, çünkü öteki türlü gün uzunluklarının ve saat dilimlerinin sayısı sebebiyle iş yapmak imkânsız hale gelirdi. Ne var ki Akademi Boston’daydı. Dahl oranın kaç saat dilimi geride olduğunu hatırlamıyordu.</p>

  <p>Hattın diğer ucundaki kişi aramaya cevap verdi. Bağlantı sadece sesliydi. “Her kimsen bil ki sabah koşumu bölüyorsun,” dedi bir kadın.</p>

  <p>Dahl sırıttı. “Günaydın Casey,” dedi. “En sevdiğim kütüphaneci bugün nasıl bakalım?”</p>

  <p>“Vay canına! Andy!” dedi Casey. Bir saniye sonra video akışı da devreye girdi ve Casey Zane gülümseyerek arkasındaki USS <span style="font-style:italic;">Constitution'</span>la<a href="../Text/DipNotlar.xhtml#bookmark10" id="footnote10"><sup>10</sup></a> beraber ekranda belirdi.</p>

  <p>“Bakıyorum yine Özgürlük Yolu’nu<a href="../Text/DipNotlar.xhtml#bookmark11" id="footnote11"><sup>11</sup></a> turluyorsun,” dedi Dahl.</p>

  <p>“Tuğlalar yolda kalmamı kolaylaştırıyor,” dedi Casey. “Sen neredesin?”</p>

  <p>“Yaklaşık üç yüz ışık yılı uzaktayım ve bu hiperdalga onun her santimini fitil fitil burnumdan getiriyor,” dedi Dahl.</p>

  <p>“Anlaşıldı,” dedi Casey. “Neye ihtiyacın var?”</p>

  <p>“Akademi arşivlerinde filodaki her geminin inşa taslakları bulunur, değil mi?” diye sordu Dahl.</p>

  <p>“Tabii,” dedi Casey. “En azından Birlik’in varlığını inkâr etmediği her geminin.”</p>

  <p>“Taslakların üzerinde sonradan değişiklik yapılabilir mi?”</p>

  <p>“Dışarıdan mı? Hayır,” dedi Casey. “Arşiv kısmen bilgisayar korsanlığını önlemek amacıyla harici bilgisayar sistemlerine bağlı değildir. Tüm verilerin kanlı canlı bir kütüphaneciden geçmesi gerekir. Bundan iyi iş güvencesi olur mu?”</p>

  <p>“Olmaz herhalde dedi Dahl. “Peki bana <span style="font-style:italic;">Gözüpek'</span>in inşa taslaklarını göndermen mümkün mü?”</p>

  <p>“Onların gizli belge olduğunu sanmıyorum; o yüzden sorun çıkmamalı,” dedi Casey. “Yine de bilgisayar ve silah sistemleriyle ilgili bazı bilgileri sansürlemek zorunda kalabilirim.” “Önemli değil,” dedi Dahl. “Zaten onlar ilgimi çekmiyor.” “İyi de sen zaten <span style="font-style:italic;">Gözüpek</span><sup>7</sup>te değil misin?” diye sordu Casey. “Taslakları geminin veritabanından alabilmen gerekir.”</p>

  <p>“Alabiliyorum da,” dedi Dahl. “Fakat gemideki birkaç sistem üzerinde bazı değişiklikler yapılmış. Elimde orijinal taslaklar olursa kıyaslama yapabilirim diye düşündüm.”</p>

  <p>“Peki,” dedi Casey. “Arşive döndüğümde hallederim. Ama en az bir-iki saat sürer.”</p>

  <p>“Sorun değil,” dedi Dahl. “Yalnız bana bir iyilik yap ve dosyayı Birlik adresime değil, bu adrese gönder.” Akademi’deyken umumi bir hizmet sağlayıcısı üzerinde anonim olarak yarattığı alternatif bir adres verdi.</p>

  <p>“Bilgi talebini kaydetmem gerektiğini biliyorsundur,” dedi Casey “Buna bilgiyi yolladığım adres de dahil.”</p>

  <p>“Birlik’ten saklanmaya çalıştığım yok,” dedi Dahl. “Bilgi kaçakçılığı yapmıyorum; yemin ederim.”</p>

  <p>“Bunu en iyi arkadaşlarından birini kendi telefonundan değil de umumi bir hiperdalga terminalinden arayan biri söylüyor,” dedi Casey.</p>

  <p>“Seni vatana ihanet suçuna bulaştırıyorsam canım çıksın,” dedi Dahl.</p>

  <p>“Pekâlâ,” dedi Casey. “Dost olabiliriz ama casusluk yapmak görev tanımımda yer almıyor.”</p>

  <p>“Sana borçluyum,” dedi Dahl.</p>

  <p>“Bana bir akşam yemeği borçlusun,” dedi Casey. “Buraya bir dahaki gelişinde. Biliyorsun; bir arşiv kütüphanecisinin hayatı pek heyecanlı sayılmaz. Kendimi başkaları üzerinden tatmin etmekten başka çarem yok.”</p>

  <p>“Güven bana; bu noktada ben de ciddi ciddi kütüphaneciliğe geçmeyi düşünüyorum,” dedi Dahl.</p>

  <p>“Saçmalamaya başladın,” dedi Casey. “Büroya vardığımda istediklerini dalga üzerinden yollarım. Artık hattı kopar da sıfırı tüketme.”</p>

  <p>Dahl tekrar sırıttı. “Sonra görüşürüz Casey”</p>

  <p>“Görüşürüz Andy,” diyen kadın bağlantıyı kesti.</p>

  <p><br /></p>

  <p style="text-align:center">***</p>

  <p><br /></p>

  <p>Dahl süite geldiğinde onu bir misafir bekliyordu.</p>

  <p>“Andy, Teğmen Kerensky’yi tanıyorsun,” dedi Duvall, nedense ifadesiz bir ses tonuyla. O ve Hester, Kerensky’nin iki yanındaydı. Teğmen kollarını her birinin omzuna atmıştı ve bu sayede dengede kalır gibi bir hali vardı.</p>

  <p>“Komutanım,” dedi Dahl.</p>

  <p>“Andy!” dedi Kerensky, dilini zar zor döndürerek. Kendini Duvall ile Hester’dan ayırdı, sendeleyerek iki adım attı ve içki tutmayan eliyle Dahl’ın omzunu sıvazladı. “Kıyı iznindeyiz! Burada rütbe geçmez. Şu an senin için sadece Anatoly’yim. Hadi, söylesene.”</p>

  <p>“Anatoly,” dedi Dahl.</p>

  <p>“Gördün mü, hiç de zor değilmiş,” dedi Kerensky ve bardağını başına dikti. “Bak sen, içkim gene bitmiş,” deyip oradan uzaklaştı. Dahl bir kaşını kaldırarak Duvall’la Hester’a baktı.</p>

  <p>“Bizi otele girerken gördü ve sülük gibi üstümüze yapıştı,” dedi Duvall.</p>

  <p>“Sarhoş bir sülük gibi,” dedi Hester. “Buraya gelmeden önce de körkütük sarhoştu.”</p>

  <p>“Sarhoş ve azgın bir sülük gibi,” dedi Duvall. “Kolunu omzuma atma sebebi göğsümü mıncıklamaktı. Teğmen olsun veya olmasın kıçına tekmeyi basmak üzereyim.”</p>

  <p>“Şu anki planımız Duvall'a asılmadan önce onu iyice sarhoş edip kendinden geçirmek,” dedi Hester. “Sonra da onu bir kirli çamaşır bacasından içeri atacağız.”</p>

  <p>“Hay aksi, gene geliyor,” dedi Duvall. Kerensky sahiden de yalpalayarak üçlüye yaklaşıyordu, ilerleyişi düzden ziyade yanlamasınaydı. Bir ara yönünü bulmak için durdu.</p>

  <p>“Niye onu bana bırakmıyorsunuz,” dedi Dahl.</p>

  <p>“Sen ciddi misin?” diye sordu Duvall.</p>

  <p>“Tabii. Sızana kadar başında beklerim,” dedi Dahl.</p>

  <p>“Ahbap, sana bir sakso borçluyum,” dedi Duvall.</p>

  <p>“Ne?” dedi Dahl.</p>

  <p>“Ne?” dedi Hester.</p>

  <p>“Pardon,” dedi Duvall. “Kara kuvvetlerindeyken biri sana kıyak geçtiğinde ona bir cinsel eylem borçlu olduğunu söylersin. Kıyak küçükse borcun otuz birdir. Orta kararsa saksodur. Yok büyükse bir sikişme borçlanırsın. Alışkanlık işte. Lafın gelişi öyle söyledim.”</p>

  <p>“Kaptım,” dedi Dahl.</p>

  <p>“Gerçekten sakso çekecek değilim,” dedi Duvall. “Yanlış anlaşılma olmasın.”</p>

  <p>“Düşünmen yeter,” dedi Dahl ve Hester’a doğru döndü. “Peki ya sen? Sen de bana bir sakso borçlanmak istiyor musun?”</p>

  <p>“Hâlâ kararsızım,” dedi Hester.</p>

  <p>“Kulağıma <span style="font-style:italic;">sakso</span> lafı çalınıyor,” dedi Kerensky, nihayet doğrulmayı becererek.</p>

  <p>“Peki, tamam. Borçluyum,” dedi Hester.</p>

  <p>“Harika,” dedi Dahl. “Öyleyse sizinle daha sonra görüşürüz.” Hester ile Duvall alelacele geri çekildiler.</p>

  <p>“Nereye gidiyorlar?” diye yavaşça gözlerini kırpıştırarak sordu Kerensky.</p>

  <p>“Bir doğum günü partisi planlıyorlar,” dedi Dahl. “Buyurun şöyle oturun komutanım.” Süitteki koltuklardan birini işaret etti.</p>

  <p>“Anatoly,” diye tekrarladı Kerensky. “Tanrım, insanların kıyı izninde rütbe kullanmalarından nefret ediyorum.” Kendini koltuğa atarken mucize eseri içkisini dökmedi. “Orduda hepimiz silah arkadaşıyız. Şey, tabii arkadaştan yakın da olabiliriz.” Etrafına bakınarak Duvall’ı aradı. “Dostundan hoşlanıyorum.”</p>

  <p>“Farkındayım,” dedi Dahl. O da bir koltuğa oturdu.</p>

  <p>“Biliyorsun, hayatımı kurtardı,” dedi Kerensky. “O bir melek. Sence o da benden hoşlanıyor mu?”</p>

  <p>“Hayır,” dedi Dahl.</p>

  <p>“Niye ki?” diye sızlanan Kerensky’nin incindiği açıktı. “Yoksa kadınlardan falan mı hoşlanıyor?”</p>

  <p>“O işiyle evli,” dedi Dahl.</p>

  <p>“Ah, demek evli,” diyen Kerensky belli ki başka bir şey duymamıştı. Biraz daha içti.</p>

  <p>“Sana bir soru sorabilir miyim?” dedi Dahl.</p>

  <p>Kerensky <span style="font-style:italic;">sor bakalım</span> dercesine boştaki elini hafif hafif salladı.</p>

  <p>“Nasıl bu kadar çabuk iyileşebiliyorsun?” dedi Dahl.</p>

  <p>“Ne demek istiyorsun?” diye sordu Kerensky.</p>

  <p>“Merovia Vebası’na yakalandığın zamanı hatırlıyor musun?”</p>

  <p>“Elbette,” dedi Kerensky. “Neredeyse ölüyordum.”</p>

  <p>“Biliyorum,” dedi Dahl. “Ama bir hafta sonra benim de katıldığım bir dış ekibi yönettin.”</p>

  <p>“Çünkü düzeldim,” dedi Kerensky. “Hastalığın şifasını buldular.”</p>

  <p>“Evet,” dedi Dahl. “Şifayı Binbaşı Q’eeng’e götüren bendim.”</p>

  <p>“O <span style="font-style:italic;">sen</span> miydin?” dedi Kerensky ve Dahl’ın üstüne atlayarak ona sımsıkı sarıldı. O sırada içkisi bardağın yanından dökülerek Dahl’ın boynundan aşağı aktı. “Sen de hayatımı kurtardın! Bu oda hayatımı kurtaran insanlarla dolu. Hepinizi çok seviyorum.” Ve ağlamaya başladı.</p>

  <p>“Bir şey değil,” diyen Dahl, hıçkıra hıçkıra ağlayan teğmeni elinden geldiği kadar nazikçe üzerinden itmeye çalıştı. Odadaki diğer herkesin koltukta yaşananları görmezden gelmek için var gücüyle uğraştığının farkındaydı. “Benim demek istediğim, bir şifayla bile çok çabuk iyileştin. Sonra benim de katıldığım dış görevde tekrar ağır yaralandın. Ama iki güne kalmadan kendini yine toparladın.”</p>

  <p>“Eh, modern tıp sağolsun,” dedi Kerensky. “Üstelik kendimi bildim bileli çabuk iyileşirim. Aileden gelen bir şey. Büyük Vatanseverlik Savaşı’ndaki<a href="../Text/DipNotlar.xhtml#bookmark12" id="footnote12"><sup>12</sup></a> atalarımdan biriyle ilgili öykülerimiz vardır. Adam Stalingrad’daymış. Naziler onu yirmi kere mi ne vurmuşlar ama o saldırmayı sürdürmüş. Herif <span style="font-style:italic;">insanüstüymüş.</span> Belki o gen bana da geçmiştir.” Elindeki bardağa baktı. “Bundan daha fazla içkim olduğundan emindim,” dedi.</p>

  <p>“Ne kadar sık yaralandığın düşünülürse böyle çabucak iyileşmen iyi bir şey,” diye ağız aradı Dahl.</p>

  <p>“Biliyorum!” dedi Kerensky, ansızın ve şevkle. “Sağol be! Başka hiç kimsenin fark ettiği yok! Ne oluyor anlamıyorum. Yani aptal veya sakar falan değilim. Ama ne zaman bir dış göreve gitsem şaftım kayıyor. Kaç kere vurulduğumu biliyor musun?”</p>

  <p>“Son üç yılda üç kere,” dedi Dahl.</p>

  <p>“Evet!” dedi Kerensky. “Hem başıma başka bir sürü şey de geliyor. Nasıldır bilirsin. Sanki kahrolası kaptanın ve Q’eeng’in elinde bir vudu bebeğim<a href="../Text/DipNotlar.xhtml#bookmark13" id="footnote13"><sup>13</sup></a> var.” Bu sözlerin ardından kara kara düşünerek öylece oturdu. Her an sızıp kalacakmış gibi bir hali vardı.</p>

  <p>“Bir vudu bebeği,” dedi Dahl. Kerensky irkilerek kendine geldi. “Demek öyle düşünüyorsun.”</p>

  <p>“Şey, hayır, pek sayılmaz,” dedi Kerensky. “Çünkü öyle düşünmek aptalca olur, değil mi? Ama öyleymiş gibi <span style="font-style:italic;">hissediyorum.</span> Sanki kaptanın ve Q’eeng’in ne zaman bombok sonuçlanacağını bildikleri bir dış görevleri olsa hemen, ‘Hey, Kerensky, bu görev tam sana göre’ diyorlar. Ben de gidip, ne bileyim, dalağımı falan patlatıyorum. Üstelik bu çoğu kez hakkında hiçbir halt bilmediğim aptalca bir şey yaparken oluyor. Ben bir astrogatörüm ahbap. Kahrolası bir astrogatör. Tek istediğim... astrogatörlük yapmak. Haksız mıyım?”</p>

  <p>“Neden bunu kaptana ve Q’eeng’e söylemiyorsun?” diye sordu Dahl.</p>

  <p>Alaycı bir tebessüm ederken harcadığı çabayla Kerensky’nin dudağı titredi. “Ne diyeceğim ki?” karşılığını verip abartılı el-kol hareketleri yapmaya başladı. “‘Ah, göreve gidemem Kaptan. Bırak bu seferlik başka birinin gözü çıksın. ’” El-kol hareketlerini bıraktı ve bir süre sessiz kaldı. “Zaten o sırada her şey mantıklı geliyor; bilmem anlatabildim mi.”</p>

  <p>“Hayır, anlatamadın,” dedi Dahl.</p>

  <p>“Kaptan bana bir dış göreve gideceğimi söylediğinde sanki beynimin başka bir parçası kontrolü devralıyor,” dedi Kerensky. Bir şeyi anlamaya çalışırmış gibi bir hali vardı. “Kendime güvenim bir anda tavan yapıyor ve kahrolası bir astrogatörün tıbbi numuneler alması ya da katil makinelerle savaşması için harika bir sebep varmış gibi geliyor. <span style="font-style:italic;">Gözüpek'e</span> döndüğümdeyse kendi kendime, ‘Ben ne bok yedim? ’ diye soruyorum. Çünkü böyle davranmam çok saçma, değil mi?”</p>

  <p>“Bilmiyorum,” diye cevap verdi Dahl.</p>

  <p>Kerensky bir saniyeliğine düşüncelere dalar gibi gözüktü, sonra da elini sallayarak her şeyi geçiştirdi. “Neyse, siktir et gitsin,” deyip neşelendi. “Bir kez daha hayatta kaldım, yine kıyı iznindeyim ve hayatımı kurtaran insanlarla beraberim.” Yine Dahl’a sarılmaya kalkıştı - üstelik öncekinden de beceriksizce. “Seni seviyorum ahbap. Gerçekten. Gel biraz daha içelim ve sonra gidip kendimize birer fahişe bulalım. Canım sakso istiyor. Sen de istiyor musun?”</p>

  <p>“Zaten iki tane alacaklıyım,” dedi Dahl. “O yüzden kalsın.” “Eh, peki,” dedi Kerensky. “Sen bilirsin.” Sonra da başını Dahl’ın omzuna dayayıp horlamaya başladı.</p>

  <p>Dahl kafasını kaldırdığı zaman dört dostunun da tepelerinde dikildiğini gördü. <span style="font-style:italic;">“Hepiniz</span> bana sakso borçlusunuz,” dedi. “Onun yerine bir içkiye ne dersin?” diye sordu Finn. “Anlaştık,” dedi Dahl. Kerensky’ye bir göz attı. “Peki Uyuyan Güzel’i ne yapacağız?”</p>

  <p>“Dışarıda bir kirli çamaşır bacası var,” dedi Hester umutla.</p>
</body>
</html>
