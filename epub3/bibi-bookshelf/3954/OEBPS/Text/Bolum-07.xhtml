<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>DÖRDÜNCÜ BÖLÜM</h1>

  <p>“Çabuk olun! Mekiklere vardık sayılır!” diye bağırdı Teğmen Kerensky. Dahl baş döndürücü ve delirtici bir saniye boyunca Kerensky’nin ağır bir hastalığı daha yeni atlatmış biri için ne kadar iyi göründüğünü düşündü. Sonra Hester ve dış ekipteki diğer herkes gibi o da uzay istasyonunun koridoru boyunca tabana kuvvet koşarak peşlerindeki mekanize ölümden kaçmaya çalıştı.</p>

  <p>İstasyon Evrensel Birlik’e ait değildi; yasal bir lisansının bulunup bulunmadığı bile belli olmayan, yine de hiperdalga üzerinden açık ve tekrarlı bir imdat sinyali yollayan bağımsız bir ticaret istasyonuydu. İmdat sinyalinin içinde ikinci ve şifreli bir başka sinyal daha vardı. <span style="font-style:italic;">Gözüpek</span> ilkine cevap vererek istasyona iki mekik içerisinde dış görev ekipleri yollamıştı. Dış ekipler oradayken de ikinci sinyali çözmüştü.</p>

  <p><span style="font-style:italic;">Uzak durun</span> - <span style="font-style:italic;">makineler kontrolden çıktı,</span> diyordu ikinci sinyal.</p>

  <p>Dahl’ın dış ekibi bunu mesaj çözülmeden önce, makinelerden biri Astsubay Lopez’i ikiye biçtiğinde anlamıştı. Koridorlardaki uzak çığlıklar ikinci dış ekibin de durumu zor yoldan öğrendiği izlenimini veriyordu.</p>

  <p>Finn, Hanson ve Duvall o ekipteydiler.</p>

  <p>“Ne tür bir götveren <span style="font-style:italic;">katil makineler</span> hakkındaki bir mesajı şifreler?” diye haykırdı Hester. Koşmakta olan dış ekibin en arkasındaydı. Uzaktan gelen sarsıntılı gümlemeler makinelerden birinin -kocaman bir tanesinin- o sırada çok da gerilerinde olmadığını gösteriyordu.</p>

  <p>“Sus,” dedi Dahl. Makinelerin kendilerini görebildiklerini biliyorlardı; duyabiliyor olmaları da kuvvetle muhtemeldi. Dahl, Hester ve ekipte geriye kalan diğer iki tayfa yere çömelip Kerensky’nin şimdi nereye gideceklerini söylemesini beklediler.</p>

  <p>Kerensky telefonuna danıştı. “Dahl,” deyip onu yanına çağırdı. Dahl sessizce teğmenine yaklaştığında Kerensky ona ekrandaki bir haritayı gösterdi. “Biz buradayız,” deyip koridorlardan birini işaret etti. “Mekik hangarı da burada. Oraya çıkan iki yol görüyorum. Biri istasyonun mühendislik merkezinden, diğeri yemekhane alanından geçiyor.”</p>

  <p><span style="font-style:italic;">Lütfen daha az çene çalıp daha çok karar verelim</span>, diye düşünen Dahl başını salladı.</p>

  <p>“Bence ikiye ayrılırsak şansımız artacaktır,” dedi Kerensky. “O sayede makineler bir grubu yok etse bile diğer grup mekiklere ulaşabilir. Mekik uçurabilir misin?”</p>

  <p>“Hester uçurabilir,” sözünün ağzından çıktığını duyan Dahl, bunu nasıl bildiğini merak etti. Daha önce böyle bir bilgiye sahip olduğunu hatırlamıyordu.</p>

  <p>Kerensky başını salladı. “Öyleyse onu ve Astsubay McGregor’u yanına alıp yemekhaneden git. Ben de Williams<sup>,</sup> ı alıp Mühendislikken geçeceğim. Mekiklerin orada buluşup yapabiliyorsak Teğmen Fischer’ın dış ekibini bekleriz, sonra da buradan defolup gideriz.”</p>

  <p>“Emredersiniz komutanım,” dedi Dahl.</p>

  <p>Kerensky, “İyi şanslar,” dedi ve Williams’a peşinden gelmesini işaret etti.</p>

  <p><span style="font-style:italic;">Hiç de sıvılaşmış gibi bir hali yok</span>, diye tekrar akimdan geçirdi Dahl, sonra da Hester ile McGregor’un yanma gitti. “Kerensky ikiye ayrılmamızı ve biz üçümüzün yemekhaneden geçip mekik hangarına gitmemizi istiyor,” dedi iki arkadaşına, Kerensky ile Williams koridorda sessiz adımlarla Mühendislik’e doğru ilerlerken.</p>

  <p>“Ne?” diyen McGregor’un hoşnutsuzluğu her halinden belliydi. “Yok daha neler. Ben seninle değil Kerensky’yle gitmek istiyorum.”</p>

  <p>“Bize bir emir verildi,” dedi Dahl.</p>

  <p>“Sokayım emirlere,” dedi McGregor. “Anlamıyorsun, değil mi? Kerensky dokunulmaz. Sen öyle değilsin. Sen altı üstü bir asteğmensin. Kahrolası katil robotlarla dolu bir uzay istasyonundayız. Sahiden de buradan canlı çıkabileceğini mi sanıyorsun?”</p>

  <p>“Sakin ol McGregor,” dedi Dahl, ellerini uzatarak. Ayaklarının altındaki koridor titriyordu. “Burada zaman kaybediyoruz.”</p>

  <p>“Hayır!” dedi McGregor. “Anlamıyorsun! Lopez çoktan Kerensky’nin önünde öldü! Kurban oydu! Artık Kerensky’nin yanındaki herkes güvende!” Kerensky’nin peşinden koşmak için ayağa fırladı ve tam da peşlerindeki ölüm makinesi köşeyi döndüğü anda koridora çıktı. Makineyi gören McGregor’un ancak ağzını şaşkın bir ‘O’ şeklinde açacak kadar zamanı oldu, çünkü makinenin fırlattığı zıpkın ona saplanarak karaciğerini delip geçti.</p>

  <p>Her şeyin bir tablo gibi donduğu anlık bir duraksama yaşandı: koridorun bir yanında çömelen Dahl ile Hester, köşede ölüm makinesi, ortada zıpkınlanmış olarak üstünden kan damlayan McGregor.</p>

  <p>McGregor başını dehşet içindeki Dahl’a doğru çevirdi. “Gördün mü?” dedi ağız dolusu kanın arasından. Sonra zıpkının ipi gerildi ve McGregor kesici bıçaklarını çoktan döndürmeye başlamış katil makineye doğru uçtu.</p>

  <p>Dahl onun adını haykırarak doğruldu ve akım tabancasını çıkardı. Ölüm makinesinin arkasında olduğunu bildiği kan bulutunun ortasına ateş etti. Akım ışını makinenin yüzeyinden zararsızca yansıdı. Hester bağırarak Dahl’ı koridordan aşağı, daha şimdiden zıpkınını kurmaya başlamış makineden uzağa itti. Koşarak bir köşeyi döndüler ve yemekhaneye çıkan başka bir koridora saptılar. İçeri daldıktan sonra da kapı kanatlarını arkalarından kapattılar.</p>

  <p>“Bu kapı o şeyi dışarıda tutmaz,” dedi Hester soluk soluğa.</p>

  <p>Dahl kapı aralığını gözden geçirdi. “Burada bir kapı daha var,” dedi. “Yangın kapısı veya belki de hava kilidi. Bir panel ara.”</p>

  <p>“Buldum,” dedi Hester. “Geri çekil.” Kırmızı renkli büyük bir düğmeye bastı. Bir gıcırtı ve hemen ardından bir tıslama duyuldu. Bir çift ağır kapı kanadı yavaşça kapanmaya başladı, fakat yarıya kadar geldiğinde durdu. “E hadi ama!” dedi Hester.</p>

  <p>Zaten kapalı olan diğer kanatların penceresinde katil makine görüş alanına girdi.</p>

  <p>“Bir fikrim var,” dedi Dahl.</p>

  <p>“Kaçmayı içeriyor mu?” diye sordu Hester.</p>

  <p>“Panelden uzaklaş,” dedi Dahl. Hester kaşlarını çatarak geri çekildi. Dahl akım tabancasını kaldırıp kapı paneline ateş etti. Aynı anda makinenin zıpkını kapalı dış kapıyı deldi ve onu kapı aralığından söküp çıkardı. Vurulan panel bir kıvılcım yağmuru saçarak patladı ve ağır yangın kapısının kanatları tekrar hareket ederek sarsıcı bir gümlemeyle kapandı.</p>

  <p>“Panele ateş etmek ha?” dedi Hester hayretler içinde. “Fikrin bu muydu?”</p>

  <p>“Bir önseziydi,” dedi Dahl, akım tabancasını kılıfına sokarken.</p>

  <p>“Önsezin uzay istasyonunun kablolarının gelişigüzel döşendiğini mi söyledi?” dedi Hester. “Buranın koca bir kural ihlali olduğunu mu?”</p>

  <p>“Katil makineler o kadarını zaten belli etti,” dedi Dahl.</p>

  <p>Yangın kapısına bir zıpkının çarpmasıyla birlikte yine sert bir gümleme duyuldu.</p>

  <p>“Bu kapı da istasyonun geri kalanı gibi yapıldıysa o şeyin içeri girmesi uzun sürmez,” dedi Hester.</p>

  <p>“Nasılsa burada kalmıyoruz,” diyen Dahl, istasyon haritasına bakmak için telefonunu çıkardı. “Gel hadi. Mutfakta bizi mekik hangarına yaklaştıracak bir kapı var. Şansımız yaver giderse oraya ulaşmadan önce başka bir şeye rastlamayız.”</p>

  <p><br /></p>

  <p style="text-align:center">***</p>

  <p><br /></p>

  <p>Dahl ile Hester mekik hangarından iki koridor önce Teğmen Fischer’ın ekibinden geriye kalana rastladılar: Fischer, Duvall, Hanson ve Finn.</p>

  <p>“Bakıyorum siz de bizim kadar şanslıymışsınız,” dedi Finn, Dahl ile Hester’ı görünce. Sözleri alaycıydı ama ses tonuna bakılırsa kendini kaybetmesine az kalmıştı. Hanson bir elini onun omzuna koydu.</p>

  <p>“Kerensky ve ekibinizin geri kalanı nerede?” diye Dahl’a sordu Fischer.</p>

  <p>“Birbirimizden ayrıldık,” dedi Dahl. “Bildiğim kadarıyla Kerensky ile Williams hâlâ hayattalar. Lopez’le McGregor’u kaybettik.”</p>

  <p>Fischer başını salladı. “Bizden de Payton ile Webb öldü.”</p>

  <p>“Zıpkınlarla ve döner bıçaklarla mı?” diye sordu Dahl.</p>

  <p>“Sürü robotlarının saldırısıyla,” dedi Duvall.</p>

  <p>“Biz ona denk gelmedik,” dedi Dahl.</p>

  <p>Fischer başını İki yana salladı. “Hayret bir şey,” dedi. “Gözüpek’e daha yeni tayin oldum. Bu benim ilk dış ekibim. Ve şimdiden iki adamımı kaybettim.”</p>

  <p>“Suçun sizde olduğunu sanmıyorum komutanım,” dedi Dahl.</p>

  <p>“Ben bundan o kadar emin değilim,” diyen Fischer ilerlemelerini işaret etti ve grup ihtiyatla mekik hangarına doğru yola koyuldu.</p>

  <p>“Aranızda o şeyleri uçurmayı bilen başka biri var mı?” diye sordu Fischer, hangara girdikleri sırada.</p>

  <p>“Ben biliyorum,” dedi Hester.</p>

  <p>“Güzel,” diyen Fischer, önceden Kerensky’nin kullandığı mekiği gösterdi. “Motorları çalıştır. Ben de diğerinin başına geçeyim. O makinelerin geldiğini görürseniz beklemeden havalanın. Benim mekikte Kerensky ile Williams’a yetecek kadar boş yer var. Anlaşıldı mı?”</p>

  <p>“Evet komutanım,” dedi Hester.</p>

  <p>“Öyleyse acele edin,” dedi Fischer ve başını eğip kendi mekiğine girdi.</p>

  <p>“Bu görevin neresini tutsan elinde kalıyor,” dedi Hester kendi mekiklerinde, aracın uçuş öncesi hazırlıklarını yaparken. Finn, Duvall ve Hanson kemerlerini takıyorlardı. Dahl ise kapının yanında Kerensky ile Williams’a göz kulak oluyordu.</p>

  <p>“Hester, mekik kullanmayı bildiğini bana hiç söylemiş miydin?” diye sordu Dahl, ona doğru dönerek.</p>

  <p>“Şu an biraz meşgulüm,” dedi Hester.</p>

  <p>“Mekik kullanmayı bildiğinden benim de haberim yoktu,” dedi Finn oturduğu yerden. Telaşını üstünden atması lazımdı ve konuşmak, altına kaçırmaktan daha iyi bir fikir gibi gözüküyordu. “Üstelik onu bir seneden uzun zamandır tanıyorum.”</p>

  <p>“Bu dikkatinden kaçıracağın bir şey değil,” dedi Dahl.</p>

  <p>“Birbirimizle pek yakın sayılmazdık,” dedi Finn. “Onu daha çok sandığı için kullanıyordum.”</p>

  <p>Dahl buna karşılık vermeyip gözünü tekrar dışarıya çevirdi.</p>

  <p>“İşte,” dedi Hester ve bir düğmeye bastı. Motorlar uğuldayarak devreye girdi. Hester da kemerini taktı. “Kapıyı kapat. Buradan gidiyoruz.”</p>

  <p>“Daha değil,” dedi Dahl.</p>

  <p>“Sen öyle san,” dedi Hester ve kapıyı kapatmak için kontrol panelindeki başka bir düğmeye bastı.</p>

  <p>Dahl kapının yanındaki iptal paneline vurdu. “Daha değil!” diye bağırdı Hester’a.</p>

  <p>“Senin sorunun ne?” diye bağırarak karşılık verdi Hester. “Fischer’ın mekiğinde Kerensky ve Williams için fazla fazla yer var. Ben oyumu gitmekten yana kullanıyorum ve kahrolası pilot ben olduğum için geçerli tek oy benimki!”</p>

  <p>“Bekleyeceğiz, işte o kadar!” dedi Dahl.</p>

  <p>“Tanrı aşkına, neden?” dedi Hester.</p>

  <p>Hanson oturduğu yerden işaret etti. “İşte geliyorlar.”</p>

  <p>Dahl kapıdan dışarı baktı. Birbirlerine destek olan Kerensky ile Williams topallayarak mekik hangarına giriyorlardı. Hemen arkalarından makinelerin gümbürtüsü geliyordu.</p>

  <p>Fischer başını mekiğinin kapısından çıkardı ve Dahl’ı gördü. “Yardım et!” deyip Kerensky ve Williams’a doğru koştu. Dahl da mekiğinden atlayıp onu izledi.</p>

  <p>“Arkamızda onlardan altı tane var,” dedi Kerensky, ikili yanlarına yaklaşırken. “Elimizden geldiğince acele ettik. Sürü robotları-” Daha fazla dayanamayıp yere düştü. Zemine yığılmadan önce Dahl onu yakaladı.</p>

  <p>“Tutuyor musun?” dedi Fischer, Dahl’a. Dahl başıyla onayladı. “Onu mekiğine götür ve pilotunuza havalanmasını söyle. Williams’ı ben alırım. Çabuk ol.” Fischer kolunu Williams’ın omuzlarına dolayıp onu kendi mekiğine doğru sürükledi. Başını çeviren Williams katıksız bir dehşetle Kerensky ve Dahl’a baktı.</p>

  <p>Makinelerden ilki hangardan içeri paldır küldür daldı.</p>

  <p>“Acele et Andy!” diye mekiğin kapısından bağırdı Duvall. Dahl kendini zorlayarak hızlandı ve mekikle arasındaki mesafeyi kapatırken Kerensky’yi resmen Duvall’a doğru fırlattı. Hanson da kemerini çözüp yerinden kalkmıştı; ikisi birlikte teğmeni tutup içeri çektiler. Dahl da peşlerinden içeri yığıldı.</p>

  <p>“Artık gidebilir miyiz?” dedi Hester. Bunu laf olsun diye söylemişti, çünkü cevap beklemeden kapı paneline vurdu. Mekik hangar güvertesinden yükselirken gövdenin yanma bir şey çarptı ve takırdayarak düştü.</p>

  <p>“Zıpkın,” dedi Finn. Koltuğundan kalkmıştı ve Hester’ın başında dikilerek bir dikiz monitörüne bakmaktaydı. “Saplanmadı.”</p>

  <p>Mekik hangarı terk etti. “Hele şükür,” diye homurdandı Hester.</p>

  <p>Onu inceleyen Duvall’a, “Kerensky ne durumda?” diye sordu Dahl.</p>

  <p>“Bilinci kapalı ama çok da kötü gözükmüyor,” diyen kadın, Hanson’a doğru döndü. “Jimmy, bana ilkyardım çantasını verir misin? Pilot koltuğunun arkasında.” Hanson istenen şeyi getirmeye gitti.</p>

  <p>“Ne yaptığını biliyor musun?” diye sordu Dahl.</p>

  <p>Duvall bir anlığına başını kaldırdı. “Sana kara kuvvetlerinde görev yaptığımı söylemiştim, değil mi? O sırada sıhhiye eğitimi de aldım. Tedavi ettiğim bir sürü asker oldu.” Gülümsedi. “Becerileri olan tek kişi Hester değil.” Hanson ilkyardım çantasıyla geri geldi; Duvall çantayı açıp işe koyuldu.</p>

  <p>“Hasiktir,” dedi Finn, gözünü monitörden ayırmadan.</p>

  <p>“Ne var?” dedi Dahl, onun yanma gelerek.</p>

  <p>“Diğer mekik,” dedi Finn. “Onun kameralarından görüntü alıyorum. Bak.”</p>

  <p>Dahl baktı. Kameralar mekik hangarına doluşup mekiğe ateş açan düzinelerce makineyi gösteriyordu. Makinelerin tepesinde de karanlık, kıpır kıpır bir bulut asılı duruyordu.</p>

  <p>“Sürü robotları,” diye mırıldandı Finn.</p>

  <p>Kameranın görüntüsü kaydı, sarsıldı ve ardından karardı.</p>

  <p>Finn yardımcı pilot koltuğuna geçip az önce baktıkları ekrana dokundu. “Mekikleri ihlal edilmiş,” dedi. “Motorlar çalışmıyor ve görünüşe bakılırsa gövdede delik var.”</p>

  <p>“Gidip onları almak zorundayız,” dedi Dahl.</p>

  <p>“Hayır,” dedi Hester. Dahl öfkeye kapıldı ama Hester dönüp ona baktı. “Andy, hayır. Mekikte en ufak bir delik bile açıldıysa o sürü robotları çoktan içeri girmiştir. Girdiyse de Fischer ile Williams çoktan ölmüştür.”</p>

  <p>“Doğru söylüyor,” dedi Finn. “Gidip onları alacak kimse kalmadı. Zaten geri dönsek bile elimizden bir şey gelmez. Hangar o makinelerle dolu. Bu mekiğin hiç silahı yok. Yaptığımız tek şey bizi de öldürmeleri için onlara ikinci bir fırsat vermek olur.”</p>

  <p>“Kendimizi kurtarabildiğimiz için bile şanslıyız,” dedi Hester, tekrar kontrollere dönerek.</p>

  <p>Dahl arkasına döndü ve Duvall ile Hanson tarafından tedavi edilirken hafifçe inleyen Kerensky’ye baktı.</p>

  <p>“Bunun şansla bir ilgisi olduğunu pek sanmıyorum,” dedi.</p>
</body>
</html>
