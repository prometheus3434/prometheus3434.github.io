<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>FİNAL III: Üçüncü Şahıs</h1>

  <p><br /></p>

  <p>Samantha Martinez bilgisayarının başında oturarak kendisi olabilecek bir kadının bir kumsalda kitap okuduğu kısa bir video seyretmektedir. Kadın balayındadır ve görüntüyü çeken kişi düğün hediyesi olarak aldıkları kamerayı kullanan kocasıdır. Videonun içeriği alabildiğine sıradandır - kamera bir dakika boyunca kadına yaklaşır, kadın kitabından başını kaldırıp gülümser, birkaç saniye kamerayı görmezden gelmeye çalışır, sonra da kitabını indirip kameraya bakar. Film karesinin gerilerinde bir yerde Santa Monica İskelesi veya onun bir türevi asılı durmaktadır.</p>

  <p>“O aptal şeyi bırak da benimle beraber denize gir,” der kadın, kameramana.</p>

  <p>“Ya biri kamerayı alıp götürürse?” der kocası, görüntünün dışından.</p>

  <p>“Alırlarsa alsınlar,” der kadın. “Buldukları tek şey benim kitap okuduğum bir video olur. Sense bana sahip olursun.”</p>

  <p>“Doğru söylüyorsun,” der kocası.</p>

  <p>Kadın ayağa kalkar, kitabını bırakır, bikinisine çekidüzen verir ve tekrar kocasına bakar. “Geliyor musun?”</p>

  <p>“Az sonra,” der kocası. “Suya kadar koş. Biri sahiden de kamerayı çalarsa neyden mahrum kaldığını ona göstermek istiyorum.”</p>

  <p>“Şapşal seni,” der kadın ve kocasını öpmek için yaklaşırken kamera bir dakikalığına başka tarafa çevrilir. Sonra görüntü tekrar düzelir ve kamera kadını suya doğru koşarken çeker. Kadın oraya vardığında arkasına dönüp eliyle gel işareti yapar. Kamera kapanır.</p>

  <p>Samantha Martinez videoyu üç kere daha seyrettikten sonra ayağa kalkar, araba anahtarlarını alır ve evinden çıkar.</p>

  <p><br /></p>

  <p style="text-align:center">***</p>

  <p><br /></p>

  <p>“Samantha,” der ablası Eleanor, Samantha’nın dikkatini çekmek için elini sallayarak. “Yine aynı şeyi yapıyorsun.” “Pardon,” der Samantha. “Yine ne yapıyorum?”</p>

  <p>“Aynı şeyi,” der Eleanor. “Karşındaki ne söylerse söylesin dalıp gittiğin ve pencereden dışarı baktığın şeyi.”</p>

  <p>“Pencereden dışarı bakmıyorum,” der Samantha.</p>

  <p>“Ama dalıp gitmiştin,” der Eleanor. “Burada önemli olan pencereden dışarı bakma kısmı değil.”</p>

  <p>İkisi Burbank’teki P.E Chang’s lokantasında oturmaktadır. Akşamüstünün bu erken saatlerinde lokantanın tâ öteki ucunda bulunan bir bölmedeki genç bir çift hariç içerisi boştur. Eleanor ile Samantha’nın masası bir alışveriş otoparkına bakan geniş camekâna yakındır.</p>

  <p>Samantha sahiden de pencereden dışarı bakmamaktadır; onun gözü karşıdaki genç çiftte ve ettikleri sohbettedir. O mesafeden bile ikisinin sevgili olmadığını kestirebilmektedir. Fakat bir zamanlar sevgili olmuş olmaları mümkündür ve Samantha en azından delikanlının tekrar öyle olmalarına itiraz etmeyeceğini tahmin edebiliyordun Otururlarken delikanlı kıza doğru neredeyse fark edilemeyecek kadar eğilerek niyetini göstermektedir. Genç kadın henüz bunun ayırdına varmamıştır; Samantha daha sonra varıp varmayacağını ve varmazsa delikanlının ona açılıp açılmayacağını merak eder.</p>

  <p>“Samantha,” der Eleanor sertçe.</p>

  <p>“Kusura bakma,” der Samantha ve dikkatini hızla ablasına yöneltir. “Cidden E; üzgünüm. Şu son birkaç gündür aklım nerede bilmiyorum.”</p>

  <p>Eleanor dönüp arkasına bakar ve bölmedeki çifti görür. “Onları tanıyor musun?” diye sorar.</p>

  <p>“Hayır,” der Samantha. “Vücut dillerini izliyordum, o kadar. Delikanlı kızı, kızın onu sevdiğinden daha çok seviyor.”</p>

  <p>“Hıh,” der Eleanor ve tekrar Samantha’ya döner. “Belki yanlarına gidip adama vaktini boşa harcamamasını söylemelisin.”</p>

  <p>“Vaktini boşa harcamıyor,” der Samantha. “Sadece kıza ne kadar değer verdiğini henüz gösterememiş. Yanlarına gitsem delikanlıya bunu söylerim. Bu konuda sessiz kalmamasını, hayatın böyle şeyler için çok kısa olduğunu söylerim.”</p>

  <p>Eleanor kız kardeşine tuhaf tuhaf bakar. “Sen iyi misin Sam?” diye sorar.</p>

  <p>“İyiyim E,” der Samantha.</p>

  <p>“Çünkü az önce söylediklerin bir Life time<a href="../Text/DipNotlar.xhtml#bookmark43" id="footnote43"><sup>43</sup></a> film karakterinin göğüs kanseri olduğunu öğrendikten sonra okuyacağı repliğe benziyor,” der Eleanor.</p>

  <p>Samantha bunu duyunca güler. “Göğüs kanseri değilim E,” der. “Yemin ederim.”</p>

  <p>Eleanor gülümser. “Öyleyse neler oluyor E?”</p>

  <p>“Açıklaması zor,” der Samantha.</p>

  <p>“Garsonumuzun hiç acelesi yok,” der Eleanor. “Vaktimiz bol.”</p>

  <p>“Biri bana bir paket yolladı,” der Samantha. “İçinde bir karı-kocanın resimleri, videoları ve aşk mektupları vardı. Onları gözden geçiriyordum.”</p>

  <p>“Yaptığın yasal mı?” diye sorar Eleanor.</p>

  <p>“O konuda endişelenmem gerektiğini hiç sanmıyorum,” der Samantha.</p>

  <p>“Biri sana niye öyle şeyler göndersin ki?” diye sorar Eleanor.</p>

  <p>“Benim için bir anlam ifade edeceğini düşündüğü için,” der Samantha.</p>

  <p>“Herhangi bir çiftin aşk mektupları senin için nasıl bir anlam ifade edebilir?” der Eleanor.</p>

  <p>“Herhangi bir çift değil,” der Samantha dikkatle. “Onların bana gönderilmesi anlamlıydı. Bakması uzun sürüyor, o kadar.”</p>

  <p>“Bunları söylerken bir sürü ayrıntıyı atladığın gibi bir hisse kapılıyorum,” der Eleanor.</p>

  <p>“Açıklaması zor demiştim,” diye karşılık verir Samantha.</p>

  <p>“Ee, tanımadığın bir çiftin mektuplarını okumak nasıl bir duygu?” diye sorar Eleanor.</p>

  <p>“Üzücü,” der Samantha. “Birlikte mutluymuşlar ve sonra mutlulukları ellerinden alınmış.”</p>

  <p>“Öyleyse iyi ki ilk başta mutluymuşlar,” der Eleanor.</p>

  <p>“E, hiç ne kadar farklı bir hayat yaşıyor olabileceğini merak ediyor musun?” diye sorar Samantha, konuyu biraz değiştirerek. “Hiç olaylar biraz daha farklı gelişseydi başka bir işte çalışabileceğini, başka bir kocanın ve çocuğunun olabileceğini düşünüyor musun? Sence şimdikinden mutlu olur muydun? Ve o diğer yaşamı görebilseydin kendini nasıl hissederdin?”</p>

  <p>“Tek seferde bu kadar felsefe fazla,” der Eleanor. Tam da o sırada garsonları nihayet teşrif edip kız kardeşlerin salatalarını masaya bırakır. “Hayatımın ne kadar farklı geçebileceğini merak etmiyorum Sam. Hayatımı seviyorum. İyi bir işim var. Braden iyi bir çocuk ve çoğu zaman içimden Lou’yu boğmak gelmiyor. Ara sıra küçük kız kardeşim için kaygılandığım oluyor ama en kötüsü bu.”</p>

  <p>“Lou’yla Pomona’da tanıştın,” der Samantha, ablasının mezun olduğu okuldan bahsederek. “Ama üniversite seçimin için yazı-tura attığını hatırlıyorum. Yazı yerine tura gelseydi Wesleyan’a gidecektin. Lou’yla asla tanışmayacaktın. Onunla evlenmeyecektin ve Braden’ı doğurmayacaktın. Bir yazı-tura, hayatındaki her şeyi baştan aşağı değiştirecekti.”</p>

  <p>“Öyle galiba,” der Eleanor, çatalını salatasına daldırarak.</p>

  <p>“Belki orada bir yerde senden bir tane daha vardır,” der Samantha. “Ve o Eleanor için tura gelmiştir. Şu an senin diğer hayatını yaşıyordun Ya o diğer hayatı görebilseydin? Bu sana kendini nasıl hissettirirdi?”</p>

  <p>Eleanor ağız dolusu yeşillik yutup çatalını kız kardeşine doğrultur. “O yazı-tura vardı ya,” der. “Göstermelikti. Wesleyan’a gitmemi annem istiyordu. Ailemizden iki neslin oraya gitmesi fikri onu heyecanlandırıyordu. Ben hep Pomona’ya gitmek istedim ama annem Wesleyan’ı düşünmem için yalvarıp durdu. Sonunda ona yazı-tura atacağımı söyledim. Paranın nasıl geldiğinin bir önemi yoktu; her halükarda Pomona’yı seçecektim. Her şey onu mutlu etmek için düzenlenmiş bir gösteriydi.”</p>

  <p>“Hayatının değişebileceği başka yerler de var,” der Samantha. “Ve yaşayabileceğin başka hayatlar.”</p>

  <p>“Ama değişmedi,” diyor Eleanor. “Ve onları yaşamadım. Şu an yaşadığım hayatı yaşıyorum ve elimde bundan başkası yok. Evrenin başka bir yerinde alternatif hayatlarımı yaşayan birileri yok ve olsaydı bile onları dert etmezdim, çünkü burada yaşadığım bir hayatım var. Hayatımda Lou ile Braden’a sahibim ve bu beni mutlu ediyor. Başka neler olmuş olabileceğine kafa yormuyorum. Belki hayal gücüm kısıtlı olduğu için böyleyimdir. Ama bu sayede bunalımlı olmaktan kurtuluyorum, o ayrı.”</p>

  <p>Samantha yeniden gülümser. “Ben bunalımlı falan değilim,” der.</p>

  <p>“Evet öylesin,” karşılığını verir Eleanor. “Veya toplumda biraz daha kabul gördüğü adıyla aşırı duygusalsın. Bana öyle geliyor ki o çiftin ev yapımı videolarını seyretmek senden daha mutlu olup olmadıklarını merak etmene yol açıyor.”</p>

  <p>“Değiller,” der Samantha. “Kadın ölmüş.”</p>

  <p><br /></p>

  <p style="text-align:center">***</p>

  <p><br /></p>

  <p>Margaret Jenkins’ten kocası Adam’a bir mektup:</p>

  <p><br /></p>

  <p><span style="font-style:italic;">Hayatım</span>,</p>

  <p><span style="font-style:italic;">Seni çok seviyorum. Keyfin kaçtığı için üzgünüm.</span> Viking’in <span style="font-style:italic;">evlilik yıldönümümüzden önce Dünya'ya dönmesi gerektiğinin farkındayım ama görevler üzerinde herhangi bir kontrolüm yok - hele ki böyle acil olanlarda. Bir Birlik gemisinin tayfasıyla evlendiğinde anlaşmamızın bir parçası da buydu. Bunu daha en başından biliyordun. Oturup bunları konuşmuştuk. Ben de senden ayrı kalmaktan hoşlanmıyorum ama işimi de seviyorum. Bana evlenme teklif ederken bunun alışman gereken bir şey olduğunu bildiğini söylemiştin. Senden o sözlerini hatırlamanı istiyorum.</span></p>

  <p><span style="font-style:italic;">Söylediğin bir diğer şey de bir gün donanmaya katılmayı düşüneceğindi. Kaptan Feist’a Özel Yetenekler alım sürecini sordum. Bana donanmanın senin gibi büyük ölçekli bilgisayar sistemlerinde tecrübe sahibi kişilere çok ihtiyaç duyduğunu söyledi. Ayrıca hızlandırılmış eğitimi tamamlayıp bir gemiye atanırsan Birlik üniversite kredi borçlarını üstlenecek. Bu da çözmemiz gereken sorunlardan birinin daha eksileceği anlamına gelir.</span></p>

  <p><span style="font-style:italic;">Kaptan gelecek sene bir sistem uzmanı için</span> Viking’de <span style="font-style:italic;">kadro açılacağını tahmin ediyor. Ortada kesin bir şey yok ama bence bu denemeye değer ve Birlik evli çiftleri aynı gemide görevlendirmeyi tercih ediyor</span>.; <span style="font-style:italic;">çünkü bunun personele moral verdiğine inanıyor. Ayrıcalıklarından faydalanamadıktan sonra tekeşlilik tam bir karın ağrısı. Senin de böyle hissettiğini biliyorum.</span></p>

  <p><span style="font-style:italic;">Seni seviyorum. Söylediklerimi bir düşün. Seni seviyorum. Yanında olamadığım için üzgünüm. Seni seviyorum. Keşke olabilseydim. Seni seviyorum. Keşke yanımda olabilseydin. Seni seviyorum. Belki olabilirsin. Seni seviyorum. Bir düşün. Seni seviyorum.</span></p>

  <p><span style="font-style:italic;">Ayrıca: seni seviyorum.</span></p>

  <p><span style="font-style:italic;"><br /></span></p>

  <p><span style="font-style:italic;">(Seni) sev(iyorum)gilerimle,</span></p>

  <p><span style="font-style:italic;">M</span></p>

  <p><br /></p>

  <p style="text-align:center">***</p>

  <p><br /></p>

  <p>Samantha lokantadaki sohbetlerinden sonra onun için daha da çok endişe duyan ablası Eleanor’un gönlünü almak amacıyla anlaşılan gelişigüzel seçilmiş bir dizi adamla görücü usûlü buluşmayı kabul eder.</p>

  <p>Buluşmalar hiç de iyi geçmez.</p>

  <p>İlki gece boyunca 2008 ekonomik krizinde yatırım bankacılarının davranışlarına kılıf uyduran, konuşmasına yalnızca kendi iddiasına göre Sydney ve Tokyo’daki ortaklarının gönderdikleri “acil” e-postalara bakmak için ara veren bir yatırım bankacısıyladır. Adam bir noktada telefonunu masada bırakıp tuvalete gider; Samantha telefonun kapağını kaldırıp bataryayı ters takar. Telefonunun durduk yerde bozulmasından deliye dönen adam bir Verizon<a href="../Text/DipNotlar.xhtml#bookmark44" id="footnote44"><sup>44</sup></a> bayii bulmak için çekip gitmeden önce Samantha’ya hesabı paylaşmalarında bir sakınca olup olmadığını sorar.</p>

  <p>İkinci buluşma Glendale’de oturan bir ortaokul öğretmeniyledir. Senaryo yazarlığına göz diken adam, Eleanor kız kardeşinin bir kez rol aldığı <span style="font-style:italic;">Gözüpek’in Serüvenleri</span> dizisinde hâlâ tanıdıklarının olabileceğini çıtlattığı için buluşmayı kabul etmiştir. Samantha ona dizide sadece figüranlık yaptığını, aradan yıllar geçtiğini ve rolü torpille değil de bir cast direktörü aracılığıyla aldığını açıklayınca öğretmen birkaç dakika hiç ses çıkarmaz. Sonra yazdığı senaryoyu yine de okuması ve ne düşündüğünü açıklaması için Samantha’ya yalvarır. Yemeklerini yedikleri sırada Samantha kendisinden isteneni sessizce yerine getirir. Senaryo berbattır. Samantha sırf adama acıdığı için yalan söyler.</p>

  <p>Üçüncü buluşmadaki adam o kadar sıkıcıdır ki Samantha arabasına döndüğünde onun hakkında en ufak bir şey hatırlamamaktadır.</p>

  <p>Dördüncü buluşma Eleanor’un işyerinde çalışan biseksüel bir kadınladır. Eleanor kadından “Chris<a href="../Text/DipNotlar.xhtml#bookmark45" id="footnote45"><sup>45</sup></a>” diye bahsederek cinsiyetini bulandırmıştır. Samantha durumu açıkladığında Chris duyduklarını neşeyle karşılar ve birlikte çok hoş bir yemek yerler. Yemeğin ardından Samantha ablasını arayıp ne diye böyle bir şey yaptığını sorar. “Tatlım, bir ilişkin olmayalı o kadar uzun zaman geçti ki belki bana söylemediğin bir şey vardır diye düşündüm,” der Eleanor.</p>

  <p>Beşinci buluşma yılışığın tekiyledir. Samantha yemekler gelmeden önce restorandan ayrılır.</p>

  <p>Altıncı buluşma Bryan adlı kibar, özenli, sevimli ve yakışıklı bir adamladır. Ayrıca Samantha adamın kendisine zerre kadar ilgi duymadığını görebilmektedir. Bunu ona söylediğinde adam güler.</p>

  <p>“Kusura bakma,” der Bryan. “Bu kadar bariz olmamasını umuyordum.”</p>

  <p>“Sorun değil,” der Samantha. “İyi de buluşmayı neden kabul ettin?”</p>

  <p>“Ablanla tanışmışlığın var, değil mi?” der Bryan. “Onunla beş dakika konuştuktan sonra hayır demek için bahaneler bulmaktansa evet demenin daha kolay olacağını düşündüm. Üstelik çok hoş biri olduğunu söyledi. Haklıymış da.”</p>

  <p>“Teşekkürler,” der Samantha ve adamı birkaç saniye sessizce süzer. “Sen bir dulsun,” der nihayet.</p>

  <p>“Ah,” der Bryan. “Demek Eleanor sana söyledi.” Şarabını yudumlar.</p>

  <p>“Hayır,” der Samantha. “Sadece tahmin ettim.”</p>

  <p>“Öyleyse Eleanor sana söylemeliydi,” der Bryan. “Söylemediği için özür dilerim.”</p>

  <p>“Senin suçun değil,” der Samantha. “Eleanor iki hafta önce bana buluşma ayarladığı kişinin kadın olduğunu da söylemedi. O nedenle senin dul olmandan bahsetmemesi çok da tuhaf değil.”</p>

  <p>Buna ikisi de güler. “Belki ablanı çöpçatanlıktan kovsan iyi olacak,” der Bryan.</p>

  <p>“Ne kadar zaman geçti?” diye sorar Samantha. “Yani dul kaldığından beri.”</p>

  <p>Bryan onun ne demek istediğini anladığını belirtmek için kafa sallar. “On sekiz ay,” der. “Felçten gitti. Yarı maraton<a href="../Text/DipNotlar.xhtml#bookmark46" id="footnote46"><sup>46</sup></a> koşarken bir anda yere yığıldı ve hastanede can verdi. Doktorlar bana beynindeki kan damarlarının muhtemelen ömrü boyunca ince olduğunu ve patlamak için o ânı seçtiğini söylediler. Daha otuz dördündeydi.”</p>

  <p>“Çok üzgünüm,” der Samantha.</p>

  <p>“Ben de,” der Bryan ve şarabından ufak bir yudum daha alır. “Jen öldükten bir yıl sonra arkadaşlar yeniden biriyle çıkmaya hazır olup olmadığımı sormaya başladılar. Hayır demek için iyi bir sebep düşünemiyorum. Ama ayarladıkları kadınlarla buluştuğumda onları istemediğimi fark ediyorum. Kusura bakma,” der çabucak. “Sorun sende değil, bende.”</p>

  <p>“Bakmadım,” der Samantha. “Karını çok sevmiş olmalısın.”</p>

  <p>“İşin komik tarafı da o,” der Bryan, o akşam ve Samantha’nın tahminince uzun bir süredir hiç olmadığı kadar coşkulanarak. “İlk başta onu sevmiyordum. Jen’in dediğine beni görür görmez birbirimize ait olduğumuzu anlamış. Ama benim öyle bir şey anladığım yoktu. Hatta tanıştığımızda ondan pek hoşlanmamış tim.”</p>

  <p>“Niye ki?” diye sorar Samantha.</p>

  <p>“Baskıcıydı,” der Bryan, gülümseyerek. “Ona akıl danış veya danışma, sana düşüncelerini söylemekten çekinmezdi.</p>

  <p>Ayrıca açık konuşmak gerekirse onu çekici bulmamıştım. Tipim olarak gördüğüm kadınlara benzemediği kesindi.”</p>

  <p>“Ama fikrini değiştirdin,” der Samantha.</p>

  <p>“Neler olduğunu açıklayamam,” diye itirafta bulunur Bryan. “Şey, aslında bu doğru değil. Açıklayabilirim. Jen benim uzun vadeli bir proje olduğuma karar verdi ve bana zaman ayırdı. Sonra bir de baktım ki ben daha ne olduğunu bile anlamadan nikahımız kıyılıyor. Ama o zamana kadar ben de ona âşık olmuştum. Söyleyebileceklerim bu kadar. Dediğim gibi; açıklayamam.”</p>

  <p>“Kulağa harika geliyor,” der Samantha.</p>

  <p>“Öyleydi,” der Bryan ve şarabını bitirir.</p>

  <p>“Sence aşk hep böyle midir?” diye sorar Samantha. “Tek bir kişiye mi âşık olursun?”</p>

  <p>“Bilmiyorum,” der Bryan. “Dünyadaki herkes için öyle olduğunu hiç sanmıyorum. İnsanlar aşka farklı farklı bakarlar. Bence bazıları birini sevebilir ve o kişi öldüğünde aynı sevgiyi başka birine karşı da besleyebilir. Üniversiteden bir arkadaşın sağdıcıydım. Eşi öldükten beş yıl sonra bir başkasıyla evlenmesini seyrettim. Her iki seferde de sevinçten hüngür hüngür ağladı. Yani hayır; aşkın herkes için öyle olduğunu düşünmüyorum. Ama belki <span style="font-style:italic;">benim</span> için öyledir.”</p>

  <p>“Birine âşık olabildiğine sevindim,” der Samantha.</p>

  <p>“Ben de,” der Bryan. “Ama biraz daha uzun sürse iyi olurdu.” Sohbet boyunca oynadığı şarap kadehini masaya bırakır. “Samantha, özür dilerim,” der. “Gene aynı şeyi yaptım: çıktığım kişiye karımı ne kadar sevdiğimi söyledim. Karşında bir dul gibi davranmak istemezdim.”</p>

  <p>“Sorun değil,” der Samantha. “Bu sıkça karşılaştığım bir durum.”</p>

  <p><br /></p>

  <p style="text-align:center">***</p>

  <p><br /></p>

  <p>“O kameranın hâlâ sende olduğuna inanamıyorum,” der Margaret kocasına, bir kez daha lensin arkasından. <span style="font-style:italic;">Gözüpek</span>'in koridorlarında yürümektedirler. Gemiye kısa bir süre önce beraber tayin olmuşlardır.</p>

  <p>“Bir düğün hediyesiydi,” der kocası. “Will Amca’dan. Atsaydım canıma okurdu.”</p>

  <p>“Atman gerekmez,” der Margaret. “Bir kaza ayarlayabilirim.”</p>

  <p>“Böyle bir öneriyi duymamış olayım,” karşılığını verir kocası.</p>

  <p>Margaret durur. “İşte geldik,” der. “Aile kamaramız. Bu gemide evlilik yaşamımızı mutlu mesut geçireceğimiz yer.”</p>

  <p>“Bir dahaki sefere bu kadar alaycı söylememeye çalış,” der kocası.</p>

  <p>“Sen de bir dahaki sefere daha az horlamaya çalış,” der Margaret ve kapıyı açıp bir hoşgeldin işaretiyle elini uzatır. “Önden buyurun Bay Belgeselci.”</p>

  <p>Kocası kapıdan geçer ve kamerayı döndürerek çok kısa bir sürede kamaranın tamamını çeker. “Viking’deki karamamızdan daha geniş,” der.</p>

  <p>“Paspas odaları bile <span style="font-style:italic;">Viking</span>'deki kamaramızdan daha genişti,” diye belirtir Margaret.</p>

  <p>“Evet ama bu seferki neredeyse <span style="font-style:italic;">iki</span> paspas odası kadar geniş,” der kocası.</p>

  <p>Margaret kapıyı kapatıp kocasına doğru döner. “Zenobiyoloji’ye ne zaman uğraman lazım?” diye sorar.</p>

  <p>“Hemen gitsem iyi olur,” der kocası.</p>

  <p>“Ben onu sormadım,” karşılığını verir Margaret.</p>

  <p>“Aklından ne geçiyor?” der kocası.</p>

  <p>“Kaydedemeyeceğin bir şey,” der Margaret.</p>

  <p><br /></p>

  <p style="text-align:center">***</p>

  <p><br /></p>

  <p>“Günah çıkarmak için mi geldin?” diye sorar Peder Neil. Samantha kendine hakim olamayarak kıkırdar. “Kahkahalara boğulmadan öyle bir şey yapabileceğimi sanmıyorum.” “Lisedeyken çıktığın bir rahibe gelmenin sakıncası da bu,” der Peder Neil.</p>

  <p>“O zamanlar rahip değildin,” diye belirtir Samantha.</p>

  <p>İkisi Aziz Finbar Kilisesinin arka banklarından birinde oturmaktadır.</p>

  <p>“Eh, günah çıkarmak istersen bana haber ver,” der Neil. “Merak etme; kimseye söylemem. Hatta bu mesleğin kurallarından biri de o.”</p>

  <p>“Hatırlıyorum,” der Samantha.</p>

  <p>“Peki beni niye görmek istedin?” diye sorar Nail. “Seni görmek hoşuma gitmediğinden değil hani.”</p>

  <p>“Başka hayatlarımızın da olması mümkün mü?” diye sorar Samantha.</p>

  <p>“Nasıl yani; reenkarnasyon gibi mi?” diye sorar Neil. “Ayrıca Katolik doktrinine göre mi soruyorsun, yoksa başka bir şeye göre mi?”</p>

  <p>“Bunu nasıl tarif edebileceğimden emin değilim,” der Samantha. “Tam olarak reenkarnasyon olduğunu zannetmiyorum.” Kaşlarını çatar. “Kulağa saçma sapan gelmeyecek bir biçimde açıklaması çok zor.”</p>

  <p>“İlahiyatçıların bir toplu iğne başında kaç meleğin dans edebileceğine dair büyük münazaralar yaptıkları yaygın bir inanıştır,” der Neil. “Soracağın sorunun ondan daha saçma olabileceğini sanmam.”</p>

  <p>“Bir toplu iğne başında kaç meleğin dans edebileceğini öğrenebildiler mi bari?” diye sorar Samantha.</p>

  <p>“Gerçekte böyle bir şey hiç konuşulmadı,” der Neil. “Bu bir tür söylencedir. Öyle olmasaydı bile cevap, ‘Tanrı’nın istediği kadar çok,’ olurdu. Ne sormak istiyorsun Sam?”</p>

  <p>“Hayali bir karaktere benzeyen ama gerçek olan bir kadın düşün,” der Samantha ve Neil’in ağzını açmak üzere olduğunu görünce elini kaldırır. “Nasıl diye sorma; bilmiyorum. Sadece kadının tarif ettiğim gibi olduğunu kabul et. Şimdi o kadının gerçek dünyamızdaki birini esas aldığını düşün - o kişiyle aynı göründüğünü, aynı sesle konuştuğunu, onun her açıdan ikizi olduğunu, ilk kadın İkincisini bir model olarak kullanmasaydı varolamazdı. Bu durumda ikisi aynı kişi midir? Aynı ruhu mu taşırlar?”</p>

  <p>Neil’in alnı kırışır ve onun on altı yaşındaki halini hatırlayan Samantha kıkırdamamak için kendini zor tutar. “İlk kadın İkincisini esas alıyor ama onun klonu değil, öyle mi?” diye sorar Neil. “Yani birbirlerinden genetik materyal almıyorlar mı?”</p>

  <p>“Hayır, sanmıyorum,” der Samantha.</p>

  <p>“Ama ilk kadın tarifsiz bir biçimde kesinlikle ikinci kadından mı yaratılmış?”</p>

  <p>“Evet,” der Samantha.</p>

  <p>“Bunun nasıl başarılabileceğinin ayrıntılarını sormayacağım,” der Neil. “Sadece öyle kabul edeceğim.”</p>

  <p>“Teşekkürler,” der Samantha.</p>

  <p>“Bu konuda tüm Katolik Kilisesi adına konuşamam, fakat kendi bakış açıma göre hayır, aynı kişi değildirler,” der Neil. “Böyle söyleyerek meseleyi aşırı derecede basitleştirmiş oluyorum ama Kilise bize içlerinde insan olma potansiyeli barındıran şeylerin kendi ruhlarına sahip olduklarını öğretir. Kendi klonunu yaratırsan tıpkı tek yumurta ikizlerinin tek bir kişi olmayacakları gibi o klon da sen olmaz. Herkesin kendi düşünceleri ve şahsi tecrübeleri vardır. Herkes genlerinin toplamından fazlasıdır. Her insan bir bireydir ve kendi bireysel ruhuna sahiptir.”</p>

  <p>“O kadın için de aynı şeyin geçerli olacağını mı düşünüyorsun?” diye sorar Samantha.</p>

  <p>Neil ona tuhaf tuhaf bakar ama yine de sorusuna cevap verir. “Evet, öyle düşünüyorum. O diğer kişi kendi anılarına ve tecrübelerine sahip, değil mi?” Samantha başını sallar. “Eğer kendine ait bir hayatı varsa kendi ruhu da var demektir. Tarif ettiğin ilişki, bir çocuk ile ikizi arasındaki gibi - biri diğerini esas alıyor ama o kişiyi aynen tekrarlamayıp <span style="font-style:italic;">sadece</span> esas alıyor.”</p>

  <p>“Ya zaman bu iki kişiyi birbirinden ayırıyorsa?” diye sorar Samantha. “Öylesi reenkarnasyon olur mu?”</p>

  <p>“Katolik’sen hayır,” der Neil. “Doktrinimiz buna müsaade etmez. Diğer dinler adına konuşamam ama durumu nasıl tarif ettiğine bakılırsa reenkarnasyona gerek varmış gibi gözükmüyor. Ne şekilde tanımlarsan tanımla, bahsettiğin kadın kendine has bir birey.”</p>

  <p>“Peki, güzel,” der Samantha.</p>

  <p>“Unutma, sadece kendi adıma konuştum,” der Neil. “Resmi bir hüküm istiyorsan meseleyi bir de Papa’ya danışmalıyım. Tabii bu biraz zaman alabilir.”</p>

  <p>Samantha gülümser. “Gerek yok,” der. “Söylediklerin bana mantıklı geldi. Sağol Neil.”</p>

  <p>“Bir şey değil,” der Neil. “Niye sorduğunu öğrenebilir miyim?”</p>

  <p>“Durum biraz karmaşık,” der Samantha.</p>

  <p>“Öyle gözüküyor,” der Neil. “Sanki bir bilimkurgu öyküsü yazmak için araştırma yapıyorsun.”</p>

  <p>“Evet, onun gibi bir şey,” der Samantha.</p>

  <p style="text-align: center;"><span style="font-style:italic;"><br /></span></p>

  <p style="text-align: center;"><span style="font-style:italic;">***</span></p>

  <p style="text-align: center;"><span style="font-style:italic;"><br /></span></p>

  <p><span style="font-style:italic;">Hayatım,</span></p>

  <p><span style="font-style:italic;">Cirqueria’ya hoşgeldin! Collins’in seni bir projeye koştuğunu, o yüzden müzakereler için yüzeye inene kadar birbirimizi göremeyeceğimizi biliyorum. Kaptanın güvenlik ekibinde görev alacağım; olayların sıkıcı ve sakin geçmesini bekliyor. Collins’in seni mecbur bıraktığından daha fazla çalışma. Yarın görüşürüz</span>.</p>

  <p style="text-align: right;"><span style="font-style:italic;">Öpüyorum ve seni seviyorum,</span></p>

  <p style="text-align: right;"><span style="font-style:italic;">M</span></p>

  <p style="text-align: right;"><span style="font-style:italic;">Not: Öpüyorum.</span></p>

  <p style="text-align: right;"><span style="font-style:italic;">Not 2: Seni seviyorum.</span></p>

  <p style="text-align: center;"><br /></p>

  <p style="text-align: center;">***</p>

  <p style="text-align: center;"><br /></p>

  <p>Samantha kendine bir yazıcı ile birkaç yüz dolarlık toner satın alır, ardından bir ay önce teslim edilen mektup ve fotoğraf koleksiyonunu basar. Orijinal projektör tıpkı söylendiği gibi toz olarak ve bir saat içinde buharlaşarak gizemli bir şekilde ortadan kaybolmuştur. Fakat bu gerçekleşmeden önce Samantha dijital fotoğraf makinesini alıp kendisine verilen her belgenin resmini çekmiş, her filmi videoya kaydetmiştir. Dijital dosyalar fotoğraf makinesinin hafıza kartında ve bilgisayarının sabit diskinde durmaktadır; şimdi belgeleri basmasının sebebi bambaşkadır.</p>

  <p>İşini bitirdiği zaman elinde her biri Margaret Jenkins’in bir mektubu veya fotoğrafı bulunan bir tomar basılı kâğıt vardır. Bunlar Margaret’ın tüm hayatı değilse bile kocasıyla birlikte yaşadığı sevgi dolu hayatın bir temsilidir.</p>

  <p>Samantha kâğıt tomarını eline alır, önceden satın almış olduğu portatif kâğıt öğütücüsünün yanına kadar gider ve kâğıtları teker teker cihazdan geçirir. Ardından öğütülmüş kâğıtları küçük arka bahçesine götürür ve yine satın almış olduğu küçük metal çöp tenekesine doldurur. Kâğıt parçacıklarını gevşekçe sıkıştırdıktan sonra bir kibrit çakıp çöp tenekesinin içine atar ve kâğıtların tutuşmasını sağlar. Tutuşunca da çöp tenekesinin kapağını yerine takar. Kapağı hafifçe aralık bırakır ki dışarı kıvılcımlar çıkmadan içeri oksijen girebilsin.</p>

  <p>Kâğıt parçacıkları yanıp kül olur. Samantha kapağı açar ve çöp tenekesinin içine bir kova plaj kumu dökerek geride kalmış olabilecek közleri söndürür. Sonra evine girip mutfaktan bir tahta kaşık alır ve onu kullanarak kumları küllerle karıştırır. Bununla birkaç dakika uğraştıktan sonra çöp bidonunu ters çevirerek kum ve kül karışımını dikkatle kovaya döker. Kovanın ağzını kapatır, onu arabasına yerleştirir ve Santa Monica’ya doğru yola çıkar.</p>

  <p><br /></p>

  <p style="text-align:center">***</p>

  <p><br /></p>

  <p><span style="font-style:italic;">Merhaba.</span></p>

  <p><span style="font-style:italic;">Sana nasıl hitap edeceğimi bilmiyorum. Bunu okuyup okumayacağını ve okusan bile inanıp inanmayacağını da. Ama okuyacakmışsın ve inanacakmışsın gibi yazacağım. Başka türlü yapmamın bir anlamı yok.</span></p>

  <p><span style="font-style:italic;">Sen yaşamımda neşe olmasının sebebisin. Bunu bilmiyorsun ve bilemezdin. Ama bilmemen doğru olmadığı anlamına gelmez</span>. <span style="font-style:italic;">Dediğim doğru</span>, <span style="font-style:italic;">çünkü sen olmasaydın karım öyle biri olamazdı. Kendi dünyanda bir oyuncu olarak onu sanırım kısa bir süreliğine canlandırdın - o kadar kısa bir süreliğine ki onu canlandırdığını hatırlamaman mümkün.</span></p>

  <p><span style="font-style:italic;">Fakat o kısacık sürede ona hayat verdin. Ve bulunduğum yerde karım o hayatı benimle paylaşıp bana uğruna yaşanacak bir sebep verdi. O yaşamayı bıraktığında ben de bıraktım. Hem de yıllarca.</span></p>

  <p><span style="font-style:italic;">Şimdi tekrar yaşamaya başlamak istiyorum. Yaşasaydı onun da bunu isteyeceğini biliyorum. Fakat yaşamak için önce karımı sana geri vermeliyim. İşte bu o.</span></p>

  <p><span style="font-style:italic;">Keşke onu tanıyabilseydin. Keşke onunla konuşabilseydin, onunla beraber gülebilseydin ve onu benim kadar sevebilseydin. Bu artık imkânsız</span>. <span style="font-style:italic;">Fakat en azından onun benim için ne anlam ifade ettiğini</span>, <span style="font-style:italic;">benimle beraber nasıl yaşadığını ve hayatını paylaştığını sana gösterebilirim.</span></p>

  <p><span style="font-style:italic;">Seni tanımıyorum ve asla da tanımayacağım. Ama karımın büyük bölümünün senden geldiğine -ve şimdi bile içinde yaşadığına</span>- <span style="font-style:italic;">inanmak zorundayım. Karım artık yok</span>, <span style="font-style:italic;">fakat senin orada bir yerde olduğunu bilmek bana huzur veriyor. Umarım karımın gönül verdiğim iyi tarafları sende de yaşıyordur. Umarım onun hayatında bulunan sevgi seninkinde de vardır. Öyle olduğuna veya en azından olacağına inanmak zorundayım.</span></p>

  <p><span style="font-style:italic;">Dahasını da söyleyebilirim ama sanırım her şeyi açıklamanın en iyi yolu her şeyi sana göstermek. O yüzden buyur. İşte bu o.</span></p>

  <p><span style="font-style:italic;">Karımın adı Margaret Elizabeth Jenkins’di. Onu bir süreliğine de olsa bana verdiğin için teşekkürler. O artık yeniden senin.</span></p>

  <p style="text-align: right;"><span style="font-style:italic;">Sevgilerimle</span>,</p>

  <p style="text-align: right;"><span style="font-style:italic;">Adam Jenkins</span></p>

  <p><span style="font-style:italic;"><br /></span></p>

  <p style="text-align: center;"><span style="font-style:italic;">***</span></p>

  <p><span style="font-style:italic;"><br /></span></p>

  <p>Santa Monica İskelesi’nin yakınlarında Samantha Martinez ayak bileklerine kadar okyanustadır ve Margaret Jenkins’in hayatına ait külleri onun bir gün balayını geçireceği yere dökmektedir. Bunu yaparken acele etmeyip kül ve kum karışımını her avuçladığında Margaret’ın sözlerini, hayatını, aşkını hatırlayıp bunları onun içinden çıkarmakta ve ister ilk kez ister bir defa daha olsun, onları benliğinin bir parçası haline getirmektedir.</p>

  <p>İşini bitirdiğinde dönüp kumsalda yürümeye başlar ve biraz ileride duran bir adamın kendisini seyrettiğini fark eder. Gülümseyerek onun yanına gider.</p>

  <p>“Kül boşaltıyordunuz,” der adam, soru sormaktan ziyade bir beyanda bulunarak.</p>

  <p>“Öyle,” der Samantha.</p>

  <p>“Küller kimindi?” diye sorar adam.</p>

  <p>“Kız kardeşimin,” der Samantha. “Yani bir bakıma.”</p>

  <p>“Bir bakıma mı?” diye sorar adam.</p>

  <p>“Durum biraz karmaşık,” diye açıklar Samantha.</p>

  <p>“Kaybınız için üzgünüm,” der adam.</p>

  <p>“Teşekkürler,” der Samantha. “İyi bir hayat yaşadı. Onun bir parçası olabildiğime memnunum.”</p>

  <p>“Bu herhalde böyle bir zamanda size söyleyebileceğim en kötü şey,” der adam, “Ama gözüm sizi bir yerden ısırıyor.”</p>

  <p>“Siz de bana tanıdık geliyorsunuz,” der Samantha.</p>

  <p>“Size asılmış gibi olmayayım ama oyuncu musunuz?” diye sorar adam.</p>

  <p>“Eskiden öyleydim,” cevabını verir Samantha.</p>

  <p>“Hiç <span style="font-style:italic;">Gözüpek’in Serüvenleri’nde</span> oynadınız mı?” diye sorar adam.</p>

  <p>“Bir keresinde,” der Samantha.</p>

  <p>“Buna inanmayacaksınız,” der adam. “Ben de galiba karakterinizin kocasını oynamıştım.”</p>

  <p>“Biliyorum,” der Samantha.</p>

  <p>“Hatırlıyor musunuz?” diye sorar adam.</p>

  <p>“Hayır,” der Samantha. “Ama kocasının nasıl göründüğünü biliyorum.”</p>

  <p>Adam elini uzatır. “Adım Nick Weinstein,” der.</p>

  <p>“Merhaba Nick,” der Samantha, o eli sıkarak. “Benim adım da Samantha.”</p>

  <p>“Tanıştığımıza sevindim,” der Nick. “Yani yeniden.”</p>

  <p>“Ben de,” der Samantha. “Nick, bir şeyler yemeyi düşünüyorum. Bana katılmak ister misin?”</p>

  <p>Artık gülümseme sırası Nick’tedir. “Evet, çok isterim,” der. Beraber kumsalda yürümeye başlarlar.</p>

  <p>“Ne büyük bir tesadüf,” der Nick, birkaç saniye sonra. “Burada böyle karşılaşmamız yani.”</p>

  <p>Samantha yeniden gülümser ve yürümeyi sürdürürlerken kolunu Nick’e dolar.</p>
</body>
</html>
