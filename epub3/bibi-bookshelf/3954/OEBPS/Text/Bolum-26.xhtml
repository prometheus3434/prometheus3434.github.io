<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>YİRMİ ÜÇÜNCÜ BÖLÜM</h1>

  <p>“Ee, şimdi ne olacak?” diye sordu Duvall. Dördü yemekhanede iştahsızca öğle yemeklerini kurcalıyordu.</p>

  <p>“Ne demek istiyorsun?” diye sordu Hester.</p>

  <p>“Yani şimdi ne olacak?” dedi Duvall ve Hester’ı işaret etti. “Sen yeni bir vücuda nakledildin” -parmağı Dahl’a çevrildi-“o hayata geri döndürüldü ve dramatik amaçlarla öldürülmekten kurtulmak için gittiğimiz alternatif gerçeklikten sağ salim geri geldik. Yani kazandık. Şimdi ne olacak?”</p>

  <p>“Bence bu iş öyle yürümüyor,” dedi Hanson. “Yaşamlarımızın kontrolünü kendi elimize almak dışında bir şey kazandığımızı sanmıyorum.”</p>

  <p>“Tabii ya,” dedi Hester. “Artık bir gün banyoda ayağımız kayarsa ve düşüp kafamızı klozete çarparsak ölmeden önce halimizden hoşnut bir şekilde, 'Eh, bunun tek sebebi benim,’ diye düşünebiliriz.”</p>

  <p>“Sen böyle söyleyince yaptığımız onca şey boşunaymış gibi geliyor,” dedi Duvall.</p>

  <p>“Kafamı klozete çarpmaya itirazım yok,” dedi Hester. “Yeter ki onu yüz yirmi yaşında yapayım.”</p>

  <p>“O günü iple çekiyorum,” dedi Hester.</p>

  <p>“Andy? Sen iyi misin?” diye sordu Hanson.</p>

  <p>“İyiyim,” dedi Dahl ve gülümsedi. “Kusura bakmayın. Düşünüyordum. Hayali olmayı falan.”</p>

  <p>“O konu çoktan kapandı,” dedi Hester. “Zaten tüm bunları yapmamızın amacı oydu.”</p>

  <p>“Haklısın,” dedi Dahl. “Biliyorum.”</p>

  <p>Duvall telefonuna baktı. “Hay aksi, geç kalacağım,” dedi. “Yeni bir tayfayı oryantasyondan geçirmem gerekiyor.”</p>

  <p>“Ah, terfi etmek ne zahmetli iş,” dedi Hester.</p>

  <p>“Sahiden de zor,” diyen Duvall ayağa kalktı.</p>

  <p>“Ben de seninle geleyim,” dedi Hester. “Hem böylece bana biraz daha dert yanabilirsin.”</p>

  <p>“Harika,” dedi Duvall. İkisi oradan ayrıldı.</p>

  <p>Hanson tekrar Dahl'a baktı. “Hâlâ hayali olmayı mı düşünüyorsun?” dedi bir dakika sonra.</p>

  <p>“Sayılır,” dedi Dahl. “Asıl düşündüğüm sensin Jimmy.”</p>

  <p>“Ben mi?” dedi Hanson.</p>

  <p>“Evet,” dedi Dahl. “Çünkü son maceramızın ardından iyileşirken aklıma seninle ilgili bir şey geldi. Sen buraya uymuyorsun.”</p>

  <p>“Bak bu ilginç,” dedi Hanson. “Bana sebebini söyle.”</p>

  <p>“Bir düşün,” dedi Dahl. <span style="font-style:italic;">“Gözüpek'e</span> katıldığımız o ilk gün tanışan beşimizi düşün. Her birimiz o veya bu şekilde kritik bir rol oynadık. Hiçbir amacı yokmuş gibi gözüken Hester her şeyin kilit noktası olup çıktı. Duvall ilkyardım eğitimi almıştı ve Kerensky’yle yakınlaştı. Bunun ihtiyaç ânında bize yardımı dokundu ve Kerensky’yi ekibimizin bir parçası haline getirdi. Finn bize gereken araçları ve bilgiyi sağladı. Ayrıca ölümüyle bizi motive etti. Jenkins durumumuzu bir bağlamın içine soktu ve o durum hakkında bir şeyler yapmamızı sağladı.”</p>

  <p>“Peki ya sen?” diye sordu Hanson. “Sen nereye uyuyorsun?”</p>

  <p>“Eh, işte o kısımda zorlanıyorum,” dedi Dahl. “Gruba ne kattığımı merak ettim. Belki de yalnızca plan kuran kişi -diğer herkesin uyguladığı temel fikirleri akıl eden adam- olduğumu düşündüm. Yani lojistik sorumlusu. Ama sonra Kerensky’ye ve onun dizideki önemine kafa yormaya başladım.”</p>

  <p>“O ana karakterlerin de hırpalanabileceklerini göstermek için hırpalanan kişi,” dedi Hanson.</p>

  <p>“Doğru,” dedi Dahl.</p>

  <p>“Ama sen Kerensky olamazsın,” dedi Hanson. “Zaten bir Kerensky’miz var. Kerensky’nin ta kendisi.”</p>

  <p>“Önemli olan Kerensky’nin hırpalanması değil,” dedi Dahl. “Önemli olan Kerensky’nin ölmemesi.”</p>

  <p>“Seni anlamıyorum,” dedi Hanson.</p>

  <p>“Jimmy, <span style="font-style:italic;">Gözüpek'e</span> geldiğimizden beri kaç kere ölmem gerekirdi?” diye sordu Dahl. “Benim sayımıma göre en az üç. İlki Cassaway ile Mbeke’nin öldükleri Eskridge kolonisinde saldırıya uğradığımda. Sonra Finn ve Kaptan Abernathy’yle birlikte <span style="font-style:italic;">Nantes</span>'teki sorgu odasında. Ve bir de Hester’la beraber <span style="font-style:italic;">Gözüpek'e</span> döndüğümüzde altıncı güvertede. Lamı cimi yok; üç defa ölmem gerekirdi. Ama ölmedim. Yaralandım - hem de ağır yaralandım. Ama bir türlü ölmüyorum. İşte olayı o zaman çözdüm. Ben başkahramanım.”</p>

  <p>“İyi de sen bir figüransın,” dedi Hanson. “Hepimiz öyleyiz. Jenkins bunu kendi ağzıyla söyledi. Charles Paulson da. Hatta seni canlandıran oyuncu da.”</p>

  <p>“Ben dizide bir figüranım,” dedi Dahl. “Ama başka bir yerde baş kahramanım.”</p>

  <p>“Nerede?” diye sordu Hanson.</p>

  <p>“Ben de senden bunu söylemeni istiyorum Jimmy,” dedi Dahl.</p>

  <p>“Ne?” dedi Hanson. “Sen neyden bahsediyorsun?”</p>

  <p>“Dediğim gibi: Sen buraya uymuyorsun,” diye devam etti Dahl. “Diğer herkes hikâye için güçlü bir amaca hizmet etti. Senin dışındaki herkes. Sen yalnızca ortalardaydın Jimmy. Bir özgeçmişin var ama bize bir faydası dokunmadı. İşe yarar birkaç şey yaptın - dizilerle ilgili bilgi topladın, insanlar hakkında konuştun ve ara sıra bize ne yapmamız gerektiğini hatırlattın. Yalnızca bir rol oynuyormuşsun gibi görünmene yetecek kadar katkıda bulundun; daha fazla değil. Ama ne kadar çok kafa yorarsam buraya bizim kadar uymadığını o kadar çok fark ediyorum.”</p>

  <p>“Hayat böyledir Andy,” dedi Hanson. “Karman çormandır. Hepimiz ona aynı şekilde uymayız.”</p>

  <p>“Hayır,” dedi Dahl. “Uyarız. Diğer herkes uyar. Sen hariç herkes. Senin de uymanın tek yolu yapman gereken şeyi henüz yapmamış olman. Güya hepimiz bir televizyon dizisinde figüran olduğunu öğrenen gerçek insanlarız. Ama bunun beni açıklamaya yetmediğinin farkındayım. Tıpkı Kerensky veya dizinin diğer ana karakterleri gibi tekrar tekrar ölmem gerekirdi, fakat ölmedim, çünkü evren nasıl ki onlara kıyak geçiyorsa bana da geçiyor.”</p>

  <p>“Belki de şansın yaver gitmiştir, o kadar,” dedi Hanson. “Kimse bu kadar şanslı değildir Jimmy,” dedi Dahl. “O yüzden şöyle düşünüyorum: Bence ortada bir televizyon dizisi falan yok. En azından <span style="font-style:italic;">gerçek</span> bir televizyon dizisi. Bence Charles Paulson, Marc Corey, Brian Abnett ve oradaki diğer herkes en az bizim olmamızın gerektiği kadar kurgusal. Bence Kaptan Abernathy ve Binbaşı Q’eeng, Tıp Subayı Hartnell ve Başmühendis West burada sadece yan rollerde oynuyorlar. Asıl önemli olanlarsa ben, Maia, Finn ve Jasper. Ve bence sen nihayetinde tek bir sebep için varsın.”</p>

  <p>“Neymiş o sebep Andy?” dedi Hanson.</p>

  <p>“Bana bu konuda haklı olduğumu söylemek,” dedi Dahl.</p>

  <p>“Ebeveynlerim vardığın neticeyi duysalar şaşarlar,” dedi Hanson.</p>

  <p>“Benim ebeveynlerim başımızdan geçen her şeye şaşarlar,” dedi Dahl. “Burada asıl konu ebeveynlerimiz değil.”</p>

  <p>“Andy, birbirimizi yıllardır tanıyoruz,” dedi Hanson. “Sanırım kim olduğumu biliyorsun.”</p>

  <p>“Jimmy,” dedi Dahl. “Lütfen. Haklıysam söyle.”</p>

  <p>Hanson bir dakikalığına sessizce oturarak Dahl’ı süzdü.</p>

  <p>“Bu konuda haklı olduğunu duymanın seni mutlu edeceğini sanmıyorum,” dedi nihayet.</p>

  <p>“Mutlu olmak istemiyorum,” dedi Dahl. “Sadece bilmek istiyorum.”</p>

  <p>“Haklıysan bile,” dedi Hanson, “Bundan ne gibi bir çıkarın olacak? Bir şeyler başardığına, vadedilen mutlu sona ulaştığına inansan senin için daha iyi değil mi? Niye bunu elinin tersiyle itiyorsun?”</p>

  <p>“Çünkü gerçeği bilmem gerek,” dedi Dahl. “Oldum olası bilmem gerek.”</p>

  <p>“Çünkü sen böyle birisin,” dedi Hanson. “Gerçeği arayan biri. Manevi bir insan.”</p>

  <p>“Evet,” dedi Dahl.</p>

  <p>“Sahiden böyle mi olduğunu, yoksa böyle olmak için yakıldığını mı bilmesi gereken bir insan.”</p>

  <p>“Evet,” dedi Dahl.</p>

  <p>“Kendi kendinin adamı mı, yoksa-”</p>

  <p>“Lütfen yapmak üzere olduğunu düşündüğüm espriyi yapmayacağını söyle,” dedi Dahl.</p>

  <p>Hanson gülümsedi. “Pardon,” dedi. “Dayanamadım.” Sandalyesinden destek alarak ayağa kalktı. “Andy, sen benim dostumsun. Buna inanıyor musun?”</p>

  <p>“Evet,” dedi Dahl. “İnanıyorum.”</p>

  <p>“Öyleyse belki buna da inanırsın,” dedi Hanson. “İster bir figüran ister başkahraman ol, bu öykü bitmek üzere. Bittiği zaman ne olmak istediğin sadece ve sadece sana kalmış. Bundan sonra olacaklar herhangi bir seyircinin gözünden ve herhangi bir yazarın kaleminden uzakta gerçekleşecek. Kendi hayatına kendin yön vereceksin.”</p>

  <p>“Tabii yazılmaz olduğum zaman varlığım sona ermezse,” dedi Dahl.</p>

  <p>“O da var,” dedi Hanson. “Bu felsefi açıdan ilginç bir soru. Ama bir tahmin yürütmem gerekse yaratıcının seni sonsuza kadar mutlu yaşatmak istediğini söylerdim.”</p>

  <p>“Bu sadece bir tahmin,” dedi Dahl.</p>

  <p>“Belki tahminden biraz daha fazlasıdır,” dedi Hanson. “Ama şu kadarını söyleyebilirim: Haklıydın.”</p>

  <p>“Hangi konuda?” diye sordu Dahl.</p>

  <p>“Şimdi yapmam gerekeni yaptığım konusunda,” dedi Hanson. “Fakat artık gidip yapmam gereken başka bir şey yapmak, yani görevimin başına geçmek zorundayım. Akşam yemeğinde görüşür müyüz Andy?”</p>

  <p>Dahl sırıttı. “Evet,” dedi. “Tabii hâlâ varlığımızı sürdürürsek.”</p>

  <p>“Harika,” dedi Hanson. “O zaman görüşürüz.” Ve yürüyüp gitti.</p>

  <p>Dahl orada birkaç dakika daha oturarak başından geçenleri ve Hanson’ın söylediklerini düşündü. Sonra yerinden kalktı ve köprüdeki görev yerine gitti. Hayali veya değil; dostlarıyla ve <span style="font-style:italic;">Gözüpek</span>'in mürettebatıyla çevrili olduğu bu yer ister bir uzay gemisi, ister bir televizyon dizisi, isterse de bambaşka bir şey olsun, yapacak işleri vardı.</p>

  <p>Öyle de yaptı; ta ki altı ay sonra bir sistem hatası <span style="font-style:italic;">Gözüpek</span>'in küçük bir göktaşına çarpmasına, geminin buharlaşmasına ve içindeki herkesin derhal ölmesine yol açana kadar.</p>
</body>
</html>
