<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>DOKUZUNCU BÖLÜM</h1>

  <p>“Hadi be,” dedi Jenkins ve görüntü masasına vurdu. Masanın üstünde holografik bir resim titreşip söndü. Jenkins yumruğunu masaya tekrar indirdi. Dahl dönüp Hanson, Finn ve Hester’la beraber Jenkins’in ufacık yaşam alanına doluşmuş Duvall’a bir baktı.</p>

  <p>“Pardon,” diye söylendi Jenkins, sıkış tepiş duran beş tayfadan ziyade kendi kendine. “Teçhizatlarımı çöpten toplarım. Onları bana arabalar getirir. Sonra onları onarmam gerekir. Bazen sorun çıkardıkları olur.”</p>

  <p>“Önemli değil,” diyen Dahl, çevresinde görsel bir gezinti yaptı. Teslimat arabası depolama alanını beş kafadarın dışında Jenkins’in eşyalarıyla ağzına kadar doluydu: onunla beş tayfanın arasında duran büyük holografik masa, dar bir karyola, üstüne hijyenik ıslak mendil kutuları yığılı küçük bir gardırop, Evrensel Birlik dış görev tayınlarının istifli olduğu bir palet ve portatif bir tuvalet. Dahl tuvaletin nasıl boşaltıldığını ve temizlendiğini merak etse de bunu bilmek istediğinden pek emin değildi.</p>

  <p>“Yakın bir zamanda başlayabilecek miyiz?” diye sordu Hester. “Şimdiye kadar işimizi bitiririz sanıyordum. Biraz sıkıştım da.”</p>

  <p>Jenkins eliyle tuvaleti gösterdi. “Keyfine bak.”</p>

  <p>“Bakmamayı yeğlerim,” dedi Hester.</p>

  <p>“Bilmemizi istediğin şeyleri bize doğrudan söyleyebilirsin,” diye önerdi Dahl. “Bir slayt gösterisi seyretmemize gerek yok.”</p>

  <p>“Tam tersine, gerek var,” dedi Jenkins. “Size sadece söylersem kulağa delice gelir. Grafikler ve resimlerse bunu... eh, <span style="font-style:italic;">biraz daha az</span> delice gösterir.”</p>

  <p>“Aman ne güzel,” dedi Finn ve <span style="font-style:italic;">Bizi bu işe bulaştırdığın için teşekkürler</span> dercesine Dahl’a bir bakış attı.</p>

  <p>Jenkins masaya bir yumruk daha indirdi ve holografik görüntü sabit hale geldi. “Hah!” dedi. “Tamam, ben hazırım.”</p>

  <p>“Hele şükür,” dedi Hester.</p>

  <p>Jenkins ellerini masanın üstünde gezdirerek yüzeye paralel duran bir dizi iki boyutlu resme erişti. Aradığını bulunca da onu çevirip odadaki diğerlerine gösterdi.</p>

  <p>“Bu <span style="font-style:italic;">Gözüpek,”</span> diyen Jenkins artık holografik masanın üzerinde asılı durarak kendi ekseninde dönen grafiği işaret etti. “Evrensel Birlik Uzay Filosu’nun amiral gemisi ve filodaki en büyük gemilerden biri. Buna rağmen filoda onun gibi binlerce gemi var. İstatistiksel bir açıdan varlığının ilk dokuz yılında amiral gemisi olarak belirlenmesi haricinde <span style="font-style:italic;">Gözüpek'</span>i diğerlerinden ayıran hiçbir şey yoktu.”</p>

  <p>Gemi hızla küçüldü ve belirli bir zaman dilimi boyunca birbiriyle uyumlu olarak uzanan iki çizginin bulunduğu bir grafik onun yerini aldı. Çizgilerden biri gemiyi, diğeriyse filo genelini temsil ediyordu.</p>

  <p>“ <span style="font-style:italic;">Gözüpek</span> keşif amaçlı genel bir göreve sahipti ama zaman zaman askeri faaliyetlere katıldığı da oluyordu. Her iki senaryoda da mürettebat zayiatları Birlik ortalamasıyla tutarlı ve hatta biraz daha azdı, çünkü Birlik amiral gemisini bir sembol olarak görür ve genellikle ona daha kolay görevler verir. Fakat beş yıl önce işler değişti.”</p>

  <p>Grafik son beş yılı da kapsayacak biçimde genişledi. <span style="font-style:italic;">Gözüpek'</span>in çizgisi ani bir yükseliş gösterdi ve sonra filonun geri kalanından çok daha yüksek bir seviyede sabidendi.</p>

  <p>“Vay canına,” dedi Hanson.</p>

  <p>“Aynen öyle,” dedi Jenkins.</p>

  <p>“Neler oldu?” diye sordu Dahl.</p>

  <p>“Kaptan Abernathy oldu,” dedi Duvall. “Beş yıl önce <span style="font-style:italic;">Gözüpek</span>'in başına geçti.”</p>

  <p>“Yakın ama yanlış,” dedi Jenkins ve elini masanın üstünden geçirerek istediğini bulana kadar görsel unsurları karıştırdı. “Abernathy sahiden de beş yıl önce <span style="font-style:italic;">Gözüpek</span>'in başına geçti. Ondan evvel dört sene boyunca <span style="font-style:italic;">Griffin'in</span> kaptanıydı. Oradayken sıradışı ve risk almaya yatkın, fakat bir o kadar da etkili bir lider olarak ün salmıştı.”</p>

  <p>“‘Risk almaya yatkın’ ifadesinin burada ‘mürettebatını öldürtmeye meraklı’ anlamında kullanılıyor olması mümkün,” dedi Hester.</p>

  <p>“Mümkün ama öyle değil,” dedi Jenkins ve görüntüye bir savaş kruvazörünün resmini getirdi. “İşte <span style="font-style:italic;">Griffin,"</span> dedi. Daha önce <span style="font-style:italic;">Gözüpek</span>'te olduğu gibi bu resmin arkasında da bir grafik belirdi. “Gördüğünüz gibi Abernathy’nin ‘risk almaya yatkın’ ününe rağmen mürettebat zayiat oranı, grafikteki diğer gemilerin ortalamasından daha kötü değil. <span style="font-style:italic;">Griffin'in</span> bir kruvazör, yani bir Birlik savaş gemisi olduğu düşünülürse bu etkileyici bir durum. Abernathy ne zaman ki <span style="font-style:italic;">Gözüpek'e</span> geçmiş, komutasındaki mürettebatta yaşanan ölüm olayları o zaman bu kadar büyük bir artış göstermiş.”</p>

  <p>“Belki de keçileri kaçırmıştır,” dedi Finn.</p>

  <p>“Son beş yılki psikolojik muayeneleri temiz,” dedi Jenkins.</p>

  <p>“Bunu nereden-” Finn susup elini kaldırdı. “Neyse, boş ver. Aptalca bir soruydu.”</p>

  <p>“Yani sana göre Abernathy ne deli, ne de mürettebatını bilerek tehlikeye atıyor,” dedi Dahl. “Ama Teğmen Collins’in bana anlattığı bir şeyi hatırlıyorum. Bazı tayfalar <span style="font-style:italic;">Gözüpek</span>'teki yüksek ölüm oranlarını şikayet ettiklerinde onlara amiral gemisinin daha riskli görevler üstlendiği söylenmiş.” Parmağıyla ekranı işaret etti. “Ama sen bunun doğru olmadığını söylüyorsun.”</p>

  <p>“Dış görevlerin artık daha çok ölümle sonuçlandığı doğru,” dedi Jenkins. “Gel gör ki bunun sebebi o görevlerin eskisinden daha tehlikeli olması değil.” Masayı kurcalayıp görüntüye başka resimler de ekledi. “Bunlar savaş ve casusluk gemilerimizden bazıları,” dedi. “Rutin olarak yüksek riskli görevler üstlenirler. İşte zaman içerisinde ortalama mürettebat ölümleri.” Resimlerin arkasına grafikler yığıldı. “Ölüm oranlarının Birlik’in taban seviyesinden yüksek olduğu açıkça ortada. Buna rağmen o gemilerdeki mürettebat ölümleri” <span style="font-style:italic;">-Gözüpek</span>in resmini görüntüye sürükledi- “aldığı görevler genellikle ‘düşük riskli’ olarak sınıflandırılan <span style="font-style:italic;">Gözüpek</span> tekinden çok daha az.”</p>

  <p>“Öyleyse insanlar neden ölüp duruyor?” diye sordu Duvall.</p>

  <p>“Görevler genel olarak fazla riskli değil,” dedi Jenkins. “Asıl sorun o görevler sırasında hep bir şeylerin ters gitmesi.”</p>

  <p>“Yani ortada bir beceri meselesi var,” dedi Dahl.</p>

  <p>Jenkins hem <span style="font-style:italic;">Gözüpek</span> in subaylarının ve bölüm başkanlarının, hem de onların aldıkları çeşitli takdirlerin ve madalyaların bulunduğu kayan bir resmi görüntüye soktu.</p>

  <p>“Bu Birlik’in amiral gemisi,” dedi. “Beceriksizsen buraya adımını atamazsın.”</p>

  <p>“Öyleyse sebep kötü şans,” dedi Finn. <span style="font-style:italic;">“Gözüpek</span> bilinen evrendeki en kötü karmaya sahip.”</p>

  <p>“İkinci kısım doğru olabilir,” dedi Jenkins. “Ama ben şansın bununla bir ilgisi olduğunu düşünmüyorum.”</p>

  <p>Dahl gözlerini kırpıştırdı ve Kerensky’yi mekiğe taşıdıktan sonra aynı şeyi söylediğini anımsadı. “Buradaki subaylarda bir tuhaflık var,” dedi.</p>

  <p>“Evet, beşinde,” diye karşılık verdi Jenkins. “Abernathy, Q’eeng, Kerensky, West ve Hartnell. İstatistiksel açıdan aşırı derece anormaller. İçlerinden biri bir dış göreve katıldığında görevde kritik bir sorun yaşanması ihtimali artıyor. Herhangi ikisi aynı göreve katıldığında bu ihtimal üssel bir artış gösteriyor. Üçü veya daha fazlası katıldığındaysa birilerinin ölmesi neredeyse kesinleşiyor.”</p>

  <p>“Ama onlar asla ölmüyorlar,” dedi Hanson.</p>

  <p>“Doğru,” dedi Jenkins. “Evet, Kerensky düzenli aralıklarla haşat oluyor. Diğer dördü de kimi zaman hırpalanıyor. Ama her seferinde paçayı kurtarıyorlar.”</p>

  <p>“Ve bu normal değil, öyle mi?” diye ağız aradı Dahl.</p>

  <p>“Tabii ki değil!” diye çıkıştı Jenkins. Arkalarına grafikler de koyarak beş subayın resimlerini gösterdi. “Her biri dış görevler sırasında diğer gemilerdeki mevkidaşlarından çok daha fazla sayıda ölüm olayına tanıklık etti. Diğer gemiler derken <span style="font-style:italic;">bütün</span> filoyu kastediyorum. Üstelik neredeyse iki asır evvel Birlik’in kurulmasından beri geçen süre zarfında. Aynı tür ölüm olaylarına rastlamak için deniz filolarına kadar geri gitmelisiniz. Hem o zamanlar kaptanlar ve üst düzey subaylar da sık sık ölüyormuş.”</p>

  <p>“Iskorbüt<a href="../Text/DipNotlar.xhtml#bookmark14" id="footnote14"><sup>14</sup></a> ile veremden de bu beklenir,” dedi Hester.</p>

  <p>“Sebep iskorbüt falan değil,” dedi Jenkins ve elini subayların resimlerine doğru salladı. “Subayların şimdi de öldükleri oluyor. Rütbe yükselmek ölüm oranlarını bir nebze değiştiriyor ama onları tamamen ortadan kaldırmıyor. İstatistiksel açıdan bakıldığında bu heriflerin beşinin de şimdiye kadar iki-üç kez ölmesi gerekirdi. <span style="font-style:italic;">Belki</span> biri veya ikisi şimdiye kadarki tüm tecrübelerinden sağ salim çıkabilirdi. Ama beşi birden? İçlerinden birine yıldırım çarpma ihtimali bile daha yüksek.”</p>

  <p>“Ki ondan da sağ kurtulurlardı,” dedi Finn.</p>

  <p>“Tabii aynı şey yanlarındaki tayfalar için geçerli olmazdı,” dedi Duvall.</p>

  <p>“İşte şimdi anlamaya başlıyorsunuz,” dedi Jenkins.</p>

  <p>“Kısacası tüm bunların imkânsız olduğunu söylüyorsun,” dedi Dahl.</p>

  <p>Jenkins başını iki yana salladı. “Hiçbir şey imkânsız değildir,” dedi. “Ama bazı şeylerin gerçekleşme ihtimali çok düşüktür. Bu da onlardan biri.”</p>

  <p>“Ne kadar düşük?” diye sordu Dahl.</p>

  <p>“Yaptığım onca araştırmanın neticesinde dış görev istatistikleri <span style="font-style:italic;">Gözüpek'inkine</span> yakın tek bir uzay gemisine rastladım,” dedi Jenkins. Grafik öğelerini tekrar gözden geçirdi ve içlerinden birini görüntüye soktu. Hepsi de resme uzun uzun baktı.</p>

  <p>Duvall kaşlarını çattı. “Bu gemiyi tanımıyorum,” dedi. “Üstelik elimizdeki her gemi tipini bildiğimi sanırdım. Bu bir Birlik gemisi mi?”</p>

  <p>“Pek sayılmaz,” dedi Jenkins. “Birleşmiş Gezegenler Federasyonu’na ait.”</p>

  <p>Duvall gözlerini kırpıştırdı ve dikkatini tekrar Jenkins’e yöneltti. “Onlar da kim?” diye sordu.</p>

  <p>“Öyle bir şey yok,” dedi Jenkins ve yeniden gemiyi işaret etti. “Tabii bu da. Bu uzay gemisi <span style="font-style:italic;">Atılgan.</span> Tamamıyla hayal ürünü. Bulunduğu yer bir bilimkurgu dizişiydi. Tıpkı bizim gibi.”</p>

  <p><br /></p>

  <p style="text-align:center">***</p>

  <p><br /></p>

  <p>“Pekâlâ,” dedi Finn, kısa bir duraksamanın ardından. “Sizi bilmem ama ben bu herife zırdeli damgası yapıştırmaya hazırım.”</p>

  <p>Jenkins dönüp Dahl’a baktı. “Kulağa delice geleceğini söylemiştim,” dedi ve eliyle görüntüyü işaret etti. “Ama istatistikler gözünün önünde.”</p>

  <p>“İstatistikler bu gemide bir terslik olduğunu gösteriyor,” dedi Finn. “Bizim boktan bir bilimkurgu dizisinde başrol oynadığımızı değil.”</p>

  <p>“Başrol oynadığınızı söylemedim ki,” dedi Jenkins. Abernathy’nin, Q’eeng’in, Kerensky’nin, West’in ve Hartnell’in havada asılı duran resimlerini gösterdi. “Başrol oyuncuları onlar. Siz figüransınız.”</p>

  <p>“Harika,” diyen Finn ayağa kalktı. “Zamanımı boşa harcadığın için çok teşekkür ederim. Ben yatmaya gidiyorum.”</p>

  <p>“Bekle,” dedi Dahl.</p>

  <p>“Bekle mi? Sen ciddi misin Andy?” dedi Finn. “Bir süredir bu konuya kafayı taktığının farkındayım ama kafayı takmakla kafayı yemek arasında fark vardır. Bu kıllı dostumuz kafayı öyle bir yemiş ki onda kafa namına hiçbir şey kalmamış.”</p>

  <p>“Finn’le aynı fikirde olmaktan ne kadar nefret ettiğimi bilirsiniz,” dedi Hester. “Ama öyleyim. Bu işin elle tutulur bir tarafı yok.”</p>

  <p>Dahl dönüp Duvall’a baktı. “Ben de oyumu delilikten yana kullanıyorum Andy,” dedi kadın. “Kusura bakma.”</p>

  <p>“Jimmy?” diye sordu Dahl, Hanson’a doğru dönerek.</p>

  <p>“Eh, dostumuzun delirdiği apaçık ortada,” dedi Hanson. “Ama doğruyu söylediğini düşünüyor.”</p>

  <p>“Tabii ki öyle düşünecek! Zaten o yüzden deli,” dedi Finn.</p>

  <p>“Öyle demek istemedim,” diye karşılık verdi Hanson. “Delirdiğin zaman kendi kafandaki mantığa göre fikir yürütürsün. O sadece <span style="font-style:italic;">senin</span> mantığındır ve başkalarına anlamlı gelmez.” Parmağıyla Jenkins’i gösterdi. “Onun yürüttüğü mantıksa yeterince anlamlı.”</p>

  <p>“Tabii hepimizin hayali olduğu kısım dışında.”</p>

  <p>“Öyle bir şey söylemedim,” dedi Jenkins.</p>

  <p>“Of be,” diyen Finn, <span style="font-style:italic;">Atılgancı</span> işaret etti. “O şey hayali değil de ne göt herif?”</p>

  <p>“O hayali,” dedi Jenkins. “Ama <span style="font-style:italic;">sen</span> gerçeksin. Kurgusal bir televizyon dizisi bizim gerçekliğimizi ihlal ederek onu çarpıtıyor.”</p>

  <p>“Bekle,” dedi Finn, ellerini hayretle sallayarak. <span style="font-style:italic;">“Televizyon mu?</span> Sen benimle dalga mı geçiyorsun? Yüzlerce yıldır televizyon diye bir şey yok ki.”</p>

  <p>“Televizyon 1928’de ortaya çıktı,” dedi Jenkins. “Bir eğlence aracı olarak son kez 2105’te kullanıldı. İşte bu iki tarih arasında <span style="font-style:italic;">Gözüpek</span> mürettebatının maceralarını konu alan bir televizyon dizisi var.”</p>

  <p>“Ne içerek böyle kafayı bulduğunu cidden bilmek istiyorum,” dedi Finn. <span style="font-weight:bold;">“Çünkü</span> bahse varım ki o şeyden satarak bir ton para kazanabilirim.”</p>

  <p>Jenkins dönüp Dahl’a baktı. “Bu şartlar altında çalışamam,” dedi.</p>

  <p>“Herkes bir dakikalığına çenesini kapasın,” diye çıkıştı Dahl. Finn’le Jenkins kendilerine çekidüzen verdiler. “Bakın, bunun kulağa delice geldiğinin farkındayım. O bile” -Jenkins’i işaret etti- “aynı şeyi söylüyor. Ama bu gemide şimdiye kadar neler gördüğümüzü düşünün. Gemideki insanların nasıl davrandıklarını da. İşin en boktan tarafı bu adamın bir televizyon dizisinde oynadığımızı düşünmesi değil. İşin en boktan tarafı, görebildiğim kadarıyla bunun içinde bulunduğumuz durumda <span style="font-style:italic;">en mantıklı açıklama</span> olması. Bana yanıldığımı söyleyebilir misiniz?”</p>

  <p>Dahl dostlarını gözden geçirdi. Kimse ses çıkarmadı. Finn’in diline zar zor hakim oluyor gibi bir hali vardı.</p>

  <p>“Tamam,” dedi Dahl. “Öyleyse en azından Jenkins’in başka ne söyleyeceğine kulak verelim. Belki her şey daha da delice bir hal alır. Belki mantıklı gelmeye başlar. Her ikisi de hiç yoktan iyidir.”</p>

  <p>“Peki,” dedi Finn nihayet. “Ama hepimize otuz bir borçlusun.” Tekrar yerine oturdu.</p>

  <p>“Otuz bir mi?” diye Dahl’a sordu Jenkins.</p>

  <p>“Uzun hikâye,” cevabını verdi Dahl.</p>

  <p>“Her neyse,” dedi Jenkins. “Bir konuda haklısın. Gözüpek’te yaşananların en mantıklı açıklamasının bu olması sahiden de boktan bir durum. Ama meselenin en kötü yanı o değil.”</p>

  <p>“Tanrı aşkına,” dedi Finn. “En kötü yanı o değilse ne?”</p>

  <p>“Görebildiğim kadarıyla,” dedi Jenkins, “bunun pek iyi bir dizi olmaması.”</p>
</body>
</html>
