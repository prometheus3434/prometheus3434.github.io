<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>YİRMİ BİRİNCİ BÖLÜM</h1>

  <p>Taksi North Occidental Bulvarından Easterly Terrace’a saptı ve yavaşlayıp sarı bir bungalovun önünde durdu.</p>

  <p>“Geldik,” dedi taksi şoförü.</p>

  <p>“Biraz bekleyebilir misin?” diye sordu Dahl. “Birkaç dakikalık bir işim var.”</p>

  <p>“Taksimetreyi kapatamam,” dedi şoför.</p>

  <p>“Sorun değil,” dedi Dahl. Arabadan inip evin kapısına kadar tuğla döşeli patikada ilerledi ve kapıyı çaldı.</p>

  <p>Az sonra bir kadın kapıyı açtı. “The Watchtower’ın<a href="../Text/DipNotlar.xhtml#bookmark24" id="footnote24"><sup>24</sup></a> başka nüshalarına ihtiyacım yok,” dedi.</p>

  <p>“Efendim?” dedi Dahl.</p>

  <p>“Veya Mormon Kitabı’na<a href="../Text/DipNotlar.xhtml#bookmark25" id="footnote25"><sup>25</sup></a>,” dedi kadın. “Teşekkür ederim ama ihtiyacım yok.”</p>

  <p>“Bir şey teslim edeceğim ama onların ikisi de değil,” dedi Dahl. “Ama öncelikle, siz Samantha Martinez misiniz?”</p>

  <p>“Evet,” dedi kadın.</p>

  <p>“Adım Andy Dahl,” dedi Dahl. “Neredeyse ortak bir dostumuz olduğunu söyleyebilirsiniz.” Kadına küçük bir kutu uzattı.</p>

  <p>Kadın kutuyu almadı. “Nedir bu?” dedi.</p>

  <p>“Açıp bakın,” diye önerdi Dahl.</p>

  <p>“Kusura bakmayın Bay Dahl, ama bir cumartesi sabahı gizemli bir paketle kapıma gelip adımı soran yabancılara şüpheyle yaklaşırım,” dedi Martinez.</p>

  <p>Dahl bunun üzerine gülümsedi. “Haklısınız,” deyip paketi kendisi açtı. Paketin içinden, Dahl’ın holografik görüntü projektörü olarak bildiği siyah renkli küçük bir yarımküre çıktı. Dahl cihazı çalıştırdı. Samantha Martinez’e benzeyen birinin fotoğrafı belirip projektörün biraz üzerinde asılı kaldı. Gelinlik giyen kadın gülümsüyor, yanında da Jenkins’in sinekkaydı tıraşlı bir hali duruyordu. Dahl görüntüyü kadına gösterdi.</p>

  <p>Martinez bir dakika boyunca görüntüyü inceledi. “Anlamıyorum,” dedi en sonunda.</p>

  <p>“Durum biraz karmaşık,” diye itiraf etti Dahl.</p>

  <p>“Yüzümü bu resme Photoshop’la mı yapıştırdınız?” diye sordu kadın. “Ayrıca bunu nasıl yapıyorsunuz?” Havada asılı duran projeksiyonu işaret etti. “Yeni bir Apple ürünü mü bu?”</p>

  <p>“Görüntüde bir değişiklik yapıp yapmadığımı soruyorsanız cevap hayır,” dedi Dahl. “Projektöre gelince; en iyisi onun bir tür prototip olduğunu söylemek sanırım.” Projektörün yüzeyine dokununca görüntü değişti. Jenkins ile Martinez’in ikizinin mutlu gözlerle bakıştıkları başka bir fotoğraf belirdi. Birkaç saniye sonra o fotoğraf da değişti.</p>

  <p>“Anlamıyorum,” dedi Martinez yeniden.</p>

  <p>“Siz bir oyuncusunuz,” dedi Dahl.</p>

  <p>“Eskiden öyleydim,” dedi Martinez. “Bir-iki sene o işi yaptım ama hiçbir yere varamadım. Artık öğretmenlik yapıyorum.”</p>

  <p>“Oyuncuyken <span style="font-style:italic;">Gözüpek’in Serüvenlerinde</span> küçük bir rolünüz vardı,” dedi Dahl. “Hatırlıyor musunuz?”</p>

  <p>“Evet,” dedi Martinez. “Karakterim vurulmuştu. Rolüm yaklaşık bir dakika sürmüştü.”</p>

  <p>“Bu o karakter,” dedi Dahl. “Adı Margaret’tı. Resimdeki adam da onun kocası.” Projektörü Martinez’e uzattı. Kadın onu aldı, görüntüye tekrar baktı ve cihazı kapının yanındaki küçük bir sehpanın üstüne koydu. Yeniden Dahl’a döndü.</p>

  <p>“Bu bir çeşit şaka mı?” diye sordu.</p>

  <p>“Hayır,” dedi Dahl. “Sizi kandırmaya veya size bir şey satmaya çalışmıyorum. Bugünden sonra beni bir daha görmeyeceksiniz. Tek yaptığım bunu size teslim etmek.”</p>

  <p>“Anlamıyorum,” dedi Martinez bir kez daha. “Tanımadığım biriyle çekilmiş tüm bu fotoğraflarımın sizde ne aradığını anlamıyorum.”</p>

  <p>“Fotoğraflar bana değil, kutuyu yollayan kişiye ait,” dedi Dahl ve projektörün Martinez’e gönderildiği kutuyu kaldırdı. “İşte. Kutuda ondan bir de not var. Sanırım durumu benim yapabileceğimden daha iyi açıklayacak.”</p>

  <p>Martinez kutuyu aldı ve içinden üstü yazılarla dolu katlanmış bir kâğıt çıkardı. “Demek bu not ondan,” dedi.</p>

  <p>“Evet,” dedi Dahl.</p>

  <p>“Peki niye kendisi burada değil?” diye sordu Martinez. “Niye kutuyu kendi eliyle teslim etmedi?”</p>

  <p>“Durum biraz karmaşık,” diye tekrarladı Dahl. “Ama gelme imkânı olsaydı bile sanırım gelmekten çekinirdi. Ayrıca sizi görmek kalbini kırabilirdi.”</p>

  <p>“Resimdeki kadın yüzünden mi?” dedi Martinez.</p>

  <p>“Evet,” dedi Dahl.</p>

  <p>“Benimle tanışmak mı istiyor?” diye sordu Martinez. “Kendini bu şekilde mi tanıtıyor?”</p>

  <p>“Evet, sanırım kendini bu şekilde tanıtmış oluyor,” dedi Dahl. “Ama korkarım sizinle tanışamaz.”</p>

  <p>“Niye?” diye sordu Martinez.</p>

  <p>“Başka bir yerde olması gerekiyor da ondan,” dedi Dahl. “En kolay böyle izah edebilirim. Belki mektubu daha iyi açıklıyordur.”</p>

  <p>“Böyle söyleyip durduğum için kusura bakmayın ama hâlâ anlamıyorum,” dedi Martinez. “Tıpkı bana benzeyen birinin resimleriyle kapıma geliyorsunuz. Onun bir televizyon dizisinde birkaç dakikalığına canlandırdığım kişi olduğunu, daha önce vefat ettiğini ve kocasının bana bir hediye gönderdiğini söylüyorsunuz. Bunun kulağa ne kadar çılgınca geldiğinden haberiniz var mı?”</p>

  <p>“Var,” dedi Dahl.</p>

  <p>“Bahsettiğiniz adam niye böyle bir şey yapsın ki?” dedi Martinez. “Amacı ne?”</p>

  <p>“Bana fikrimi mi soruyorsunuz?” dedi Dahl.</p>

  <p>“Evet,” dedi Martinez.</p>

  <p>“Çünkü karısını özlüyor,” dedi Dahl. “Karısını öyle çok özlüyor ki o özlem hayatını altüst etmiş. Bunu açıklaması zor ama burada bulunmanız ve hayatta olmanız bir bakıma karısının hayatının da devam ettiği anlamına geliyor. Bunu size o yüzden gönderdi. Birlikte geçirdikleri zamanın karısına ait olan kısmını size vermek istiyor.”</p>

  <p>“İyi de neden?” dedi Martinez.</p>

  <p>“Çünkü bu şekilde geçmişe tutunmaktan vazgeçiyor,” dedi Dahl. “Karısını size veriyor ki kendi yaşamına devam edebilsin.”</p>

  <p>“Bunları size kendisi mi söyledi?” diye sordu Martinez.</p>

  <p>“Hayır,” dedi Dahl. “Ama sanırım bunu o yüzden yaptı.”</p>

  <p>Martinez ansızın kapıdan uzaklaştı. Bir dakika sonra geri geldiğinde elinde bir mendil vardı. Onunla gözlerini kuruladı. Sonra başını kaldırıp Dahl’a baktı ve zayıf bir tebessüm etti.</p>

  <p>“Bu kesinlikle uzun bir süredir başımdan geçen en garip cumartesi sabahı,” dedi kadın.</p>

  <p>“Özür dilerim,” dedi Dahl.</p>

  <p>“Hayır, sorun değil,” dedi Martinez. “Hâlâ bir şey anladığım yok. Ama sanırım dostunuza yardım etmiş oluyorum, değil mi?”</p>

  <p>“Sanırım öyle,” dedi Dahl. “Bunun için teşekkürler.”</p>

  <p>“Kusura bakmayın,” dedi Martinez ve biraz yana doğru çekildi. “İçeri buyurmak ister misiniz?”</p>

  <p>“Çok isterdim ama yapamam,” dedi Dahl. “Taksimetre işliyor ve beni bekleyen insanlar var.”</p>

  <p>“Geldiğiniz gizemli ve karmaşık yere gidiyorsunuz herhalde,” dedi Martinez.</p>

  <p>“Evet,” dedi Dahl. “Aklıma gelmişken; o projektör ve mektup muhtemelen bir-iki gün sonra ortadan kaybolacak.”</p>

  <p>“Nasıl yani, buhar mı olacaklar?” dedi Martinez. “Hani ‘bu paket kendini beş saniye içinde yok edecektir’ gibi mi?”</p>

  <p>“Öyle sayılır,” dedi Dahl.</p>

  <p>“Siz bir casus falan mısınız?” dedi Martinez, gülümseyerek. “Durum biraz karmaşık,” dedi Dahl yeniden. “Her halükarda bunların bir kopyasını çıkarmanızı öneririm. Sanırım görüntüleri beyaz bir duvara yansıtıp fotoğraflarını çekebilir ve mektubu tarayabilirsiniz.”</p>

  <p>“Öyle yaparım,” dedi Martinez.</p>

  <p>“Uyarınız için teşekkürler.” “Bir şey değil,” dedi Dahl ve gitmek üzere döndü.</p>

  <p>“Bir saniye,” dedi Martinez. “Şu dostunuz var ya; geri döndüğünüzde onu görecek misiniz?”</p>

  <p>“Evet,” dedi Dahl.</p>

  <p>Martinez kapı aralığından çıkıp Dahl’ın yanağına küçük bir öpücük kondurdu. “Bunu ona iletin,” dedi. “Ve ona teşekkür ettiğimi söyleyin. Margaret’a iyi bakacağımı da.”</p>

  <p>“Söylerim,” dedi Dahl. “Söz veriyorum.”</p>

  <p>“Sağolun.” Martinez uzanıp Dahl’ı diğer yanağından da öptü. “Bu da sizin için.”</p>

  <p>Dahl gülümsedi. “Teşekkürler.”</p>

  <p>Martinez sırıttı ve tekrar bungalova girdi.</p>

  <p><br /></p>

  <p style="text-align:center">***</p>

  <p><br /></p>

  <p>Mekikte, “Ee, buna hazır mısın?” diye sordu Dahl, Hester’a. “Tabii ki değilim,” dedi Hester. “Her şey yolunda giderse evrenimize döndüğünüz anda bu sorunsuz çalışan vücuttan ayrılıp bedeni ve beyni ağır hasarlı bir tanesine geçeceğim. O noktada da yirmi beşinci yüzyıl tıbbının beni iyileştirebileceği konusunda yanılıyor olmadığımızı ummak hariç elimden hiçbir şey gelmeyecek. Yok her şey yolunda <span style="font-style:italic;">gitmezse</span> kırk sekiz saat içinde atomlarıma ayrılacağım. Bir insanın bu İki senaryodan herhangi birine hazır olabileceğini nereden çıkardın?”</p>

  <p>“Haklısın,” diye karşılık verdi Dahl.</p>

  <p>“Beni buna nasıl ikna ettiğini bilmek istiyorum,” dedi Hester.</p>

  <p>“Anlaşılan ikna kabiliyetim çok güçlüymüş,” dedi Dahl.</p>

  <p>“Öte yandan ben Finn’in uyuşturucularını şekerleme sanıp onları saklamaya ikna edilmiş biriyim,” dedi Hester.</p>

  <p>“Yanlış hatırlamıyorsam sahiden de şekerlenmişlerdi,” dedi Dahl.</p>

  <p>“İradesi zayıf, bön bir insanım demek istiyorum,” dedi Hester.</p>

  <p>“Bu değerlendirmeye katılmıyorum,” dedi Dahl.</p>

  <p>“Eh, öyle demeyeceksin de ne diyeceksin?” dedi Hester. “Nasılsa beni saçma sapan planına çoktan ikna ettin.”</p>

  <p>İkisi o sırada portatif yaşam destek cihazlarıyla çevrili bir sedyede yatan Matthew Paulson’ın başında bekliyordu. Duvall teçhizatı ve onun bağlı olduğu komadaki hastayı kontrol etmekle meşguldü.</p>

  <p>“Durumu ne?” diye sordu Dahl.</p>

  <p>“Stabil,” dedi Duvall. “Makineler şimdilik işin en ağır kısmını hallediyor. Ayrıca mekikte kullanabileceğim adaptörler var; o yüzden bataryaların biteceğinden endişelenmeyeceğiz. Dönüş yapana kadar hastamız ağır bir rahatsızlık geçirmezse sıkıntı yaşamayız.”</p>

  <p>“Peki ya geçirirse?” diye sordu Hester.</p>

  <p>Duvall ona baktı. “O zaman aldığım eğitimi kullanarak elimden geleni yaparım,” dedi. Uzanıp Hester’ın omzuna bir şaplak attı. “Endişelenme. Seni yüzüstü bırakmayacağım.”</p>

  <p>“Çocuklar, gitme vakti geldi,” dedi Kerensky, mekiğin pilot koltuğundan. “Griffith Parkı’nın üzerinde yaptığımız yolculuk dikkatlerden kaçmadı ve en az üç hava aracı bu tarafa geliyor. İşler sarpa sarmadan önce en fazla bir-iki dakikamız var.”</p>

  <p>“Anlaşıldı,” dedi Dahl ve tekrar Hester’a baktı. “Buna hazır olabileceğin kadar hazırsın yani.”</p>

  <p>“Evet,” dedi Hester. Birlikte Charles Paulson’ın Malibu’daki malikânesinin bahçesine çıktılar. Charles ile ailesi orada Hester’ı bekliyordu. Onlara eşlik eden Hanson, yanlarından ayrılıp Dahl’a katıldı. Hester ise Paulson’ın ailesinin beklediği yere gitti.</p>

  <p>“Ne zaman haberimiz olacak?” diye sordu Paulson, Dahl’a.</p>

  <p>“Kullandığımız karadeliğe kadar motorları maksimum kapasitede çalıştıracağız,” dedi Dahl. “Bir gün içinde oraya ulaşırız. Herhalde oğlun tekrar oğlun gibi davranmaya başladığında haberin olur.”</p>

  <p>“Tabii plan işe yararsa,” dedi Paulson.</p>

  <p>“Tabii plan işe yararsa,” diye doğruladı Dahl. “Gel yarayacağını varsayalım.”</p>

  <p>“Evet, öyle yapalım,” dedi Hester.</p>

  <p>“Şimdi,” dedi Dahl, Paulson’a. “Her konuda anlaştık, değil mi?”</p>

  <p>“Evet,” dedi Paulson. “Bundan böyle karakterlerinizden hiçbiri öldürülmeyecek. Ayrıca rastgele figüran öldürmekten vazgeçilecek. Dizi gelecek sezon sona erecek ve zaman çizginizin bir yüzyılı boyunca o evrende geçen başka bir dizi çekilmeyecek.”</p>

  <p>“Peki ya bu bölüm?” dedi Dahl. “Her şey planladığımız gibi mi gelişecek?”</p>

  <p>“Nick daha birkaç dakika önce bana bu konuda mesaj attı,” dedi Paulson. “Bölümün müsvedde versiyonunu neredeyse tamamlamış. O yazmayı bitirir bitirmez ikimiz birlikte üzerinden geçeceğiz ve bölümün yapımına başlayacağız... tabii planın işe yaradığını anladıktan sonra.”</p>

  <p>“İşe yarayacak,” dedi Dahl.</p>

  <p>“Yapım programımız altüst olacak,” dedi Paulson. “Bu bölümün parasını kendi cebimden ödemem gerekecek.”</p>

  <p>“Yine de buna değecek,” dedi Dahl.</p>

  <p>“Biliyorum,” dedi Paulson. “Her şey yolunda giderse sizin için müthiş bir bölüm olacak.”</p>

  <p>“Orası öyle,” dedi Dahl. Hester gözlerini yuvarladı.</p>

  <p>“Helikopter sesi duyuyorum,” dedi Hanson. Mekiğin bulunduğu taraftan, kalkışa hazırlanan motorların gürültüsü geldi. Dahl dönüp Hester’a baktı.</p>

  <p>“İyi şanslar,” dedi Hester.</p>

  <p>“Yakında görüşürüz,” diyen Dahl mekiğe yollandı.</p>

  <p>Helikopterler onlara ulaşamadan önce gittiler.</p>

  <p><br /></p>

  <p style="text-align:center">***</p>

  <p><br /></p>

  <p>“Vakit geldi,” dedi Kerensky, karadeliğe yaklaşırlarken. “Herkes geçişe hazırlansın. Dahl, gel yardımcı pilot koltuğuna otur.”</p>

  <p>“Ben mekik uçurmayı bilmem ki,” dedi Dahl.</p>

  <p>“Uçurmana ihtiyacım yok,” dedi Kerensky. “O yavşak yazar bir şeyleri patlatıp beni bayıltırsa otomatik uçuş ve iniş sistemini devreye sokman gerekecek.”</p>

  <p>Dahl yerinden kalkıp Duvall’a baktı. “Hester’ın durumu nasıl?” diye sordu.</p>

  <p>“İyi. Her şey yolunda,” dedi Duvall. “Ama henüz Hester değil.”</p>

  <p>“Sen yine de ona Hester de,” dedi Dahl. “Belki bir fark yaratır.”</p>

  <p>“Patron sensin,” dedi Duvall.</p>

  <p>Dahl yardımcı pilot koltuğuna oturdu. “Bunu nasıl yapacağını hatırlıyor musun?” diye sordu Kerensky’ye.</p>

  <p>“Birikim diski<a href="../Text/DipNotlar.xhtml#bookmark26" id="footnote26"><sup>26</sup></a> ile Schwartzchild yarıçapı<a href="../Text/DipNotlar.xhtml#bookmark27" id="footnote27"><sup>27</sup></a> arasındaki boşluğu hedef al ve motorlara yüzde yüz onluk güç ver,” dedi Kerensky huysuzca. “Ne yapacağımı biliyorum. Tabii geçen seferki geçişte gözlem yapma fırsatı bulsaydım faydalı olurdu. Ama hayır, beni bir kasaya tıkmanız gerekiyordu. Hem de pantolonum olmadan.”</p>

  <p>“Onun için kusura bakma,” dedi Dahl.</p>

  <p>“Ne yapacağımın bir önemi yok zaten,” dedi Kerensky. “Ben sizin talih kuşunuzum, unuttun mu? Bu kısmı rahatlıkla atlatacağız.”</p>

  <p>“Umarım aynı şey sonrası için de geçerli olur,” dedi Dahl.</p>

  <p>“Planın işe yararsa olur,” dedi Kerensky. “Peki işe yaradığını nasıl anlayacağız?”</p>

  <p>“Hester’ı iyileştirdiğimizde Hester’sa yaramış demektir,” dedi Dahl.</p>

  <p>Bir sensör öttü. “Geçişe on saniye,” dedi Kerensky. “Yani <span style="font-style:italic;">Gözüpek'e</span> ulaşana kadar bilemeyeceğiz.”</p>

  <p>“Muhtemelen,” dedi Dahl.</p>

  <p>“Muhtemelen mi?” dedi Kerensky.</p>

  <p>“Naklin işe yaramadığını anlamamızın bir yolu olabilir,” dedi Dahl.</p>

  <p>“Nasıl?” diye sordu Kerensky.</p>

  <p>Mekik, birikim diskiyle Schwartzchild yarıçapı arasındaki daracık kenara daldı ve ânında geçiş yaptı.</p>

  <p>Forshan gezegeni tüm ihtişamıyla görüntü ekranında belirdi. Üzerinde <span style="font-style:italic;">Gözüpek</span> de dahil bir düzine gemi savaşa tutuşmuştu.</p>

  <p>Mekikteki tüm sensörler kırmızı ışıkla yanıp sönmeye ve bangır bangır ötmeye başladı.</p>

  <p>Yakındaki uzay gemilerinden biri parıldayarak mekiğe doğru bir füze salvosu fırlattı.</p>

  <p>“Diğer tarafa geçtiğimizde <span style="font-style:italic;">böyle</span> bir şeyle karşılaşarak,” dedi Dahl.</p>

  <p>Kerensky bir çığlık attı ve o mekiği sakınma manevralarına sokarken Dahl’ın midesi ağzına geldi.</p>
</body>
</html>
