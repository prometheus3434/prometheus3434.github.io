<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a>ÜÇÜNCÜ BÖLÜM</h1>

  <p>Dahl iş istasyonunda Theta Orionis XII sporlarını sınıflandırırken Ben Trin’in tablet bilgisayarı öttü. Trin ona bir göz attı. “Gidip kahve alacağım,” deyip dışarı çıktı.</p>

  <p><span style="font-style:italic;">Benim yaptığım kahvenin nesi kötü ki?</span> diye merak etti Dahl, işinin başına dönerken. Bir hafta evvel <span style="font-style:italic;">Gözüpek'e</span> geldiğinden beri vadedildiği üzere kahve hazırlama görevi hep ona bırakılmıştı. Bu görev depodaki kahve demliğini bittikçe doldurmayı ve çalışma arkadaşları ne zaman fincanlarını takırdatsalar kahvelerini yenilemeyi gerektiriyordu. Laboratuvardakilerin aşırıya kaçtıkları yoktu -genellikle kendi kahvelerini kendileri koyuyorlardı- fakat ara sıra böyle bir imkândan yararlanmak hoşlarına gidiyordu.</p>

  <p>Bu düşünce Dahl’a kahve demliğinin durumunu kontrol etmesi gerektiğini hatırlattı. En son Cassaway kendine bir fincan doldurmuştu; Dahl bir demlik daha hazırlama zamanının gelip gelmediğini sormak için ona doğru döndü.</p>

  <p>Laboratuvarda yapayalnızdı.</p>

  <p>“Nasıl yani?” dedi kendi kendine.</p>

  <p>Laboratuvarın dış kapısı kayarak açıldı ve Q’eeng ile Kaptan Abernathy içeri girdiler.</p>

  <p>Dahl ayağa kalkıp selam verdi. “Kaptan Binbaşı.”</p>

  <p>Q’eeng laboratuvara bakındı. “Diğer tayfalar nerede Asteğmen Dahl?” diye sordu.</p>

  <p>“Bazı işlerini hallediyorlar,” dedi Dahl, bir saniye duraksadıktan sonra.</p>

  <p>“O idare eder,” diyen Abernathy kararlı adımlarla Dahl’a doğru yürüdü ve ona küçük bir deney tüpü gösterdi. “Bunun ne olduğunu biliyor musun?” diye sordu.</p>

  <p><span style="font-style:italic;">Küçük bir deney tüpü</span>, diye aklından geçirdi Dahl, ama öyle söylemedi. “Zenobiyolojik bir numune,” dedi onun yerine.</p>

  <p>“Çok güzel,” diyen Abernathy, tüpü ona verdi. “Bildiğin gibi Asteğmen, şu anda Merovia gezegeninin üzerindeyiz. Merovia sanatsal harikalarla dolu olmasına rağmen halkı sahip olduğu batıl inançlar sebebiyle her türlü tıbbi uygulamaya karşıdır.” Sözlerinin anlaşıldığının tasdikini beklemesine durakladı.</p>

  <p>“Elbette komutanım,” dedi Dahl, beklenen karşılığın bu olduğunu umarak.</p>

  <p>“Maalesef aynı zamanda nüfuslarını hızla azaltan küresel bir hastalığın pençesindeler,” dedi Q’eeng. “Evrensel Birlik hastalığın verdiği zararın gezegendeki medeniyeti çökerteceğinden ve Merovialıları asla içinden çıkamayacakları bir karanlık çağa sürükleyeceğinden endişeleniyor.”</p>

  <p>“Merovia hükümeti Evrensel Birlik’in tüm tıbbi yardım tekliflerini reddetti,” dedi Abernathy. “O nedenle <span style="font-style:italic;">Gözüpek’e</span> hastalıktan gizlice numune toplama ve vahşi doğaya salınarak onu sona erdirebilecek bir karşı bakteri üretme görevi verildi.”</p>

  <p><span style="font-style:italic;">Karşı bakteri mi?</span> diye düşündü Dahl. <span style="font-style:italic;">Acaba aşı mı demek istiyorlar?</span> Fakat üstlerinden sözlerine açıklık getirmelerini isteyemeden önce Q’eeng tekrar konuştu.</p>

  <p>“Numune toplamaları için iki kişilik gizli bir ekip yolladık ama onlar da hastalığa yakalandılar,” dedi Q’eeng. “Merovia Vebası daha şimdiden Asteğmen Lee’nin canına mal oldu.”</p>

  <p>“Kahrolası hastalık vücudunu sıvılaştırdı,” dedi Abernathy, karamsar bir dille.</p>

  <p>“Hastalanan diğer <span style="font-style:italic;">Gözüpek</span> tayfası Teğmen Kerensky,” dedi Q’eeng. Bu noktada hem Abernathy hem de Q’eeng bahsi geçen kişinin hastalanmasının ne kadar korkunç ve elem bir durum olduğunu vurgulamak istercesine Dahl’a dikkatle baktılar.</p>

  <p>“Ah, hayır,” demeyi göze aldı Dahl. “Lütfen Kerensky olmasın.”</p>

  <p>Abernathy başını salladı. “Yani elinde tuttuğun o küçük tüpün önemini anlıyorsun,” dedi. “Onu kullanarak karşı bakteriyi bul. Bunu başarabilirsen Kerensky’yi kurtarırsın.”</p>

  <p>“Tabii Merovialıları da,” dedi Dahl.</p>

  <p>“Evet, onları da,” dedi Abernathy. “Altı saatin var.”</p>

  <p>Dahl gözlerini kırpıştırdı. “Altı saat mi?”</p>

  <p>Abernathy bu tepkiye kızdı. “Bir sorun mu var bayım?” diye sordu.</p>

  <p>“Altı saat pek uzun bir zaman sayılmaz,” dedi Dahl.</p>

  <p>“Kahretsin be adam!” diye çıkıştı Abernathy. “Burada <span style="font-style:italic;">Kerensky’den</span> bahsediyoruz! Tanrı evreni altı günde yaratabiliyorsa<a href="../Text/DipNotlar.xhtml#bookmark5" id="footnote5"><sup>5</sup></a> sen de bir karşı bakteriyi altı saatte üretebilirsin.”</p>

  <p>“Denerim komutanım,” dedi Dahl.</p>

  <p>“Denemek yetmez,” dedi Abernathy ve Dahl’ın omzunu sıvazladı. <span style="font-style:italic;">“Yapacağını</span> söylemeni istiyorum.” Dahl’ın omzunu şevkle sarstı.</p>

  <p>“Yapacağım komutanım,” dedi Dahl.</p>

  <p>“Teşekkürler Asteğmen Dili,” dedi Abernathy.</p>

  <p>“Dahl, komutanım,” diye düzeltti Dahl.</p>

  <p>“Dahl,” dedi Abernathy ve ardından Q’eeng’e döndü. Dikkati o kadar hızlı yön değiştirmişti ki sanki Dahl artık orada değildi. “Gel hadi Q’eeng. Amiral Drezner’e bir hiperdalga çağrısı yollamamız gerekiyor. Burada âdeta bıçak sırtındayız.” Abernathy yine kararlı adımlarla koridora çıktı. Q’eeng kaptanın peşinden gitmeden önce dalgın bir edayla Dahl’a bir baş selamı verdi.</p>

  <p>Dahl kısa bir süre elinde deney tüpüyle öylece kalakaldı.</p>

  <p>“Tekrar aynı şeyi söyleyeceğim,” dedi bir kez daha kendi kendine. “Nasıl yani?”</p>

  <p><br /></p>

  <p style="text-align:center">***</p>

  <p><br /></p>

  <p>Deponun kapısı açıldı; Cassaway ile Mbeke dışarı çıktılar. “Ne istiyorlarmış?” diye sordu Cassaway.</p>

  <p>“Yine envanter mi çıkarıyordunuz?” diye sordu Dahl alay edercesine.</p>

  <p>“Biz sana işini nasıl yapacağını söylüyor muyuz?” dedi Mbeke.</p>

  <p>“Ee, ne istiyorlarmış?” dedi Collins, tez adımlarla koridor kapısından girerken. Trin elinde kahve fincanıyla onun hemen arkasındaydı.</p>

  <p>Dahl’ın içinden oradaki herkese bağırıp çağırmak geldi, sonra durdu ve dikkatini topladı. Deney tüpünü havaya kaldırdı. “Buna uygun bir karşı bakteri bulmam gerekiyor.”</p>

  <p>“Karşı bakteri mi?” diye sordu Trin. “Aşı mı demek istiyorsun?”</p>

  <p>“Bana ne söyledilerse ben de size onu söylüyorum,” dedi Dahl. “Ve bana altı saat süre tanıdılar.”</p>

  <p>“Altı saat ha,” dedi Trin, dönüp Collins’e bakarak.</p>

  <p>“Evet,” dedi Dahl. “‘Karşı bakteri’ denen şeyin ne olduğunu bilseydim bile bu süre hiçbir şeye yetmezdi. Bir aşı hazırlamak haftalar sürer.”</p>

  <p>“Dahl, söyle bana,” dedi Collins. “Q’eeng ile Abernathy buradayken seninle nasıl konuşuyorlardı?”</p>

  <p>“Ne demek istiyorsun?” diye sordu Dahl.</p>

  <p>“İçeri girip sana çabucak ne yapman gerektiğini mi söylediler?” dedi Collins. “Yoksa bilmen gerekmeyen bir sürü zırvayla kafanı mı ütülediler?”</p>

  <p>“Evet, lafı biraz uzattılar,” dedi Dahl.</p>

  <p>“Kaptan bilhassa dramatik mi davranıyordu?” diye sordu Cassaway.</p>

  <p>“Bu bağlamda ‘bilhassa dramatik’ ne demek oluyor?” diye sordu Dahl.</p>

  <p>“Bunun gibi,” diyen Mbeke onu omuzlarından tutup sarstı. “‘Kahretsin be adam! <span style="font-style:italic;">Denemek</span> diye bir şey yok! Sadece <span style="font-style:italic;">yapmak</span> var! ’”</p>

  <p>Dahl kazara elinden düşürmemek için deney tüpünü masaya bıraktı. “Neredeyse kelimesi kelimesine öyle söyledi,” dedi Mbeke’ye.</p>

  <p>“Eh, bunlar onun en sevdiği kelimeler arasındadır,” dedi Mbeke, lafın devamını getirmeden.</p>

  <p>“Olup bitenlerden hiçbir şey anlamıyorum,” dedi Dahl, laboratuvar arkadaşlarına göz gezdirerek.</p>

  <p>“Bir sorum daha var,” dedi Collins, onun yakınmasına aldırış etmeden. “Senden o karşı bakteriyi altı saatte bulmanı istediklerinde sebebini söylediler mi?”</p>

  <p>“Evet,” dedi Dahl. “Bir teğmeni kurtarmak için o kadar zamanımız kalmış.”</p>

  <p>“Hangi teğmeni?” dedi Collins.</p>

  <p>“Fark eder mi?” diye sordu Dahl.</p>

  <p>“Soruya cevap ver Asteğmen,” dedi Collins, bir haftadan beri ilk kez Dahl’ın rütbesini kullanarak.</p>

  <p>“Kerensky diye biri,” dedi Dahl.</p>

  <p>İsim duyulunca bir duraksama yaşandı.</p>

  <p>“Zavallı herif,” dedi Mbeke. “Boku hep o yiyor.”</p>

  <p>Cassaway burun kıvırdı. “Ama her seferinde paçayı kurtarıyor,” dedi ve ardından Dahl’a baktı. “Ölen biri de olmuş, değil mi?”</p>

  <p>“Lee adlı bir asteğmen sıvılaşmış,” dedi Dahl.</p>

  <p>“Gördün mü,” dedi Cassaway, Mbeke’ye.</p>

  <p>“Burada neler döndüğünü birinin bana sahiden de söylemesi lazım,” dedi Dahl.</p>

  <p>“Kutu’yu çıkarma vakti geldi,” diyen Trin, kahvesinden bir yudum daha içti.</p>

  <p>“Evet,” dedi Collins ve başıyla Cassaway’e işaret verdi. “Git onu getir Jake.” Cassaway gözlerini yuvarlayıp depoya yollandı.</p>

  <p>“Biri bana en azından Teğmen Kerensky’nin kim olduğunu söylesin,” dedi Dahl.</p>

  <p>“Köprü mürettebatının bir üyesidir,” dedi Trin. “Güya bir astrogatördür<a href="../Text/DipNotlar.xhtml#bookmark6" id="footnote6"><sup>6</sup></a>.”</p>

  <p>“Kaptan ve Q’eeng onun biyolojik numune toplayan bir dış ekibe katıldığını söylediler.”</p>

  <p>“Eminim katılmıştır,” dedi Trin.</p>

  <p>“O iş için niye bir astrogatör yollasınlar ki?” dedi Dahl.</p>

  <p>“Artık neden ‘güya’ dediğimi biliyorsun,” karşılığını veren Trin, kahvesinden bir fırt daha çekti.</p>

  <p>Deponun kapısı kayarak açıldı. Cassaway elinde kutu şeklinde küçük bir cihazla dışarı çıktı ve onu boşta bekleyen en yakın endüksiyon tablasına götürüp bıraktı. Cihaz devreye girdi.</p>

  <p>“O da ne?” diye sordu Dahl.</p>

  <p>“Kutu,” dedi Cassaway.</p>

  <p>“Resmî bir adı var mı?” diye sordu Dahl.</p>

  <p>“Vardır herhalde,” dedi Cassaway.</p>

  <p>Dahl cihazı incelemek için yanma gitti ve kapağını açıp içine baktı. “Bir mikrodalga fırına benziyor,” dedi.</p>

  <p>“Ama değil,” diyen Collins, deney tüpünü alıp Dahl’a getirdi.</p>

  <p>“Peki ne öyleyse?” diye sordu Dahl, komutanına bakarak.</p>

  <p>“Kutu işte,” dedi Collins.</p>

  <p>“O kadar mı? Sadece ‘Kutu’ mu?” dedi Dahl.</p>

  <p>“Kendini daha iyi hissetmeni sağlayacaksa ona tasarımını üstün fakat nesli tükenmiş bir savaşçı-mühendisler ırkından aldığımız, gelişmiş endüktif yapay zekâ kapasitesine sahip kuantum tabanlı deneysel bir bilgisayar gözüyle bakabilirsin,” dedi Collins.</p>

  <p>“Sahiden de öyle mi?” diye sordu Dahl.</p>

  <p>“Tabii,” diyen Collins, deney tüpünü ona uzattı. “Şunu Kutu’nun içine koy.”</p>

  <p>Dahl tüpe bakıp eline aldı. “Numuneyi hazırlamamı istemiyor musun?” diye sordu.</p>

  <p>“Normalde isterdim,” dedi Collins. “Ama bu Kutu. O yüzden koy gitsin.”</p>

  <p>Dahl deney tüpünü Kutu’nun tabanındaki seramik diskin ortasına bıraktı, sonra da kapağı kapatıp dış kontrol panelini gözden geçirdi. Panelde biri yeşil, biri kırmızı, biri de beyaz olmak üzere üç adet düğme vardı.</p>

  <p>“Yeşil düğme onu çalıştırır,” dedi Collins. “Kırmızı düğme durdurur. Beyaz düğme de kapağını açar.”</p>

  <p>“Bundan daha karmaşık olması gerekmez mi?” dedi Dahl.</p>

  <p>“Normalde gerekir,” diye doğruladı Collins. “Ama bu-”</p>

  <p>“Ama bu Kutu,” dedi Dahl. “Orasını anladım.”</p>

  <p>“Öyleyse çalıştır şunu,” dedi Collins.</p>

  <p>Dahl yeşil düğmeye bastı. Kutu çalışarak bir uğultu çıkarmaya başladı. Cihazın içinde bir ışık yandı. Dahl kapak camından içeri baktığında deney tüpünün üzerinde bulunduğu diskle beraber döndüğünü gördü.</p>

  <p>“Benimle kafa buluyor olmalısınız,” dedi kendi kendine. Başını kaldırıp tekrar Collins’e baktı. “Şimdi ne yapacağız?”</p>

  <p>“Abernathy ile Q’eeng’in sana altı saat verdiklerini söylemiştin,” dedi Collins.</p>

  <p>“Evet,” dedi Dahl.</p>

  <p>“Öyleyse yaklaşık beş buçuk saat sonra Kutu sana bir çözüm bulduğunu bildirecek,” dedi Collins.</p>

  <p>“Onu nasıl yapacak?” diye sordu Dahl.</p>

  <p>“Bir zil sesiyle çınlayarak,” diyen Collins yürüyüp gitti.</p>

  <p><br /></p>

  <p style="text-align:center">***</p>

  <p><br /></p>

  <p>Aşağı yukarı beş buçuk saat sonra hafif bir çınlama duyuldu, Kutu’nun döndürme motorunun uğultusu kesildi ve ışık söndü.</p>

  <p>“Ya şimdi?” dedi Dahl ortaya, gözünü Kutu’dan ayırmaksızın.</p>

  <p>“İş tabletine bir göz at,” dedi Trin, başını kendi işinden kaldırmadan. Laboratuvarda Dahl hariç bir tek o kalmıştı.</p>

  <p>Dahl iş tabletini eline alıp ekranı açtı. Ekranda karmaşık bir organik molekül resmi, onun yanında da kayarak geçen uzun bir veri sütunu vardı. Dahl verileri okumaya çalıştı.</p>

  <p>“Burada saçma sapan şeyler yazıyor,” dedi bir dakikalık incelemenin ardından. “Hem de upuzun sütunlar halinde.”</p>

  <p>“Her şey yolunda,” dedi Trin. Kendi işini bir kenara bırakıp Dahl’ın yanma geldi. “Beni iyi dinle. Şimdi yapman gereken şu: Öncelikle iş tabletini Q’eeng’in bulunduğu köprüye götüreceksin.”</p>

  <p>“Niye ki?” dedi Dahl. “Verileri ona bilgisayar üzerinden yollayabilirim.”</p>

  <p>Trin başını iki yana salladı. “Burada işler öyle yürümez.” “Ni-” diye başladı Dahl, fakat Trin elini kaldırdı.</p>

  <p>“Bir dakikalığına çeneni kapalı tutup sadece beni dinle, tamam mı?” dedi Dahl’a. “Hiçbir şey anlamadığını ve tüm bunların aptalca olduğunu biliyorum ama bu işin böyle halledilmesi gerekiyor. Tabletini Q’eeng’e götürüp verileri göster. Q’eeng onlara bakarken ‘Sorunu büyük ölçüde çözdük ama protein örtüsü bizi uğraştırıyor’ de. Sonra da o esnada ekrandan hangi veri geçiyorsa onu işaret et.”</p>

  <p>“‘Protein örtüsü’ mü?” dedi Dahl.</p>

  <p>“İlla o olması gerekmez,” dedi Trin. “Canın ne isterse onu söyleyebilirsin. Enzim transkripsiyon hataları. RNA çoğalımında uyumsuzluk. Şahsen ben protein örtüsünü yeğlerim, çünkü telaffuzu daha kolay. Burada önemli olan her şeyin neredeyse kusursuz gittiğini, fakat geriye halledilmesi gereken bir şey kaldığını söylemen. İşte o zaman da verileri göster.” “Öyle yapmak neye yarayacak?” diye sordu Dahl.</p>

  <p>“Q’eeng’e alnını kırıştırması, bir dakika boyunca verileri incelemesi, sonra da sana basit bir şeyi gözden kaçırdığını söyleyip sorunu bizzat çözmesi için bir bahane verecek,” dedi Trin. “İşte o zaman ‘Tabii ya! ’ veya ‘İnanılmaz! ’ ya da gerçekten de yalakalık yapmak istiyorsan ‘Biz bir milyon yıl bile uğraşsak bunu çözemezdik Binbaşı Q’eeng! ’ gibi bir laf edebilirsin. Q’eeng böyle şeyler duymaktan hoşlanır. Hoşlandığını itiraf etmez ama sonuçta hoşlanır.”</p>

  <p>Dahl ağzını açtıysa da Trin yine elini kaldırdı. “Veya bizim yaptığımızı yapıp kendini bir an önce köprüden dışarı atabilirsin,” dedi. “Ona verileri göster, tek bir sorun olduğunu belirt, sorunu çözmesi için ona zaman tanı ve tabletini geri alıp oradan ayni. Hiç dikkat çekme. Zekice bir şey söyleme veya yapma. Kendini göster, işini hallet ve oradan ayrıl. Yapabileceğin en akıllıca şey bu.” Trin görevinin başına döndü.</p>

  <p>“Söylediklerinden hiçbir şey anlamadım,” dedi Dahl.</p>

  <p>“Anlamazsın tabii,” diye doğruladı Trin. “Bunu daha önce de söyledim.”</p>

  <p>“İçinizden biri bana açıklamada bulunma zahmetine girecek mi?” diye sordu Dahl.</p>

  <p>“Belki günün birinde gireriz,” dedi Trin, iş istasyonuna oturarak. “Fakat şimdi olmaz. Bir an önce elindeki verileri köprüye ve Q’eeng’e götürmen gerekiyor. Altı saatin dolmak üzere. Acele et.”</p>

  <p><br /></p>

  <p style="text-align:center">***</p>

  <p><br /></p>

  <p>Dahl Zenobiyoloji Laboratuvarının kapısından fırlar fırlamaz biriyle çarpışıp yere düştü ve tabletini de elinden düşürdü. Hemen ayağa kalkıp tabletini bulmak için etrafına bakındı. Aygıt az önce çarpıştığı kişide, yani Finn’deydi.</p>

  <p>“Hiç kimse bir yerden bir yere giderken bu kadar acele etmemeli,” dedi Finn.</p>

  <p>Dahl tableti onun elinden kaptı. “On dakika içinde köprüye ulaşmazsan sıvılaşmasına sebep olacağın biri yok tabii,” dedi köprüden tarafa yönelirken.</p>

  <p>“Bak bu çok dramatikti,” dedi Finn, ona ayak uydurarak.</p>

  <p>“Senin gitmen gereken bir yer yok mu?” diye sordu Dahl.</p>

  <p>“Var,” dedi Finn. “Köprü. Patronumdan Kaptan Abernathy’ye bir manifesto götürüyorum.”</p>

  <p>“Bu gemide hiç kimse bilgisayar üzerinden mesaj yollamaz mı?” diye sordu Dahl.</p>

  <p>“Galiba <span style="font-style:italic;">Gözüpek</span>'te işleri yüz yüze halletmeyi yeğliyorlar,” dedi Finn.</p>

  <p>“Sence sebep gerçekten o mu?” diye sordu Dahl, zikzak çizerek bir grup tayfanın arasından geçerken.</p>

  <p>“Niye soruyorsun?” dedi Finn.</p>

  <p>Dahl omuz silkti. “Önemi yok.”</p>

  <p>“Bu gemiden hoşlandım,” dedi Finn. “Burası altıncı görev yerim. Bulunduğum diğer her gemide subaylar prosedür ve protokol konularında hep kıllık yaparlardı. Burasıysa o kadar gevşek ki bir yolcu gemisinde olmaya benziyor. Hatta komutanım her fırsatta kaptandan köşe bucak kaçıyor.”</p>

  <p>Dahl aniden durarak ikinci kez çarpışmamaları için Finn’i yana çekilmek zorunda bıraktı. “Demek kaptandan kaçıyor,” dedi.</p>

  <p>“Herif bu konuda müneccim gibi,” dedi Finn. “Bir Gordusia çift cinsiyetlisiyle geçirdiği gecenin hikâyesini anlatırken ansızın kahve koymaya gidiyor. O odadan çıkar çıkmaz da kaptan içeri giriyor.”</p>

  <p>“Sen ciddisin, değil mi?” dedi Dahl.</p>

  <p>“Niye mesajları benim götürdüğümü sanıyorsun?” dedi Finn.</p>

  <p>Dahl başını iki yana sallayıp tekrar yola koyuldu. Finn de onu izledi.</p>

  <p>Şık ve iyi döşenmiş köprü, geçmişte uğradığı bazı güzel gökdelenlerin lobisini hatırlattı Dahl’a.</p>

  <p>“Asteğmen Dahl,” dedi Baş Bilim Subayı Q’eeng, onu iş istasyonundan fark ederek. “Bakıyorum da görevini son dakikaya bırakmışsın.”</p>

  <p>“Elimizden geldiğince hızlı çalıştık,” dedi Dahl. Q’eeng’in yanma gidip kayan veri sütununu ve kendi ekseninde dönen molekülü gösteren tableti sundu. Q’eeng tableti alıp sessizce inceledi. Bir dakika sonra tekrar Dahl’a bakıp genzini temizledi.</p>

  <p>“Kusura bakmayın komutanım,” dedi Dahl, repliğini hatırlayarak. “İşin yüzde doksan dokuzunu tamamladık ama sonra bir sorunla karşılaştık. Şey, protein örtüsüyle ilgili.” Hemen ardından ekranda hızla kayıp giden anlamsız verileri işaret etti.</p>

  <p>“Sizin laboratuvarda da protein örtüsü hep sorun oluyor,” diye mırıldanan Q’eeng ekranı tekrar gözden geçirdi.</p>

  <p>“Evet komutanım,” dedi Dahl.</p>

  <p>“Bir dahaki sefere peptit bağlar arasındaki ilişkiyi daha yakından incelemeyi unutmayın,” dedi Q’eeng ve parmaklarıyla tablete bir şeyler girdi. “Öyle yaptığınız takdirde çözümün burnunuzun dibinde olduğunu görürsünüz.” Tableti Dahl’a doğru çevirdi. Dönen molekül dönmeyi bırakmıştı ve artık bağlarından bazıları kırmızı renkle yanıp sönüyordu. Bunun dışında molekülde hiçbir değişiklik yoktu.</p>

  <p>“Gerçekten inanılmaz komutanım, dedi Dahl. “Bunu nasıl gözden kaçırdık bilemiyorum.”</p>

  <p>“Eh, neyse,” diyen Q’eeng yeniden ekrana dokundu ve veriler Dahl’ın tabletinden onun iş istasyonuna aktarıldı. “Neyse ki bu yeni çözümü madde sentezleyicisine ulaştırarak Kerensky’yi kurtaracak kadar zamanımız kalmış olabilir.” Q’eeng tableti sertçe Dahl’a uzattı. “Teşekkürler Asteğmen. Hepsi bu kadar.”</p>

  <p>Dahl başka bir şey söyleme niyetiyle ağzını açtı. Q’eeng başını kaldırıp ona soran gözlerle baktı. Sonra Dahl’ın hayalinde Trin’in görüntüsü belirdi.</p>

  <p><span style="font-style:italic;">Kendini göster, işini hallet ve oradan ayni Yapabileceğin en akıllıca şey bu.</span></p>

  <p>Dahl da başını sallayıp oradan ayrıldı.</p>

  <p>Fazla geçmeden Finn ona köprünün dışında yetişti. “Eh, bu benim için koca bir zaman kaybı oldu,” dedi. “Tam da istediğim gibi.”</p>

  <p>“Bu gemide ters giden bir şeyler var,” dedi Dahl.</p>

  <p>“Güven bana; bu gemide ters giden en ufak bir şey yok,” dedi Finn. “Bu daha ilk görev yerin. Ufkun yeterince geniş değil. Eski bir ustanın sözünü dinle. Bundan iyisi can sağlığı.”</p>

  <p>“Senin güvenilir bir kaynak olduğunu-” diyen Dahl, önlerinde kıllı bir gulyabaninin belirmesiyle sözünü yarıda kesti. Gulyabani ikisine de ters ters baktı, sonra da bir parmağıyla Dahl’ın göğsünü dürttü.</p>

  <p>“Sen,” dedi gulyabani, parmağını daha da bastırarak. “İçeride şansın yaver gitti. Hatta ne kadar şanslı olduğunun farkında değilsin. Beni iyi dinle Dahl. <span style="font-style:italic;">Köprüden uzak dur.</span> Anlatım’dan uzak dur. Yoksa gelecek sefere sen de bu işe bulaşacaksın. Ondan sonra da sonun gelecek.” Gulyabani Finn’e bir göz attı. “Aynı şey senin için de geçerli madrabaz. Seni çiğ çiğ yiyecekler.”</p>

  <p>“Sen kimsin ve ne zamandan beri ilaçlarını almıyorsun?” dedi Finn.</p>

  <p>Gulyabani ona alaycı bir ifadeyle sırıttı. “Sizi tekrar uyaracağımı zannetmeyin,” dedi. “Sözümü ister dinleyin ister dinlemeyin. Ama dinlemezseniz ölürsünüz. Peki o zaman haliniz ne olur? <span style="font-style:italic;">Ölü</span> olur, işte o kadar. Artık gerisi size kalmış.” Gulyabani sert adımlarla oradan uzaklaştı ve aniden bir kargo tüneline saptı.</p>

  <p>“O da neydi öyle?” diye sordu Finn. “Bir kocaayak mı?”</p>

  <p>Dahl dönüp ona baktıysa da cevap vermedi. Koridorda koşup kargo tünelinin erişim paneline vurdu. Tünelin kapısı açıldı.</p>

  <p>İçerisi boştu.</p>

  <p>Finn arkasından yaklaştı. “Gemi hakkında ne diyordun bir hatırlatsana,” dedi.</p>

  <p>“Bu gemide ters giden bir şeyler var,” diye tekrarladı Dahl.</p>

  <p>“Evet,” dedi Finn. “Haklı olabilirsin.”</p>
</body>
</html>
