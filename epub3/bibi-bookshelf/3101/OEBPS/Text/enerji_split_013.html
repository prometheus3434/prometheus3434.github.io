<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">Kurallar</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;George, ertesi gün otobüs durağına daha da erken geldi. Banka oturdu ve dün işyerinde yaşadıklarını, iyi bir etki yaratmayı nasıl istediğini ve işleri yoluna koymayı hedeflediğini düşündü; fakat her zamanki gibi bir felaket diğerini izledi ve ekibiyle birlikte tüm günü anlaşmazlıkları düzeltmeye çalışmakla, işleri halletmek yerine olayları yatıştırmakla uğraşarak geçirdiler. George, ekibindeki herkesi tek tek aklından geçirdi ve her birinin onun gitgide büyüyen sorunlarına nasıl katkıda bulunduğunu düşündü. Hepsini kovmalıyım. Bu düşünce onu gülümsetti; fakat hemen ardından gerçekle yüz yüze geldi ve böyle bir şey yapmasının imkânsız olduğunu anladı. Herkesten önce işi bırakmak zorunda olan biri varsa, o da kendisiydi. Üstelik hiçbiri kötü insanlar değildi. Hatta birkaçını da kendisi işe almıştı. Sadece bir şekilde yollarını kaybettiler işte, diye düşündü. Tıpkı kötü giden bir evlilik gibi hiçbir şeyi sebep olarak gösteremezsin; fakat yine de bunun doğru olmadığını bilirsin. George, o kadar derin düşüncelere dalmıştı ki, # 11 numaralı otobüsün geldiğini bile fark etmedi. Başını kaldırdığında, şoför koltuğunda bir kez daha Joy’u gördü ve onun gülümsemesine karşılık verdi.</p>

  <p class="normal">“Heyyyy, şuraya bakın. Bugün otobüsümüzde kim varmış! Nasılsın şekerim? Seni bir daha görebileceğimi sanmıyordum.”</p>

  <p class="normal">George, “Ben de” diye karşılık verdi. “Dün de bu otobüsteydim; fakat sen yoktun. Nerelerdeydin?” diye sordu.</p>

  <p class="normal">“Salı günü benim tatil günüm şekerim. O gün hasta olan babamla ilgileniyorum. Artık hiçbir şeyi hatırlayamıyor. Ne kendi ismini ne de kızlarınınkini hatırlayabilecek durumda. <span class="ideitalik">Beni</span> unutabileceğini düşünebiliyor musun?! Senin kim olduğun hakkında hiçbir fikri olmayan babanı her hafta görmek hiç de kolay değil.”</p>

  <p class="normal">George, onun da hayatında bir derdi olduğunu hiç düşünmediği için kendini kötü hissederek, “Üzgünüm” dedi. Hiçbir şey aslında göründüğü gibi değildir.</p>

  <p class="normal">“Üzülme şekerim, bu da hayatın bir parçası. Hepimiz birtakım zorluklar yaşıyoruz. Bu otobüse binen herkesin sorunları var. Bazılarının evlilik sorunları, sağlık sorunları, aile problemleri, iş problemleri ve bazılarının da hepsi birden... Bunlar hayatın bir parçası ve ben de bu otobüsteki sorunu olan insanlardan sadece biriyim.</p>

  <p class="normal">George, “Fakat çok mutlu ve neşeli görünüyorsun” dedi. “Nasıl böyle mutlu kalmayı başarıyorsun?”</p>

  <p class="normal">“Benim kişiliğim bu şekerim. Çünkü hayatı seviyorum. Çünkü seni seviyorum. Kendimi seviyorum. Eğer seni sevmezsem kendimi nasıl sevebilirim ki? Eğer insanları sevmiyor olsaydım, kendimi nasıl sevebilirdim ki? Gördüğün gibi hepimiz birbirimize bağlıyız ve ben bunu çok seviyorum. Hatta sevilmesi zor olanları bile.”</p>

  <p class="normal">Benim gibi yani, diye düşündü George.</p>

  <p class="normal">Joy, onun aklından geçeni anlayarak, “Evet, senin gibi” dedi.</p>

  <p class="normal">“Ee senden ne haber?” diye sordu. “Neden tekrar otobüsüme bindin? 1984 Olimpiyatları’ndaki Carl Lewis’ten daha hızlı bir şekilde otobüsten uzaklaştıktan sonra, onun seni son görüşümüz olduğunu sanmıştım. Tekrar gelmiş olman beni iki katı mutlu etti, bu yüzden hadi anlat bana, lütfen!”</p>

  <p class="normal">George ona lastiğinin patlamasını, tamirhanede olanları, frenleri ve eğer o gün arabayı kullanmış olsaydı nasıl kaza yapabileceğini ve iki hafta boyunca otobüse binmek zorunda kaldığını anlattı.</p>

  <p class="normal">“Bu harika, George! Otobüsüme binecek olman gerçekten harika. Geçen sefer de söylediğim gibi, burada olmanın bir sebebi var. O zaman sebebini tam olarak bilmiyordum fakat artık biliyorum.”</p>

  <p class="normal">George, merakla ve tam olarak anlamayarak nedenini sordu. “İnsanın arabasının iki hafta boyunca tamirhanede kalmasının nesi harika?”</p>

  <p class="normal">“Biraz kalın kafalısın dostum. Fakat sana karşı nazik olacağım. Şuraya, aynanın sağ tarafına bak George ve bana ne gördüğünü söyle.”</p>

  <p class="normal">George, “Bir levha” diye karşılık verdi.</p>

  <p class="normal">“Evet, doğru, bir levha. Üzerinde ne yazıyor?”</p>

  <p class="normal">“HAYAT YOLCULUĞUNUZDA KULLANACAĞINIZ 10 KURAL.”</p>

  <p class="normal">Bu başlığın altında ise, George’un tam olarak seçemediği 10 kural sıralanmıştı. Okuma gözlüğünü takmadığı için sözcükler bulanık görünüyordu. Bununla beraber, el yazısıyla yazılmış olduğundan pek de okunaklı değildi.</p>

  <p class="normal">Doğru şekerim. Uzun süredir benim yolcum olan herkes bu kuralları öğrenir. Sık sık bunlardan bahsederiz. Şimdi de onları seninle paylaştığım için çok heyecanlıyım! Buradaki büyük resme bak, George. Bu, bir tesadüf olamaz. 10 gün boyunca otobüsüme bineceksin ve hayat yolculuğunda kullanacağın 10 kuralım var.”</p>

  <p class="normal">George, koltuğunda biraz kıpırdanarak, “Hayatımda yeterince kural var zaten” dedi. “Eşimin kuralları, ev kuralları, Küçükler Ligi kuralları. En son isteyeceğim şey hayatımda daha fazla kural olmasıdır.”</p>

  <p class="normal">Joy, bir dakika son derece ciddi bir tavır takındı. George’un gözlerinin içine bakarken, gülümsemesi solup gitti ve sert bir şekilde, “<span class="ideitalik">Bu kurallara ihtiyacın var, George</span>” dedi. “Hayatını sonsuza dek değiştirebilecek bir şeye asla sırtını dönme. 10 günün var ve benim de senin hayatını değiştirecek 10 kuralım var. Eğer sen onlara açık olursan güzel şeyler sana gelir. Açık ol, George. Lütfen açık ol.” Bununla birlikte tekrar gülümsemeye başladı ve hayır cevabını kabul etmeyeceğini açıkça belirten sakin ve kararlı bir ses tonuyla şu soruyu sordu: “Anlaştık mı?”</p>

  <p class="normal">George, gerçekten onunla aynı fikirde olduğuna inanmayarak, “Evet” diye karşılık verdi.</p>

  <p class="normal">Bu cevapla birlikte otobüsteki herkes neşeyle bağırmaya başladı, “Evet! Evet! Evet!” George etrafına baktı ve ilk kez o anda otobüste başka yolcular da olduğunun farkına vardı.</p>

  <p class="normal">Joy, “Korkma” dedi. “Yeni bir uzun vadeli yolcu, 10 kuralı öğrenmeyi kabul ettiğinde hep ‘Evet!’ şarkısını söyleriz. Enerji Otobüsü’nü enerji otobüsü yapan şey budur. ‘Evet’ sözcüğünden daha pozitif bir şey yoktur. Kural #1’i öğrenmeye hazır mısın? İneceğin durağa kadar beş dakikamız var ve bu kural çabucak öğrenilebilecek bir şey.”</p>

  <p class="normal">George, hâlâ biraz şaşkınlık içinde başını salladı. Her şey o kadar hızlı gelişiyordu ki, karmaşık birtakım hisler içinde dönüp duruyordu. Bir taraftan pencereden aşağı atlamak istiyor, diğer yandan da şu 10 kuralı merak ediyordu. Her şeye rağmen, ne kaybederdi ki? Hiçbir şey, diye düşündü.</p>
</body>
</html>
