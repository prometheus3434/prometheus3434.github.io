<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">Her Şey Enerjinize Bağlıdır</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;Ertesi gün # 11 numaralı otobüs George’un durağında durduğunda, bir adamın otobüsten koşarak indiğini ve sonra arkasına dönüp, “Siz çıldırmışsınız bayan!” diye bağırdığını gördü.</p>

  <p class="normal">Joy da, “Ah evet” diye karşılık verdi. “Otobüsümde bir şeyler öğrenmeye hazır olduğun zaman bana haber ver.”</p>

  <p class="normal">George, her zamanki yerine oturduğunda, “Bu da neydi böyle?” diye sordu.</p>

  <p class="normal">Joy, “Zamanımızın en büyük yanılsamasına inanıyor” diye yanıtladı. “Bu yanılsamanın ötesi, dünyanın düz olduğuna veya güneşin doğudan batıya doğru hareket ettiğine inanmaktır artık.”</p>

  <p class="normal">George, bir an duraksayarak, “Yanılsama mı?” dedi. “Sen neden bahsediyorsun?”</p>

  <p class="normal">Joy, âdeta bir üniversite profesörünün kendine güvenli edasıyla, “Yaşadığımız dünyanın fiziksel bir dünya olduğu yanılsaması” diye karşılık verdi. “Gördüğün gibi George, kâinat enerjiden meydana gelmiştir. Bunu bize Einstein öğretti.”</p>

  <p class="normal">Danny, bir kâğıt parçasını havaya kaldırarak, “Bak George, E = MC<sup class="calibre3">2</sup>” dedi.</p>

  <p class="normal">Ardından Joy, sözlerine devam etti. “Einstein’in öğretisine göre var olan her şey enerjidir, yani etrafımızda gördüğümüz tüm fiziksel şeyler ve hatta kendi vücudumuz bile enerjiden ibarettir. Üzerinde yaşadığımız yer enerjik bir evren ve bizimle ilgili her şey enerjiden ibaret. Fakat hayatın enerjiden oluştuğunu anlamak için çok derine inmene ve fen bilimleri hakkında çok bilgi sahibi olmana gerek yok. Tek yapman gereken kendi yaşamını düşünmek. Enerjini artıran ve onu tüketen insanları düşün. Yediğinde kendini harika hissetmeni ve üzerine ağırlık çökmesini sağlayan yiyecekleri düşün. İş yerinde seni enerjik kılan ve o enerjiyi yok eden projeleri düşün. Her şey enerjiden ibaret! O, düşüncelerimizde, söylediğimiz sözlerde, dinlediğimiz müzikte ve etrafımızda olmasını istediğimiz insanlarda mevcuttur. Bana katılıyor musun, George?”</p>

  <p class="normal">İşyerinde en son neyin onu enerjik kılmış olduğunu düşünmekte olan George, “Evet” diye karşılık verdi.</p>

  <p class="normal">“Televizyonda profesyonel futbol ya da basketbol maçlarını izlerken” diyerek sözlerini sürdürdü Joy, “spikerin durmadan takımın, bir oyuncunun veya taraftarların enerjisinden bahsettiğini duyarsın. Bir meydana ya da stada girdiğinde, o kalabalığın enerjisini hissedersin. Tıpkı havadaki elektrik gibidir. Antrenörler, oyuncularının nasıl uyum içinde veya tamamen uyumsuz olduğundan bahsederler. Ayrıca, ‘Bu gece büyük bir enerjiyle oynuyoruz’ gibi sözler de ederler. Her şey enerjiyle alakalıdır, George. Birbirinizin ne söyleyeceğini önceden bildiğin bir çalışma arkadaşın oldu mu hiç? Ya da aynı anda aynı şeyi söylediğiniz bir arkadaşın oldu mu?”</p>

  <p class="normal">George, “Tabii ki oldu” diye yanıtladı. “Her zaman olur.”</p>

  <p class="normal">“Ya da eşinin senin aklından geçenleri okuduğu olmadı mı hiç?”</p>

  <p class="normal">“Çoğu zaman” dedi George, sırıtarak.</p>

  <p class="normal">“Düşünce enerjisi” diye açıkladı Joy. “Düşüncelerimiz güçlüdür; çünkü enerjiyle doludurlar. İşte bu yüzden hayatın, işin ve ailen hakkındaki görüşlerini yazmanı istedim senden. Düşünceye akan bir enerji olur ve sen isteklerini belirleyip, fikirlerini kâğıda döktüğün zaman, istediğin hayatı yaratacak enerjiyi harekete geçirme sürecini başlatmış oluyorsun. Her şeyden önce, eğer nereye gideceğine dair bir fikrin yoksa hiçbir yere gidemezsin. Bu tıpkı plansız ve yapacağın binanın neye benzeyeceğini göstereceğin bir resim bile olmaksızın bir bina inşa etmeye çalışmak gibidir. Ya da benim bu otobüsü, nereye gideceğime dair hiçbir fikrim olmadan sürmeme benzer. Yani George, lütfen bana bir fikrin olduğunu söyle. Bana nereye gitmek istediğini söyle. Umarım bunu sana verdiğim kâğıda yazmışsındır.”</p>
</body>
</html>
