<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_38">Artık Otobüs Daha Eğlenceli</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;Pazartesi günü # 11 numaralı otobüs durağa geldiğinde, George hemen otobüse atladı. Joy’a sarıldı ve otobüsteki yolculara dönüp, “Başardık! Sunum mükemmeldi!” diye haykırdı. George, Jack, Danny, Marty ve diğer yolculara birer beşlik çakarken, herkes sevinç çığlıkları atıyordu. Ardından çantasının yanında duran büyük levhayı aldı.</p>

  <p class="normal">Joy, “Bu nedir, tatlım?” diye sordu.</p>

  <p class="normal">George, “Yeni bir işaret levhası” diye karşılık verdi. “İnsanlar 10 kuralı öğrendiklerinde, otobüsündeki kuralları da okuyabiliyor olmalılar. Şuradaki el yazısıyla yazılmış olan levhayı sen okuyamazsın, bu sebeple sana daha kalın ve okunaklı harflerle yazılmış olanını vermek istedim ki diğerlerine de bana yardım ettiğin gibi yardımcı olabilesin.”</p>

  <p class="normal">“Çok tatlısın, George. Şu beyaz kalın harfler ne kadar hoş görünüyor baksana. Kurallar gerçekten çok iyi görünüyor.”</p>

  <p class="normal">Marty, otobüsün arka tarafından seslenerek, “Hadi yukarıya asalım” dedi ve diğer yolcular da onu onayladı.</p>

  <p class="normal">Böylece, Enerji Otobüsü’nün kurallarını gösteren George’un levhasını, tüm yolcuların ve şoförün görebileceği bir yere astılar. Bunlar, George’un hayatını değiştiren 10 kuraldı ve otobüsteki herkes bunun henüz bir başlangıç olduğunu biliyordu. Joy ise, otobüsüne daha birçok George ve Jane bineceğinin farkında ve onlar için hazırdı.</p>

  <p class="normal">Joy, yukarıdaki levhayı işaret ederek, “Pekâlâ, George, şunu bilmeni isterim ki, bundan sonra otobüse binecek olan herkes senin öykünü öğrenecek” dedi. “Sen parlak renkli arabanla işe giderken kulakların çınlayacak; çünkü biz o sırada, bize bu levhayı veren ve ışığa ulaşmak için nasıl bir cesaretle karanlığı yarıp geçen o adamdan bahsediyor olacağız. Senin başarı öykünü anlatacağız, George.”</p>

  <p class="normal">George, “Bu çok hoş” dedi. “Ve gerçekten çok onur duydum; fakat eğer benim hakkımda konuşacaksanız, bunu benim yanımda yapmalısınız. Artık fikirlerimin değiştiğini biliyorsunuz sanırım. Bundan sonra işe otobüsle gitmeye karar verdim. İnsanın işe kendi arabasıyla gitmesi çok güzel; fakat otobüs çok daha eğlenceli.”</p>

  <p class="normal">Joy, gülümseyerek, “Evet öyle. Otobüs kesinlikle daha eğlenceli” dedi. George da karşılığında ona gülümsedi ve Joy, başka bir yolcunun Enerji Otobüsü’nü beklemekte olduğu bir sonraki otobüs durağına doğru gitmek üzere gaza bastı. Onlar da otobüse binecek ve George’un şu anda bildiklerini kısa sürede öğreneceklerdi.</p>

  <p class="normal">Enerji Otobüsü, hayat yolculuğunuz boyunca sizi gitmek istediğiniz yere götürecektir.</p>

  <div class="calibre1" id="calibre_pb_45"></div>
</body>
</html>
