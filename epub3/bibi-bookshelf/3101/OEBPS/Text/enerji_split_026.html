<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">Pozitif Enerjinin Temel Kuralı</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;George’un ofisine yaklaştıklarında Joy, ona son bir tavsiyede bulundu. “Tüm bunlar hakkında sana söylemem gereken son bir şey daha var, George, bunu bilmen çok önemli. O kadar önemli ki, bunu diğer on kuraldan ayrı tuttuk. Çünkü başlı başına bir derstir. Pozitif enerjinin temel kuralı gibidir. Çok önemli olduğu için onu yazmanı istiyorum senden.”</p>

  <p class="normal">George, bir parça kâğıt ve bir kalem çıkardı ve Joy’un sözlerine başlamasını bekledi. “İşte George. <span class="ideitalik">Senin pozitif enerjin ve hayallerin herkesinkinden daha büyük olmalı ve herkesin olumsuzluğunu bastırmalı. Senin kararlılığın herkesin şüphelerinden daha güçlü olmalı.</span> Sonuçta, etrafında her zaman senin hayallerini paylaşmayan insanlar olacaktır George. Her zaman sürekli olarak her şeyden şüphe edip duran şüpheci insanlar olacak ve şunu yapamayacağını, bunu başaramayacağını söyleyecekler. Onlara göre bu hayaller diğer insanlara göredir, sen ve onlar gibi insanlara göre değil. Hatta başarılı olmanı istemeyen insanlar bile olacaktır; çünkü senin başarın onların kendi zayıflıklarını ve başarısızlıklarını görmelerine neden olacaktır. Onlar, kendi otobüslerinin şoförü olmak yerine, başkalarının yolculuklarını berbat etmeyi tercih ederler.</p>

  <p class="normal">İşte George, senin pozitif enerjinin bu kadar önemli olmasının nedeni bu. Her zaman insanları otobüsünden atma şansın vardır ve zaman zaman da bunu yapmak durumunda kalacaksın; fakat unutma ki her zaman otobüse binen negatif insan olmaya devam edecektir. Bazen de otobüsteki Enerji Vampiri bir patron veya otobüsten atamayacağın biri olacaktır. Onlarla mücadele etmek zorundasın. İşte bu sebeple pozitif köpeği beslemelisin, büyütmelisin. Sana Enerji Kitabı’nı vermemizin nedeni de budur.</p>

  <p class="normal">Bunu yalnızca bir gün yapmak yeterli değildir, George. Bunu alışkanlık hâline getirmelisin. Pozitif enerji tıpkı bir kas gibidir. Onu ne kadar çok kullanırsan, o kadar güçlenir. Ne kadar güçlenirse, sen de o derece kuvvetli olursun. Bu işin anahtarı tekrar etmektir ve pozitif enerjiye ne kadar odaklanırsan, o kadar senin doğal hâlin olmaya başlar. Böylece ne zaman biri sana olumsuzlukla yaklaşsa, ona pozitif enerjin ve gücünle karşılık verebilirsin. Daha çok golf oynayarak nasıl ustalaşıyorsan, pozitif enerji becerisini de daha fazla uygulamayla geliştirebilirsin. Ne kadar çok alıştırma yaparsan, senin için o derece doğal bir hâle dönüşmeye başlar. Onu büyütür ve yapılandırırsan, olumsuzlukla başa çıkabilecek güce de sahip olursun. İşte yapman gereken budur George. Bu işin anahtarı budur.”</p>

  <p class="normal">George ona karşı gelemedi. Pozitif enerjisi o kadar güçlü değildi. İşte bu yüzden insanların otobüsüne binmemesi onu bu derece sarsmıştı. Yeterli güce ve kararlılığa sahip değildi ve hayallerine yeterince odaklanamamıştı. Ona yüz çeviren insanlar tarafından kolayca yönlendirilebiliyor ve onlardan etkileniyordu; çünkü zayıftı. Bugün otobüsü harekete geçirecekleri gün olabileceğini biliyordu. Çünkü bunu yapmak ona bağlıydı ve güçlü olmak zorundaydı. Bugünün farklı olacağına dair kendi kendine söz verdi. Fakat tam otobüsten inmek üzereyken Joy onu kolundan yakaladı.</p>

  <p class="normal">“Gitmeden önce bir şey daha söyleyeceğim, George. Bu taşı al.”</p>

  <p class="normal">George, taşı onun elinden alırken, “Bu da nedir?” diye sordu.</p>

  <p class="normal">“Simsiyah görünmediğini biliyorum, hatta son derece pis ve çirkin gözüküyor; fakat bu çok özel bir taş ve bana bir öğretmenim vermişti. Bunu bana verirken de şöyle demişti: ‘Bu taşın değerini anlarsan, kendi içindeki ve karşına çıkan tüm insanlardaki paha biçilemez bir hazineyi bulmuş olacaksın.’”</p>

  <p class="normal">George, “Peki onunla ne yapacağım?” diye sordu.</p>

  <p class="normal">Joy, “Şimdi onu cebine koy” diye karşılık verdi. “Ve sonra ona sık sık bak ve sana biraz önce söylediklerimi hatırla. Kendi içindeki değeri bul. Bu değeri taşta ve çalışma ekibinde de bul.”</p>
</body>
</html>
