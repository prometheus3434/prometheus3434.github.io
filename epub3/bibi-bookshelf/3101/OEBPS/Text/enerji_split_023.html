<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_20">Otobüste Kimler Var</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;Günlerden pazartesiydi ve bu pazartesi, geçen haftakinden çok farklıydı. Dehşete kapılmak yerine, George, kaygılı bir heyecan hissetti. Bugün daha erken bir otobüsle işe gitti, böylece yeni yolcularından otobüs biletlerini almak üzere tam vaktinde orada olabilecekti. Ofisine giren herkesle tek tek selamlaştı, herkes biletini ona vererek, otobüse bineceklerini söyledi. Michael, Jamie ve José haricinde herkes geliyordu. Üçü birlikte odaya girdiler ve George, bir şeyler olduğunu hemen anladı. Gergin oldukları belliydi ve ellerinde biletleri yoktu. Tek başına gelmekten çok korktuklarına ve bu yüzden kurtlar grubu olarak, birlikte gelmeye karar verdiklerine bahse girerim, diye düşündü George.</p>

  <p class="normal">Michael, açıkça şunları söyledi: “Biz otobüsünüzün kaza yapacağını düşünüyoruz ve bu gerçekleştiğinde orada olmak istemiyoruz.”</p>

  <p class="normal">Jamie, gergin bir hâlde, “Bu işe ihtiyacımız var” dedi.</p>

  <p class="normal">George, “Biz derken?” diye sordu.</p>

  <p class="normal">Birbirlerine bakarak, hep bir ağızdan, “Hepimiz” diye karşılık verdiler.</p>

  <p class="normal">Michael, “Otobüsünüz alevler içinde kalacak” dedi.</p>

  <p class="normal">Bu sözler George’un kalbine bir hançer gibi saplandı. Michael ve Jamie her zaman ona sorun yaratan insanlardı ve George, onların otobüse binmeyeceklerini zaten tahmin ediyordu. Fakat José tam bir sürpriz olmuştu. José her zaman için çok çalışan biriydi. En şaşırtıcı olan ise, hepsinin içinde en çok sorun çıkaran Larry ve Tom biletlerini verip otobüse binmeye karar verirken, José’nin gelmemeye karar vermiş olmasıydı.</p>

  <p class="normal">Üç kurt orada dururken, George ne söyleyeceğini bilemiyordu. Çok şaşkındı. Tabii ki onunla bu yolculuğa çıkmak istemeyecek insanlar da olacağını düşünmüştü; fakat böyle bir şey gerçekleştiğinde nasıl davranacağını hiç düşünmemişti. Şimdi ise aklına gelen başına gelmişti ve George kendini çaresiz hissediyordu.</p>

  <p class="normal">Odadan çıkarlarken George, “Teşekkürler” diyebildi ve sandalyesine yığıldı.</p>

  <p class="normal">Ekibi harekete geçiren güçleri düşündükçe daha da umutsuzluğa kapıldı. Otobüse binmeyeceğini düşündüğü iki insan, tam tersine binmeye karar vermiş ve ilk yolcu olarak otobüse bineceğini düşündüğü bir kişi ise onu reddetmişti.</p>

  <p class="normal">O günün kötü geçtiğini söylemeye bile gerek yoktu. Larry ve Tom birbirleriyle ve ekibin diğer elemanlarıyla tartışma yaratarak sorun çıkarmaya devam ettiler. Her şeyden şikâyet ettiler ve diğerlerinin fikirlerine saldırıda bulundukları hâlde, kendilerinin de ortaya koydukları bir fikirleri yoktu. George, herkesi bir noktada buluşturmaya çalışıyordu; fakat otobüsüne binmek istemeyen üç kurt ciddi bir şekilde dikkatini dağıtmıştı. Onlarla ne yapması gerektiğini bilmiyordu, bu yüzden de toplantılarda pasif bir hâlde bir köşede oturmalarına ses çıkarmadı; çünkü küçümseyen gözlerle birbirlerine bakarak zaten hissettiklerini herkese açık ediyorlardı.</p>

  <p class="normal">Ortaya çıkan enerji korkunçtu ve tabii ki George da kendini korkunç hissediyordu. Tanıtıma yalnızca dört gün vardı ve otobüsü stop etmişti.</p>
</body>
</html>
