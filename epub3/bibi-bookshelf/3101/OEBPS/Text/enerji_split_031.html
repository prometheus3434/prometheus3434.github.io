<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_28">Yürekten Yönetmek</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;Joy, onun kalbi olmadığını söylediğinde, George onun ne demek istediğini merak etti. “Kalbim yok da ne demek?” diye sordu ve kalbini işaret ederek, “İşte burada. Kayıp falan değil.”</p>

  <p class="normal">“Hadi George. Tabii ki bir kalbin olduğunu biliyorum. Fakat kalbin çok uzun zamandır buz gibiydi, negatif ve duygusuzdu, bu yüzden de kapalıydı. Hatta geceleri bile tam olarak içini açamayan bir kalbin var. Son zamanlarda başına gelenler sayesinde kalbin açılmaya başladı ki bu da çok iyi bir şey. ‘Sen kalbini açana kadar Tanrı onu kırılmaktan alıkoyarmış’ diye bir söz duymuştum. Doğru değil mi? Düşünsene. Her mücadele, her zorluk ve her sıkıntı seni kendi kalbine, gerçek sene, aslında kim olduğun gerçeğine daha da yaklaştırır. Bazen azami ve gerçek gücünün farkına varamayacak kadar güçsüz hissedeceğin noktaya dek yıkılman gerekir. Ve ben bunu sende gördüm George. İşte bu sebeple otobüsüme bindin zaten. Çünkü gerçek, pozitif ve güçlü sen ile yüz yüze gelme vaktin gelmişti.”</p>

  <p class="normal">George, lastiğinin patlamasını, evliliğindeki sorunları, iş yerinde yaşadığı krizleri ve José ve Jamie ile yapmış olduğu görüşmeleri düşündü ve Joy’un haklı olduğuna karar verdi. Başına gelen şeyler artık her şey için etrafındakileri suçlamayı bırakmasını ve dönüp kendine bakmasını sağlamıştı. Daha önce bir kalbin açık ya da kapalı olabileceği hiç aklına bile gelmemişti. Yalnızca henüz bir kalp krizi geçirmemiş olduğu için şükretmişti, hepsi bu.</p>

  <p class="normal">Joy, “Artık liderlik yapma vaktin geldi, George” dedi. “Etrafındakileri kontrol altına almaktan bahsetmiyorum. Pozitif, herkesi etkileyen bir liderlikten söz ediyorum ben. Ekibinin gerçekten istediği şey de budur. Onlar, senin yürekten yönetmeni istiyorlar. Senden yapılması beklenen görev bu işte. Kalbin senin güç kaynağındır. Herkesi etkileyebilen pozitif bir yöneticiliğin anahtarı budur ve kalbin ne kadar açık, güçlü ve pozitif olursa, sen de o derece güçlü olursun.”</p>

  <p class="normal">Marty, otobüsün arka tarafından seslenerek, “Şaka yapmıyor” dedi. “Hararetli bir motivasyon safsatası değil bu. Bilimin gerçekten zirvedeki bir başarısıdır. HeartMath Enstitüsü, heartmath.org.’dan ulaştığım birçok bilimsel dergide yayımlanmış olan araştırmaları buldum.” Marty, bilgisayarını kaldırarak ekranı George’a gösterdi. Ekranda şunlar yazılıydı:</p>

  <p class="ortayazi"><span class="idebolditalik">• Kalp, duygusal bir kılavuz olarak görev yapar ve kalbin elektromanyetik alanı aracılığıyla hissettiklerinin, vücudundaki her bir hücreye yayılmasını sağlar; bu enerji alanı, 1,5 ila 3 metre uzaklığa kadar fark edilebilir.</span></p>

  <p class="ortayazi"><span class="idebolditalik">• Kalbin elektromanyetik alanı, beyinden 5 bin kat daha güçlüdür.</span></p>

  <p class="normal">George’un bu araştırmanın ne kadar önemli olduğunu anlayıp anlamadığından emin olabilmek için neredeyse tüm dikkatini ona yöneltmiş olan Joy, “3 metre uzaklıktan, beyinden 5 bin kat daha güçlü!” diye haykırdı. “Bu demek oluyor ki, günün her dakikası pozitif ve negatif enerjimizi, kalbimiz aracılığıyla etrafa yayıyoruz ve insanlar da bu sinyali topluyor ve alıyorlar.”</p>

  <p class="normal">Janice de sohbete dâhil olarak, “Bu sayede insanların samimi ya da yapmacık olduklarını anlayabiliyoruz” dedi. “Onların kalbini hissedebiliyor ve samimi mi yoksa aldatıcı mı olduğunu biliyoruz.”</p>

  <p class="normal">Joy, “Aslında bu bilinen bir şey” dedi. “Bu yüzden insanlar hakkında, <span class="ideitalik">kocaman bir kalbi var</span>, <span class="ideitalik">işine yüreğini koyuyor</span> veya <span class="ideitalik">bir sürü kalbi olan kişiler</span> gibi ifadeler kullanıyoruz. Etrafta dolaşırken duygularımızı enerji olarak çevremize yayıyoruz ve herkes bu hislerin pozitif mi, negatif mi, heyecanlı mı, soğukkanlı mı, öfkeli mi yoksa endişeli mi olduklarını hissediyor. Geçen gün sana söylediğim gibi George, her şey enerjiden ibaret. Çalışanların senin yayın istasyonunu ayarlıyor ve senin enerjini istiyorlar. Şu anda sana her zamankinden daha çok ihtiyaçları var. Ve tabii senin de onlara. Eğer onların daha fazla pozitif ve güçlü enerji alabilmelerini istiyorsan, o hâlde kalbindeki gücü ortaya çıkararak ve dağıtarak, bu gücü etrafına yaymalısın.”</p>

  <p class="normal">George, ürün tanıtımına yalnızca iki günü kalmış olduğunu bilen Marty ve Joy’a endişeli gözlerle bakarak, “Fakat bunu nasıl yapacağımı bilmiyorum” dedi. “Yüreğimle nasıl yöneteceğim?”</p>
</body>
</html>
