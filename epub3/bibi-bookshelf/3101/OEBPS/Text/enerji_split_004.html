<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="solbaslik1" id="calibre_toc_1">Önsöz</h1>

    <p class="normal">Verdiğim seminerlerin çoğunda, insanlardan ayağa kalkıp iki şey yapmalarını isterim. İlk olarak, kendileri önemsiz bir kişiymişçesine, diğer insanları selamlamalarını rica ederim. Birkaç kıkırdamanın ardından, birbirini görmezden gelmeye çalışarak etrafta dolaşan insanlar arasında sönük bir mırıltı başlar. Bunun üzerine bu mırıltıları durdurur ve insanları selamlamaya devam etmelerini söylerim; fakat bu kez selamladıkları kişilerin, gördüklerine gerçekten sevindikleri eski dostlarıymışçasına bunu yapmalarını isterim. Salon kahkahayla çınlar ve gülümseyerek, ortalıkta koşuşturup, birbirlerine sarılmaya ve sohbet etmeye başladıklarında gürültü daha da artar.</p>

    <p class="normal">Dinleyiciler yerlerine oturduklarında ise onlara, “Sizden niçin bu iki şeyi yapmanızı istemiş olabileceğimi düşünüyorsunuz -tabii Kaliforniyalı olduğum gerçeğini bir kenara bırakacak olursanız?- diye sorarım.</p>

    <p class="normal">Dinleyicilerin gülme seslerini duyduktan sonra da, bunu, pozitif enerji yaratmak adına yapmış olduğumu açıklarım. “Başarılı bir şirketi yönetmek için, öncelikle insanların enerjisini yönetmeyi öğrenmelisiniz ve tabii kendinizinkini de. Yapmış olduğumuz bu iki aktivitenin hangisiyle salona daha fazla pozitif enerji dolduğunu düşünüyorsunuz?”</p>

    <p class="normal">Tabii ki herkes, “İkincisi ile” diye bağırır.</p>

    <p class="normal">“Odadaki enerjiyi değiştirmek için ne yaptım?” diye sorarım. Ardınca şu cevabı veririm; “Tek yaptığım, negatif düşünceye odaklanma durumunuzu pozitif düşünceye doğru yönlendirmekti ve salondaki enerji on misli artmış oldu.”</p>

    <p class="normal">İşte yukarıda bahsettiklerimden dolayı Jon Gordon ve <span class="ideitalik">Enerji Otobüsü</span> bana heyecan verir. Her sabah bir seçim şansınız vardır. O gün pozitif mi yoksa negatif düşünen biri mi olacaksınız? Pozitif düşünmek size güç verir.</p>

    <p class="normal">İşe gittiğinizde ise bir başka seçim sizi bekler. Çalışanlarınızı, işlerini iyi yaparken ya da tam tersi bir durumda yakalayabilirsiniz. Bunlardan hangisi insanları daha enerjik kılar sizce?</p>

    <p class="normal">Eğer ailenizi, işinizi, ekibinizi ve iş yerinizi canlı kılmak istiyorsanız bu kitabı okuyun. Jon’un enerjisi ve tavsiyeleri sizi sayfalar arasında sürükleyecek ve yaptığınız her şeye pozitif enerjiyi katmanıza yardımcı olacaktır; böylece yaşadığınız dünyayı çok daha güzel bir yere dönüştüreceksiniz.</p>

    <p class="normal">Bizi heveslendirdiğin ve doğru otobüse bindiğimizden emin olmamızı sağladığın için teşekkürler Jon.</p>

    <p class="sagnormal"><span class="idebold">Ken Blanchard</span><br class="chapter" />
    <span class="ideitalik">Bir Dakikalık Yönetici</span><br class="chapter" />
    ve <span class="ideitalik">Daha Yüksek Kademede Liderlik</span><br class="chapter" />
    kitaplarının yazarı</p>
  </div>
</body>
</html>
