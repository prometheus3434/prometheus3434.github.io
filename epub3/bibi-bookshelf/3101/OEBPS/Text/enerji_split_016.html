<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">George Fikirlerini Paylaşıyor</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;Aslında George’un bir fikri vardı, hem de birçok fikri vardı ve bunları yazdı. Evrak çantasından kâğıdı çıkardı ve başlangıçta bunun çok zor geldiğini çünkü ne istediğini çok uzun zamandır düşünmemiş olduğunu Joy’a açıkladı. “Hayatımı diğerlerinin isteklerine göre yaşayarak o kadar zaman harcamışım ki, kendi isteklerimi düşünmek gerçekten çok tuhaf geldi” dedi. “Fakat bir kez başladıktan sonra, kendi hayatım için ne istediğimi düşünmek bana kendimi iyi hissettirdi.”</p>

  <p class="normal">Joy, rahatlatan kocaman gözleri ve gülümsemesiyle başını salladı. “Devam et, George. Anlat.”</p>

  <p class="normal">George, özel hayatıyla ilgili görüşlerinden bahsetti. Üniversitedeyken lekros oynayan nasıl yıldız bir atlet olduğundan, vücudunu nasıl forma sokmak ve kemerinin üzerinden sarkan kocaman göbeğinden kurtulmak istediğinden bahsetti. Fikirlerini ortaya çıkarmanın, geçmişte çok mutlu ve hayat dolu olduğu zamanları hatırlamasını sağladığını ve tekrar öyle mutlu olmak istediğini açıkladı. Daha iyi bir baba ve eş olmak istediğinden de Joy’a bahsetti. “Çocuklarımın 20 yıl sonra bu günleri hatırlayıp, benim onların hayatında ne kadar mutlu ve pozitif bir etki yarattığımı hatırlamalarını istiyorum. Şimdi beni bu şekilde görmüyorlar, bu yüzden bir şeylerin değişmesi gerektiğini biliyorum.”</p>

  <p class="normal">Joy, “Ya eşin?” diye sordu Joy. “Onun hakkında ne düşünüyorsun?”</p>

  <p class="normal">“Eşimin birlikteliğimizden mutlu olmasını istiyorum. Eskiden olduğu gibi, birlikte gülüp eğlendiğimizi hayal ediyorum ve başlangıçta birbirimize nasıl âşık olduğumuzu hatırlıyorum.”</p>

  <p class="normal">Joy, ona takılarak, “Ah, ne kadar da romantiksin” dedi. Onun iyi bir yüreği olduğunu biliyordu. Otobüse ilk bindiği anda ona kanı kaynamıştı ve bu kara bulutların hemen altında, ışıldamak için can atan bir ışığın olduğunu anlamıştı. Onunla düşüncelerini paylaştıkça bu ışığın ortaya çıkıyor olması Joy’u heyecanlandırmıştı.</p>

  <p class="normal">Yüzü kızaran George, her şeye rağmen kendini romantik biri gibi hissetmiyordu. Öte yandan da evliliğinin bitmesinden ödü kopuyordu, bu yüzden Joy’a içinde bulunduğu durumdan ve her şeyin yoluna gireceğini umduğundan bahsetti.</p>

  <p class="normal">Joy, onu cesaretlendirerek, “Her şey daha iyi olacak” dedi. Fakat George onun kadar emin değildi.</p>

  <p class="normal">“Sadece güven” dedi Joy. “Güven.”</p>

  <p class="normal">Sonra konuyu işine ve NRG Company’deki başarısı hakkındaki düşüncelerine getirdi. George, onun ve ürün pazarlama ekibinin, NRG-2000 adında yeni bir ampul için büyük bir tanıtıma hazırlandıklarını Joy’a anlattı. “Eğer bu iş iyi tutmazsa başım belada demektir. Kariyerim biter. Bu sebeple bu konudaki düşüncem, ekibimi biraz olsun aynı seviyeye getirmek ve başarılı bir tanıtım hazırlayabilmek için gerçekten çok çalışmak.”</p>

  <p class="normal">“1-10 arası bir ölçeğe vuracak olursan, sence bu tanıtıma ne kadar hazırsınız?” diye sordu Joy.</p>

  <p class="normal">George, “Yaklaşık 2” diye yanıtladı. “Altüst olmuş durumdayız, motivasyonumuz çok düşük ve açıkçası sefil bir takımız.”</p>

  <p class="normal">Marty, otobüsün arka tarafından bağırarak, “Bu hiç de iyi değil, ahbap” dedi.</p>

  <p class="normal">George, otobüsün arkasındaki arkadaşın çenesini hiç açmamış olmasını düşünerek, “Hayır, hiç de iyi değil” diye karşılık verdi.</p>

  <p class="normal">Joy, konuşmanın ortasına dalarak, “Hayır, iyi değil, George. Fakat bu, iyi olmayacağı anlamına gelmez. Otobüste daha önce hiçbir sorunla karşılaşmamış değiliz ya.”</p>

  <p class="normal">Sonra da Marty’ye bakarak, “Rehabilitasyon programını hatırlasana, Marty. Ve Danny’nin geçirdiği kalp krizini. Her şeyi tersine çeviren senin isteğin, değişim fikrin ve ona odaklanman olmuştu. Maalesef, değişim süreci hepimiz için sancılı bir dönemdir. Neden bilmiyorum ama öyledir. Keşke insanlar her şey tepetaklak olmadan önce yaşamları ve istekleri hakkında düşünmeye başlasalar. Biliyorsun, bunu beklemek zorunda değiller aslında. Fakat bazen bu şekilde oluyor işte. <span class="ideitalik">Bazen ne istediğimizi anlayabilmek için, neyi istemediğimizi görmek zorundayızdır.</span>”</p>

  <p class="normal">Joy konuşurken George, kanser olan annesini ve iyileştiğinde yapmak istediği değişiklikleri anlattığını hatırladı; işte o zaman Joy’un neden bahsettiğini tam anlamıyla anladı.</p>

  <p class="normal">Joy, sözlerine şöyle devam etti: “Yani, evet George. Bu senin kriz dönemin fakat aynı zamanda senin için bir fırsat. Her bunalım, daha güçlü ve bilge olabilmek için bir fırsat sunar insana; kendi içinde daha derinlere dalmanı ve daha iyi bir sonuç yaratabilecek kapasitedeki daha iyi bir sen olduğunu keşfetmeni sağlar. Bu senin kriz dönemin olduğuna göre, önemli olan onunla nasıl baş edebildiğindir. Pekâlâ, artık ne yöne gitmek istediğini biliyorsun ve bir hayalin ve isteğin olduğuna göre, kural # 2’yi öğrenmeye hazırsın demektir.</p>
</body>
</html>
