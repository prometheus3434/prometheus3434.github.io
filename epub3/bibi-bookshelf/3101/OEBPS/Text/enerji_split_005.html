<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_2">Teşekkür</h1>

  <p class="normal">Hiç kimsenin başarıyı tek başına yakalayabileceğine inanmıyorum. Herkesin pozitif bir ekibin desteğine ihtiyacı vardır. Benim otobüsümde ve hayat yolculuğumda beraberimde muhteşem insanlar olduğu için şükrediyorum.</p>

  <p class="normal">İlk olarak aile otobüsümün kaptanı, eşim Kathryn’e teşekkür etmeliyim. Sen, bir arada kalmamızı sağlayan bir tutkalsın âdeta. Sen olmasaydın bugün bulunduğum noktada olamazdım. Ve bana hayatta en önemli şeyin ne olduğunu hatırlatan çocuklarım Jade ve Cole’a da teşekkür ediyorum. Her geçen gün daha iyi bir baba olma isteğimi körüklüyorsunuz. Günümün en güzel kısmı, yatma vakti geldiğinde size başarılarınızı sorduğum andır. Sizleri seviyorum.</p>

  <p class="normal">Ailem, otobüs yolculuğum boyunca her zaman beni destekledikleri için kocaman bir teşekkürü hak ediyor. Her adımımda beni desteklemek için hep yanımda oldunuz.</p>

  <p class="normal">Her zaman mücadele isteğimi kamçılayan ve bu kitabı yazmama yardımcı olan erkek kardeşime de teşekkürü bir borç bilirim. Senin fikirlerin, tavsiyelerin ve vermiş olduğun cesaret, kitabımı en iyi şekilde tamamlamama yardımcı oldu. Senin kitabını da kitapevlerindeki raflarda benimkinin yanında görmeyi sabırsızlıkla bekliyorum. Bununla birlikte, genç kalmam, hayattan ve yolculuğumdan keyif almam konusunda bana ilham veren 89 yaşındaki büyükbabam Eddy’ye de özellikle teşekkür etmek isterim.</p>

  <p class="normal">Dostlarım ve aynı zamanda temsilcilerim olan Arielle Ford ve Brian Hilliard’a teşekkürler. Kitabımın hazırlıklarındaki yardımlarınızdan dolayı size her zaman minnettar kalacağım. Sizler, otobüsümün gideceği yolu açmamda bana çok yardımcı oldunuz. Bana olan inancınız için teşekkürler.</p>

  <p class="normal">Yolumu görmemde yardımcı olan ve önümdeki engelleri kaldıran Kate Lindsay, Shannon Vargo, Matt Holt ve John Wiley &amp; Sons’ın muhteşem ekibine teşekkürler.</p>

  <p class="normal">Ayrıca, otobüsüme yalnızca yakıt temin etmekle kalmayıp, bozulduğunda otobüsten inip onu itmemize yardımcı olan ekibimin diğer elemanlarına: Francis Ablola, yoğun çalışmaların ve web sitesi tasarımın için teşekkürler. Shawn O’Shell, şaşırtıcı zekân ve yaratıcılığın için teşekkürler. Vince Bagni ve Jim Careccia, enerjinizi her tarafa yaydığınız için teşekkürler. Susan, diğerleriyle paylaştığın yeteneklerin için teşekkürler.</p>

  <p class="normal">Firmalarıyla, şirketleriyle, ekipleriyle çalışmamı sağlayan tüm müşterilerime teşekkürler. Bu kadar müthiş insanla her gün çalışabilme şansını bana verdiğiniz içi teşekkürler.</p>

  <p class="normal">Ken Blanchard, Danny Gans, Pat Williams, Dwight Cooper, Fran Charles, Linda Sherrer, Tom Gegax, Mac Anderson ve kitabı okuyup destekleyen herkese teşekkürler.</p>

  <p class="normal">Haftalık gazetemin tüm abonelerine ve okurlarıma teşekkürlerimi sunarım. Yaşam öykülerinizi, kalbinizi, acılarınızı ve zaferlerinizi benimle paylaştığınız ve beni hayatınızın, başarınızın bir parçası yaptığınız için onur duydum. Hepimiz hem öğretmen hem de öğrenciyiz ve ben sizlerden çok şey öğrendim.</p>
</body>
</html>
