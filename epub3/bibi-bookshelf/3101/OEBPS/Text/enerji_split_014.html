<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">Kaptan Sizsiniz!</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;Joy, George’un karşısında oturan bir adama dönerek, “Kural # 1 kolaydır” dedi. Karşısında oturan adam iyi giyimli bir muhasebeciyle, Einstein’ın oğlu sayılabilecek kadar çılgın bir bilim adamının kombinasyonu gibi görünüyordu.</p>

  <p class="normal">Joy, “Danny, lütfen George’a kural # 1’i gösterir misin?” diye sordu. Danny, dizinin üzerindeki büyük dosyanın içinden üzerinde şunların yazılı olduğu bir kâğıt parçası çıkardı:</p>

  <p class="h2baslik">Kural # 1<br class="chapter" />
  Otobüsünün Kaptanı Sensin.</p>

  <p class="normal">Joy, Danny’ye teşekkür ederek, onun nasıl kuralların sorumlusu olarak görevlendirildiğini anlatmaya koyuldu. “Bir yıl önce Zombi Anonim Şirketi adını verdiğim insanlardandı. Hiçbir amacı ve yaşama sevinci olmadan ortalıkta dolanan insanlardan yani. Balyozla kafasına vursan bile fark edebileceğini düşünmezdin” diyerek güldü. “Şimdi ise kuralların sorumlusu oldu ve otobüsün ilerlemesine yardımcı oluyor” diye açıkladı, gururlu bir tavırla.</p>

  <p class="normal">Koltuğunun yanındaki büyük şişeden kocaman bir yudum alarak George’a döndü.</p>

  <p class="normal">“Otobüsünün kaptanının sen olduğunu asla unutma. Kuralların içinde en önemlisi budur; çünkü eğer hayatının sorumluluğunu ve otobüsünün kontrolünü eline almazsan, onu istediğin yöne götüremezsin. Eğer kaptan sen olamazsan, her zaman diğerlerinin yolculuk planlarının geçici bir hevesi olarak kalırsın.”</p>

  <p class="normal">George, “Fakat ya diğerlerinin desteği ne olacak?” diye sordu.</p>

  <p class="normal">“Tabii ki yolculuk boyunca yönünü bulmaya çalışacak ve başkalarının önerilerine ihtiyaç duyacaksın; fakat bunun senin otobüsün ve senin yolculuğun olduğunu unutmamalısın. Hepimiz bir diğerinin otobüsünde yolculuk ediyoruz; fakat her birimizin kendi otobüsü var. Günümüzdeki sorun şu ki, insanlar otobüslerinin nereye gittiği veya oraya nasıl gideceği hakkında kendilerini söz sahibi hissetmiyorlar. Marty, onlara insanların birçoğunun ne zaman öldükleri hakkındaki istatistiği söylesene” dedi, dikiz aynasından otobüsün arka tarafında oturan yirmili yaşlarda genç bir adama bakarak.</p>

  <p class="normal">Marty, kalın bir tişört ve haki bir pantolon giymişti. Kumral saçları, kafasının üzerine oturtulmuş paspas gibi duruyordu ve genç bir yüzü vardı. Marty, dizüstü bilgisayarını çıkarıp klavyede bir şeyler yazarak istatistiği ararken, Joy da, George’a Marty’nin nasıl onların araştırmacı elemanı olduğunu anlattı. Ne zaman yaşam, iş, başarı ya da herhangi bir konuda ilginç bir sohbete girseler, Marty, tıpkı bir saat mekanizması gibi, ertesi gün, tartıştıkları konuya ışık tutacak birtakım önemli araştırmalar yapmış olarak gelirdi. Ona Google Adam derlerdi; çünkü o, herhangi bir konuda en doğru bilgilere ulaşabilirdi. “İşte buldum!” diye bağırdı Marty ve herkesin görebilmesi için bilgisayarını yukarı kaldırdı. Ekranda şunlar yazılıydı:</p>

  <p class="ortayazi"><span class="idebolditalik">DİĞER GÜNLERLE KARŞILAŞTIRILDIĞINDA, PAZARTESİ SABAH 9’DA DAHA FAZLA İNSAN ÖLMEKTEDİR.</span></p>

  <p class="normal">Joy, “Şaşırtıcı değil mi?” diye sordu George’a. O ise, bu araştırmanın neden bu kadar önemli olduğunu tam olarak anlayamamıştı ve bu soru karşısında sessiz kaldı.</p>

  <p class="normal">“Merhaba George. Bugün seni tıpkı bir espresso içmişçesine ayıltacağım” diyerek kıkırdadı Joy ve ardından hararetli bir şekilde, “Pazartesi saat 9, haftanın ilk iş günüdür. Düşünsene George. İnsanlar işe gitmektense ölmeyi yeğliyorlar” dediğinde otobüsteki yolcular kıkırdamaya başladılar. “Kulağa komik geliyor fakat aslında son derece üzüntü verici bir şey. İnsanlar başka şansları olmadığını hissediyorlar. Bu yüzden de pes ediyorlar. Fakat ben, bugün senin bir seçme şansın olduğunu söylemek için buradayım. Öyle değil mi millet?” diyerek otobüstekileri canlandırmaya çalıştı. “Diğer tüm mutsuz insanlar gibi hiçbir şey yapmadan öylece oturmak zorunda değilsin. Direksiyonu eline alıp, yaşamını kendin tasarlamayı seçebilirsin. Yerine göre bir düşünceyle, bir inançla, bir hamleyle veya bir seçimle bunu yapabilirsin. Bu senin otobüsün ve kaptanı sensin; o hâlde hangi yöne gideceğine ve bunun ne tür bir yolculuk olacağına sen karar vereceksin. Bana katılmıyor musun, şekerim?”</p>

  <p class="normal">George, “Bilemiyorum” diye karşılık verdi. “Bana öyle geliyor ki, hayatındaki insanlar hatta hayatın kendisi bile, zamanla senin yerine daha fazla karar vermeye başlıyor ve bunun farkına bile varmıyorsun. Artık o, kendi hayatın olmaktan çıkıyor. Hangi vergileri ödemem gerektiğini bana devlet söylüyor. İşyerinde yapmam gerekenleri patronum söylüyor. Evde ise bunu eşim yapıyor. Maaş çekim ve sorumluluklarım tarafından kapana kısılmış hissediyorum kendimi. Yani soruna cevap vermem gerekirse, <span class="ideitalik">hayır</span>, benim bir seçim şansım olduğuna inanmıyorum. Asıl gerçek şu ki, yaşamak yerine her geçen gün biraz daha ölüyormuş gibi hissediyorum kendimi. Belki de Pazartesi sabah 9’da ölecek olan insanlardan biri de ben olacağım.”</p>

  <p class="normal">Joy, “Ona ne şüphe!” diye karşı çıktı. “Eğer böyle kendine acıyarak devam edersen, Pazartesi 9 ölülerinden biri olma yolunda ilerlersin. İşte bu yüzden yapman gereken şey direksiyonu eli alıp gitmekte olduğun yönü değiştirmek, George. Eskiden bir seçme şansın olmadığına inanıyor olabilirsin fakat şu andan itibaren bunun sana verilmiş en büyük armağan olduğunun farkına varacaksın. Ve bir kez gücüne kavuştuğunda, her şey ama her şey değişmeye başlayacak. Davranışlarını senden başkası seçemez, George. Enerjini de senden başkası seçemez. Hatta şu anda bana gülümsemeye başlayabilirsin, şekerim. George, hiç kıpırdamadı. “Gülümsemeni <span class="ideitalik">rica etmiyorum,</span> George. Şimdi gülümse.”</p>

  <p class="normal">George, onun çılgına döndüğünü görmek bile istemeyeceği bir kadın olduğunu bildiği için, dediğini yaptı.</p>

  <p class="normal">“Gördün mü George, gülümsemeyi seçtin ve yalnızca bunu yaparak enerjini değiştirdin. Gülümsemek ruh hâlini ve diğer insanlarla etkileşimini değiştirir. Hayat yolculuğunu dolduracağın enerji, tamamen sana bağlıdır. Ve bir kaptan olarak, gitmek istediğin yeri de sen seçeceksin. Hayatında en iyi yerde oturup en iyi görüş açısına sahip olan sensin ve bu durumda her şey senin seçimine bağlı. Gittiğin yeri görebilmelisin. Sen nereye gideceğini biliyor musun, George?”</p>

  <p class="normal">George, koltuğunda doğruldu, pencereden dışarı baktı ve ofis binasına varmalarına yaklaşık bir buçuk kilometre olduğunu fark etti. Nereye gitmek istediği hakkında hiçbir fikri yoktu. Tek bildiği, artık şu an bulunduğu yerde olmak istemediğiydi.</p>

  <p class="normal">George bunu düşünmeden önce bile Joy onun bu noktaya varacağını biliyordu. Öngörüsü olan insan, bakışlarından ve yürüyüşünden belli olur. Böyle insanlar nereye, ne için gitmek istediğini bilen birinin edasıyla yürürler; fakat George böyle yürümüyordu. Joy, “Biliyorum, ofisine varmak üzereyiz” dedi. “Fakat inmeden önce bir şeyi okumanı istiyorum. Sana göstereceğim şey, bu Enerji Otobüsü’ne binmem için bana ilham veren şey olmuştu. Koltuğunun yanındaki çantasına uzanarak, üzerinde bir otobüs resmi ve altında da <span class="ideitalik">Enerji Otobüsü</span> yazan bir çocuk kitabı çıkardı.</p>

  <p class="normal">George, neden şu anda ondan bir çocuk kitabını okumasını istediğini düşünerek, hayal kırıklığına uğramış bir hâlde, “Ama bu bir çocuk kitabı” dedi.</p>

  <p class="normal">“Biliyorum. Sevdiğim yanı da bu zaten. Gördüğün gibi hayat çok basit aslında! Onu karmaşık hâle getiren ve çok basit gerçekleri göremeyecek kadar kendimizi kör eden biziz. Hayattaki en basit dersler, genellikle en derin ve anlamlı olanlardır. Çocuk kitabıyla ya da seninle paylaştığım basit kurallarla dalga geçme; çünkü farkına varman gereken en önemli şeylerden biri de şudur; <span class="ideitalik">gerçeğe ne kadar yaklaşırsan, aldığın dersler de o derece basit ve etkili olmaya başlar.</span> Evet, bu kurallar çok basit fakat onların çok şey ifade ettiğini fark edeceksin. Bu kitabı oku George. Oku.”</p>

  <p class="normal">George biraz utanmıştı; ama yine de okumaya başladı ve derhal zihninde, evinde çocuklarına kitap okuyormuş gibi canlandırdı.</p>

  <p class="normal"><span class="ideitalik">Bu sizin enerji otobüsünüz.</span></p>

  <p class="normal"><span class="ideitalik">Kaptan sizsiniz.</span></p>

  <p class="normal"><span class="ideitalik">Otobüsünüzü nereye isterseniz oraya götürebileceğinizi biliyor muydunuz?</span></p>

  <p class="normal"><span class="ideitalik">Benimle birlikte üç kez evet deyin. Evet, evet, evet.</span></p>

  <p class="normal"><span class="ideitalik">Onu sinemaya, kumsala ya da Kuzey Kutbu’na götürebilirsiniz.</span></p>

  <p class="normal"><span class="ideitalik">Yalnızca nereye gitmek istediğinizi söyleyin ve oraya gidebileceğinize inanın.</span></p>

  <p class="normal"><span class="ideitalik">Çünkü her yolculuk, öncelikle bir yere gitme ve bir şey yapma arzusuyla başlar. Eğer bu arzuyu içinizde taşıyorsanız, o hâlde onu gerçekleştirebilecek güce de sahipsiniz demektir.</span></p>

  <p class="normal">Otobüs durdu ve Joy, George’a dönerek, “Ee, nereye gitmek istiyorsun, George? Hayalin nedir?” diye sordu ve eline bir kâğıt parçası tutuşturdu. “Eğer bunu bilirsen, diğer tüm kurallar yerli yerine oturacaktır zaten.”</p>

  <p class="normal">George, yerinde oturup, Joy’un eline tutuşturduğu kâğıt parçasına baktı.</p>

  <p class="normal">Sayfanın üst kısmında Joy’un talimatları yazılıydı: <span class="ideitalik">İlk önce ne istediğine karar ver, George. Ardından onu gerçekleştirmeye başlayabilirsin. Dünyanın seni yaratmasına izin verme, sen kendi dünyanı yarat. Aşağıdaki cümleleri tamamla ve yarın otobüste bunları konuşalım.</span></p>

  <p class="normal">Kâğıt, üç bölüme ayrılmıştı ve cümlelerin altında onun doldurması için boşluklar bırakılmıştı.</p>

  <p class="normal">1. Yaşamım için düşündüklerim (sağlığım da dâhil olmak üzere)</p>

  <p class="normal">&nbsp;</p>

  <p class="normal">2. İşim, kariyerim, mesleğim ve ekibim için düşündüklerim</p>

  <p class="normal">&nbsp;</p>

  <p class="normal">3. İnsan ilişkilerim ve ailem hakkında düşündüklerim</p>
</body>
</html>
