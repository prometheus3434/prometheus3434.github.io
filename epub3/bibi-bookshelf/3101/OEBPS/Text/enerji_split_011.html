<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">George’un Uyanışı</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;George ertesi sabah her zamanki gibi kendini yorgun, endişeli ve gergin hissederek uyandı. Her gün, acaba bugün neler ters gidecek diye merak ederdi; fakat bugün en azından araba problemlerinin olmayacağını biliyordu. Eşi, “Bugün seni bırakmamı ister misin?” diye sordu. “Vaktim var.”</p>

  <p class="normal">George, “Hayır, ben giderim” diye karşılık verdi. “Otobüsle gideceğim. O kadar da kötü değil, tabii şoförü saymazsak.”</p>

  <p class="normal">Eşi, “Nesi var ki şoförün?” diye sordu.</p>

  <p class="normal">“Uzun hikâye, daha sonra anlatırım” dedi, otobüs durağına yürümek üzere spor ayakkabılarını giyerken. Onu aşağılayan otobüs şoförünü göreceğini düşünmek ruh hâlini tahmin ettiğinden daha fazla kötüleştirmişti. “Akıllıca bir seçim, pembe dizi” kafasına takılıp kaldı. O kiminle konuştuğunu zannediyor ki? Başını sallayarak dikkatini ayakkabılarına verdi; çünkü bağcıkları çözemediği için ayakkabılar çok canını acıtmaya başlamıştı. Bağcıklara yirmi farklı düğüm atılmıştı ve çocukların yine dolabında oyun oynamış olduklarını derhal anladı. Ayakkabıları duvara fırlattı, öfkeyle içini çekti ve acı bir sessizlik içinde oturup kaldı.</p>

  <p class="normal">Sessizlik sürüp gitti.</p>

  <p class="normal">Bir dakika sonra şifoniyerin üzerindeki aynaya baktı ve kendi vicdanının ona şöyle seslendiğini duydu: “Seninle, otobüs şoförü seninle konuşuyordu. Çünkü evliliği tehlikede olan sensin. İşten kovulmak üzere olan, işe gitmek için bir arabası bile olmayan ve hatta kendi ayakkabılarını bile giyemeyen sensin. Bir pembe dizide rolünü oynayan sensin.”</p>

  <p class="normal">Bu farkındalık hiç beklemediği bir anda olmuştu. Joy’un söylediklerine katılmamak imkânsızdı. Haklıydı. Hayatı ve kariyeri tam anlamıyla dibe vurmuştu. Amiri, en büyük destekçisi ve akıl hocası bile dün ofisine gelip oturmuş ve artık ona kefil olamayacağını söylemişti.</p>

  <p class="normal">Amiri, “Artık seni destekleyemeyeceğim” dedi.</p>

  <p class="normal">George ise, “Desteklenmek istemiyorum zaten” diye karşılık verdi.</p>

  <p class="normal">“Fakat şimdiye kadar yaptığım hep buydu. Herkes bana, George’a ne oldu diye soruyor ve ben de bilmediğimi fakat senin yakında her şeyi toparlayacağını söylüyorum. Şimdi ise karşıma geçip, ya George bir an önce her şeyi yoluna koyar, ya da ikiniz de gidersiniz diyorlar. Seni oğlum gibi severim George; fakat beni de tepetaklak etmene izin veremem. Bu şirket için ben de çok çalıştım. Kolejde okuyan iki çocuğum var.”</p>

  <p class="normal">George, “Her şeyi yoluna koyacağım” dedi.</p>

  <p class="normal">Amiri ise, “Göreceğiz” diye karşılık verdi. “Eski futbol antrenörümün söylediği gibi, ‘Bu oyun üzerine konuşmayacağız, yalnızca oynayacağız.’ Bu yüzden bir an önce harekete geçmeni umuyorum; çünkü eğer her şeyi toparlamayı başaramazsan, sonra neler olacağını ikimiz de biliyoruz.”</p>

  <p class="normal">George bir gün, k<span class="ideitalik">ovulmak</span> kelimesini duyabileceğini asla aklına getirmemişti; fakat son günlerde bu kelimenin aynı cümle içinde kendi ismiyle birlikte kullanıldığını o kadar sık duyar olmuştu ki... Bugün her şeyi eski hâline döndürmeliyim, diye düşündü. Ama nasıl? Hiçbir fikrim yok.</p>
</body>
</html>
