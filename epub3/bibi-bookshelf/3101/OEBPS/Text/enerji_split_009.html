<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">İyi ve Kötü Haberler</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;O gece George, tamirhanede oturup arabasının lastiğinin değiştirilmesini bekledi. Olması gerektiğinden çok daha uzun sürmüştü ve George her zamanki gibi tedirgin ve sabırsızdı. Beklemeyi sevmiyordu; sinema kuyruğunda beklemek, trafikte beklemek ya da markette sıra beklemek. Her zaman yanlış kuyruğa girerdi ve tabii ki önündeki kişi fiyat etiketi olmayan bir ürün almış olurdu, bu yüzden mağaza müdürü çağırılır, ürün bulunmaya çalışılır falan, bilindik şeyler işte. George kendini, sanki tüm dünya ona sıkıntı vermek üzere komplo kurmuş gibi hissederdi. “Bir lastik değiştirmek ne kadar zaman alabilir ki?” diye düşündü.</p>

  <p class="normal">Sonunda tamirci çevik bir tavırla odaya girdi. “Bayım size bir iyi, bir de kötü haberim var. İyi haber şu; arabanız mahvolmadı ve siz hâlâ hayattasınız.”</p>

  <p class="normal">George, “Sen neden bahsediyorsun!” diye bağırdı. “Yalnızca lastiğim patlak!”</p>

  <p class="normal">“Tek iyi haber bu değil bayım. Lastiğin patlak olması sizin arabanızı kullanmanızı engellemiş oldu. Lastiği değiştirirken, üreticinin, arabanızın markası ve modeli ile ilgili bir uyarısını gördüğümü hatırladım, bir önseziyle frenleri kontrol etmem gerektiğini düşündüm ve tamamen aşınmış olduklarını gördüm. Her an bozulabilirlerdi ve durabilmeniz mümkün olmazdı. Eğer bir duvara ya da başka bir şeye çarpmış olsaydınız, tıpkı lastiğiniz gibi dümdüz olurdunuz. Hayatta olduğunuz için şanslısınız bayım. Sizinkinin markası ve modelindeki arabalarda bu çok yaygın bir problem ve geri alma bildirimi almış olmanız gerekiyordu.”</p>

  <p class="normal">George, araba üreticisinden gelen bir mektup gördüğünü hatırladı; ancak ona araba satmak amacıyla gönderilmiş mektuplardan biri olduğunu düşündüğünden onu atmıştı.</p>

  <p class="normal">Tamirci, “Kötü habere gelince” diye devam etti. “Bozuk parçanın fabrikadan gelmesi yaklaşık iki hafta sürer ve parça gelinceye kadar arabayı burada tutmak zorundayız. Parça gelir gelmez de arabanızı aynı gün teslim alabilirsiniz.”</p>

  <p class="normal">Bu harika, diye düşündü George, duyduğu iyi haberleri tam olarak algılayamayacak bir durumdaydı. Düşündüğü tek şey arabasını iki haftalığına burada bırakacak ve eve gidecek olmasıydı. İşte sıkıntılı hayatına bir sıkıntı daha eklenmişti.</p>
</body>
</html>
