<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_3">Yazarın Notu</h1>

  <p class="normal">Geçmişe bakarak, belirli olayların sizi şu anda bulunduğunuz yere getirmiş olduğunu görmek son derece keyiflidir; tıpkı bu kitabı yazmamı sağlayan ilham gibi. Beni, Denver araç kiralama bölümünden havaalanına götüren otobüs şoförüyle tanıştığımda, ilk kitabım olan <span class="ideitalik">Enerji Bağımlılığı: Hayatınıza Canlılık Katmanın 101 Yolu</span> için 28 şehirlik bir tura çıkmıştım. Otobüs şoförünün, hayatımda gördüğüm en güzel gülümsemeye sahip olmakla kalmayıp, bununla birlikte insanın hayatını değiştirebilecek derecede bir bilgeliğe sahip olması beni gerçekten çok etkilemişti. Ülkeyi dolaşma sebebim olan pozitif enerji, bu otobüs şoföründe vardı. Haftalık e-gazetemde “Hayat Yolculuğunuz İçin Gereken 10 Kural” başlığı altında bu tanışmayla ilgili bir makale yazdım ve bu yazının en iyi makale olduğuna dair son derece coşkulu tepkiler aldım. Sonra bir gün yürüyüşe çıktığımda bu kitabın fikri ve hikâyesi harfi harfine beynime üşüşüverdi. Ve bir kere yazmaya başladıktan sonra bir daha bırakamadım. Kelimeler beynimden kâğıda akıyordu sanki ve sonunda elinizde tuttuğunuz kitap ortaya çıktı.</p>

  <p class="normal">Bu sebeple, hep beraber kısa, eğlenceli ve anlamlı bir yolculuk yapmak üzere sizleri Enerji Otobüsüne davet etmekten mutluluk duyuyorum. Umarım bu kitabı yalnızca hayatınızı, işinizi ve birlikte çalıştığınız ekibi pozitif enerjiyle doldurmak için değil, aynı zamanda hayat yolculuğunuzdan zevk almak için de kullanırsınız. Her şeyden önce hayatımızın amacı genç kalmak, keyif almak ve hayatın son durağına yüzümüzde bir gülümsemeyle ulaşmaktır -tabii mümkün olduğunca geç- çünkü bu, yapmış olduğunuz yolculuktan keyif aldığınız anlamına gelir.</p>

  <p class="normal">Bununla birlikte, bu kitaptaki bazı fikirlere ilham vermiş olan aşağıda belirteceğim insanlara da hakkını vermek isterim doğrusu.</p>

  <p class="normal">Enerji Otobüsü çocuk kitabındaki kelimeler, Richard Bach’tan esinlenilerek yazıldı. <span class="ideitalik">Mavi Tüy</span> ve <span class="ideitalik">Martı</span> <span class="ideitalik">Jonathan Livingston</span> kitaplarının yazarı şöyle demişti: “Onu gerçekleştirebilecek gücünüzün olmadığı bir şeyi zaten arzulamazsınız.”</p>

  <p class="normal">Pozitif enerji formülü ise, <span class="ideitalik">Başarı Prensipleri</span>’nin yazarı Jack Canfield’in benimle paylaşmış olduğu E + R = 0 formülünden ortaya çıkmıştır.</p>

  <p class="normal">Bu öyküde değinilen Enerji Kitabı’ndan bilgiler, benim <span class="ideitalik">10 dk.’da Enerjinizi Depolayın</span> adlı kitabımdan alınmıştır.</p>

  <p class="normal">İç Savaş raporlarını bekleyen Abraham Lincoln’ün öyküsü, <span class="ideitalik">İyiden Mükemmele</span> adlı kitabın yazarı Jim Collins’e ait bir ses kaydından esinlenilerek anlatılmıştır. Fakat Jim Collins aynı zamanda otobüse, doğru insanları almaktan da bahsettiğinden, elinizde bulunan kitabın fikri bana aittir.</p>

  <p class="normal">Kural # 9 için uçak tasarımı çalışmasını, Laurie Beth Jones ve <span class="ideitalik">Cizvit CEO</span> adlı kitabından öğrendim.</p>

  <p class="normal">Kalbin enerjisi ile ilgili araştırma ise, HeartMath Enstitüsü’nde yapılmıştır, www.heartmath.org. Olağanüstü ve yenilikçi işler yapan bir enstitüdür.</p>

  <p class="normal">Joy’un otobüsünün 11 numara olmasının bir sebebi vardır. Bu, benim için özel bir sayıdır.</p>

  <p class="normal">Size pozitif enerji gönderiyorum...</p>

  <p class="sagnormal">Jon</p>
</body>
</html>
