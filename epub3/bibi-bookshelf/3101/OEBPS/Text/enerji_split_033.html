<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>enerji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_30">Yolcularınızı Sevin</h1>

  <p class="resim"><img alt="" class="calibre2" src="../Images/otobus.jpeg" /></p>

  <p><br class="chapter" />
  <br class="chapter" /></p>

  <p class="normal"><img alt="missing image file" class="calibre2" src="../Images/bus_opt.jpeg" />&nbsp;&nbsp;Joy, yolda ilerlerken ne söyleyeceğini düşünüyordu. Yolun ilerisine, sağ tarafa baktı. Yolun sağ tarafında, üzerinde, ‘Tek çözüm sevgidir. – Tanrı’ yazan tabelalardan vardı. Tabelayı göstererek, George ve diğer yolculardan oraya bakmalarını istedi. “Şaşırtıcı, değil mi?” dedi. “Tabelalar bize yol göstermek için nasıl da tam vaktinde karşımıza çıkıyorlar. Demek istediğim, eğer işaretlere açık olursanız ve onları bulmaya çalışırsanız, her zaman otobüsünüzün gitmesi gerektiği yeri ve yolculuğunuzda ihtiyacınız olanları size gösterir. En güzeli de, doğru yolu bulmak ve bir karara varmak için tabelaları izlediğinizde, Tanrı, size yardım etmek için cennetle dünyayı yerinden oynatır. Doğru insanlar ortaya çıkıverir. Olması gerekenler oluverir. Engeller ortadan kalkar. Yaratıcı fikirler ortaya çıkar. İşte her şey bu şekilde gelişir. Kuralları ben koymuyorum. Ben yalnızca onları anlıyor ve öğretiyorum.” Sonra George’a bakarak sözlerine devam etti;. “O tabela senin içindi tatlım ve eğer herhangi bir şüphen varsa hemen kurtul ondan; çünkü Danny sana Kural # 8’i gösterecek.” Danny kâğıdı havaya kaldırdı ve üzerinde şunlar yazılıydı:</p>

  <p class="h2baslik">Kural # 8<br class="chapter" />
  Yolcularınızı Sevin.</p>

  <p class="normal">Joy, “Tabelaları göz ardı etme George. Ekibinin başarısını sağlayacak olan şey sevgidir” dedi. George biraz şaşırmış görünüyordu. Şimdiye kadar sevgi ve işi aynı cümlede kullanan birine rastlamamıştı.</p>

  <p class="normal">“Coşku çok önemlidir. Fakat senin sorunun yanıtı sevgidir. Gerçekten, gerçekten ama gerçekten kalbinin gücünü ortaya çıkarmak ve pozitif, bulaşıcı bir enerjiyle liderlik etmen için yolcularını sevmelisin. Bir Sevgi Mıknatısı olmalısın.”</p>

  <p class="normal">Otobüsteki herkes hep bir ağızdan bağırmaya başladı; “Sevgiiiiiiiii Mıknatısı!”</p>

  <p class="normal">George, bu cevabı öğrenmek isteyip istemediğinden emin olamayarak etrafına baktı ve “Sevgi Mıknatısı da neyin nesi?” diye sordu.</p>

  <p class="normal">“Pahalı parfümler sürerek ya da barlarda bayağı mısralar okuyarak Sevgi Mıknatısı olamazsın.”</p>

  <p class="normal">Güzel, diye düşündü George; çünkü o ne kolonya sürer, ne de barlara giderdi.</p>

  <p class="normal">“Çalışanlarını, müşterilerini ve aileni severek bir Sevgi Mıknatısı’na dönüşebilirsin. Sevgiyi cömertçe etrafındakilerle paylaşarak bir Sevgi Mıknatısı olabilirsin.”</p>

  <p class="normal">Jack bu noktada devreye girerek şunları söyledi; “İş dünyasında sevgiden bahsetmenin biraz modası geçmiş bir şey olduğunu biliyorum, George, fakat Joy haklı. Her birimizin asıl istediği şey sevilmektir ve senin tüm çalışanlarının istediği de budur.” George, José’yi düşününce doğru bir noktada olduklarını anladı.</p>

  <p class="normal">Onlara José’den ve tek istediğinin kabul görmek ve umursanmak olduğundan bahsetti. George, istediklerini ona verebilmek için bir şeyler yapacağına dair José’ye söz vermişti; fakat ne yapacağını şu ana kadar bilmiyordu.</p>

  <p class="normal">“Tek istediği sevgi, George. İstediğin tüm madalyaları ve ödülleri verebilirsin, tabii maaş zammı da iyi bir fikir olabilir fakat sonuçta verilen tüm ödüller unutulur ve maaş zammının heyecanı yavaş yavaş kaybolur, geriye kalan duygusal bir histir; senin onları sevdiğin hissi. İşte hepsi bundan ibaret George. José ve diğerleri onları önemsediğini bilmek istiyorlar. Onların gelecekleri ve refahlarıyla ilgilendiğini bilmek istiyorlar. Senin onları sevdiğini bilmeye ihtiyaçları var. Yalnızca kendini ve işini sevemezsin. Aynı zamanda onları da sevmelisin. Ve onları sevmeye başladığında, kendini daha da çok seveceksin. Eğer onlara yalnızca bir rakam ya da bir sonraki terfi veya ikramiye gibi davranırsan, onlar da sana bir rakammışsın gibi davranırlar. Fakat onları gerçekten sever ve onlarla ilgilenirsen, onlar da çok çalışarak, sana sadık kalarak, muhteşem girişimcilik ve başarı öyküleriyle seni şaşırtarak ve senin onlara öğrettiğin kadar onlar da sana bir şeyler öğreterek seni sevdiklerini göstereceklerdir. Tıpkı satış gibi George. En iyi satış elemanları Sevgi Mıknatıslarıdır. Müşterilerin, onları sadece yeni bir araba ya da tekne olarak görmek yerine, onları sevdiğini fark ettiklerinde seni asla bırakmazlar. O sevgiyi hissettiklerinde, sana daha fazla iş gönderirler ve seni daha fazla kişiye tavsiye ederler. İnsanlar, sevdikleri ve onları seven insanlarla iş yaparlar. Sen ne kadar çok sevgi verirsen o kadar da sevilirsin. Ve ekibin onları sevdiğini anladıklarında ve o sevgiyi hissettiklerinde, nereye giderse gitsin senin otobüsünde kalmak isteyeceklerdir. Yani coşku, senin otobüsünde bulunmaktan heyecan duymalarını fakat sevgi o otobüste yola devam etmelerini sağlar.”</p>

  <p class="normal">George şüpheci bir tavırla, “Kulağa muhteşem geliyor” dedi. “Gerçekten öyle. Fakat iş ve sevgiden bahsetmek ayrı, bunu hayata geçirebilmek apayrı şeyler. En son incelediğimde, işyerinde sarılmak, İnsan Kaynakları’nda pek de hoş karşılanan bir şey değildir. Sevgi, teoride muhteşem; fakat benim anlamadığım şey onun işyerinde nasıl uygulamaya konulabileceğidir. Ve sevginin zayıf, pısırık kimseler için olduğunu düşünen tüm o insanları aşarak bunu nasıl başaracağız?”</p>

  <p class="normal">Jack, “Güzel bir noktaya değindin” dedi. “Bu kolay bir şey değil. Sevginin, özellikle de iş dünyasında kolay olduğunu kimse söylemedi. Fakat taahhüt ve uygulama olduktan sonra, ekibinin performansını ve verimliliğini arttırmanın daha iyi bir yolu yoktur. Sevginin zayıflık olduğunu düşünenlere gelince, onlar bu araştırmayı anlamazlar. Anlat, Marty.”</p>

  <p class="normal">Marty, insanların pozitif ve sevgi dolu şeyler düşündüklerinde, öfkeli ve negatif şeyler düşündüklerinden nasıl daha güçlü olduklarını açıkladı. “İnsanlar sevginin insanı zayıf duruma düşüren bir duygu olduğunu düşünürler fakat aslında o, var olan en güçlü duygudur. Yalnızca büyük bir ağırlıkla bench pres (gögüs itiş)<sup class="calibre3"><a href="../Text/enerji_split_047.html#footnote-223-1" id="footnote-223-1-backlink">[1]</a></sup> yapmayı dene. Eğer sevgi dolu ve pozitif şeyler düşünürsen, öfkeli ve negatif şeyler düşündüğün zamandan daha güçlü olduğunu hissedeceksin.”</p>

  <p class="normal">Jack, “İyi haber de şu ki” diyerek sözlerine devam etti. “Sevgiyi hayata geçirmek için mükemmel bir kaynağa sahibiz. Bu konu üzerine çok zaman ve enerji harcayarak yolcularını sevmenin beş yolunu tespit ettik. Bunlar benim şirketimde gerçekleştirdiğim en iyi uygulamalardır ve son derece şaşırtıcı sonuçlar doğurmuşlardır.” Jack sözlerini bitirirken George’a bu beş stratejinin üzerinde yazılı olduğu bir kâğıt verdi.</p>

  <p class="normal">George, kâğıtta yazanlara göz gezdirdi, fakat pencereden baktığında ofise gelmek üzere olduklarını fark etti. “Görünüşe göre bunları inceleyecek vaktimiz yok; fakat bunların içerisinde hemen uygulamaya koyabileceğim bir strateji var mı?” diye sordu; çünkü elinden gelen her şeyi en kısa zamanda yapmak istiyordu.</p>

  <p class="normal">Joy, “Her şeyden önce, George, sevgi zaman alan bir şeydir” dedi. “Bu bir amaç değil, süreçtir. Sevgiyi beslemek gerekir. Fakat seni hemen uygulamaya başlayabileceğin bir şeye sevk edeceksem, ilk iş olarak ekibindeki herkesin en iyi yanlarını ortaya çıkarmaya odaklan derim. Birilerini sevdiğin zaman onlar için en iyisini istersin. Onların parlamasını istersin. Ve bunu yapmanın en iyi yolu, kendi değerlerini keşfetmelerine yardımcı olmaktır.”</p>

  <p class="normal">George, yavaşça başını sallayarak, “Tıpkı taş gibiiiiiiiii” dedi.</p>

  <p class="normal">“Evet, tıpkı taş gibi George. Ben de o taş hakkında ne zaman bir şeyler soracaksın diye bekliyordum. Hâlâ yanında taşıyor musun onu?”</p>

  <p class="normal">George, taşı cebinden çıkarıp ona göstererek, “Evet, taşıyorum. İşte burada” dedi.</p>

  <p class="normal">Joy, yüksek sesle gülerek, “Güzel; çünkü eğer onu kaybetmiş olsaydın sana bir yumruk atmak zorunda kalabilirdim” dedi.</p>

  <p class="normal">Ardından, bir havlu aldı, ıslattı ve onu George’a verdi. “Şimdi bu ıslak havluyu al ve taşı sil George. İyice sil.” George taşı iyice ovaladı, ovaladı ve taşın siyahlığının ortadan kaybolduğunu ve ortaya parıldayan bir altın çıktığını şaşkınlıkla gördü.</p>

  <p class="normal">“Bu düşündüğüm şey mi?” diye sordu.</p>

  <p class="normal">Joy, “Kesinlikle” diye karşılık verdi ve taşı şaka yollu George’un elinden kaparak, “İşte bu yüzden onu kaybetmediğin için şanslısın ya” dedi. George, gözlerini kapattı ve gülmeye başladı.</p>

  <p class="normal">“Gördüğün gibi George, altının üzerindeki kir, onun özelliğini yitirmesine neden olmaz. O hâlâ altın. Ve ekip arkadaşlarının da üzeri, tıpkı seninki gibi tozla kaplı. Her birinin içinde parıldamak için can atan altınlar olduğunu anlamak, onu ortaya çıkarmanın anahtarıdır. Onların altınlarını bulmalarına yardım et George, tıpkı benim sana yaptığım gibi. Üzerlerindeki tozu kaldır. Kendi güçlerini keşfetmelerine yardım et. En iyi yaptıkları şeyi yapmalarına fırsat ver. Güçlerini gündelik olarak kullanmalarına izin ver ve bunu yaptıklarında hem ekibin hem de kendi değerlerinin on kat artacağını anlamalarını sağla. İşte sevgi budur. Gerçek sevgi, insanların yeteneklerini ve güçlerini kullanmalarına fırsat vermektir. Senin onları sevmen ve içlerindeki altını bulmaları için onlara yardım etmen sayesinde ışıldamaya başlayacaklar ve böylece sen de ışıldayacaksın. İşte Enerji Amiri olmak böyle bir şeydir; insanların en iyi yaptıkları şeyi ortaya çıkardığında, kendi iyi yanlarının da ortaya çıkmasını engelleyemezsin.”</p>

  <p class="normal">Tam bu noktada Joy da Jack de sustular ve tüm otobüse sessizlik hâkim oldu. Tüm yolcular bunun ne anlama geldiğini biliyordu. George artık hazırdı.</p>

  <p class="normal">Joy’un yüzünde, onunla gurur duyduğunu ifade eden bir bakış belirdi. Bilmesi gerekenleri George ile paylaşmışlardı ve Joy, büyük tanıtımdan önceki iki gün içinde George’un olağanüstü bir atılımda bulunmaya hazır olduğunu hissediyordu. Fakat bunun aslında, bir ürün tanıtımından çok daha fazlası olduğunu da biliyordu. Tabii ki başarının tadını çıkarmasını istiyordu; fakat aynı zamanda bu ürün tanıtımı çok başarılı olsa bile, bunun asıl planıyla hiçbir ilgisi olmadığının da farkındaydı. Elbette George olaya bu açıdan bakmazdı. Bu sebeple, eğer ürün tanıtımı bir felaketle sonuçlanacak olursa, olup biten her şeyin bir sebebi olduğunu ve ne yaparsa yapsın ya da bu noktadan hangi yöne giderse gitsin, öğrenmiş olduğu kurallar sayesinde, artık NRG Company’de ya da başka herhangi bir yerde inanılmaz bir kariyer ve yaşam sağlayacak donanıma sahip olduğunu ona bir kez daha açıklayacaktı. Artık kuralları biliyordu ve bu kurallar onu inanılmaz güçlü kılacaktı. Cuma günü gerçekleştirdiği büyük toplantı, bu uzun yolculuğun yalnızca bir ayağıydı ve hayat yolculuğundan gerçekten zevk alabilmek için son iki kuralı da öğrenmesi gerekiyordu. Aksi hâlde onu güçlü kılacak ve anlamlı bir yaşam için gereken asıl yakıtı kıl payı elinden kaçırabilirdi. George’un ofisinin önünde durduklarında, bunlar için bugün vakit kalmadı, diye düşündü Joy. Bu konuya yarın gireriz.</p>

  <p class="normal">George otobüsten inerken, Joy ardından şöyle bağırdı; “Bugün tüm sevgini ver onlara, George! Coşku, sevgi ve altını aklından çıkarma. Ve eşini sevmeyi de unutma sakın. Onun da buna ihtiyacı var. Tüm sevgini insanlarla paylaş, yarın seni yeniden sevgiyle doldurmak üzere burada olacağız!”</p>

  <p class="normal">George elini kalbinin üzerine ve sonrada dudaklarına götürerek Joy’a ve Enerji Otobüsü yolcularına bir öpücük gönderdi. Onlar farkında değillerdi ama her birine tahmin edemeyecekleri kadar şükran duyuyordu. Sevgisini ve enerjisini paylaşmaya hazır bir şekilde arkasını dönüp otobüsten uzaklaştığında, Joy ve Jack birbirlerine baktılar.</p>

  <p class="normal">Joy, “Hazır” dedi.</p>

  <p class="normal">Jack de, “Bence de” diyerek onu onayladı.</p>
</body>
</html>
