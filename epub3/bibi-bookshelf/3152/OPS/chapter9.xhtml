<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Eve Giden Küçük Tren</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="86" id="page86"></span><st c="0">Tuncer Bey İşbaşında</st></h1>
		<p><st c="21">“Rayları önce teraziye getirmek lazım,” dedi Tuncer Bey. </st><st c="79">“Bu işi ben mükemmel yapabilirim. </st><st c="113">Zeytinyağına gerek yok, onu yemeklerde kullanmanızı öneriyorum. </st><st c="177">Tabii, otların da tamamen temizlenmesi gerekiyor.”</st></p>
		<p><st c="227">Münevver Hanım çok sevinmişti. </st><st c="259">“Otların hepsinin temizlenmesini istemiyorum. </st><st c="305">Sadece kısaltılacaklar,” dedi. </st><st c="336">“Bu tren rayları yeşillikler arasında uzanacak.”</st></p>
		<p><st c="384">Tuncer Bey şaşkınlıkla ona baktı. </st><st c="419">Münevver Hanım kararlıydı.</st></p>
		<p><st c="445">“Yeşil halının üstünden giden bir tren olduğunu düşünün. </st><st c="503">Bu çok güzel olmaz mı?”</st></p>
		<p><st c="526">Tuncer Bey pratik insandı. </st><st c="554">Her isteği gerçekleştirmenin pratik yolları olabileceğin biliyordu. </st><st c="622">“Tabii </st><span epub:type="pagebreak" title="88" id="page88"></span><st c="629">ki,” dedi. </st><st c="640">“Tamir ettikten sonra, çimenlerin azıcık büyümesine izin veririz.”</st></p>
		<figure>
			<img src="image/img13.jpg" alt="Resim 13" /><st c="706"></st>
		</figure>
		<p><st c="724">Ertesi gün Tuncer Bey, evinin bodrumunda duran, yıllardır kullanmadığı alet çantasını açtı. </st><st c="816">Aletlerini tek tek elden geçirdi. </st><st c="850">Hepsi sapasağlamdı. </st><st c="870">Sanki zaman hiç geçmemişti. </st><st c="898">Hâlâ madende çalışıyormuş gibi, sabahın erken saatinde kalktı ve rayların başına geçti. </st><st c="986">Ölçtü biçti, su terazisiyle rayların seviyelerini kontrol etti. </st><st c="1050">Şaşılacak şeydi doğrusu: Raylar çok iyi durumdaydı. </st><st c="1102">Taş çatlasa iki haftalık çalışma sonunda onları eski haline getirebilirdi. </st><st c="1177">Değerdi doğrusu. </st><st c="1194">Hem zaten evde boş boş oturmaktan çok sıkılmıştı.</st></p>
		<p><st c="1243">Her gün sabahtan akşama kadar hiç durmadan çalıştı. </st><st c="1296">Bozuk travertenleri değiştirdi. </st><st c="1328">Eksik vida ve somunları tamamladı. </st><st c="1363">Ekseninden kaymış rayları yerine oturttu. </st><st c="1405">Yükseklikleri dengeledi.</st></p>
		<p><st c="1429">Raylar kısa zamanda sapasağlam olmuştu.</st></p>
		<p><st c="1469">İhtiyar bile bu işe şaşırmıştı. </st><st c="1502">Yattığı yerden gerinerek doğruldu, yavaş yavaş rayların üstünde yürümeye başladı. </st><st c="1584">Kıskançlıkla seyredenler de, iyi şeyler olacağına inanmaya başlamışlardı. </st><st c="1658">Ama homurtular yükselmeye devam ediyordu.</st></p>
		<p><st c="1699">“Üstünde vagon olmayan ray ne işe yarar ki?”</st></p>
		<p><st c="1744">“Bu raylar kömür taşımak için döşendi, insan için değil. </st><st c="1802">O yüzden, bizi taşımaz.”</st></p>
		<p><span epub:type="pagebreak" title="89" id="page89"></span><st c="1826">Meltem, Münevver Hanım’ın aklındakini gerçekleştireceğine inanmıştı. </st><st c="1896">Olumsuz konuşanları bağırarak susturmayı kendine görev edinmişti.</st></p>
		<p><st c="1961">“Boşuna konuşuyorsunuz! </st><st c="1986">Her şey mükemmel olacak! </st><st c="2011">Yoksa, İhtiyar asla rayların üstünde yürümezdi.”</st></p>
		<p><st c="2059">Sonuçtan hem Tuncer Bey hem de Münevver Hanım çok memnundu. </st><st c="2120">Tuncer Bey başını önüne eğerek, “Yine de, vagon yapımından anlayanlara ihtiyaç var,” dedi.</st></p>
		<p><st c="2210">Münevver Hanım sevinçle, “Bana o insanı bulacağınızı biliyorum,” diye el çırptı.</st></p>
		<p><st c="2291">“O kişi, Muzaffer Bey’dir. </st><st c="2319">Bu işlerde kimse onun eline su dökemez. </st><st c="2359">Üstelik, kapı komşum. </st><st c="2381">Ama nasıl olduysa aramıza kara kedi girdi. </st><st c="2424">Birbirimize küstük. </st><st c="2444">Beni arazisini çalmakla suçluyor. </st><st c="2478">Benden kırk beş metrekare alacağı varmış. </st><st c="2520">Oysa, bizim bahçelerimizin sınırları aşağı yukarı yüz yıldır aynı.”</st></p>
		<p><st c="2587">Münevver Hanım konuşmanın sonunu dinlemedi bile. </st><st c="2637">Sevinçle, “Ne yapıp edip, mutlaka onunla konuşmalısınız,” dedi.</st></p>
		<p><st c="2700">Tuncer Bey uzun uzun raylara baktı. </st><st c="2737">Raylar çok çekici gözüküyordu. </st><st c="2768">“Gerçekten de üstünde giden bir tren olsa, fena mı olurdu yani?” diye sayıkladı.</st></p>
		<p><st c="2848">“Peki o zaman,” dedi. </st><st c="2871">“Onunla konuşacağım. </st><st c="2892">Hem de şimdi.”</st></p>
		<p><span epub:type="pagebreak" title="90" id="page90"></span><st c="2906">“Yoksa kendisi burada mı?” diye merakla sordu Münevver Hanım.</st></p>
		<p><st c="2968">Tuncer Bey, “Şimdi arıyorum,” deyip telefonunu çıkardı ve Muzaffer Bey’i aradı.</st></p>
		<p><st c="3048">Telefon uzun uzun çaldıktan sonra açıldı. </st><st c="3091">Karşıdaki, titrek sesle cevap verdi. </st><st c="3128">Tuncer Bey, Muzaffer Bey’e övgüler yağdırarak başladı konuşmasına. </st><st c="3195">Onun, gelmiş geçmiş en iyi vagon yapımcısı olduğundan, zariflik ve bonkörlüğünden dem vurdu. </st><st c="3288">Daha sonra, madendeki günlerden konuşuldu. </st><st c="3331">Yorgunluk, dayanışma, gurur, onur, sevgi, bağlılık gibi kelimelerin bol bol geçtiği cümleler kuruldu. </st><st c="3433">Aralarındaki güçlü dayanışmayı nasıl oldu da unutmuşlardı?</st></p>
		<p><st c="3491">Tek tek örnekler hatırlandı. </st><st c="3521">Seksen üç yılındaki göçükten birbirlerini nasıl çıkardıklarından, gaz patlamasından nasıl kıl payı kurtulduklarından söz edildi. </st><st c="3650">Tuncer Bey, Muzaffer Bey’in oğluna aldığı doğum günü hediyesinden bahsetti. </st><st c="3726">Biyoloji bölümüne girme kararını Muzaffer Bey sayesinde almıştı. </st><st c="3791">Onun hediye verdiği mikroskobun çocuğunun hayatını yönlendirdiğini sevgiyle hatırlattı. </st><st c="3879">Oğlunun; sineklerin kanatlarını, pisipisi otlarını, erik ağacının yapraklarını mikroskopta nasıl tutkuyla incelediğini anlattı. </st><st c="4007">Oğlu şimdi öğretim üyesi olma yolunda hızla ilerliyordu. </st><st c="4064">Muzaffer Bey’e ne kadar teşekkür etse azdı. </st><span epub:type="pagebreak" title="91" id="page91"></span><st c="4108">“Aman efendim”, “rica ederim efendim”, “o sizin güzelliğiniz”lerle devam eden sohbet, ortak seyahat anılarına kadar genişledi.</st></p>
		<p><st c="4234">Kırk beş dakika telefonla konuştular. </st><st c="4273">Tuncer Bey telefonu kapattığında, komşusuyla barıştığı için çok mutluydu. </st><st c="4347">“Bu, sayenizde oldu,” diyerek Münevver Hanım’a sarıldı.</st></p>
		<p><st c="4402">Münevver Hanım umutsuzlukla, “Vagon konusunu sorabildiniz mi?” diye sordu.</st></p>
		<p><st c="4477">“Hangi vagon konusunu?”</st></p>
		<p><st c="4501">“Canım, demiryolu üstüne vagon yapmayacak mıyız? </st><st c="4551">O yüzden Muzaffer Bey’i aramadınız mı?”</st></p>
		<p><st c="4590">Tuncer Bey alnına koca bir şaplak yapıştırarak, “İnanın tamamıyla unuttum,” dedi. </st><st c="4673">“Konuşmaya öyle dalmışız ki, asıl konu aklımdan uçtu gitti.”</st></p>
		<p><st c="4733">Tuncer Bey, tekrar telefon ederek, kısa yoldan konuyu anlattı.</st></p>
	</section>
<div id="charCountTotal" value="4796"></div></body>
</html>
