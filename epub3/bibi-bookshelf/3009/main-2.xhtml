<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>«Ne bileyim işte. Er kişisin, Sultansın. Er kişiler bir de Sultan oldu mu, ulu orta lâf edilmemeli. Erin bile olsa sözünü tartıp konuşmalı.»</p>
<p>«Sana hiç kızdım mı Selcen? Benden korkarsan beni sevemezsin ki. Sultan olduk diye sevmedin mi yoksa? Sustun hay Selcen, öyleyse Sultanlık çok pahalıya mal olmuş bize, yazık!»</p>
<p>«Hayıflanma Alparslanım. Selcen'i bilirsin sen. Sustuysam, bizim de düğünümüz sayılır dedin de, onu düşündüğüm içindir. Her şey bir gün içinde olup bittiydi. Karabudundan Çağrı'nın oğlu ile Karabudundan Sav Tekin'in kızı evlense, düğünleri daha çok uzardı, daha çok şenlenirdi, işte öyle.»</p>
<p>«Çok dertlenmişsin?»</p>
<p>«Yoo. Alparslan'ın karısı olmak yetti bana, bin toy düğüne bedel sayarım, az bile sayarım.»</p>
<p>«Al işte. Yer yerinden yıkılıyor keyfinden. Halifenin hediyelerini gördün mü? Ya Bizans elçilerinin getirdiklerini hay Selcen? Bu ne demektir? Bu seninle benim çocuklarımızın düğünü, hem gökyüzünde hem yeryüzünde yapılıyor demek midir?</p>
<p>Öyleyse seninle benim sayılır Selcen. Sana bir şey desem inanmazsın ki.» «Neden? Sana inanmamak Tann'ya inanmamak olur benim için; olmaz mı?» «Benim için bu yeter Selcen; benim için, herkes gibi bir Alparslan için Selcen, dünya malı demektir. Bunu böyle belle.»</p>
<p>«Bir şey diyecektin, hani desem inanmazsın ki dedin de.»</p>
<p>«Kalsın. Söylemezsem ben daha dolu olacağım. Su testisi gibi. Bırak da dolu durayım!»</p>
<p>Ay ışığı Merv suyunda yalazlanıyordu. Merv Suyu, sessizce yatağından kabarmış, bütün Merv'e taşmış. Merv de yetmemiş bütün yeryüzüne sine sine, bütün yeryüzüne doyura doyura yayılmıştı. Alparslan, dizi dibinde uysal bir ipek bürümcek sessizliğinde oturan Selcen'le suyun ve ay ışığının arasında bir yerde</p>
<p>gibiydi. «Çağrı Bey babam görmeliydi ki.» dedi; «Sarı Hoca olmalıydı ki.» Selcen, Alparslan'ın yaslandığı dizinde bir kasılma hissetti, öfkeyi andırır bir şekilde</p>
<p>belirsizce titremişti. Yavaşça elini Alparslan'ın dizine koydu; katılık daha belirliydi. Sorup sormamağı düşündü; bekledi.</p>
<p>Alparslan: «Kavurt niçin gelmedi?» diye söylendi. Dizindeki öfke, sesinde daha çok belli oluyordu.</p>
<p>«Gelmezse gelmesin. Sanki Kavurt'un gelmesi...»</p>
<p>«Bizim düğünümüzde de bulunmamıştı. Çağrı Bey babamın öfkesinden bile çekinmemişti.»</p>
<p>«Kavurt'u ne düşünürsün hay Alparslanım. Kavurt'u düşünmen en sonraki iş.» «Kavurt bizim için iyi şeyler düşünmüyor.»</p>
<p>«Düşünmezse kendi bilir. Dert mi hay Alparslanım, o da bir dert mi?» Alparslan, Selcen'in dizine yaslandığını, bir eliyle yatıştırır gibi, yaslandığı dizi okşadığını da unutarak fırlayıp kalktı. Selcen neredeyse düşecekti, son anda elini</p>
<p>dayanak yapabildi. Şaşkın ve kuşkulu baktı.</p>
<p>«Dert ki dert Selcen... Dert ki ne dert hem de.»</p>
<p>Geniş odada dolaşıyordu. Selcen: «Ne dertmiş ki?» diyerek kalktı; «Kavurt içindir.</p>
<p>Dert varsa, kendisi düşünmelidir.» .</p>
<p>Alparslan'a yaklaştı; Alparslan, Selcen'in yaklaştığını fark etmemiş gibi dolaşmasına devam etti: «Kardeşlerimin, hısımlarımın üstüne gitmekten bıktım, başkaldırılarından utanır oldum. Neden, neyi, niçin istiyorlar? Bildiklerinden mi</p>
<p>istiyorlar, bilmediklerinden mi? Sanırlar ki Sultan olmak hoştur, kolaydır, keyiflidir.</p>
<p>Sanırlar ki bunca insanın vebali, bunca insanın, bunca gelecek insanın, hem de bunca yaşayan insanın günahı Sultanın omuzlarına yüklenmiş değildir. Sultan dediğin sultanhğınca soluk bile alamaz hay Selcen, bildikleri yok ki...» «Öyleyse ne dertlenirsin hay yiğidim? Neden böyle bir günde kendini yorarsın yazık değil midir canına? Yakutlu Ağabeyin yanında ya, yeter!»</p>
<p>«Yakutlu Ağabeyim yeter yetmesine de. Kavurt niye böyle, niye böyleler?» Bunalır gibiydi. «Neden görmüyorlar? Çok değil Selcen, o kadar uzağı değil, elli yıl öteyi bile değil, yarınki gün ne yapacaklarını bugünden hesaplamamışlardır. Kavurt'u bilirim ben, ötekileri de; çok iyi bilirim; bilsem ki yarın ne yapacaklarını hesaplamışlar, hiç düşünmem hemen buyruklarına girerim. Sanırlar ki Sultanlık Bey</p>
<p>Konağında yan gelip yatmaktır, sağa sola buyruk yollamaktır. Şurda, şu Bey Konağının içinde atacağın bir adım, bin yıl sonra ses verir hay Selcen. Bin yıl sonra alkışlanır mısın, kötülenir misin, suçlanır mısın; bin yıl sonra hay yaşamaz olaydı diye lanetlenir misin diye düşünmezsen Sultanlığına Sultanlık mı denir?» Gelip Selcen'in önünde durdu. Gözleri, Selcen'in gözlerine takılıp kaldı bir süre. «Gün olur ki hay Selcen, Sultanlık yükünden korkarım. Karabudundan bir Selcen'in kocası olmak isterim, iki ipekli dokuma tezgâhım olsun isterim. Koza yetiştireyim elerim. Karabudundan Selcen'in kocası olmak yeter de artar bana, dedim işte en sonunda, su testisi boşaldı. Sarı Hoca sağ olmalı da duymalıydı ki; gözlerini şöyle bir belertip bakmalıydı ki...»</p>
<p>Selcen: «Şöyle mi belertmeliydi?» diye Sarı Hoca'nın öfkeli bakışlarını taklit etti. Alparslan çocuklaşıverdi; güldü ama çabuk topladı kendini: «Sarı Hoca'yı incittin say. Düşüne girip hesap sorarsa senden şaşma» dedi. Öfkesi, kuşkuları, dertlenmesi az önce çocuklaşıverip gülmesiyle birlikte yok olmuştu. Yine de yüz</p>
<p>çizgilerinde ve bakışlarında bir tortu yardı. «Kavurt'un üstüne yürümek olmaz inşallah» diye mırıldandı; «Beceriksizdir, düşüncesizdir. Kardeşimdir, bıktım hısım</p>
<p>üstüne yürümekten, utançh bir iş. Yapacak o kadar çok şey varken, o kadar çok şey varken hem de zamanım o kadar azken, yakınken. Allah'tan ki Yakutlu benden yana çıktı; onun üstüne hiç gidemezdim!»</p>
<p>Selcen ürperdi. Saçlarının dibinde ter taneleri tomurcuklandı. Yüreğine kötü bir korku yapıştı. «Ne demeğe getirdin Alparslanım. Demen ne demendir. Tanrı aşkına söyle, bir tuhaf söyledin, bir tuhaf baktın, neden?»</p>
<p>Alparslan: «Zaman Selcen» diye sayıklar gibi konuştu; «Zaman işte, hem çok uzun hem çok kısa. Onu demek istemişimdir. Lâf işte; insan bilmeden neler konuşur ne bilirim.»</p>
<p>Selcen ağlayacak gibiydi. Düğünü düşünmek istedi. Uzaktan dövülen davulları. Davullar bin yıl öteden dövülür gibiydi; düğün bin yıl gerilerde; düşünemedi. Ellerinin titrediğini Alparslan'a göstermemek için saklamağa çalıştı.</p>
<p>«Konukların</p>
<p>yanına gitsek mi ki?» diyebildi: «Epey oldu. Ayıplayan çıkar belki.»</p>
<p>Alparslan şahnişinden Merv suyunda genişleyen ay ışığına bakıyordu. «Hele sen git de Selcen» dedi; «Sen görün de. Ordu beyleri gelecekti; onlarla bir konuşmam olacak. Konuşmayı bitirince ben de gelirim. Gelinlere diyeceklerin vardır. Melik Şahımızın Terkenini nasıl buldun?»</p>
<p>«Soylu güzel. Karahanh'da böylesi az bulunur. Huyu da yüzü gibiyse...» «İnşallah.» Durdu. Öylece Merv suyuna baktı. «Yarın Melik Şahımızı Veliahdım olarak bildireceğim Selcen.»</p>
<p>«Neden?» Selcen'in sesi açıkça titremişti; feryada hazırlanan bir titreyişti.</p>
<p>«Öyle düşünürüm.»</p>
<p>«Neden? Hay Alparslanım neden? Yüreğimi dağlaman neden?»</p>
<p>«Niye üzüldün hay Selcen, sevinmeli değil misin? Daha biz yaşarken gözümüz görür, elimiz tutarken bu işi yapmazsak yarın ne olur? Kardeş kardeşe düşmez mi?</p>
<p>Amca yeğenin üstüne yürümez mi? Millet bölünürse devlet yok olur hay Selcen, Melik Şahımız da benim çektiklerimi mi çekmelidir?»</p>
<p>Selcen'in yanına geldi, omuzlarını tuttu. Saçlarını ağır ağır, yavaş ve yumuşak okşadı; parmaklarıyla taradı. «Benim yarım bıraktığımı Melik Şah'tan başkası tamamlayamaz. Biz bir başlangıcız, iyi başlayıp doğru adım atmazsak. Hadi git artık.</p>
<p>Ordu Beyleri geldiğinde beni yalnız bulmalılar. Sav Tekin Bey baban da gelecek.» Eğilip Selcen'in alnından usulca öptü. Öpüş tatlılığıyla: «Sen yaşadıkça ben de yaşarım hay Selcen» dedi; «Ömrünü uzatmağa bak.»</p>
<p>«Elimde olsa. Elimde olsa Alparslanım. Ölmem bile.»</p>
<p>«Git Selcen. Tanrı her şeyin en iyisini bilir.»</p>
<p>Selcen gittikten sonra Alparslan, daha o oradaymış gibi, odadan çıkmamış gibi bir süre Selcen'i avuçlarında hissetti. Selcen'in çıktığı kapı sanki hiç açılıp kapanmamıştı. Yavaş yavaş oda soğudu, odada taş duvarlar taşlığını belli etti; oda yalnızlaştı. Selcen'in yokluğu, odada bağırmağa başladı. Alparslan, Serahs Çayının kıyısındaki kayadan, Kavurt'un söylediklerinden kaçarken ne duyduysa şimdi de onu duyuyordu.</p>
<p>Ordu Beyleri içeri girdiğinde Alparslan şahnişinden Merv suyuna bakmaktaydı.</p>
<p>Alpaslan'ın kölesi Sadi, odada sönük duran kandilleri yaktı. Efendisine baktı, gitmesi lâzım geldiğini anladı, çıktı.</p>
<p>Ordu Beyleri bir sıra karşısında idi; Sav Tekin, Gümüş Tekin, Alparslan'ın en büyük kardeşi Yakutlu Bey, sonra Porsuk Bey, Sanduk Bey, sonra Alparslan'ın çocukluk arkadaşları Afşin, Ersagun, Çavlı, Buldacı, Artuk ve Yağmur Beyler, sonra ötekiler... Gümüş Tekin'den başka herkes sakindi. Bir Gümüş Tekin'in çiçek bozuğu yüzü gergin, fazla düşünceli, bakışları huysuzdu. Alparslan'ın gözleri en çok Gümüş Tekin'in huysuz bakışlarını tuttu bir müddet bırakmadı.</p>
<p>Alparslan'ın yüz çizgileri yine savaş sertliğiyle bölünmüştü, gözlerine çifte kartal yuvalanmıştı. «Sizi eğlentinizden ettim.», dedi: «Toy düğün vakti, toy düğün vakti olmalıdır. Toy düğünde savaş düşünülmemelidir. Gelgelelim biz devlet idare ederiz. Vaktimiz daralmışsa toy düğünde de savaş düşünürüz.»</p>
<p>Beyler irkilir gibi oldu. Bakıştılar. Ne denecekti şimdi? Sav Tekin'e yan gözle döndüler, Sav Tekin, Sultan'ın kaynatasıydı; kılıç hocasıydı. Sultanla senli benli herkesin içinde konuşabilirdi; konuştuğunda konuşmasını da bilirdi. Sav Tekin bunun böyle olduğunu, konuşması gerektiğini anladı: «Alparslan Sultanım, izin verirsen diyeceğim ki, ordunun beyleri sözlerinden şaşırmış olmalılar; Sultanın sözleri ne demeğe gelirmiş benden öğrenmek isterler. Onun için bana bakarlar...</p>
<p>Lâkin ben de onlardan ayrık değilim. Aydınlanmak istesek Alparslan Sultanımız ne buyurur?»</p>
<p>«Şöyle desek Sav Tekin Bey, yeryüzü çok büyük, yeryüzünde yapılacak işler ondan da çok. Gel gelelim insan ömrü yeryüzünün üstünde döner, yeryüzünden küçüktür, hem de yapılacak işlerin yarını da azdır. Öyleyse, az ömrün değerini bilmek gerek. Demem, budur işte. Bu mesele anlaşıldı saydık. Öyleyse İkinciye gelelim. Yarın, gün kuşluğa ererken Melik Şah veliahdım diye biline. Böyle düşündük, böyle uygun gördük, böyle buyuracağız. Gün akşamlıdır, hem de Sultanın bile sonu ne olacaktır bilinmez. Babamızdan ve amcamızdan aldığımız bayrağı götürdüğümüz yere dek götürürüz; götüremediğimiz burca birinin dikmesi gerek. O biri de kim olacaksa şimdiden bilinmeli. Ben, hükümdarınız olarak Melik Şah'ı uygun gördüm. Bu akşamdan, burada, bana düşündüklerinizi söyleyin. Yarın, merasimde ben veliahdın atının dizginlerini tutup yedekledikten sonra itiraz edenin iki elim yakasında olur; ölmüş olsam bile.»</p>
<p>Susup teker teker beyleri süzdü. Gümüş Tekin'in çiçek bozuğu yüzü daha da gerilmişti. Huysuz bakan gözleri, aptallaşmış düşüncelere doğruydu.</p>
<p>Herkesten önce Yakutlu Bey söz aldı. «Senin düşüncelerin benim düşüncelerimdir, Alparslan Sultanım,» dedi; «Senden sonra yaşamak gibi bir bahtsızlığa uğrarsam yeğenimin buyruğunu senin buyruğun belleyeceğim. Çağrı Bey babamızın ruhu şahidimiz olsun. Devlet iki başlı olmaz.»</p>
<p>Sav Tekin en sonra yemin etti. Ne yüzünde, ne de bakışlarında hiç bir şey değişmemişti. Alparslan, gözlerinde yuvalanan çifte kartal bakışlarını ancak o zaman yumuşattı.</p>
<p>Hatta ferahladı; göz kapaklarını yorulmuş gibi kapayıp açtı. Hafifçe gülümsedi. «Öyleyse.» deyip kısa bir süre sustu; sonra «Öyleyse.» diye tekrarladı; «Kilit meselesine gelelim.» Sav Tekin bir garip ürperdi; üşür gibi, birden ısınıp yanar gibi, binlerce kişinin ortasında yalnız bırakılmış gibi ürperdi. Yahut da, uzak, tenha, kimsesiz bir dağ başı yalnızlığındayken yüz binlerce kişinin soluğunu aynı anda duydu. Bir soğuk ekim günü, bir soğuk Türkmen çadırı, bir soğuk baskın. Buzlar,</p>
<p>soğuk sular, kaçan atlar. Şimdi hemen çoğu ölmüş yüzlerce insanın korkusu.</p>
<p>Hele</p>
<p>üç kişinin; sarımsı titreyen bir sakalın, çakır bakan bir çift gözün ve Tuğrul Bey'in hep düşünceli alnının bir yanıp bir sönen pırıltıları bir arada Sav Tekin'i sarıverdi. Alparslan, şahnişinin pervazına çakılı bir çivide asılı duran kilidi alıp geldi.</p>
<p>Beylere</p>
<p>gösterdi: «Bu kilit.» dedi; «Meselesini konuşmak istediğim kilit bu kilit. Sav Tekin'in Sarı Hoca'ya emaneti, onun da bana mirasıdır. Bu kilidi Sarı Hoca, Şahmelik'in baskın yaptığı gün vermişti.»</p>
<p>Son cümlesinde Alpaslan Gümüş Tekin'e baktı. Gözlerini ayırmadan: «Beylerim!» dedi. «O baskını bir daha yaşamamamız gerek. O bozgunu Selçuklu bir daha görmemeli. Onun için de kilidin açılması gerek. Sarı Hocam, bu kilit sağından solundan dövülmeli, iyice dövüldüğüne kanaat getirilince de besmeleyi çekip anahtarı kilidin içinde çevirmeli demişti. Bizim de öyle yapmamız gerektir.» Gümüş Tekin gözlerini yere eğdi.</p>
<p>Alparslan, beyleri teker teker bir daha süzdü. «Bu kilidi Bizans sayın siz.</p>
<p>Bizans'ı da,</p>
<p>bu kilit gibi yıllar yılı toprak altında kalmış, paslanmış bilin. Doğrudan anahtarı vurup kilidi aşamayacağımıza göre her biriniz bir yanından gevşetmeğe bakmalısınız. Yakutlu Beyimiz, ordusunu alıp Vasparapung Bölgesinin kuzeyinde</p>
<p>kalan kaleleri vuracak; Ani kalesinde üslenecek. Gümüş Tekin; güney bölgeleri sana aittir. Üslendiğin yeri biz bileceğiz. Güneyden Urumeli içlerine doğru istediğin yönde akabilirsin. Sav Tekin ise Gümüş Tekin ile Yakutlu Beyimizin sağ geri yanlarında kalan güney doğuyu tutacak. Buldacı ile Çavlı Beyler Sav Tekin'in buyruğuna girmelidir. Atsız ve Yağmur Beyler Gümüş Tekin'in geri yan güneyinde,</p>
<p>Sanduk ve Artuk Beyler Yakutlu Beyimizin ileri karakolları durumunda bulunacaklardır. Yan kuvvetler Ordu Beylerinin, Ordu Beyleri veliahdımız Melik Şah'ın buyruğundadır. Haberleşmeler bu yollardan olacaktır; benim buyruğum bu yollardan gelecektir. Sakın ola ki, vurulan bir kale, basılan bir ülke teslim alınmaya, yerleşilmeye. Hareketleriniz eşkıya hareketleri gibi olmalıdır, vurup kırıp, talan edip, yağmalayıp geri çekilmek, üssümüze dönmek. Her ordu kendi başınaymış gibi, hatta her Bey kendi başına buyrukmuş gibi gözükecektir. Bir şey söylemek</p>
<p>istersin Gümüş Tekin. Söyle bakalım işitelim.»</p>
<p>Gümüş Tekin, ilk sözlerinde güvensizdir: «Beylerin, bir başına buyruk olması.» dedi, tereddüt etti, Yakutlu'ya baktı, Sav Tekin'den destek aradı gözleriyle, sonra</p>
<p>daha güvendi. «Bu ordu içinde parçalanmak demektir. Kimsenin kimseyi dinlememesi demektir.»</p>
<p>«Nedenmiş o? Nasıl sözmüş?»</p>
<p>«Ben Beyime buyruk verirsem, Beyim de buyruğumu dinlemezse ne yapmalıyım?»</p>
<p>«Selçuklu ordusunda ne yapılıyorsa onu yaparsın?»</p>
<p>«Sultanın buyruğu bu yolda deyip de direnirse?»</p>
<p>«Gümüş Tekin sözümüzü yanlış anlamış. Demem şu demedir, açıklıyorum. Buyruğu iyi dinlemelisiniz. Selçuklu ordu nizamı bozulamaz. Çeriden beye, beyden bana kadar, töre ne diyorsa kıl payı ayrılamaz. Yakutlu Bey'in Ani Kalesinden ileteceği</p>
<p>buyruğum, Urumelinin en uç noktasında bir tek çerimiz bile varsa, o çeri tarafından yerine getirilecektir. Bu böyle biline. Gelgelelim o en uç noktadaki çeri, başına buyruk olarak hareket ediyormuş gibi görünecektir. Bu ne işe yarayacaktır? Bu şu işe yarayacaktır ki; Bizans Kralı, karşısında düzenli bir ordu olduğunu anlamaya.</p>
<p>Sultan'dan kopmuş, hattâ Sultan'a başkaldırmış bir alay Türkmen eşkıyası sana;</p>
<p>bunun için de tedbirini almaya. Böyle böyle halkı, asayişsizlikten, malından canından emin olmaktan, korkudan bizar hale gele ve sonunda krallarından umudu</p>
<p>kese. İşte kilidin açılacak hale gelmesi budur. Halk anahtarı bekler, anahtarı... O zaman! Duyuldu mu söylemek istediğimiz?»</p>
<p>Gümüş Tekin bir kere itiraz etmişti; ince işlere de aklı pek yatmazdı, sonuna varmak istedi; «Her başına buyruk Beyin sonu nereye varır bilinmez; ben olsam düzenli bir ordunun töresini sakatlamam...»</p>
<p>«Benim hükümdarım siz değilsiniz Gümüş Tekin; sizin hükümdarınız benim.» Alparslan, sesindeki öfkeyi belli etmemeğe gayret ediyordu; «Hükümdar olsaydınız</p>
<p>ne düşündüğünüze karışmak istemezdim.»</p>
<p>Geniş odada soğuk bir yel dolaştı. Gümüş Tekin'den başka herkes Alparslan'a bakıyordu. Yakutlu Bey, odada hâlâ esen soğuk yeli dağıtmak ister gibi: «İzin verirsen Alparslan Sultanım bir çift sözüm de benim vardır, söylemek isterim...» Alparslan ağabeyine «Senin için izine lüzum yok» der gibi baktı. Yakutlu rahat, art düşünceden uzak, yatıştırıcı: «Gümüş Tekin belki de araya kötü düşünceli kimseler</p>
<p>karışır diye düşünür Alparslan Sultanım» dedi. «Selçuklu'ya güveni vardır, bilirsiniz.» Alparslan, Yakutlu Bey'in maksatsız yatıştırıcı sözlerinden hemen faydalandı. Sav Tekin'e bakarak: «Kötü düşünceli kimseler, dedin Yakutlu Bey... Kimlerdir?</p>
<p>Selçuklu içinde midir?» Sav Tekin, Yakutlu Bey'in düşünmesinden, Alparslan'ın da kendisine bakmasından</p>
<p>istifade etti: «Selçuklu içinde olmamak gerek...» dedi; «Herhal Râfızîleri kastetti.» Daha çok genç beyler sözün nereye vardığını anlamışlardı. Afşin ve arkadaşları daha dikkatli oldular. Yakutlu Bey, Sav Tekin'e «Bunu da nerden çıkardın?» diyormuş gibi baktı. Alparslan'ın kaşları çatıldı: «Eyi.» dedi. «Söz buraya vardıysa,</p>
<p>ne düşünürüm anlamanızı isterim. Ben derim ki, biz Selçukluyuz; Selçuklu, Oğuzlunun hasıdır derim. Devlet kuruyoruz, devlet! Çobanlık yapmıyoruz, sürü gütmüyoruz. Devlet birlikle olur; birliğimiz dinimiz olmalıdır, varacağımız yerdekiler bizim soyumuzdan gelmediğine göre başka şekil düşünür müsünüz? Öyleyse Islâm'ız! Rafızîlik, Bâtınîlik bilmem nelik yok; bölücülük tanımıyorum. Kim</p>
<p>ki Islâm Selçuklu'yu bölmek için mezhep çıkarır, helak oluna. Bu böyle biline, dışına çıkılmaya. Gelgelelim gittiğiniz yerlerdeki din adamlarına, ilim adamlarına iyi davranın; her Râfızî'yi hemen yok etmeyin. Küpeli Hafız'ın adamları hangi kılıkta</p>
<p>karşınıza çıkar bilinmez; her gittiğiniz yerde Küpeli Hafız'ın bir adamı vardır bakarsın, Rafızî kılığına da girmiş olur. Şimdi, dediklerimi dedim sizlere. Varın gidin.</p>
<p>Yarın toy düğün bitmeden her biriniz ordunuzu alıp gidin. Öyle bir gidin ki Bizans elçisi gideni Sultan'a gücenmiş de gitmiş bilsin... Afşın'la Ersagun'a gelince...</p>
<p>Onlar</p>
<p>da...»</p>
<p>Alparslan sözünü bitirmedi. Alparslan'ın hizmetine bakan cılız Sadi içeri giriverdi.</p>
<p>Hele böyle, Sultan, Ordu Beylerini toplamış meşveretteyken içeriye kimsenin giremeyeceğini bildiğine göre girmesi ya birden aklını kaybetmiş olmasındandı yahut da buyruğu unutacak kadar önemli bir haberi vardı.</p>
<p>Alparslan ayağa kalktı.</p>
<p>Sadi, Alparslan'ın önünde yere kapandı. «Bağışla beni Sultanım; haber, bekleyemeyecek gibiydi, bekletilemeyecek gibiydi...» diye mırıldandı. Alparslan «Kalk da söyle, nedir?» diye sordu. Sakindi.</p>
<p>Ordu Beyleri, endişeyle beklediler; Sadi'nin kalkıp konuşması bir yıl boyu uzamış gibiydi.</p>
<p>«Kavurt Bey Sultanım... Biraderiniz Kavurt Bey, başkaldırmış. Rey üzerine yürürmüş...» Alparslan farkında olmadan gözlerini yumdu. Sımsıkı kapadı. Dişleri de kenetlenmişti. Yakutlu Bey, Sultanın huzurunda olduğunu unutup: «Namert!» diye öfkelendi.</p>
<p>Tükürürcesine konuştu: «Bahtsız budala!»</p>
<p>Alparslan: «Biz ne düşünürüz, Beyimiz neyin peşinde hay Yakutlum... Duydun ya.» dedi; sesi, yüreğinde birden başlayan acıyla dolmuştu. Yakutlu Bey: «Iznin olursa varıp haddini bildireyim.» dedi; «Küçüğümdür. Cezasını veririm.» Hemen gidecek gibiydi. Alparslan: «Bu benim işim ağabey.» diye durdurdu. Sesi birden ihtiyarlamıştı, üzgündü: «Beni tanımaz, bana baş kaldırır.»</p>
<p>Yaklaşıp ağabeyinin omzunu tuttu: «Seni daha büyük işler bekler Yakutlu Beyim, çetin işler bekler. Göreyim seni...»</p>
<p>Sonra dönüp bütün Beylerine baktı: «Hiç bir maksadı yokmuş gibi görünen atanlarınız kaç yıl sürecek şimdiden söyleyemem. Fakat uzun sürmeyecek. Benim</p>
<p>de o kadar vaktim yok. Beş altı yıl sonra nerede birleşeceğimizi, kilidi nerede açacağımızı kesin olarak bildiririm. Şimdi varın dinlenin. Yarın Melik Şah'ın merasiminden sonra ilkin Yakutlu Bey Merv'i terk edecek, sonra Gümüş Tekin, sonra ötekiler... Afşın'la Ersagun şimdi benimle gelsinler, Kavurt'a gideceğiz bu gece yarılanmadan.» Helâllaştılar.</p>
<p>Yakutlu Bey'le Alparslan kucaklaşırken Beyler, bir an her ikisinin de birbirinden ayrılamayacağını sandılar. İki kardeş, et ve kemik olup yapışmış gibiydi. Alparslan, Gümüş Tekin'i kucaklarken: «Kuşkun yersiz Gümüş Tekin» dedi.</p>
<p>Sakin,</p>
<p>güven verici, dosttu. «Selçuklu çeri nizamı bizim yüreğimizde değil midir?</p>
<p>Nizamın</p>
<p>bozulması için yüreğimizin bozulmuş olması gerekmez mi? Rafızî yüreği mi sanırsın Selçuklu yüreğini?»</p>
<p>Beyler çıkıncaya kadar da konuşmadı bir daha.</p>
<p>Afşin ve Ersagun'la yalnız kaldığında, yüreği gizliden tedirginleşmişti. Bir süre odayı bir uçtan bir uca arşınladı. Bir ara: «Afşin» dedi; «Afşin. Sen de Ersagun!» Susup yine baktı. Birkaç şeyi bir arada düşünüyor olmalıydı. Afşın'la Ersagun'un ikisi ortasında durdu. «İkiniz de iyi dinleyin. Asıl iş ikinizdedir. Biriniz bin yıl sonra yiğitler yiğidi, biriniz bin yıl sonra hayınlar hayını diye bilineceksiniz. Hanginiz hayın olmak ister? Kendiniz seçin.»</p>
<p>Afşin da Ersagun da susup kaldılar. Kendilerinden çok Alparslan'a inanmış olmasalar susmayacaklardı. Cevap veremediler. Alparslan: «Biriniz bir fırsatını bulup Gümüş Tekin'i öldüreceksiniz. Gümüş Tekin öyle bir yerde ki, Bâtınîlere kendisini kolayca kaptırıp Sultanlık davasına düşer; Selçuklu'yu yarı yolda bırakır...</p>
<p>Onu telef etmek zorunda kalacağız. Gümüş Tekin'i telef eden yerine Ordu Beyi olacak. Biriniz bu işi beğenmeyip ötekine baş kaldıracak, dövüşüp yenilecek, kaçıp</p>
<p>Bizans'a sığınacak. Bizans'ın güvenilir adamı haline gelip orada hem Bizans ordu için hazırlayacak. Gelgelelim bu yiğitliği kimse bilip anlamadan hayattayken de, öldükten sonra da onu hayın bilip hayın çağıracak, lanetleyecekler. Hanginiz bu yiğit hayınhğa talip?»</p>
<p>Cevap yoktu; konuşmadan ikisi de bu işe talip imişler gibi bakıyordu; ikisi de bu işi istemiyor gibi bakıyordu.</p>
<p>Alpaslan: «Pekâlâ» dedi. «Şimdi biz bizeyiz. Eskisi gibi, yıllar öncesi gibi bir oyun oynayalım haa. Hani oynardık. Çöp çekelim. Çöpü ben tutacağım. Çöpü bulan hayın olsun?»</p>
<p>Çöpü Ersagun buldu.</p>
<p>Alparslan, «Sen benim amca yeğenimsin hay Ersagun, hayınhk sana yakışırdı» diye takıldı. Sonra «Alnına yazılmış, ben de seni münasip görürdüm.» dedi. «Hem dilin lâf yapar, hem suya benzersin, hem de tek başına kendini görür gözetirsin.</p>
<p>Afşin,</p>
<p>Gümüş Tekin'i telef edip Ordu Beyi olunca ona karşı gel, çerini çekip kaç...</p>
<p>Gayri</p>
<p>gerisini sen hesaplarsın. Bizans'a varınca Küpeli Hafız'ın adamları da seni bulur zaten. Arta kalanını yolda konuşuruz. Kavurt şimdi bizi beklemez, sabah olmadan karşısına çıkmalıyız. Ben bir abdest tazeleyinceye kadar siz çeriyi hazır hale getirin bakalım. Durmayın!»</p>
<p>Merv Suyunda ay ışığı yavaş yavaş kararıyordu. Merv Suyu geniş yatağından dar yatağına çekiliyor, karşı yaka kandilleri ölgün pırıltılarını daralan suyun titreyişine bırakıyordu.</p>
<p>Merv de gökyüzü de daralıyordu.</p>
<p>Alparslan haberi duyduğundan bu yana yerini yadırgamakta olan yüreğini ferahlatacakmış gibi iç çekti: «Kardeşkanı dökmem inşallah» diye mırıldandı. Ellerine baktı, ay ışığı beyazındaydı.</p>
<p>Balçar, Vasili'nin meyhanesine geldiğinde kimseyi bulamadı; soluk soluğaydı. Denizin de karıştığı boğucu sonbahar havası kötü bir ter halinde bedenine yapışıyordu. Basık meyhanenin şarap sızan havası daha da kötüydü.</p>
<p>Vasili'yi aramak için çıktı: «Denize çimmeğe mi gitti, yoksa servilerin altına mı uzanıp yattı domuz Vasili nedir?» diye söylendi.</p>
<p>Vlanga Mezarlığının yanı sıra Forum Bovis'e çıkan tozlu yolda kimse yoktu; ayak takımından birisi duvarın çıkıntısına yaslanıp uyuklamaktaydı. Duvara çıkıp mezarlığa baktı, ne haçların gölgesinde, ne de servilerin altında Vasili'yi göremedi.</p>
<p>Börkünü çıkarıp bir koluna hırsla vurdu: «Tuh be domuz Vasili, tamuya mı vardın nedir?»</p>
<p>Uzun saçlarının uçları soğuk soğuk, çıplak boynuna yapıştı; börküyle sildi. «Bu Selçuklular da lâfmış bre. Boşuna şişirmiş Vasili domuzu.» Çocuksu bir öfke içinde söyleniyordu. «Boşuna umudumuzu bağladı. Ya bizim içimizdeki gün doğusu deliliği neydi bre? Çocukluktan beri. Tuh ki Tuh! Yalanmış. Aldatmacaymış. Tuh bre... Gayri gün doğusu da öldü belle Balçar sıçanı.»</p>
<p>Paramparça güldü. «Sıçan ki ne sıçan ya. Bizans kedisinin dişlerine kısılmış parmak boyu sıçan. Yoksulmuş hepten Balçar.»</p>
<p>Kendi kendine kızamıyordu da, acınıyordu. Umutsuz, yetim, eli ayağı bağlanıp kalmış; kanı donmuştu. «Balçar ne beklerdi bre. Selçukluymuş. Sana, aha bu mezarlık gibiymiş ne bilelim, gösterişli taşlar, altında da cansız küller, pöh!»</p>
<p>Dedesi Demirci Baldur'un, şimdi gitse yerini bulamayacağı, belki Tuna'nın deli suyu basmış; belki üstünde koyunların yayıldığı çimen mezarını hatırladı... «Bunların hiç değilse yeri belli bre. Selçuklu mezarları da Peçenek gibidir. Kes umudu bütün bütün budala Balçar, kes!»</p>
<p>Umutsuz, yetim çırpınışlar vardı yüreğinde. «Kegen babamızdan bir parça bile kalmadı ya. Toprak ana hiç bir parçasını almadı ya, bre Balçar sen yaşar mı sandın kendini ki; hepten ölmüşsün.»</p>
<p>Balçar bırakıp gitmişti kendini. Ne Bizans vardı çevresinde ne gözlerinin önünde Vlanga Mezarlığının mermer haçları... Ne de sol gerisinde Teodosyüs Limanı. Tuzlu bir deniz kalıntısı, her aldığı solukta biraz daha kuruyor, biraz daha tuzlanıyordu; gün doğusu olmayan bir kuruyuştu bu.</p>
<p>«Balçar... Bre Balçar, ordaki sen misin?»</p>
<p>Balçar ilk önce duymadı. İkinci sesleniş daha yakından gelince, düş hareketleriyle döndü: Boğaç'tı. Gözlerinin önünde mermer haçlar, silik pırıltılarla karmakarışık oynaştığından, Boğaç'ı önceleri pek seçemedi. Boğaç olduğunu bildiği halde, mermer haçlara karşı ne duyduysa onu hissetti. Gözlerinin önünde mermer haçlar silinip de Boğaç olduğu gibi görününce bile, ne bakışlarında bir değişiklik oldu, ne de bakışları sevindi.</p>
<p>Boğaç yaklaşıp gözlerini iyice kısarak Balçar'ı süzdü. Kısık gözleri açıkça kuşkuluydu. «Neyin var senin? Nasıl baktığını bilir misin? Bre sen hastasın Balçarcık... Ürkek leylekler gibi bakarsın.»</p>
<p>Balçar hiç bir şey söylemeden duvardan yola atladı. Sarsıntıdan kendine gelir gibi oldu. Hasta bir gülümseyişle Boğaç'a döndü: «Vasili Şeytanını aradım.» «Vasili'nin mezarlıkta ne işi varmış?» «Ne bileyim, baktım işte. Serinliyordur dediysek suç mu?» «Hele meyhaneye girelim de, gelir belki. Ne işin vardı Vasili'yle?» Balçar bir tuhaf durdu. Yüzü kıpkırmızı kesildi, gözleri iri iri açıldı: «Tükürecektim</p>
<p>bre! Yalan söylermiş hep, budala yerine koymuş bizi. Seni de. Tuh suratına!» Boğaç şaşırmıştı. Vasili'nin, Balçar'ı böylesine öfkelendiren yalanının ne olabileceğini düşündü. Bulamadı. Yoksa Balçar'ın BizanslI yosmaya karşı sevgisi mi</p>
<p>depreşmişti? Vasili, aracılık yapmağa söz vermişti de yerine mi getirememişti? Küpten iki maşrapayı silme doldurup getirdi. «Al hele iç şunu; içelim... Seninki sağlamsa bile benim zihnim açılmalı. Yoksa kendin söyler kendin dinlersin.» Maşrapayı yarım içip bıraktı. «Eee. İç dedik bre... Suratını görsen maşrapayı değil küpü başına dikerde içersin, iç dedik!»</p>
<p>Balçar, canı istemediği halde, Boğaç'ın buyruğu andıran sert sesi üzerine maşrapayı dikip içmek zorunda kaldı. Midesi bulandı; öğürdü, tuttu kendini. «Anladık bre...» dedi; «İmparatorun Peçenek muhafızlarının başı oldum diye, bana da bağıramazsın. Senden de buyruk alırsak. Bu Balçar sıçanı gidip kendini denize boğmah. Boğmah ki bre bu yok olası taş dünyadan kurtulmalı!»</p>
<p>Boğaç gözlerini dikmiş Balçar'a bakıyordu. Uzanıp, Balçar'ın maşrapayı tutan elini okşamak istedi. Balçar engel oldu. «Çocuk mu sanırsın beni Boğaç? O kadar da değil artık.»</p>
<p>Boğaç güldü: «İyi, sen olma istersen. Kolayı varsa söyle, ben çocuk olmak isterim.</p>
<p>Hep çocuk kalayım bre, ne iştir bilen bilir.»</p>
<p>Balçar maşrapayı da devirerek, birden kalktı. «Hah geliyor! Vasili domuzu bu, geliyor...» Boğaç'ın yerinden kıpırdamasına fırsat bırakmadan, koşup Vasili'nin yolunu kesti.</p>
<p>Vasili denizden geliyordu; deniz suyu yüzünde pul puldu. Balçar'ın koşup geldiğini görünce gülmüş «Küplerin hepsini mi içtin pis Peçenek!» diye keyifle bağırmıştı. Fakat Balçar'ın yüzünde öksüz bir taşlaşma vardı; durup öylece bakmıştı.</p>
<p>Sonunda</p>
<p>birden: «Tuh bre!» deyip Vasili'nin yüzüne gerçekten tükürdü: «Yalancı Vasili domuzu, tuh sana!»</p>
<p>Vasili'nin eli, yüzündeki Balçar'ın tükürüğünün üstünde kalakaldı. Boğaç yetişip Balçar'ı yakalamasaydı Vasili'nin yüzüne Balçar'ın yumrukları da inecekti.</p>
<p>Boğaç:</p>
<p>«Balçar, kendine gel bre çocuk!» diye bağırıp Balçar'ı sarstı; «Delirdiysen eğer deliliğin de sınırı vardır heyyy. Kendine gel!»</p>
<p>Vasili ne olduğunu anlamadan olup bitene bakıyordu. Neden sonra. «Bırak bakalım Boğaç» dedi, yavaşça; «Bir derdi vara benzer. Anlayalım, yoksa kudurur bu.</p>
<p>Kendi</p>
<p>kendini yer bitirir.»</p>
<p>Balçar yumuşuyordu. Boğaç kollarının arasında tuttuğu Balçar'ın öfkeli seyriyişlerinin azaldığını hissedince: «Gel», dedi; «Vasili'ye kötü davrandın, üzdün adamı. Vasili kötü değildir... Gel gönlünü alalım...»</p>
<p>Vasili hiç bir şey olmamış gibi göğsünü bağrını açmış, sırtını meyhanenin duvarına dayamış, uzatıp ayağını oturmuştu. Balçar'la ilgilenmezmiş gibi davrandı; o yana bakmadı bile.</p>
<p>Boğaç: «Vasili bre» dedi; «Sen bu Balçar'ı bağışlatmaksın, Bilirsin seni sever.» Vasili: «Severmiş de ne demeye? Ne ise, aldıran yok... Balçar delilendi diye Vasili aklını kuşağına sokacak değil.»</p>
<p>«Vasili sen de ağırdan alma. Balçar'ı bilmez misin? Alıngan çocuktur. Azıcık ozan ruhu taşır bre.» «Balçar'a ne yapmışız ki böyle davranır Boğaç! Kılına dokunan mı oldu Bizans'ta? Vasili'nin yüzünden yolunu mu kestiler, yoksa Vasili içtiği şaraptan para mı istedi? Ne yaptı?»</p>
<p>Balçar, küskün çocuklar gibi atıldı: «Yalan söyledin!»</p>
<p>Vasili gerçekten öfkelendi: «Hay bunu bir başkası söyleyecekti ki! Vasili yalan konuşmaz. Bizans'ta bilen böyle bilir Vasili'yi.»</p>
<p>«Söyledin! Hem de eğlene eğlene söyledin bre!» «Hangi yalanmış bu? Ne demişim, de bakalım.» «Selçuklu birbirine düşmez, Selçuklu'da Bey, Hakana karşı gelemez, gelmez demedin mi bre? Selçuklu'yu Peçenek sanma, Selçuklu gün doğusunu taş gibi tutmuştur, kaya gibidir demedin mi? Alparslan'ı anlata anlata göklere çıkarmadın mı?</p>
<p>Beylerin Alparslan'a karşı gelmesi şöyle dursun, akıllarından geçiren kendini yok eder diyen kim idi, sen değil miydin Vasili?» Balçar konuştukça boşalıyordu, ferahlıyordu; ağır öldürücü bir yükten kurtuluyordu. Boğaç'ın da Vasili'nin de konuşmasına meydan vermeden: «Selçuklu'ya bel bağla. Selçuklu geldi mi gök yıkılır göreceksin diye diye bizi burada</p>
<p>bağlayan kim; umutlandıran kim bre. Peçenekli parçalanırsa Selçuklu'yu kendinden bil, kendi yurdun bil yurdunu diyen?»</p>
<p>Vasili: «Ey n'olmuş dediysek» diye zorla araya girdi; «Bunun yalan neresinde? Yine öyle derim.» Balçar ansızın katıla katıla gülmeğe başladı. Belki alay ediyordu, belki Vasili'nin budalalığına acıyordu: «Bize yine öyle dermiş. De bakalım; Selçuklu Ordu Beyleri birbirine düşmüş. Her biri bir eşkıya olup senin Alparslanından kaçmış, bir başına bırakmış. Bizans kalelerini soyup karın doyuruyorlarmış. Bilmiş miydin bre? Dur, dahası var Vasili domuzu.. Beyler birbirini vurup öldürüyormuş. Afşin mı Tafşın mı ne, biri beyini vurup yerine geçmiş. Senin Alparslanın buyruğunu da yırtıp atmış..»</p>
<p>Vasili doğruldu. «Ee?» dedi; «Daha ne olmuş? Neler bilmeğe başlamışsın.» Balçar gülmesini kesti, bir an baktı: «Eğlen sen...» dedi, «Eğlen bre... Hele şunu da duy... Senin Alparslanın amcaoğlu ordusuyla kaçıp Bizans'a sığınmış mı sığınmamış mı? Selçuklu, Bizans İmparatorunun ayağına kapanırmış ki nasıl...»</p>
<p>«Tıpkı Kegen Bey baban gibi mi Balçar?» Balçar, kaskatı katılıp kaldı. Utanıp başını önüne eğdi. Zor duyulur ağlamaklı bir sesle: «Selçuklu Beyleri de babam gibiyse, ne</p>
<p>anladık?» dedi. Eli yüzü dökülüyordu. «Yalanın bu kadarı bre? Ya şimdi kime umutlanmah ki?» diye sayıkladı; «Gün doğusu da yok...»</p>
<p>Vasili kalktı. Yüzünde dost kıpırtılar ışıldıyordu. Öylece gelip Balçar'ın yanına oturdu. Hiç bir yerine dokunmamağa gayret ediyordu; sesinde, acılığı belli olmasın diye, örtülü bir soğukluk vardı. «Bu senin Bizans'a sığındı dediğin Beyin adı Ersagun muymuş?» diye sordu. «Kayseri yakınlarında Bizans ordusunu yendiği halde Bizans'a mı sığınmış?»</p>
<p>Balçar: «Sen de biliyorsun işte.» dedi. Hâlâ önüne bakıyordu. Ağlamaması gerektiği tembih edilmiş bir çocuğun huysuzluğuyla oturuyordu. Vasili Balçar'a doğru az daha yaklaştı: «Biz de bildiğimizden değil, öyle duyduğumuzdan söylüyoruz farzet.» dedi; «Sen olsan yendiğin adama sığınır mısın?»</p>
<p>Balçar afalladı. «Delirmişliğim yok benim.» diye homurdandı.</p>
<p>Vasili sonunda Balçar'ın bir omzunu tuttu; şakadan bir şaplak atacakmış da sanki vazgeçip sadece omuzu tutmuştu sıktı. «Senin delirmişliğin yoksa Ersagun dediğin, Vasili'den de akıllıdır, onun hiç delirmişliği yoktur. Bunun burasında bir oyun olduğu aklına gelmez mi hiç?»</p>
<p>Boğaç o zamana kadar konuşmağa katılmak istememişti. Vasili'nin sözü üzerine alnına vurup börkünü geri itti: «Bre bu dediğin başkalarının da aklına gelmez mi? Oyun demezler mi?»</p>
<p>Vasili: «Bizans saraylarında kurnazlık vardır ama her kurnazlık kendilerinden çıkar bilirler, başkalarının da kurnaz olabileceğini düşünmezler, neden dersen, herifler yeryüzünün efendileri bilir kendini, pöh!»</p>
<p>«Romanos Diogenes'i unutma. Ben bu adamı bir zamanlar atından alıp yere yıkmıştım da ondan bilirim. Gözleri yılan gibi kayıkayıveriyordu.»</p>
<p>Vasili düşünmeğe başladı. «Diogenes hem iyi bir savaşçı hem de iyi bir subaydır.</p>
<p>Aklı başında adamdır. Yiğittir de; dediğin yabana atılmaz Boğaçım.» Balçar'a dönüp gülümsedi. «Sen bu söylediklerini nerden duydun?» «Her yerde, Sarayda söylenir, meydanlarda söylenir, aha bu Boğaç'ın saray muhafızı Peçeneklileri de söyler. Herkes her yerde söyler.»</p>
<p>«Bu iyi öyleyse, işimize gelir. Boğaç sen şimdi Akaleptos Baha'yla daha sık görüşüp konuşmalısın. Bu Ersagun'un öldürülmesi için Alparslan'ın buyruk üstüne buyruk saldığı haberini yaymalısınız. Afşin şimdi bunca işin içinde akıl edip karşı yakalarda görünse, haber salıp Ersagun'u teslim etmelerini istese bir, epeyi ferahlatır bizi. Neyse, Balçar'a soralım bir, Derster'e gider de Peçenekliyle konuşur mu acep?» Balçar, Vasili'nin ne düşündüğünden, ne dediğinden hiç bir şey anlamıyordu. O anda bir balmumu heykelden farksız hissediyordu kendini. Akaleptos'un kilisesinde gördüğü yarı çıplak, çivilenmiş resimlere benzetiyordu. «Peçenekli beni arasına ahr mı bre?» diye konuştu. Üstelik açılıydı da, «Peçenek'te yerimiz mi kaldı ki?» Vasili kızdı.</p>
<p>«Nedenmiş o? Karaman Beyi Damatriu tepesinden bir sözle geri döndüren kim? Senden başkası mıydı?»</p>
<p>Balçar çarpıldı; Vasili; kendisinin bir işe yaradığını mı söylemek istiyordu?</p>
<p>Vasili: «Sen olmasaydın Karaman Beyi kimse kandıramazdı. Kegen Bey'in oğluysan</p>
<p>Kegen Bey değilsin. Kegen Bey olmadığın için sana inanıldı.»</p>
<p>Balçar ilk defa başını kaldırıp Vasili'yle Boğaç'a baktı. Gözleri, kulağına inanamıyordu. Sesi korkaktı: «Karaman Bey'e ne denilecek?»</p>
<p>«Hele bir Akaleptos'la konuş; sana ne diyeceğini anlatır. Abuk sabuk sözlerine gelince Balçarım, sen gönlünü ferah tut. Alparslan'a güven denildiyse güvenilecek adamdır da ondan, Selçuklu milleti de öyle. Seni çocukluğundan beri gün doğusu çekermiş niye? Gün doğusunda seni çekenin Alparslan olmadığını ne biliyorsun?» Vasili, bahar yağmurlarının sakin ve ferahlatıcı yeşertisiyle bakıyordu; yalansız, inanılmaması zor, yürekten bakıyordu. «Hadi şimdi gidin hay yiğitlerim» dedi «Vasili'nin uyuması lâzım. Yarın ikindiye kadar da beni aramayın, ikindiüstü Ayasofya'da, Diogenes imparator olduğu için ayin yapılacak; Hipodrom'da bulursunuz beni...» Meyhanesine girdi.</p>
<p>Balçar, Boğaç'la birlikte Forum Konstantin'e kadar yürüdü. Heykelin altında Boğaç'tan da ayrıldı. Gidecek bir yeri yoktu. Ayasofya'ya doğru inip oradan Aya Barbara Kapısına gitti. Koca Bizans'ta bir yalnız Balçar'dı; ne var ki Vasili'nin konuşmalarından sonra yalnızlığının az önceki kadar korkunç gelmediğini fark etti.</p>
<p>Aya Barbara'nın önünde, deniz Balçar'ı iyice açtı; damarlarında kan daha bir güçlü dolaştı; nemli de olsa daha bir güçlü dolaştı.</p>
<p>Ertesi gün yapacak hiç bir iş yoktu. Vasili'yi, ikindiüstü Hipodrom'da bulacağına</p>
<p>göre tembel tembel yatabilirdi. Akşam, uyuyacağı sıralar, o gün doğusu özlemi böğründe yine ansızın depreşmişti.</p>
<p>Sabah, yarı uyuşuk yarı canlı uzanırken gün doğusunun nasıl bir yer olabileceğini düşünüp durdu; Alparslan'ın yüzü nasıldı acaba? Gözleri muhakkak Demirci Baldur'un gözlerine benzerdi. Vasili: «Bakarsın Alparslan'ın bir beyi de sen olmuşsun hay Balçar» demiş miydi? Yoksa Balçar, Vasili'den böyle bir söz mü beklemişti hep? Vasili, düşlerinden birinde söylemişti herhalde.</p>
<p>Kalkıp giyindi; Akaleptos'a gidecekti. Akaleptos'a daha çok yakınlık duyuyordu;</p>
<p>Vasili'ye de duyuyordu ya. Vasili'den çekiniyordu da.</p>
<p>Giyinip çıktığında, kaldığı evde hizmetine bakan ihtiyar Heresofola Kadını göremedi.</p>
<p>Bakındı; az ötedeki ayazmanın önünde, kendi yaşındaki kadınlarla çene çalıyordu. Balçar'ı görünce telâşla geldi. Ortalıkta görünmeyişini bağışlatmak için ağız dolusu lâflar etti. Balçar'ın kadını paylamağa niyeti yoktu. Fakat usulden bir gözdağı vermemezlik etmedi: «Bre bir daha görmeyim, iki olmasın... Yoksa başka kapı bulursun.»</p>
<p>Kadın: «Bir daha olmaz, bir daha yapmam.» dedi; «Haberi duyunca ayazmaya koştum, ne olur ne olmaz dedim de.» «Ne haberini duydun da koştun?»</p>
<p>«Selçuk Beyi gelip dayanmış ya. Damatriu Tepelerinde kum gibi kaynıyorlarmış.»</p>
<p>«Ne dedin bre? Ne dedin, ne dedin? Kim gelmiş?»</p>
<p>«Selçuk Beyiymiş. Halkendon'da çadırını kurmuş.» Haç çıkardı: «İsa bizi korusun efendim. Beni bağışlamışsınızdır artık.»</p>
<p>Balçar'ın kadını dinlediği yoktu. Ana yola inen taş merdivenleri ikişer atlayarak koşuyordu. Bukeleon Sarayına yaklaştığında, halkın tedirginliği gözünden kaçmadı. Yavaşlayıp sağı solu dinlemeğe çalıştı. Halkedon'a kadar deniz kumlarından çok askeriyle gelen Selçuk Beyinin adının Afşin olduğunu öğrenince aklı durdu. Daha dün Vasili: «Afşin bunca işi arasında akıl edip karşı kıyılarda görünmeli ki» demişti. «Bre anam» diye şaşıp kaldı; «Bre bu Selçuklunun biri ne düşünürse öteki de onu düşünür, ne biçim iştir bu?»</p>
<p>Vasili'yi de Selçuklu diye düşündüğünü fark etmedi bile. O haliyle sarayın kilisesine girdi. Akaleptos Baba'yı bulamadı, kimse nerde olduğunu bilmiyordu. Saraydan çıkarken Boğaç'a rastladı. Boğaç da haberi duymuştu. «Vasili'nin dediği çıktı Balçar» dedi; «Afşin, Ersagun'u istemeğe gelmiş.»</p>
<p>«Eyi.»</p>
<p>«Eyisi meyisi bu işte.. Ya verirsiniz ya da Bizans'ı yakarım diyormuş.»</p>
<p>«Hadi bre? Yapar mı?»</p>
<p>«Aklım kesmiyor.»</p>
<p>«Diogenes ne dermiş?»</p>
<p>«Ne bilirim ben? Canın çekiyorsa git kendin sor, herif yeni İmparatorluğunun sevdasında. Birde Evdoksiyan'ın; imparatoriçe olacak kadının.» «Vasili'ye haber iletsek mi ki?» «Budala mısın nesin? Vasili bunun böyle olacağını dünden söylemedi mi? Sen Akaleptos Baba'ya da gitmiş olmalısın? Öyle mi?»</p>
<p>Balçar yüzünü buruşturdu: «Bulamadım» dedi.</p>
<p>Boğaç: «Ben hele sarayda ne var ne yok öğrenmeye çalışayım. Olmazsa Büyük Saraya kadar çıkarım. Vasili ne dediyse onu yap; daha önce gitme yanına!» Fakat Balçar, Boğaç'ın sözünü dinlemedi. İçi içini yiyordu; Vasili'yi görmese çatlayabilirdi.</p>
<p>Vasili'nin meyhanesine gitti.</p>
<p>Meyhane kapalıydı. Kapıyı açmak için zorladı; içerden sesler geliyordu, kesildi.</p>
<p>Tokmağa vurdu.</p>
<p>Kapıyı Vasili açtı; Balçar'ı görünce öfkelendiğini saklamadı. «Sana ne dendi Balçar!» diye çıkıştı; «Neden denilenin dışına çıkarsın?»</p>
<p>Balçar deli bir neşeyle «Haberin var mı Vasili dediğin çıktı. Afşin Beyim Halkedon'a gelmiş. Ya Ersagun Bey'i verirsiniz ya da şehri yakarım diyormuş» diye bağırdı. Sanki Afşin'in buyruğundaydı, sanki Afşin'in buyruğundaki çerilerle birlikte Halkedon'a gelmişti. Vasili: «Sus be sus. Bağırma!» deyince kendine geldi. «Gir içeri, budalalığın sırası mı?» Balçar'ı içeri ahr almaz kapıyı kapatıp ardından sürgüsünü çekti.</p>
<p>Balçar, ancak gözleri karanlığa alışınca Akaleptos'u tanıyabildi. Yanlarında biri daha vardı; ilkin görüyordu.</p>
<p>Akaleptos: «Yabancı değil Ersagun Beyim, Peçenekli bir Beyin oğludur; arkadaşımızdır...» diye ötekine baktı.</p>
<p>Demek Ersagun Bey buydu? Balçar, bir Selçuklu Beyini ilk defa görüyordu. Babasına benzemediğini görüyordu; Karaman Beye de benzemiyordu. Hele Durak Han'a hiç benzemiyordu. Kegen'i, Karaman'ı, Durak Han'ı bir kazana koysalar da kaynatsalar, belki Durak Han'ın Hanlığı bu Ersagun Bey'de görünürdü, üçünün de başka hiç bir şeyi bulaşmazdı. «Yiğit adam bre» diye düşündü; «Mertlik buna derler, öyle bakıyor!» Ersagun Balçar'a gülümsemişti. Ne çadır içine ne saray süsüne benzemeyen bir gülümseyişti; Balçar toprağın gülümsediğini sandı. «Yiğitten de öte bre!» Vasili, Balçar'ı fazla düşündürtmedi. «Haberi kimden duydun?» diye sordu. Balçar, evelen çıktığından başlayıp Boğaç'tan ayrılıncaya kadar gördüklerini ve duyduklarını bir bir anlattı. Ersagun, bütün dikkatiyle dinliyordu; Balçar sözünü bitirince Akaleptos'a: «Hemen saraya dönelim» dedi; «Beni arayabilirler. Daha başlangıçta kuşkulandırmayalım.» Vasili'ye döndü: «Sen de Afşın'a haber sal.» dedi. «Ersagun hıristiyan dinine girmiş, üstüne varmasınlar. Afşin ne demeğe geldiğini anlar. Haberi Balçar'la gönderirsen iyi olur. Sanırım Selçuk Beylerini merak eder.»</p>
<p>Balçar'a yine bakıp gülümsedi. Akaleptos'a çıkarken: «Sen ne kadar hıristiyansan bizi de o kadar yap, fazla ileriye gitme ha.» diye takıldı.</p>
<p>Balçar, gün doğusuna kavuşmak üzere olduğunu sezdi; ansızın her yanını ateş basmıştı, gün doğarken yüreğini yalayıp sıyrılmıştı sanki.</p>
<p>Vasili «Duydun hay Balçar, şimdiden yolda olman gerekmez mi?» deyince ayıldı.</p>
<p>«Neyi duydum Vasili?» diyerek bön bön baktı.</p>
<p>«Neyi duymuşmuş? Ersagun Bey ne buyurdu?»</p>
<p>«Afşin Beyime ben mi haber ileteceğim bre?» «Yok ben. Daha şimdiden Afşin Beyim demeğe başladın pis Peçenek?»</p>
<p>«Vasili, ben Afşin Beyime nasıl varırım? Varamam. Yok varamam.» «Niyeymiş?» «Niyeyse niyeymiş, varamam işte. On bin Peçenekli'nin içine varırım, Durak Han'ın katına varırım da, Afşin Beyime varamam...»</p>
<p>«Korkma Afşin Bey de, Ersagun Bey gibi yiğitten anlar, yiğidi sever.» «Eyi bre... Hadi gittik diyelim bre Vasili, ne haber ileteceğiz?»</p>
<p>«Ersagun Bey ne dediyse onu. Sen de bizim kadar duydun. Daha da sorarsa şöyle dersin: Ersagun Bey Küpeli Hafız takımının başına geçti. Tamam mı? Hadi bakalım, yola düş de görelim.»</p>
<p>Balçar, Halkedon'a vardığında ilkin yadırgadı. Her yanda Selçuk çerilerini bulacağını sanıyordu. Selçuklulara ancak Krisopolis'e giden yolun Damatriu ayrımında rastladı; birdenbire aralarına düşmüştü. Bir şamatadır kopmuş, üç aşağı beş yukarı kendilerine benzettikleri Balçar'ın çevresini hemen sarmışlardı. Balçar, hiç de yabancılık çekmedi. Hele Afşin Bey'i görmek için geldiğini kolayca anlatınca iyice</p>
<p>rahatladı. Yanında ne kılıç, ne ok, ne de yay vardı. Bizans işi, ucu kıvrık bıçağını da çıkarıp verdi. Sanki Peçenekli içindeydi; Peçenekli'den daha düzgün, daha derli toplu bir şeyin varlığını da hissetti ama ne olduğunu anlayamadı.</p>
<p>Afşin Bey'in çadırına girdiğinde iyice rahatlamıştı. İlk düşüncesi: «Olsa olsa benim yaşımdadır bu Afşin Bey» oldu. Ama yaşının üstünde bakıyordu; yüzü yaşından daha sertti. Diz vurup Afşin Bey'i selâmlarken, «Demek Ersagun Bey bizden küçük, ya Alparslan Han nasıl acep?» diye düşünüyordu. Bilmeden Afşin'i değil Alparslan'ı selâmladığını hissetti, hatta gün doğusunu. Çocukluğundan beri gizliden gün doğusuna çeken el iyice yaklaşmış, iyice büyümüş, iyice ısınmıştı.</p>
<p>Afşin Bey'e, Ersagun'un haberini söylerken o bir türlü kurtulamadığı el yüreğinde kıpırdanıyordu.</p>
<p>Afşin Bey'in yüzünün güldüğünü fark etti; bir mum şavkı, Afşin Bey'in yüzünü yalayıp geçmişti sanki.</p>
<p>Vasili'nin akıllılığına bir kere daha inandı. Afşin Bey: «Başka?» diye sormuştu.</p>
<p>«Başka diyeceklerin de olmalı mı yoksa bu kadar mı? Olmalı gibi mi?»</p>
<p>«Öyle Afşin Beyim, Vasilinin sözü...»</p>
<p>«Kimdir bu Vasili?»</p>
<p>«Biz Vasili deriz.»</p>
<p>«Ne dermiş bu Vasiliniz?»</p>
<p>«Ersagun Bey'in, Küpeli Hafız takımının başına geçtiği biline, der.» Az önceki mum şavkı, Afşin Bey'in yüzünü bir daha yaladı; genişleyerek, çok kısa bir süre durdu. Afşin Bey'in yüzü sonra yine eski halini aldı.</p>
<p>«Ersagun Bey'e söyle, Nikomedya denilen şehre de birini yerleştirsin. Orayı boş gördüm. Menzil yeri sayılır. Bütün Peçenekliler senin gibi midir?» Balçar ne demeliydi şimdi ? «Benden iyileri vardır» dedi sadece.</p>
<p>Afşin'in gözleri düşündü bir an, öyle baktı: «Göreceğiz nasıl olsa hay yiğit.» Sustu.</p>
<p>Balçar çıkması gerektiğini hissetti. Öteden beri içinden çeken o gizli ele bu kadar yaklaşmışken dönmek çok zordu. Zorluğu duya duya çıktı.</p>
<p>Krisopolis yoluna vurdu; karşıya Krisopolis'ten geçti. Düşünceleri Afşın'dan</p>
<p>Ersagun'a, Ersagun'dan Afşın'a, Alparslan'a dönüp dolaşıyordu. Galata'dan Keras'ı geçerken yıllarca önce Boğaç'ın Romanos Diogenes'i atından alaşağı etmesini hatırladı. Ersagun-Afşin-Alparslan derken hatırlayıvermişti. Boğaç'ın altında, hassa askerlerinin gözü önünde çaresiz bakan bir süslü subay. Ersagun süssüz.</p>
<p>Afşin</p>
<p>süssüz. Alpaslan? Herhal o da süssüzdür.</p>
<p>Bizans subaylarının süsü başlarındakinden geliyordu; Boğaç bile saray muhafızı Peçeneklilerin başına geçince süslü urbalar giymeğe, pırıltılar takmağa başlamamış mıydı? «Şimdi Boğaç'ı da Karabudunda hangi Peçenekli olsa yere yıkar bre, çünkü Boğaç süslendi...»</p>
<p>Afşin'in çadırında da süs yoktu; Afşin Bey süssüz bakıyordu.</p>
<p>Ayasofya'ya geldiği zaman âyin sona ermişti. Romanos Diogenes'le</p>
<p>İmparatoriçe</p>
<p>Evdoksiya'nın kiliseden çıkmak üzere olduğu sırada yetişebilmişti.</p>
<p>Evdoksiya'nın</p>
<p>yanında genç görünmesine rağmen Balçar, Diogenes'i hayli yaşlanmış buldu. Gelgelelim kibir o kibirdi; attan alaşağı edildiği günkü kibir. Daha bile artmıştı;</p>
<p>Ayasofya'dan bir parça yüklenmişti, Evdoksiya'dan bir ayrı parça.</p>
<p>Ayasofya'dan</p>
<p>çıkanlarla da dolan koca meydan, alkışlarla uğuldarken Romanos Diogenes'in kendini beğenmiş bacakları Bizans'ı küçümsüyordu.</p>
<p>Balçar'ın içinden Diogenes'in bacaklarına gülmek geldi. «Ne sanır bre bu kendini.</p>
<p>Afşin Beyim burnunun dibindeyken bunun gözü havalara bakar!»</p>
<p>Bırakıp Hipodrom'a gitti. Kalabalık henüz Hipodrom'a gelmemişti. Basamaklı sıralar boş denilecek gibiydi. Ta aşağıdaki bir sürü mermer sütunun taraçasında hiç kimse görünmüyordu. Spinada bir iki yarış arabası, belki de atları ısındırmak için gelişi güzel dolaşıyordu.</p>
<p>Balçar bir süre burmah yılan sütununu seyredip oyalandı. Dikilitaşları öteden beri sevmezdi; Hipodrom'da en sevdiği şey, o şaha kalkmış, yeşilimsi tunçtan at heykelleriydi. Ayasofya'dan çıkıp gelenler, sıraları dolduruncaya kadar at heykellerine bakıp durdu.</p>
<p>Anlaşılan Vasili gelmeyecekti. «Eh, şimdi de Vasili beni arasın bre» diye söylenerek evine gitti.</p>
<p>O günden sonra Balçar Bizans'ta pek az durdu. Karaman Bey'den gelip Uzlara haberci olarak gitti; Uzlardan gelip Nikomedya'ya yerleştirilen Boğaç'a haber ulaştırdı. Oradan döndü, yeniden Karaman Bey'e gitti.</p>
<p>Balçar hayatından memnundu.</p>
<p>Balçar için, gün -artık battı sandığı gün- yeniden doğmuştu. Haber götürüp getirdikçe, kendisi de neler olup bittiğini öğrenmeğe başlamıştı. Afşin'i adım adım öğreniyordu; Afşın'la birlikte Urumeli içinde dört dönüyor, Bizans ordusu Afşin'i Malatya'da beklerken o gelip Sivas'ı vuruyor, Tokat'a çıkıyor, Niksar'da kıstırıldığı zannedilirken Denizli'yi basıp yağmaladığı haberini Boğaç'tan alıp Vasili'ye getiriyordu. Balçar artık Selçuk Beylerini de öğrenmişti; Yakutlu Bey'i, Sav Tekin'i, Atsız'ı, Buldacı'yı, Yağmur'u, Çavh'yı hepsini biliyordu: «Bre çoğu benden küçük bunların Alparslanımız da seçmiş ki seçmiş...» diye böbürleniyordu.</p>
<p>Yıllardır kendini durmadan gün doğusuna doğru çeken o gizli el artık açığa çıkmıştı; büyük, kocaman açılmış, olanca sıcaklığıyla Balçar'ı avucunun içine almıştı. Balçar, hep bu sıcaklıkta ısınıyordu.</p>
<p>Kış ortasına doğru Balçar'ın durup dinlenecek, nefes alacak kadar bile vakti olmadı. Haberler birden akmağa başlamıştı; daha önce sızan bent sanki ortasından yarıhvermişti. Geceleri ancak kuş uykusu uyuyabiliyordu, yolda, çoğuncası at üstünde kestiriyordu. Urumeli içindeki bütün Selçuklu Beyleri güneye doğru çekilmişti.</p>
<p>Romanos Diogenes, büyük bir ordu toplamağa başlamıştı. Uzlara, Peçeneklere, öteki milletlere haber sahnmıştı. Peçeneklerle Uzlardan en azından on beş-yirmi bin çeri istiyordu. En kısa zamanda, kış bitmeden Krisopolis düzlüklerinde toplanmaları gerektiği haberini salmıştı. Sofya Valisini bütün kuvvetleriyle çağırmıştı. Urus, Ermeni, Gürcü, Alman, Frank «Uyy bre ne milletler varmış» daha</p>
<p>Balçar'ın adını yeni duyduğu milletler, Diogenes'in çağrısına hemen uymuşlardı.</p>
<p>Romanos Diogenes İslamları ta tamunun ucuna sürmek istiyorduysa bütün milletler hazırdı. Krisopolis düzlükleri karmakarışık dilden karmakarışık gürültüler çıkaran bir sürü herifle dolmuştu. Bu yüzden Balçar, Nikomedya'dan dönerken bir defasında yolu değiştirmek zorunda kaldı.</p>
<p>Uykusuzluktan, yorgunluktan düşüp bayılacağı bir gün nihayet Vasili «Bre Balçar bitti say sen bu işi artık» dedi; «Hele şu Bizans'a iyice, kana doya bir bak bakayım.» Balçar: «Benim bu Bizans'la işim çoktan bitmiş Vasili» dedi. Göz kapakları kurşun ağırlığında gözlerine kapanıyordu ve kapanırsa Balçar bir cızırtı duyacağını da biliyordu. «Ben yerimi çoktan seçmeliymişim ya. Budalalık işte. Balçar'ın gözü açıldı gayri, aha oraya gün doğusuna...»</p>
<p>«Bana kalırsa açılmamış, hemen kapanacak gibi...»</p>
<p>«Eyi sen şimdi lâfı uzatma. Bizans'a neden iyice bakmalıymışım?» «Devresi günü Diogenes yola çıkıyor. Haberi Boğaç'a ulaştırmaksın. Ondan sonra</p>
<p>da, Diogenes'in ordusunu bekler, Karaman Bey'in yanına katılırsın. » <span style="font-style:italic;">«Ya</span> sen bre? Akaleptos Baba? Ersagun Beyim?»</p>
<p>«Ersagun Bey Diogenes'in yanında olacak. Akaleptos'la ben de papaz kıhğındayız.» Güldü. «Sakın ola ki işaretimi almadan gelip bizi bulmayasın yine?» Balçar cevap vermek üzere ağzını açmıştı; konuşamadı. Avucunun içinde ısındığını hissettiği el, sanki avucu kapamıştı.</p>
<p>«Hadi ben gidiyorum öyleyse...» diyebildi; «Sen Tann'ya emanet ol.» «Sen de Balçarım. Ama bu gece uyu da git. Vaktin var sayılır...»</p>
<p>Balçar atına atlamıştı bile, «O vakti Boğaç'la geçiririm gayri» dedi. Dizginleri çekip Vasili'ye döndü: «Buluşacağız mı bre Vasili?» diye sordu. «Yan yana gelip vuruşacağız mı? Alparslanımızla bre?»</p>
<p>Vasili; nemli, durgun ama güvenli: «İnşallah» dedi.</p>
<p>Balçar'ın canı sıkıldı: «Ne demek o Vasili? Nece konuştun?»</p>
<p>«Hiç Balçar. Dediğin olacak, o demeğe gelir.» Balçar atının dizginlerini bıraktı: «Hayda bre Deli Kız... Hayda bre.»</p>
<p>Karşıya geçip de Damatriu Tepesine varıncaya kadar uykusunu almış, yorgunluğunu gidermişti. Damatriu Tepesine vardığında ay bulutlardan sıyrılıyordu. Aşağıya doğru toz beyaz döküldü. El, içinde değil artık dışında büyüyüp kocamanlaşan, bütün yeryüzünü dolduran el yolunu gösteriyordu. Uzaklıklar, aradaki dağlar, tepeler, sular Balçar'a dümdüz gibi geldi. Yolun ucunda Alparslan'a benzer bir gün doğusu vardı.</p>
<p>Damatriu Tepesinden aşağı, huysuzlanan atının dizginlerini salıverdi. «Yürü bre Deli Kız; bu gidiş iyi gidiştir...»</p>
<p>Sarhoş, doludizgin sarhoştu. Yeryüzü bre ne güzeldi böyle?</p>
<p>Birden atı sürçtü.</p>
<p>Balçar, tepetaklak, Deli Kız'ın boynundan, yelelerini bile tutamadan uçtu.</p>
<p>Kendine geldiğinde, sızlamayan yeri yoktu. «Eh bre» diye mırıldandı; «Eh bre Balçar, Vasili uyu dediğinde uyumadıysan, uyu bakalım şimdi, uyanınca gidersin bre.» Atını düşünemedi.</p>
<p>* * *</p>
<p>Alparslan, Afşin'in gönderdiği haberi Halep'te, Kuvayk Irmağı kıyısında aldı. Nisan başından beri Kuvayk Irmağına ve Halep'e tepeden bakan Sultan da otağını kurmuştu. Baharın erken sıcaklar, Kuvayk Irmağından ve genç yeşertilerden buğulanıyordu. Halep, baharın bu erken sıcaklarının su ve yeşerti karışık buğularında dindar, mütevekkil bir genç kadının örtülü güzelliğiyle uyukluyordu.</p>
<p>Alparslan sanki bu güzelliği seyretmek için gelmişti. Ordu, şehri sardığı ve bir buyrukla Halep Selçuklunun eline hemen geçebileceği halde o buyruğu vermiyor, ertesi güne bırakıyordu. Rahat, emin, gönlü her zamankinden ferahtı. Çerinin sabırsız kaynaşması; delicesine fırlatılan topuzlu ciritler, poloda bir serin yel kıvraklığında ustaca eğilip bükülen at ve binici bedenleri çevganın delidolu fırtınası.</p>
<p>Sultan'daki otağdan huzurlu, doyurucu, dinlendirici görünen bütün bu fışkıran canlılık yıllardır özlemini duyduğu bir şeydi. Bunları burada, bu Halep şehrinin önlerinde şimdi seyredemezse bir daha hiç seyredemeyeceğini sanıyordu. Afşin'in habercisi gelmeden önce, günlerdir beklettiği Bizans elçilerini çağırtmış, istemeye istemeye konuşmuştu. Az önceki canlılığın, az önceki o güzel yeryüzünün</p>
<p>Bizans elçilerinin yüzünden karamuk ekşiliğinde çirkinleşmesini görmemeğe çalıştıkça Bizans Elçileri Alpaslan'ın gözlerindeki dünyadan habersiz Malazgirt'i,</p>
<p>Ahlat'ı, Erciş'i, Membiç'i istemişlerdi. «Selçuklular, haşmetlü imparatorumuz hazretlerini gücendirmek istemiyorsa bu şehirleri tez elden boşaltmahdır, yoksa imparatorumuz...» Afşin «Rum imparatoru bizimle savaşacak durumda değildir» diye haber salmıştı; «Buyruğunu yerine getirdim, bütün Rum memleketini bir uçtan bir uca dolaşıp vurdum. İmparator dedikleri şöyle bir mesel verirsek, ahlat ağacının kurtlu ahlatlarından farksızdır; bir üfürük, kurtlarıyla birlikte yere dökecektir.»</p>
<p>Bizans Elçilerinin, yere göğe konduramadığı imparatorlarını Afşin iyice biliyor muydu acep? Afşin'in habercisi daha önce gelmiş olsaydı, elçileri tersler, hemen geri gönderirdi. Sadece: «Yarına kadar dinlenin, yarın cevap veririm» deyip kestirmiş, otağının önünde az önce yarım bıraktığı o güzel yeryüzüne hemen dönmüştü.</p>
<p>Buna rağmen Alparslan'ın Halep önlerinde eğlenip kalması, şehri alacak olan son buyruğu bir türlü vermemesi ne şehrin güzel görünüşü ne de şehrin güzel görünüşünü büsbütün güzelleştiren nisan yeşertileriydi; oyalanıştan başka bir şey değildi. Bu oyalanma arzusunu bir yıl önce bir kere de Amid surları önünde duymuştu. O zaman da Harşafiyya'da kurduttuğu otağından o korkunç güzel Dicle'yi, o göğe bir başka türlü baş kaldıran Amid surlarını seyretmişti. Amid de taşın, toprağın, suyun ağustos kaynayışında göğe bir ağışı vardı ki Alparslan hiçbir şey düşünmeden bir gün atından inmiş hisarın taşlarını okşamıştı; göğsünü taşlara yaslayıp bırakmış; bir an öylece kalmıştı. O bir an Amid surlarının bütün taşları yüreğine bir bir yerleşmiş gibi olmuştu; o bir an içinde Alparslan'ın yüreği bütün sur taşlarında atmıştı. Amid'in bir taşına bile dokunmadan ordusunu alıp gitmişti.</p>
<p>Şimdi Halep'te aynı hissi duyuyordu.</p>
<p>Sav Tekin'i çağırttı.</p>
<p>Bizans Elçilerini terslemeğe hiç niyeti yoktu. Nasıl olsa çok yakında her şey olup bitecekti, söz, en güzel şekliyle, en kesin bir dille söylenecekti. Afşin kilidin sağını solunu doğmuştu; Yakutlu Bey Kars'ın, Ani'nin, Kalikalan'ın bütün o yörelerin işini bitirmişti. Ersagun varıp Bizans'ın orta yerinde dizginleri eline almıştı. Gayri bir besmele kalıyordu geriye, bir de anahtarı kilide sokup çevirivermek. Uzak değildi.</p>
<p>Nisan ayı, Halep şehrinin üstünde yeşerip dururken zamanın daraldığını işaret ediyordu. Zamanın daraldığını hem de çok daraldığını, aslında Amid'in surlarında hissetmişti. Sav Tekin geldiğinde Alparslan, Halep şehrinin üstündeki nisan yeşertisiyle Amid surlarının ağustos sıcağı arasında, zamanın bir yıl daha daralmış olduğunu düşünüyordu. «Geriye ne kalacak dersin hay Sav Tekin?» diye sordu.</p>
<p>Sav Tekin Melik Şah'ın düğününde Merv'den ayrıldığı günden bu yana Alparslan'ı ilkin Amid'de görmüştü. Beş yıl önceki Sultan'ın yerinde başka bir Alparslan bulmuştu; bir türlü, baskın yılının ertesinde Afşınlara baskın oyununu oynatan çocuğu hatırlayamamıştı. Bir şeyin, ne olduğunu kestiremediği bir şeyin darlığını çektiğini sezinlemişti; halbuki baskın oyunu oynatan çocuk sereserpeydi, gizli bir alaycılığı vardı, düşünürken bile muzipti.</p>
<p>Amid'de kavuştuğu Alparslan ise muzipken bile düşünüyordu. Amid surlarına göğsünü yaslarken, Sav Tekin'e, Alparslan zamanı durdurmak istiyormuş gibi geldi.</p>
<p>«Sual eyledim, cevabını vermedin Sav Tekinim? Nedendir ki?»</p>
<p>«Sesin, soruş tarzın, ne bilirim Alparslan Sultanım, hani böyle bana dönmeden beni görür gibi konuşuşun Amid'i hatırlattı da bana...»</p>
<p>«Amid'de neyi hatırlattı? Dicle, Ceyhun'a benzerdi, yoksa Ceyhun'u mu?</p>
<p>Ceyhun</p>
<p>gerilerde kaldı? Biz ileriye bakmak isteriz, gelgelelim Ceyhun gibi bir su kalmalı bizim ardımızdan da, yoksa Amid'e el sürmeden geçişimize mi bir mânâ vermezsin?» «Halep'ten de öyle gideceğe benzeriz Sultanım...»</p>
<p>Alparslan dönüp Sav Tekin'e baktı. «Bana da öyle gelir Sav Tekin» dedi; «Yorgunluğumdan sanma. Yorgun olup olmadığımı günü gelince görürsün. Doğrusunu istiyorsan korkuyorum.»</p>
<p>Sav Tekin, yanlış duyup duymadığını düşündü.</p>
<p>«Korkum, senin sandığın cinsten değil Sav Tekin. Korkum. Amid ve Halep de Rumların karşısında birer hudut şehri. Rumlara karşı olan hudut şehirlerini kılıç ile fethetmekten korkarım Sav Tekin. Bunu da senden başkasına söylemek istemem.»</p>
<p>Sav Tekin, Alparslan'ın gözlerine bakamadı. «Orduya dönüş buyruğunu vereyim mi Sultanım?»</p>
<p>«Ondan önce Bizans elçileriyle görüş. Cevabı, daha sonra İmparatorun kendisine vereceğimizi söyle. Ahlat ağacının, kendini ağaçtan sayması gibi elçiler de üst perdeden konuşuyor. Laflan kulak asılacak gibi değil. Dönüş gününü sonra karara bağlarız...»</p>
<p>Fakat Sav Tekin Bizans elçileriyle görüşmeğe vakit bulamadı. Elçileri çağırtmak için adam gönderdiği sırada atını çatlatırcasına süren bir haberci doğru tepeye çıkıp otağa yakın bir yerde atından indi.</p>
<p>Bizans'tan geliyordu.</p>
<p>Alpaslan'a, İmparator Romanos Diogenes'in, sayısı belirsiz bir orduyla yola çıktığı, niyetinin Hemedan'a kadar varıp Selçuklu'yu yok etmek olduğu haberini verdi. Haberci, Afşın'a da uğrayıp haberi verdiğini söylemişti; Afşin'in Romanos Diogenes'i karşılamak için yola çıktığının, Bizans ordusunu sağdan soldan vurup yıpratacağının, Alparslan'ın buyruğu gelip yetişinceye kadar bu işe devam edeceğinin Sultan'a iletilmesini» istemişti, haberci onu da söyledi.</p>
<p>Alparslan, beklenen buyruğu değil de beklenmeyen buyruğu verdi. Ordu hemen toplanacak, yürüyüş düzenine geçecekti; en geç bir saat içinde Sav Tekin'in kuvvetleri işe yarar ağırlıkları alarak, Sultan'ın daha önce yola çıkacak olan ordusuna yetişecekti. Sav Tekin'in çağrısına uyup çadırına gitmek üzere hazırlanan Bizans elçileri, ordunun muhasarayı kaldırıp apar topar yola çıktığını görünce şaşırdı. Sav Tekin'in gönderdiği bir köle gelip: «Efendim Sav Tekin, elçiler kusura bakmasın Bizans ordusu geliyormuş, bizim durmamız olmaz, yola çıkmamız gerek, dedi» deyinceye kadar ne olduğunu anlayamadılar. Hatta haberi ileten köle gittikten sonra bile birbirlerine bakıp durdular.</p>
<p>Selçuklu ordusu kaçıyordu; belliydi. Ancak işe yarar ağırlıklarını alabilmişlerdi, bir panikti bu, korkuydu. İçlerinden en gencini, haberi imparatora ulaştırmak için yola çıkardılar. «Selçuklu Sultanı, Haşmetli İmparator Hazretlerinin yola çıktığını duymakla beraber dağılıp kaçtı.» haberini götüren elçi yorgunluğu ve imparatorunu nerede bulabileceğini değil alacağını umduğu altın keselerini düşünüyordu.</p>
<p>Alparslan ise Meyyafarikin'e kadar hiç bir yerde durmadı; kısa ve pek seyrek molalarla Meyyafarikin'e ulaştığında bir ikindi vaktiydi. Ordu yorgundu; atlar, denizler gibi soluyordu. İkindi ezanı uzak bir yorgunluğun örtüsünü bir ucundan kaldırıyordu; akşama hazırlanan güneşi dinlendiriyordu. Meyyafarikin'de ordunun genç, işe yarar, savaşlarda yorulmamış çerilerini ayırıp Sav Tekin'e bıraktı.</p>
<p>«Merv'deki sözümüz söz Sav Tekinim» dedi; «Merv'deki sözümüz söz, hem de seninle ola ki bir daha böyle iki ikiye, yalnız başımıza görüşmek nasip değildir. Melik Şah'ın veliahdım olduğunu unutmayasın.»</p>
<p>Sav Tekin yine Alparslan'ın gözlerine bakamadı; «Bunu konuşacak daha çok zamanınız olacak Alparslan Sultanım» dedi; «Şimdi çok erkendir. Merv'de daha da erkendi, buyurduğun için buyruğuna uyduk.»</p>
<p>Alparslan «Erkenmiş geçmiş önemli değil Sav Tekin; mesele başlanılan işin durmamasıdır. Şimdi sen, Ordu Beylerine haber sal; Ağustos ortasında Ahlat'ta buluşacağız. Benden önce gelenler beni bekleyecek. Yanılmıyorsam Bizans ordusu</p>
<p>o sıralarda Ahlat yakınlarına ulaşacaktır. Afşin, Bizans ordusunu oralarda bir yere doğru sürmeli yahut da çekip getirmeli. Sonra... Tanrı ne yazdıysa o olacaktır; ötesi lâf!» Sav Tekin, o günden sonra, Ahlat'ta yeniden buluşuncaya kadar hep Alparslan'ın «ötesi lâf» deyişini hatırladı. Her hatırlayışında hem çok şeyler anladığını sandı hem de hiç bir şey anlamadığını sıkıntı duyarak hissetti. Farkında olmak istemiyordu ama Sav Tekin gizli bir telaşa kapılmıştı. Göğüs boşluğunda kocaman</p>
<p>kaplardan deniz kumları yavaş, inadına ağırdan akıp duruyor, başka bir kaba doluyordu; sonra dolan kaplar ters yüz olup bu sefer de onlardaki deniz kumları</p>
<p>yavaş, inadına ağırdan dökülüyordu. Göğüs boşluğunda ince deniz kumları bir kum vurdumduymazlığı içinde bir yerlere doluyordu; vakit daralıyordu. Farkındaydı. Alparslan'dan ilk haberi Rey'den aldı. Yorgun, yaşlı, hastalıklı çerileri salıvermişti. Yeni ve genç bir ordu kuruyordu. Fakat Alparslan Rey'de fazla beklemedi. Çok az uyuyordu; uyuyabildiği zamanlarda, bir çöl beyazlığında düşler başlıyordu; dörtnaldan daha süratli koşan bir at hızıyla uzaktan yaklaşıyordu, yaklaştıkça büyüyordu, büyüdükçe Alparslan'a çarpıp devrilecekmiş gibi döndürüyordu.</p>
<p>Ama</p>
<p>bir yerde, tam Alparslan'ın gözlerinin önünde birden duruyor, çöl beyazlığının orta yerinde kapkara, kocaman asılıp kalıyordu. Kilitti.</p>
<p>Öylece duruyordu. Sonra çöl beyazlığı göz kamaştırıcı bir parıltı içinde tutuşuyordu.</p>
<p>Kilit kıpırdanıyordu. Açılır gibi.</p>
<p>Alparslan kilit açılmadan uyanıyordu. Düşünüyordu; uyuyamıyordu.</p>
<p>Bir defasında düşlerin neye vardığını anlar gibi oldu. Kalkıp ısıtmalı bir üşüme içinde giyindi; sanki hemen giyinmezse donacakmış gibiydi. Sessizce çıkıp amcası</p>
<p>Tuğrul Bey'in mezarına gitti. Uzun zamandır gidememişti; savaşlar bütün öteki isteklerini nasıl gemlemişse buna da fırsat vermemişti. «Gördün ki seni gelip yoklamağa bile fırsat bulamadık hay Tuğrul Beyim!» diye içlendi. İçlenmesine biraz sitem karışıktı; biraz örtülü bir küskünlük. Düşünmek bile istemedi. «Geldik işte, yine senin katindayız, alnımızı ak mı görürsün kara mı?»</p>
<p>Tuğrul Bey'in mezarını ziyareti, onu bir an için yeryüzü düşüncelerinden sıyırıp almıştı.</p>
<p>Uzun bir yolun tozunu ve kirini siler gibi olmuştu. O gün, güneş doğmadan ordu işlerini Melik Şah'a bırakıp Merv'e doğru yola çıktı.</p>
<p>Gösterişsiz, tantanasız bir yolculuktu. Sadece Selcen'i yanına almıştı.</p>
<p>Merv'e girer girmez Çağrı Bey'in mezarını ziyaret etmek istiyordu. Fakat nerden, nasıl haber aldıysa almış, Mervliler yollara dökülmüştü. Fırsat bulup da o gün babasını ziyaret edemedi. Ancak yatsı namazından sonra gidebildi.</p>
<p>Çağrı Bey sanki yaşıyordu; hasta yatağında yatıyordu, Sultan Mevdûd'a gönderdiği Alparslan oğlundan zafer muştusu bekliyordu. Muştuyu getiren haberciyi duyar duymaz hasta yatağından fırlayıp kalkacak, dirilecekti.</p>
<p>Alparslan, türbeye girdiğinde, Çağrı Bey'e, ilk zaferinin muştusunu soluk soluğa götüren Afşin'in da o zaman ancak bu kadar heyecanlanmış olabileceğini hissetti. Çağrı Bey'in türbesi, bir mayıs gecesinin sıcağını serinleten sessizlikte uyumaktaydı. Alparslan bu serin uykunun içine girdi; serin uykunun içinde yılların yorgunluğu, eski bir elbise rahatlığıyla üzerinden kayıverdi. Babasının ayakucuna diz çöküp oturdu, başını sandukaya yavaşça bıraktı. «Geldim Çağrı Bey babam» diye mırıldandı. «İznin olursa yakında...»</p>
<p>Alparslan'ın düşünceleri sustu. Türbedeki serin uyku ışıklanır gibi oldu.</p>
<p>Türbeden çıktığında yıllar yılı uyumuş da dinlenivermişti. Yeni doğmuş çocuklar bile bu kadar dinlenmiş olamazdı.</p>
<p>Ay batmak üzereydi; geç kalmış yıldızlar par par yanıyordu. Dandanakan yolunu tuttu. Yol boyunca Sarı Hoca kulağının dibinde durmadan konuştu. «Ben, Tanrı gibi gökte olmuş Türk Bilge Kağan» deyip başladı, göçlerden, baskınlardan, demir dağları eriten demir bilekli demircilerden söz açtı. «Devlet» dedi; «Yurt»; dedi, «Büyük yurt, bölünmez yurt, bölünmeyen yurt» dedi; «Selçuklu, Selçuklu'dan sonrakiler, onlardan da sonrakiler.» dedi; «En son yok.» dedi; «En baş var mıydı ki en son olsun.»</p>
<p>Alpaslan, Sarı Hoca'nın mezarına geldiğinde Sarı Hoca bütün ömründe konuştuklarını yol boyunca söyleyip bitirmişti. Mezar, söyleyeceklerini söylemiş bir</p>
<p>insanın tükenmişliğiyle yorgundu. Döl dökmüş bir arı beyinin gururuyla dinleniyordu. Alparslan dinlenmiş bir özlemin huzurunu duydu; rahat, göğsü geniş bir tebessümle güldü.</p>
<p>Rey'den ayrılırken de hep bu üç mezarı düşündü; sanki arkasında sağlam tepeler vardı. Sırtını rahatça dayayıp ileriye korkmadan gidebilirdi.</p>
<p>Orduya hareket emrini verdiği zaman, hayatında hiç bu kadar huzur içinde olmadığını hisseti.</p>
<p>Ahlat'a vardığında ağustos sıcağından başka bir sıkıntısı yoktu. Zaman ağustos sıcağında terliyordu ve yorgun bir yürek atışındaydı. Alparslan, bu atışın daha bir süre böyle sallantıda kalacağını hissediyordu. Ya birdenbire hızlanacak, gürültüsü Ahlat'tan çok öteleri -belki de bütün yeryüzünü- tutacak yahut da birden duracak, ses seda çıkmayacaktı.</p>
<p>Elini uzatsa ağustos sıcağında tıpırdayan yüreği, bu etleşmiş zamanı tutacak gibiydi; o kadar yakındı.</p>
<p>Afşin'i gördüğü gün bunu daha iyi anladı. Çavh'nın, Atsız'ın, Buldacı'nın ve Yağmur'un yüzlerinde de aynı şey vardı; kayış sertliğinde etsiz ve yağsız bir zaman hızla, hiç bir yerde takılıp kalmadan yol almış, gelip Afşin'in, Çavh'nın, Atsız'ın, Buldacı'nın ve Yağmur'un yüzlerinde duruvermişti; gözlerinde beklemeğe başlamıştı. Sav Tekin'de iyice belli oluyordu. «Beylerim! Savaş arkadaşlarım! Ne düşünüyorsunuz?»</p>
<p>Beyler, Alparslan'ı seyrediyorlardı. Merv'den bu yana, altı yıl geçmişti; çoğu beraber oynamış birlikte büyümüş, birlikte at sürmüşlerdi. Yıllar yıh daha çocukken bile her biri kendi başına yaşayıp hareket ederken ona güvenmişlerdi. Yıllar yıh o yalnız başına, bu güvenişi beslemişti. Acaba, Alparslan'ın da birine güvenip kendi başına yaşamak istediği bir günü olmuş muydu hiç? Şimdi burada, bu Ahlat kalesinde, Allah'ın bu ağustos sıcağında yine bir araya gelmişlerdi. Bir pınar, toprağı yarıp yeryüzüne çıkmış, sularını dört bir yana salmış, sonra yine bir araya toplamıştı; denize mi varacaktı? Göle mi dökülecekti? Merv Suyu gibi denize de göle de ulaşamadan yarı yolda kahp yine ana toprakta kaybolup gidecek miydi? Alparslan, Merv'den bu yana uzayıp yeşeren özlemi anlamıştı; Beylerin gözlerindeki bu özlem yükünün boşalmasını bekledi. Aslında bu yük, bütün ağırlığıyla kendisinde de yüklüydü. Biran her şeyi unutup; soylu Selçuk ailesinden</p>
<p>olduğunu, Sultanlığını ve kendiliğinden, daha çocukken kendiliğinden kurulan üstünlüğü unutup sıradan bir insan olabilmenin rahatlığını düşündü. Beylerin her birini kucaklamak, o eski çocukluk günlerini, hatta o uğursuz baskının soğuk, aç döküntülerini doya doya koklamak geldi içinden. Gürganç'a gittikleri gece ne güzeldi; Sarı Hoca'nın yamçısına sığınıp ısınmak, geceden kurtulmak, tehlikelerden ve korkulardan sığınmak ne güzeldi.</p>
<p>«Yakutlu Beyimi göremedim; haberimizi almamış olmah.»</p>
<p>Sözü değiştirip Beylerini konuşturmağa zorladı. Sav Tekin'e bakmıştı.</p>
<p>Sav Tekin, Alparslan'ın sesinde uzak bir titreyiş yakalamıştı. Yüreği burkuldu. «Yakutlu Bey yoldadır Sultanım» dedi; «Habercisi geldi. Bizans ordusunun öncülerinden kalabalık bir kuvvetin yukarda, Kirş gölü kıyısında dolaştığını öğrenmişler. Onun için yol değiştirmiş olmalı. Sanduk Beyi baskın için bırakıp kendisi Ahlat'a ulaşacakmış. Gecikirsem gecikmem bu yüzden olacak.</p>
<p>Sultanımız</p>
<p>beni bağışlasın demişler.»</p>
<p>Büyü bozulmuştu. Beyler, son on beş gün içinde, habercilerle ulaştıramadıkları haberleri verdiler. Alparslan bir bir dinledi. Altı yıl önce Merv'de verdiği buyruk yerine getirilmişti. Beyler konuşmalarını bitirince Alparslan her birine ayrı ayrı teşekkür etti. «Büyük iş gördünüz» dedi; «Merv'de sizlere yolu çizerken, o yolda nasıl gideceğinizi söyleyemezdim, size bıraktım; siz gidecektiniz. Görüyorum ki gidiş çok güzel bir gidiş olmuş, hesabımız şaşmamış; size güvencim de şaşmamış. Şimdi, Merv'de yarım bıraktığımı söylüyorum. Sarı Hocamızın kilit meseli buralarda bir yerde açılacaktır. Tann'nın yazısı burayı yazmış alnımıza, farkındayız. Merv'de, gün akşamlıdır demiştim; Sultan için de bu böyledir. Akşama ermemek gerek. Şimdi Afşin Bey'i dinleyelim. Buraları siz de bilirsiniz. Babam Çağrı Bey'den, Sarı Hocamızdan duyduğumuz kadar bizim de dolaşmışhğımız vardır. Gelgelelim Afşin</p>
<p>Bey ayrıca vazifelendirilmiştir. Afşin Bey, Bizansh'yla savaşacağımız yerlerde keşif yapmış olmalıdır...»</p>
<p>Afşin «Buyruğunuzu yerine getirdim Alparslan Sultanım» dedi;</p>
<p>«Bulunduğumuz</p>
<p>Ahlat'ın yukarı yolları Süphan ve Nemrud Dağları denilen iki koca dağın birleştiği bele varır. Burdan başka geçit yoktur. Önce bu geçidi sağdan soldan iyice tutmalıyız derim. Bu geçit Patnos denilen düzlükten Malazgirt Kalesinin eteklerine ulaşır. Burası da düzlüktür. Ama bu Süphan, bir zamanlar bir ateş dağıyken bütün küllerini bu Malazgirt düzlüğüne dökmüştür. Yürürken kül içinde yürüdüğünü sanırsın. Bir de, insan boyundan yüksek, iki at boyu genişliğinde kara kayalar bütün düzlüğe lök gibi oturmuşlar, bir yerde sekiz on kümelidir, bir yerde üçü beşi bir aradadır, bir yerlerde tek tektir. Bu kayaların Süphan'dan, küllerle bile döküldüğü söylenir. Onun için Malazgirt Kalesi eteklerine doğru bu kayalar yoktur, orası safi düzlüktür...»</p>
<p>«Yani bu kayalardan savaşta faydalanılır; bu kayaları tutan savaşta üstünlük kurar mı demeğe getirirsin Afşin Bey?»</p>
<p>«Savaş için bu düzlük seçilirse öyle demek isterim Alparslan Sultanım.» «Seçtik farz et... Bu kayalardan önce, Patnos düzlüğü Malazgirt'e açılırken dar boğazlar olacaktı, kör vadiler? Öyle midir?»</p>
<p>«Öyledir Alparslan Sultanım...»</p>
<p>«Öyleyse Patnos düzlüğü de işe yarar... Hele bir daha görmek gerek, vaktimiz daralmazsa...»</p>
<p>«Vaktimiz olacak sanırım. Artuk ve Saltuk Beyler, buyruklarına bıraktığım çerileriyle Bizansh'yı bir hafta daha oyalayabilir. Sonra Malazgirt önlerine doğru kaçacaklar...» «Patnos'tan o söylediğin kara kayalara kadar su durumu nasıldır?» «Buyurduğunuz tarafa yerleşeceklere yeter, yetmese de idare eder. Çünkü aylardan ağustos ayıdır; suyun altın vaktidir. Malazgirt yanı sorulacak olursa kötüdür derim. Ağustos ayında Malazgirt demek yangın demektir, küllü çamuru bile bulunmaz olur. Elli yüz kulaç derinlikte bile su bulmanın mümkünatı yoktur. Oralıların kaklık dedikleri kar kuyularında kaldıysa kalmıştır. Sanırım BizanslI suyunu beraberinde getirmeğe çalışacaktır.»</p>
<p>Alpaslan bir an düşündü. Garip bir tebessümle Afşın'a baktı: «Dandanakan'daki çocuklar büyümemiş olmalı şimdi hay Afşin Bey.» dedi. Yine öyle bakarak ötekileri süzdü: «Eyi. Eyi...» dedi; «Büyümek de başka güzel.»</p>
<p>Sav Tekin'e daha uzun baktı: «Bizans ordusunda Küpeli Hafızhlar da geliyor muydu Sav Tekinim?» diye sordu.</p>
<p>Sav Tekin «Küpeli Hafız'ın kendisi, Balçar'la Boğaç adlı iki Peçenekli, birde Vasili. Ersagun imparatorla beraber...» diye cevap verdi.</p>
<p>«Biri Rum mudur bunların Sav Tekin?»</p>
<p>«Değildir Alparslan Sultanım. Vasili, Küpeli Hafız'ın oğludur.»</p>
<p>«Aferin Küpeli Hafız'a. Aferin, bin aferin, bize Küpeli Hafız'ı biliştirene de...» Alparslan'ın son sözü ancak duyulabilecek kadar hafif çıkmıştı. Gözleri, uzaklara,</p>
<p>bir çadır içinin hayli uzaklarına dalmışa benziyordu; çok kısa sürdü: «Aferin...» diyerek yine çadır içine döndü. «Ya bu Balçar dediğin?»</p>
<p>«O bir Peçenek Beyinin oğlu. Alparslan der de başka bir şey demezmiş; hele son günlerde. Boğaç, Afşin Beyimizin işareti üzerine Nikomedya'ya yerleştirdiğimiz adamımızdır.»</p>
<p>«Eyi. Hepsi ayrı bir eyi. Vakit daralsa bile bizim için daralıyor olmalı, zararı yok. Dandanakan'daki çocukların yaptığı işi bu Küpeli Hafız takımı yapacak öyleyse Sav Tekinim. Öyle midir? Bizans ordusu susuz kalırsa Patnos düzlüğüne ulaşmak ister.</p>
<p>Biz de izin veririz. Afşin Bey bir haftamız var; der. Öyleyse yarın gidip anlattığı yerleri biz de bir daha görelim deriz. Uygun mu bulursunuz?»</p>
<p>Dağılacakları sırada Yakutlu Bey de Ahlat'a girmiş, durup dinlenmeden Alparslan'ın çadırına gelmişti. Yakutlu Bey'in gelişi toplantının uzamasına sebep oldu... Ordu Beyi olarak anlatacakları çok şeyi vardı. Alparslan'ın büyüğü olarak içinde hep bu çadırda kalmak, sabahlamak, yeniden akşamı bulmak, yeniden sabahlamak arzusu kaynayıp duruyordu. Konuşmaları kâh Ordu Beyi olarak saygılı, kâh Alparslan'ın büyüğü olarak hasretle kemirilmiş kırık dökük şefkat pırıltılarıydı, içlerinde, doğup büyüdükleri yerden en çok uzak kalan, en çok bir başka Selçuklu'ya hasret duyan, en çok BizanslI yüzü görmekten usanmış olan Yakutlu Bey'di. Sözleri biraz da bunun için uzuyordu.</p>
<p>Yatsı namazını beraber kıldılar. Yıllardır hiç bir yatsı namazı, hiç birine böylesine huzur dolu gelmemişti. Namaz boyunca üstlerindeki çadır kalkıp kalkıp inmişti, beyaz pamuk yumakları gibi, turna kuşlarının uçuşu gibi bir hafif yumuşaklık çadırın içinde gecelemeğe hazırlanan ağustos sıcağını eritmişti. Yıllardır, ilk defa bir ve beraber kıldıkları yatsı namazıydı.</p>
<p>Ahlat, Ahlat'ın içi ve dışı; Ahlat'ın üstü ve altı sessizdi. Ağustos gecesi, sıcakla sarıp sarmalanmış, cırcır böceklerinin gıcırtısını dinliyordu. Bir de çok uzaklardan Van</p>
<p>gölünün geniş suyunu...</p>
<p>Gürültüler, delice naralar, birden boşalmış zapt edilmesi imkânsız sevinç çığlıkları böyle bir anda duyuldu.</p>
<p>Afşin Bey, yavaşça kalkıp, biraz da endişeli dışarı çıktı.</p>
<p>Bir bayram sevinci ancak bu kadar çalkantılı olabilirdi. Alparslan, belli etmiyordu ama içten içe tedirginleşmişti. Boynunda bir damar ansızın kabardı. Anahtarın kilide sokuluşunda duyulan sürtünme, bir anda kabaran damarında çıtırdadı. Bir gölge, çadırının kapısına kadar gelmiş gibiydi; sarımsı işiyordu, gizliden çağırıyordu, çadırın kapısında ışıyıp çağıran gölge kaçınılmayan ahn yazısı mıydı, yoksa kaçınılmayan savaş sürünüp gelmiş miydi?</p>
<p>Gözlerini kaldırıp Beyleri hırsızlama süzdü. Beylerde de bir bekleyiş vardı. Ağabeyi</p>
<p>Yakutlu Bey'in burun kanatları kabarıp iniyordu. Sav Tekin, hemen fırlayıp kalkmağa hazırdı.</p>
<p>Afşin Bey, döndüğünde yüzü pırıltılı tebessümler içinde, bulunduğu yeri unutacak kadar keyifli «Müjde Alparslan Sultanım» dedi; «Sanduk Bey'den haber var. Tarkhaniotes ile Ursel'in buyruğundaki Bizans öncü kuvvetlerini basıp dağıtmışlar. Mukaddes bildikleri kocaman bir haçı ele geçirmişler, Sanduk Bey habercileriyle bize göndermiş kendisi de sabaha buradaymış. Uğurlu kademli olsun Alparslan Sultanım!»</p>
<p>Şimdiye kadar her biri en az bir Bizans ordusuyla vuruşup yenmiş beyler Sanduk Bey'in başarısından öylesine sevindiler ki Alparslan bu sevincin karşısında bir müddet konuşamadı. Konuşmak bu sevinci seyretmekten daha güzel olmayacaktı.</p>
<p>Sonunda ayağa kalktı. «İnşallah» dedi; «Tanrım, ne yazdıysa onu göreceğiz. Ölümden öteye de yol gitmez. Böyledir diye tedbirimizi almamazhk edemeyiz.</p>
<p>Şimdi bozulan BizanslIlar, Kralın ordusuna varacak. Öyleyse Afşin Bey'in bir haftalık dediği zaman daralacak. Diogenes gözü pek bir kraldır. Bu bozgunun ordusundaki kalabalık için hayırlı olmayacağını bilecek kadar da aklı başındadır. Bu yüzden hemen üstümüze doğru yürüyecektir. Patnos düzlüğü ile kayalıkları onlardan önce</p>
<p>bizim tutmamız gerek. Şimdi Sav Tekin, kendisini yorgun bulmuyorsa Yakutlu Beyim, bir de sen Afşin Bey... Benimle gelesiniz. Ay ışığı varken gidip oraları görelim. Atsız Bey bizi bir bölük çeri ile kollar. Önümüzde de Sanduk Bey olduğuna</p>
<p>göre emniyette sayılırız. Yakutlu Beyim ne dersin?»</p>
<p>«Senin yanında dinlenmek daha çok hoşuma gider Alparslan Sultanım; bilirsin.» «Öyleyse bu Beyler de yarın bizi Malazgirt düzlüğünde bulmalı. Duyduk mu Buldacım, Yağmurum Çavlım sen de, duyduk mu?»</p>
<p>Alparslan çadırın kapısından çıkarken içinden geniş, derin, bütün göğüs boşluğundan kopup gelen bir besmele çekti. Yine içinden «Sen de duydun mu hay</p>
<p>Sarı Hocam» diye sordu. «Duymadıysan. Bismillahirrahmanirrahim...» Gökyüzüne baktı. Ay tepsi genişliğinde sarı beyaz, Ahlat'tan Süphan Dağını yalıyordu. «Hadi bakalım beylerim, vakit geldi sayılır!..»</p>
</body>
</html>