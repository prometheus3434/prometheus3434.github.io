<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Ali, ana yoldan, sağdaki binalara giden dar yola saptı. Küpeli Hafız'ın Tekkesi burası olmalıydı.</p>
<p>Sav Tekin, yanında kendini bile koruyacak hiç bir silâhı olmadığı halde hazırlıklı bulunmağa çalışıyor, belli etmeden sağı solu kolluyordu. Böyle bir yolculuğa Alparslan'ı almalarının çocuğa ne kazandırmış olabileceğini düşünüyordu. Sarı Hoca'nın karısını yanlarına almalarına ise hâlâ bir mana veremiyordu.</p>
<p>Bacası tüten dört köşe binanın önünde durdular; ahşapdı. Tekkedekilerden bir iki kişi atları yedeklerine alıp götürdü. Yaşlı, uzun saçlı ve sakallı bir başkası misafirleri içeri buyur etti: «Efendi hazretleri sizlerle sabah namazından sonra görüşebilecekler» dedi. «Tekkemizin misafirlerisiniz, dilediğiniz şekilde hareket edin gönlünüz incinmesin.» Sonra Ali'ye döndü: «Sizin için çilehanenin yanındaki sofada yer hazırlandı; oraya buyuracaksınız.» dedi. Ali'nin, pek ayrılmak niyetinde olmadığını anlayınca da: «Efendi Hazretleri Sarı Hoca'yı kendinden bilir, kendileri nasıl bilinirse Sarı Hoca'nın öyle bilinmesini ister» diye ilâve etti. Sesi, bir dervişin sesi gibi yumuşak değildi, kınına sokulmuş bir kılıç durgunluğundaydı. Ali üsteleyemedi; adamlarını alıp çıktı. Çıkarken kimsenin yüzüne bakmamıştı.</p>
<p>Yaşlı, uzun saçlı ve uzun sakallı dervişin yüzünde dut yapraklarını andıran dolgun bir tebessüm belirdi : «Lokma hazırlanıncaya kadar abdest tazelemek isterseniz şöyle buyurun hocam» dedi. Sesinde de yüzündeki o dolgun tebessüm vardı.&quot; Sarı Hoca'nın kendisine dik dik baktığını görünce yüzündeki tebessüm elle tutulur hale geldi: «Görülecek başka bir hacetiniz varsa...»</p>
<p>Sarı Hoca da gülümsüyordu: «Seni görür görmez tanımalıydım ki Hafız.» dedi. «Bir de kendimizi akıllı bilirdik...»</p>
<p>Derviş başındaki sarık biçimi yeşil ipek dolamah börkü çıkarıverdi; sessizce gülüyordu: «Hele bir tanımamalıydın ki hay Sarı» dedi; «Hele bir tanımamalıydın ki biz o zaman.» Kucaklaştılar. Sıkı sıkıya, kenetlenmiş gibi; bir kapının iki kanadı gibi kucaklaştılar. Sarı Hoca, sessiz bir coşkunluk içindeydi: «Kaç yıl oldu Küpeli, kaç yıl oldu? On mu? Daha mı çok.»</p>
<p>«Daha çok Sarı, onu çoktan geçti.»</p>
<p>«Yesi ha? Yesi'nin taş medresesi?»</p>
<p>«Yesi ya. Yesi'nin taş medresesi.»</p>
<p>«Yesi'nin Saçlı Hocası? Kendini ona benzetmişsin Hafız?»</p>
<p>«Yesi'nin Saçlı Hocası ki ne hoca!» Birden durgunlaştı Küpeli Hafız; Sarı Hoca'yı saran kolları gevşedi, yüzündeki gülüş hüzünlendi. «Ölmüş diye duydum.» «Saçlı Hoca ölür müymüş hiç Küpeli. Sen varken ben varken ölür müymüş? Senin</p>
<p>benim yetiştirdiklerim varken ölüm denir mi onunkisine...»</p>
<p>Fakat Sarı Hoca'nın sesi de hüzünlenmişti. Belliydi. «Yeri cennet olsun» dedi;</p>
<p>«Tanrı bizden çok sevdiği için yanına aldı.»</p>
<p>Sav Tekin, Sarı Hoca'nın karısı, Alparslan bön bön bakıyorlardı. Uzun saçları, yeşil ipek dolamah börkü ile birlikte çıkınca tıraşlı başı upuzun sakalına göre daha küçülen Küpeli Hafız'ın, San Hoca'yı kucaklar kucaklamaz her şeyi unutuşuna; Sarı</p>
<p>Hoca'nın, yeryüzünde sanki Küpeli Hafız'dan başka kimsesi yokmuş gibi davranışına, sonra konuşmalarına; konuşmalarındaki kısa, kuru gibi görünen cümlelere, cümlelerin her ikisinin yüzünde şekilden şekle girişine bön bön bakıyorlardı.</p>
<p>Küpeli Hafız yirmi yıl, yirmi beş yıl öncede yaşıyor gibiydi. «Mübarek adamdı Saçlı Hoca hay Sarım» dedi; «Çok mübarek adamdı. Bir memleket nasıl alınır, bir toprak nasıl yurt edinilir ondan iyi kimse bilemezdi. Din adamı mıydı, cenk adamı mıydı, medrese adamı mıydı neydi hâlâ düşünürüm. Seni Kınık Boyuna saldı, niye? Beni Harezm Beyine, buraya. Saltuk'la Sandıkçı Urum içinde; Oğulcuk, Ermeni diyarında. Deli Deryalı, Bizans'ta. Gürganç halkı daha şimdiden Selçuklu'yu sever oldu...» «Baskından sonra da mı?»</p>
<p>«Baskını bize sizin bildiğiniz gibi anlatmadı ki, baskın bile işimize yaradı. Harezm Beyi Harun, şimdi pişmansa o pişmanlığı bu tekke hazırladı.»</p>
<p>«Şahmelik'e neden yardım etmiş?»</p>
<p>«Şahmelik'in, Selçuklu'nun güçlenmesinden korktuğunu bilirsin. Batınî Rafızî dâileri de işi kızıştırınca, hele Harezm Beyinin Rafızî olan kâhyası da işin içine girince...»</p>
<p>«Harezm Beyinin kâhyası Rafızî de sen ne demeğe bizi kurtarırsın hay Küpeli, bu senin başın demektir.»</p>
<p>«Kâhya bu sabah boğduruldu; Harezm Beyiyle benden başka bilen yok. Onun için Bey, yarın seni çok iyi karşılar. Ne yapıp yapıp Tuğrul Beyimizle Çağrı Beyimizle görüşüp konuşmak istiyor. Sen; görüşme Ceyhun'da, bir gemide yapılsın, de. Bu teklif işine gelecektir; çünkü su üstünde oldu mu kendini güvende sayar.» Sarı Hoca birden sordu.. «Gümüş Tekin de mi Rafızî?»</p>
<p>«Rafızî de derim Rafızî de diyemem.»</p>
<p>«O ne demekmiş hay Küpeli?»</p>
<p>«Bu şu demektir ki Sarım, Gümüş Tekin'in Râfızîlerle ya bir ilgisi var ya da Râfızîler bir meseleden onu korkutmuş. Belki de Râfızîler Gümüş Tekin'i yarınki günler için yetiştirip hazırlıyorlar. Niye Gümüş Tekin'i soktun lâfa?.»</p>
<p>Küpeli Hafız'ın sorusuna Sav Tekin cevap verdi; «Baskından önce, gözcülerden gizlenip sazlıkta bir Harezmliyle görüştü. Görüştüğünü bizden sakladı.</p>
<p>Küpeli Hafız, sakalı avucunda, gözleri Sav Tekin'de olduğu halde bir süre düşündü: «Gümüş Tekin'i burdaki Râfızîlerden de bana soranlar olduydu. Fakat Çağrı Beyimize şimdilik bir dert olmasın diye söylememeği uygun görmüştük... Demek söylemeliymişiz.»</p>
<p>Sarı Hoca: «Söylemediğiniz iyi oldu.» dedi; «Selçuklunun yiğit diye taş kırığına ihtiyacı var. Gümüş Tekin yiğittir şimdi doğrusu; onu tutanlar da var. Biz de bildiklerimizi söylemeyeceğiz. Göz kulak olacağız amma söylemeyeceğiz. Hele şimdi, hele şu sıra bölünmek iyi değil; Kınık Boyu büsbütün yok olur.» Durup bir an</p>
<p>Küpeli Hafız'ı süzdü. «Sen hay Küpeli» dedi; «Sen dedin ki, benim adamlarımı da saldım, dedin, nerelere? Bizden biri habersiz gitse onları nasıl bulur?» Küpeli Hafız:</p>
<p>«Sırası gelince sana yazacaktım Sarım» dedi; «Sordun, söyleyim. Benim adamlarım şimdilik Urfa'ya, Amid'e, Şam'a, Bağdat'a, Haleb'e yerleşiyor; tekkesini, zaviyesini, ribatını kuruyor. Daha sonrakiler daha yukarılara çıkacak. Çağrı Beyimiz Urum sınırından dönerken görüşüp konuşmuştuk; nereye dediyse</p>
<p>oraya saldım adamlarımı. İçlerinde hancısı da var, meyhanecisi de, tüccarı da, ırgatı da, yerine göre. Şimdi sizden biri habersiz gidince nasıl bilişecek he mi?» Kocaman, dopdolu, yıllara dönük bir tebessüm Küpeli Hafız'ın yüzüne yayıh verdi:</p>
<p>«Saçlı Hocamız her dersine başlamadan önce ne derdi Sarı kardeş hatırlasana; besmeleden sonra ne derdi? Her kilit açılır hay oğullarım yeter ki anahtarını bilmeli, demez miydi? İşte öyle bizimkisi de. Giden, kime gidiyorsa «Her kilit açılır</p>
<p>mı?» diyecek. «Anahtarını bilmeli» dendi mi işte o bizimkidir, gayri korkmaya.» «İyi.» dedi Sarı Hoca; başka bir şey demedi. Onun da sakalına doğru yüzünden kocaman, dopdolu, yıllara dönük bir tebessüm inivermişti. Sav Tekin ancak o zaman Karahanhdan aldığı Bizans kilidinin Sarı Hoca'nın gözünde neden öylesine</p>
<p>başka bir değer kazandığını anladı. Anladığı anda da, bu ahşap tekke odasında, Sarı Hoca'yla Küpeli Hafız'ın birbiriyle yarışırcasına büyüdüğünü; Tuğrul Bey'le Çağrı Bey kadar büyüdüğünü, Tuğrul Bey'le Çağrı Bey'den de öte büyüdüğünü hissetti.</p>
<p>Oda, odada Küpeli Hafız'la Sarı Hoca'dan gayri her şey hatta odanın dışındaki Tekke ve Gürganç kenti bile küçülmüş gibiydi, daralmış gibiydi. Sanki bu iki adam bu darlığa sığamıyordu, taşıyordu, Ceyhun'a karışıp akıyordu. Nereye akıyordu?</p>
<p>Sav Tekin belki onu da hissedecekti. Odadaki bir anlık sessizlik, gizlilikleri göz önüne serebilecek kadar kıpırtısızdı. Fakat bütün konuşulanları oturup kaldığı yerden öylece dinleyen Alparslan sessizliği bozdu; Sav Tekin'in gerçeğe dönmesine sebep oldu. Alparslan, Küpeli Hafız'a: «Rafızî dedikleriniz, senden neden şüphelenmez ki?» diye sordu.</p>
<p>Küpeli Hafız, deminden beri odada bakınan Alparslan'ın yeni farkına varmış gibi o derviş tebessümüyle gülümseyen yüzünü çocuğa çevirdi. Alparslan'ı, yüzündeki o derviş tebessümüyle sarıp sarmahyormuş gibi, hiçbir şey söylemeden bir süre baktı: «Çağrı Beyimizin oğlunu öve öve bitiremezlerdi; duyardık da inanamazdık...</p>
<p>Maşallah diyelim, hakları varmış» dedi sonunda; kendi kendisiyle konuşuyormuş gibiydi: .«Başı derde giren Râfızî'yi de Harezm Beyine karşı ben korurum hay Alparslan'ım; Râfızîler beni de Rafızî bilir.»</p>
<p>Sustu. Alparslan'a bakıyordu. Bu sefer sadece gözleri gülüyordu; gözleri Alparslan'ın gözlerindeydi. Kimsenin göremediği bir ışık, sanki Alparslan'a öyle geldi, Küpeli Hafız'ın gülen gözlerinden kopmuş kendi gözlerine akıyordu, sıcaktı, bütün bedenini ısıtıyordu, su gibiydi pırıl pırıl; ılık, tertemiz... Alparslan'ın içini yıkıyordu. Bir an geldi, Alparslan, kendini gülen gözlerin aynasında gördü.</p>
<p>Sarı Hoca, kenetlenmiş gibi Küpeli Hafız'a bakıyor, Sav Tekin hâlâ kilidi düşünüyor, Sarı Hoca'nın karısı konuşulanlardan hiçbir şey anlamıyor fakat birçok şeyin bir anda oluşmakta olduğunu seziyordu; yüreğinin başında bir ürpertili tıpırtı kabarıp inmekteydi. Neden sonra Küpeli Hafız: «Eh Sarım, gitmem gerekli» dedi; «Lokma da hazırlanmıştır.» Hâlâ gözleri Alparslan'ın gözlerindeydi. «Siz yerken ben Ali'ye ve adamlarına bakayım; bizim çocuklar ne yapmışlar?» Gözlerindeki gülüş kayboldu;</p>
<p>çakır bir ışıltı kaldı: «İkilik kötü şey Alparslan'ım.» dedi; «Kin kötü şey; insanları birbirine düşürmek kötü şey. Bir olmak birlik olmak; sırt sırta, el ele vermek.</p>
<p>Sevmek Alparslan'ım; iyi olanı.» Boynu bükülü, suçlu gibi Sarı Hoca'ya döndü: «Bunları böyle bilirim, böyle derim de hay Sarı kardeş» dedi. «Ben de Râfızîleri sevmem.» Yüzü buruştu; suçlu değildi bu sefer: «Rafızî nefretten başka bir şey bilmiyor, kinden başka bir şey bilmiyor... İkilik tohumu, nefret tohumu ekiyor it dölleri.»</p>
<p>Çıktı.</p>
<p>Odanın yarısı birden boşalmıştı sanki hatta daha çoğu.</p>
<p>Odadakiler bir süre oldukları gibi kaldılar.</p>
<p>Sofra kuruldu.</p>
<p>Yemek yerken pek konuşmadılar. Sadece bir ara Sarı Hoca: «Küpeli Hafız bu işte» dedi; «Medresede, Yesi'de beraber okuduk.»</p>
<p>Başka bir şey söylemedi; Ceyhun üstünde bir beyaz gemi düşünüyordu. Bu, baskından sonra Selçuklunun ilk kendine gelişiydi; ilk derlenip toparlanışıydı. Sonra</p>
<p>o beyaz gemi yelken açıyordu. Rüzgârda şişen yelkenleri büyüyor, büyüyordu. Beyaz gemi alabildiğine gidiyordu. Farkında olmadan göğüs geçirdi Sarı Hoca. Yüreğinden kopup gelen bir sesle: «Çok şükür...» dedi.</p>
<p>Doymuştu.</p>
<p>O gece Alparslan düşünde kocaman bir kilit gördü ve bir sürü anahtar.</p>
<p>Birbirlerine</p>
<p>benzeyen birbirlerinin eşi; birbirine gümüşten, altından, ipekten ipliklerle bağlanmış yüzlerce, binlerce, on binlerce anahtar gördü. Anahtarlar, Ceyhun gibi</p>
<p>akıp gidiyordu. Anahtarlar, anahtarlar, anahtarlar, dizi dizi anahtarlar gördü Alparslan. Ve kocaman, hiç açılmamış kocaman bir kilit gördü.</p>
<p>Peçenekli Demirci Baldur'un ölümü Balçar için bir gün dönümü oldu. Kegen Bey, babasının ölümünü ilkin Balçar kadar bile anlayamamıştı. Nasıl gün doğar, kuşluğa erişir, öğleyi bulur, ikindiye kavuşur ve nasıl gün batarsa insan da tıpkı gün gibi, ölene kadar dolanıp dururdu. Ama biri gökyüzünde dolaşırmış, öteki yeryüzünde dolaşırmış; ama birisi her gün dolaşırmış, ötekinin günü belli olmazmış, sonunda insan da bir gün batarmış ya. Peçenekli Demirci Baldur, Kegen Beyin babası Baldur, Balçar'ın dedesi Baldur da sırası gelmiş, bir gün gibi batmıştı. Kegen Bey nasıl olsa bu sonu biliyordu; kendisi de sırası gelince öyle olacaktı. Balçar da, Balçar'ın oğlu da öyle olacaktı. Peçenekli Demirci Baldur'dan öncekiler böyle olmamış mıydı? Üzülmek geliyordu içinden, Kegen Bey, üzülemiyordu; günün batışına üzülemediği gibi.</p>
<p>Ama Balçar öyle değildi. Belki de dedesi ölürken Balçar'ın yanında bulunuşu; o birdenbire duruveren, örsün üstündeki korlaşmış demiri dövmek için kaldırdığı kolunu indiremeden olduğu yerde yığılıp kahveren demirciyi, nefes mi aldığı nefes</p>
<p>mi verdiği belli olmadan demirciye bir garip iç çekiş gibi «Oh» dedirten ölümü -demircinin iki gözünde birden bakan ölümü- görüşü, Balçar'ı, Kegen Bey'den başka düşündürtmüştü. On beş yaşındaydı; artık ölümü biliyordu, dedesini de biliyordu. Demirci Baldur, ölümünden hemen az önce, ocağının başında, dörtnal koşan ter içinde köpürmüş bir at gibiydi. Örsün üstündeki korlaşmış demiri durmadan döven çekici dörtnal koşan terden köpürmüş atın toynak sesleriydi. Baskına mı koşuyordu? Baskından mı dönüyordu? Bir yılkının öncülüğünü mü yapıyor, bir yılkıyı bir yere mi götürmek istiyordu? Ne yaparsa yapsın, at birden durmuştu; kıpırdanmadan. Balçar'ı korkutan, dedesini seyrederken kendi yarattığı bu at hayalinin birden, kıpırdanmadan durmuş olmasıydı. Sanki atla birlikte bütün yılkı durup kalmış, bir adım öteye gidememişti yahut da dörtnal koşan ter içindeki öncünün birden duruvereceğini bilemedikleri için öncü duruverince hızını öncekine göre ayarlayan yılkı büyük gürültüler içinde, duran atı da çiğneyip gitmişti, bir yerde hem de en muhtaç oldukları bir yerde öncüyü yitirdiklerini anladıkları zaman ne olacaktı? Başıboş, doludizgin koşan binlerce at toynağı gümbürtülerle Balçar'ın kafasının içinde eşiniyor, tepiniyor, koşuyordu.</p>
<p>Tuna'nın hemen sağ yanında, taştığı zaman sularla örtülecek bir çayırda donmuş toprağı kazarken de; dedesini, bütün demirci aletleriyle birlikte çukura yerleştirip üstünü toprakla örterken de Balçar'ın beyninde hep doludizgin fakat başıboş kalan atlar vardı.</p>
<p>Boğaç, Muncuk, Deli Saçlı daha önce düzgün kalıplar halinde keserek bir köşeye yığdıkları çimeni, mezarın üstüne yine aynı düzgünlük içinde yerleştirmeğe başlamışlardı. Her çimen kalıbı Peçenekli Demirci Baldur'u biraz daha Peçenek'ten</p>
<p>uzağa götürüyordu. Her çimen kalıbı, tıpkı âletleri gibi Demirci Baldur'un da izlerini siliyordu.</p>
<p>Yerinden düzgün çıkarılmış son çimen kalıbını Kegen Bey koydu. Boğaç, Muncuk, Deli Saçlı ve Balçar, çimenlerde kalmış toprak döküntülerini de yok ettikten sonra mezar iyice belirsiz hala geldi. Artık kimse burada bir ölünün bulunabileceğine inanmazdı. Demirci Baldur'un düşmanları varsa mezarı bulup hınçlarını ölüden alamazlardı; Durak Han, Kegen Bey'e acı çektirmek istese, babasının ölüsüne kötülük edemezdi. Peçenekli demirci Baldur, dümdüz toprağın herhangi bir yerindeydi. Kegen bile bir müddet sonra yerini bilemezdi.</p>
<p>Dönerken en önde Kegen Bey gidiyordu; Balçar bir at boyu gerisindeydi. Ötekiler daha geriden geliyordu. Muncuk'la Deli Saçlı, Boğaç'ı aralarına, almışlardı. Epeyce konuşmadılar. Boğaç daha şimdiden atının nalını düşünmeye başlamıştı.</p>
<p>Baldur</p>
<p>Baba gibi birisini bir daha nerde bulacaktı? Kılıcı kırılırsa bir daha öylesine su verilmişini kime yaptırabilirdi! «Urus üstüne, Bizans üstüne, Bulgar üstüne artık hangisine olursa bir baskın yaptık mı elimize geçer» diye düşündü ya düşüncesinden kendisi de memnun olmadı. «Baldur Baha'nın kılıçları nerde, Urus kılıcı nerde? Bizans kılıcı nerde? Baldur baba ölmeyecekti» diye söylendi; «Ölmeyecekti; yerini tutacak birine el vermeden ölmeyecekti bre.» , Deli Saçlı: «Öğrenmek isteyen öldü da öğretmem mi dedi» diye ölünün ardından,</p>
<p>konuşmak istemedi. Gerçekten üzgündü. Peçenek içinde Kegen Bey'den sonra, en çok Baldur sevip sayardı «Sen gidip demirci olmak istedin mi?» Boğaç «Beni bırak bre» diye söylendi; «Ben demirci olmak için yaratılmamışım.»</p>
<p>«Herkes öyle düşünür, öyleyken Baldur suçlanır.»</p>
<p>Muncuk «Ben Baldur Baha'nın ölümüne sevindim» diye lâfa karıştı. Boğaç ve Deli</p>
<p>Saçlı bakakaldılar. Bakışlarıyla Muncuk'u suçladıkları belliydi. Muncuk aldırmadı bile «Niye sevinmeyim? Kegen Beyimizi tutan Baldur Usta değil miydi? Baldur olmasa bre biz bu Durak Han işini çoktan halletmiş değil miydik? Ey ne demeye yanıp yıkılırsınız peki?»</p>
<p>Muncuk doğru söylemesine doğru söylüyordu; Kegen Bey bundan böyle bir başına düşünür, kendinden başka kimseye danışmaz, o zaman Durak Han'ın yerine geçmek isterdi. Kegen Bey'in Peçenekliye, Peçeneklinin Kegen Bey gibi birine ihtiyacı vardı; bu, açın doymak istemesi gibi bir şeydi. Bunun için, bakışlarıyla kınadıkları halde Boğaç da, Deli Saçlı da Muncuk'a pek kızmadılar. Fakat Boğaç «Öyle bile olsa yine de senin söylediğin lâf söylenmez» dedi.</p>
<p>Muncuk kızdı. «Niyeymiş? Niye söylenmezmiş?»</p>
<p>«Söylenmez de onun için...»</p>
<p>«Ben söylerim, Ben sizin gibi dışı ak içi kara bir adam değilim. Kegen Bey de sizin gibi... İster ama istemez görünür; isterim diyemez.»</p>
<p>Boğaç daha çok öfkelendi; atının dizginini çekip durdurdu: «Ha bre şimdi de Kegen Beyimize dil uzatır oldun. Muncuk! Muncuk. Bre Muncuk bak bana!» Öfkeli sesi bir hayli yüksek çıkmıştı. Kegen Bey duydu. Dönüp baktı. Kegen Bey'in baktığını gören Muncuk, Boğaç ve Deli Saçlı toparlandılar.</p>
<p>Kegen Bey, Balçar'ı yanına çağırdı. Baba oğul bir süre at başı beraber gittiler. Balçar, içinden hep dönüp geriye bakmak arzusunu duyuyordu. Sanki dedesi... «Ne düşünürsün Balçar'ım? Deden için çok mu üzülürsün?.»</p>
<p>Balçar, tek bir sözle cevap vermek yerine uzun uzun, o koşarken birdenbire duruveren atı anlatmak istedi. Ama ağzından kısa bir cevap çıktı.</p>
<p>«Üzüldüm ki hem de ne...»</p>
<p>«Gün batarken de üzülür müsün Balçar'ım?» Babasının ne demek istediğini anlamaya çalışıyordu. Dedesinin ölümü neydi, gün batımı neydi?</p>
<p>«Dedemin batan gün gibi bir daha doğacağına mı inanırsın baba?»</p>
<p>«Ben bir şeye inanmam. Gördüğüm hiç bir şeyin sonu yok bre, sonu olmayan şeye inanılır mı?» «Seni niye seviyorlar öyleyse?» «Kim seviyor bre Balçar? Senden başka kim? Anandan başka?»</p>
<p>«Peçenek yiğitlerinin hepsi...» «Peçenek yiğitleri dediğin de kim bre?» dedi ama Kegen Bey kendi sesinden kendisi de korktu. Ses, sanki kendisinin değildi. Duyduğu anda deli bir demirci ocağı gibi harlı harlı yankılanan sesi tanıdığı zaman ise allak bullak oldu: Babasınındı. Yıllar önce, demirci ocağının başında babasıyla konuşurken; Durak Han'ı, kendisini zorlayan yiğitleri konuşurken Balçar'ın soluk soluğa içeri girişini, babasının ocağın yanı başında dikilişini, harlı ocaktan süzülüp geliyormuş gibi her yanı dolduran o: «Yiğitler dediğin de kim bre?» deyişini hatırladı. O zaman, içinde kocaman bir dağın, sert katı kayalıklar halinde ve birbiri</p>
<p>üstüne yıkılır gibi olduğunu hissetti. Birbiri üstüne yığılan kayalardan sesler yükseliyor; sesler, harlı bir demirci ocağında buharlaşıyor, Kegen Bey'in damarlarında zonkluyordu. «Haklısın Balçar'ım» dedi; «Dedenin ölümü, gün batımına benzemez; gün batımı değil.»</p>
<p>Kocaman dağın yıkılan kayaları gelip sanki yüreğinin başına oturmuştu. Soluk aldırmayan, yüreğini keskin kırık dişlerle dişleyen kayalar, yüreğini. Kegen Bey, yüreğinin de babasıyla birlikte çimenlerin altında gittikçe topraklaşmakta olduğunu</p>
<p>sezinledi. Demirci Baldur, Kegen Bey'in babası birdenbire ölmüştü ama Kegen Bey, az öncesine kadar anlayamadığı bu ölümün, bundan sonra acımağa başlayacağını, bundan sonra «Varım!» diyeceğini anladı. Gözleri sisli bir beyaz boşluğa bakıyordu. Issız, bomboş, sahipsiz kalmış, terkedilmiş bir sisli beyaz boşluk. Bu sisli beyaz boşlukta Kegen Bey çırılçıplak gibiydi; tek başına, yapayalnızdı. Bir zamanlar nasıl da dopdoluydu; bir zamanlar, geçilip giderken her yanı sımsıkı ipekten örülmüş bir sonsuz çevre gibi elini yüzünü dolduran düzlük, şimdi gevşek, çürümüş örümcek ağları kadar bile değildi; yeryüzü ile gökyüzü arasındaki hava, bir delik açılmış da boşahvermişti, sanki çimenlerin altında kalan bir çukura dolmuştu.</p>
<p>«Haklısın Balçar'ım» dedi bir daha; «Dedenin ölümü hiç mi hiç gün batımına benzemez bre.»</p>
<p>Derster'e varıncaya kadar bir daha da ağzını açmadı. Derster yer yer ahşap, yer yer toprak kerpiç, yer yer tuğla ve yontma taştan surları görününce, Kegen Bey, elinde olmadan dizginleri kasıp atını durdurdu. Dizginleri kasan el sanki Kegen Bey'in eli değildi; bir başkasının kolu gelip omzuna takılmıştı, dizginleri o bir başkasının olan kolun damarları başkasına ait bir yüreğe bağlı olarak çekmişti. Kegen Bey durunca ötekiler de durdu. Derster'in eklemeli surları karşılarında, kırılmış da ulanmış hantal zincirler gibi birbiri üstüne yığılmış uzanıyordu.</p>
<p>Kegen Bey surlardan içeri giremeyeceğini anlamıştı. Şimdi Derster, sadece Derster'di; anlamsız, eciş böcüş toprak ve taş yığını; insanla, bunca Peçenekliyle dolu olmasına rağmen insansızdı, Peçeneksizdi.</p>
<p>Balçar'a: «Sen, şunları al da git Balçar» dedi; «Ben hele az biraz dolaşayım, bir yudum nefese bunca bunalmamıştım bre.»</p>
<p>Balçar, endişeli gözlerle babasına bakıyordu. Dedesini gömmeden önce hatta keyifli görünen Kegen Bey'e, babasına ne olmuştu da böyle at üstünde bir et yığını gibi kakılıp kalmıştı? Kegen Bey bu mu idi yoksa? Aslında bu mu idi de dedesi, Baldur usta sağken Kegen Bey'e kol kanat oluyor, güç veriyordu?</p>
<p>«Bakma bana öyle... Bakma bana bre Balçar... Hele biraz at süreyim açılırım...» Demesiyle beraber kopmuş bir deli çığlığı ile haykırıp atını tepiklemesi bir oldu.</p>
<p>«Hayda! Hayda bre.»</p>
<p>Ancak bir savaş narası bu kadar korkunç haykırırdı; at ancak düşman içine sürülürken böylesine tepiklenirdi... Bir insan, çıldırmadıysa eğer, ancak bir ordunun içine böylesine dalardı... Bir göz açımı içinde Kegen Bey, beş ok atımı uzaktaydı, beş ok atımı uzaklaşıyordu.</p>
<p>Balçar'ın, Boğaç'ın, Muncuk'un ye Deli Saçh'nın, az sonra görebildikleri küçücük, siyah bir karaltıdan başka bir şey değildi; o da kaçıyordu. Bir süre sonra Kegen Bey'den hiç bir şey kalmamıştı; Kegen Bey yok olmuştu.</p>
<p>Balçar, gözlerini sımsıkı yumdu; eyerin kaşına yapışmış gibi duran elleri nerdeyse kaşı koparacaktı. Zor duyulan bir sesle: «Ben gidiyorum bre.» diyebildi.</p>
<p>Kegen Bey, geride bıraktıklarının gözlerinde yok olmuştu, görünmez olmuştu; o bakışlardan kurtulmuştu. Gel gelelim kendi gözünden, kendi bakışlarından kurtulamamıştı. At sürdükçe; at, ak köpükler içinde köpürdükçe kaçtıkça kurtulacağını sanıyordu.</p>
<p>Kaçtıkça da kurtulamıyordu.</p>
<p>Alabildiğine geniş düzlük daraldıkça daralıyor, bir yerde ansızın karşısına duvarlar çıkıyordu; aşılmaz görünen şeffaf duvarlara çarpmamak için atı birden durduruyor, atın ağzını yırtarcasına kastığı gemi, koparır gibi bırakıp geri çeviriyor, dönüyor, koşuyor, yine koşuyor, yine koşuyor, yine koşuyordu.</p>
<p>Bir an geldi, at çatlayacaktı. At mı çatlayacaktı Kegen Bey mi çatlayacaktı? Koşan ve ak köpükler içinde köpüren at değil Kegen Bey'di.</p>
<p>Akşam çöküverdi ovaya. Önce, hiç de korkutucu olmayan bir esmerlikle çöküverdi. Esmerliğin ardında koyu ve korkutucu bir karanlığın gelmekte olduğu belliydi. Kegen Bey, soluk soluğayken, atını babasının mezarına doğru sürmekte olduğunu hissetti. Hâlâ doluydu; hâlâ yüreğinin başında koca dağlar yıkıh, hâlâ yüreğinin başında koca dağların yıkılan kayaları, keskin, kırık dişler gibiydi.</p>
<p>Babasının mezarına gelir gelmez bırakıverdi kendini, gözleri delicesine açılmıştı, yüzü kaskatıydı, yüzünde ve delicesine açılmış gözlerinde kıpırdayan tek bir Çizgi yoktu. Attan, kaskatı bir tahta heykel gibi bırakıvermişti kendini. Korkunç bir demirci körüğü gibi soluyordu.</p>
<p>Babasının üstünü örten çimenlere, çimenlerin donmuş toprağına upuzun, yüzükoyun uzandı. Parmakları kısacık çimenleri yoluyordu; tırnaklarında toprağın donmuşluğu sancıyordu. Tuna'nın akşam horultusu duyulmuyordu da, ovada duyulan sadece Kegen Bey'in o korkunç demirci körüğünü andıran solumalarıydı.</p>
<p>Kegen Bey kasılıyor, bütün bedenini, toprak yarılacakmış da toprağa verecekmiş gibi bir araya toplamak istiyor, toprağın yarılıp açılmadığını anlayınca da bir garip çırpınıyor, avuçlarıyla toprağı dövüyor, dövüyordu. Ve soluyordu. Yaban atları gibi, şu az önce nerdeyse çatlamak üzere olan kendi atı gibi soluyordu. Solumaları hırıltı oluyor, homurtu oluyor, iniltiye benzer bir sese dönüyordu.</p>
<p>Ovaya çöken esmerlik kararıyordu. Uzak yıldızlar, bahar başı ışıltılarıyla uzakta par par yanıyordu.</p>
<p>Soğuktu.</p>
<p>Kegen Bey'in soğuğu da duyduğu yoktu. Ter içinde yapış yapıştı. Terledikçe toprağa, şimdi babasından başka bir şey olmadığına iyice inandığı toprağa karıştığını, topraklaştığını hissediyordu. «Baba.» diye inledi; «Baba... Babam...» İncecik, bıçak ağzı keskinliğinde incecik bir iniltiydi; kupkuru yapışmış bir boğazın</p>
<p>zar yırtılışında çıkardığı bir sesti. Başka bir şey duyulmadı. Solumalar gittikçe hafifledi. Ay ışığı, toprağı alacalamağa başladığı zaman Kegen Bey, bir başka çimen gibi üzerinde yapışıp kaldığı toprağın bir parçası olmuştu; kıpırtısız, sessiz, sakin bir</p>
<p>parçası...</p>
<p>Kalktığında ne duyuyor ne de düşünüyordu. Topraksı bir rahatlama, etiyle kemiği arasına yerleşmişti. Ilık bir üşüme yahut da sıcak bir uyku kas etlerinden beynine çıkıyor, beyninden kas etlerine iniyordu. Yalnız gözlerinde bir acı ışık çakılıp kalmıştı. Kegen Bey'i yürüten, hareket ettiren, atına bindiren, Derster'e götüren, Derster'de Han Evine ulaştıran, Han Evinde Durak Han'ın katına çıkaran gözlerindeki bu acı ışık oldu.</p>
<p>Han Evinin önünde atından indiğinde bile ne yapacağını, Durak Han'a ne söyleyeceğini bilmiyordu. Han Evinde yeme-içme vardı; çalgı çağrışım vardı, oyun oynayanlar vardı. Kegen Bey birdenbire garipsedi; kötü bir yalnızlık dizlerine çöktü.</p>
<p>Han Evi, uzak, duygusuz, yabancı ve buz soğukluğunda kasılıyordu. Kegen Bey, bu kasıntının içine girmek girmemek arasında bir an bocaladı. Dizlerine çöreklenen o kötü yalnızlık Kegen Bey'in adımlarını tutuyordu; gözlerinden beynini zorlayan o acı ışık ise, Kegen Bey'i Han Evinin içine itiyordu. Girdi.</p>
<p>Durak Han'ın katına vardığında artık garipsemiyordu; dizlerindeki o kötü yalnızlık da gitmişti. Hanı selâmlarken Han Evine niçin geldiğini, Durak Han'a ne söyleyeceğini biliyordu. Hele Durak Han'ın, korku ürpertili çipil gözlerini görünce, Kegen Bey'in katılaşıp kalan yüzünde uçuk bir tebessüm bile belirmeğe hazırlandı.</p>
<p>Kegen Bey Durak Han'ı selâmlarken çalgı çağrışım susmuştu; oyunlar durmuştu. Yeme-içmeye gelen beyler hep Durak Han'ın yakınlarıydı, adamlarıydı; Kegen Bey'i sevmeseler de yiğitliğinden çekinirlerdi. Durak Han'da ve Beylerde belli belirsiz bir utanç kıvrandı. Beyler başlarını önlerine eğmişlerdi, başlarını önlerine eğmeyenler yanındakilerle meşgul oluyorlardı. Durak Han'ın çipil gözleri, Kegen Bey'in gözlerinden hep kaçıyordu. Kollarını iki yana açıp bıraktı; kadehini alıp içti, elindeki kadehi birden yere çaldı: «Acımızdan bre Kegen. Bu yeme içme neden sanırsın?» Sesi de çipil gözleri gibi hep kaçıyordu. «Bre suç sende Kegen, suç sende. Baldur Ustamız ölür de bize haber salmazsın; götürüp yalnız gömersin, bre kaçırır gibi gömersin... Baldur Babamıza yuğ yaraşmaz mıydı şimdi? Durak Han yaraşmaz mıydı? Bre Peçenek töresi bu mudur Kegen?»</p>
<p>Kegen'in katılaşıp kalan yüzünde, az önce belirmeğe hazırlanan o uçuk tebessüm yerleşmişti; genişleyeceğe benziyordu. «Bre Durak Hanım, Baldur Babam yok artık.</p>
<p>Ben senin katındaysam Baldur Babam da Tanrı katında. Tanrı, Baldur Babamı sevip katına aldıysa...»</p>
<p>«İyi, sen şimdi bre. Bre sen şimdi, Durak Han. Kegen'i sevmez demeye getirirsin sanırım.»,</p>
<p>«Kegen, Durak Han'ın buyruğundadır. Durak Han, Kegen'i sevse de buyruğundadır sevmese de Hânım. Peçenek töresi de böyle der.» Sesi titredi: «Demirci Baldur Babanın töresi de...»</p>
<p>«Öyleyse Durak Han da Kegen Beyine sevgisinin eksilmediğini göstermelidir. Gel kucaklaşalım Kegen. Gel Durak Han'ın yanına otur, Durak Han'la birlikte iç bre;</p>
<p>Demirci Baldur Babamız için içelim.»</p>
<p>Durak Han kollarını açmıştı. Durak Hanın kolları Kegen Bey'i kucaklamak için açılmışa benziyordu. Kegen Bey'i boğmak için açılmışa da. Kegen Bey yerinden kıpırdamadı, Durak Han'ın kollan öylece kaldı. Çipil gözleri titriyordu.</p>
<p>Kegen Bey olduğu yerde kımıldamadan: «Durak Hanım izin verirse bir dileğim var, söylemek isterim» dedi.</p>
<p>«Bre söyle; söyle!» Öylecene açılmış duran kollarının güçsüzlüğünü örtmek için öfkelenmişti. «Söyle!»</p>
<p>«İzin verirsen Bizans'a gitmek isterim Durak Han.»</p>
<p>Kegen'in dileği, Beylerin ve Durak Han'ın kulaklarına bir davul tokmağı donukluğuyla vurdu.</p>
<p>«Ne dedin bre Kegen?»</p>
<p>«Ne dediğimi duydun Durak Han. İzin verirsen Bizans'a gitmek dilerim, dedim.» «Nasıl?</p>
<p>Bre neden? Bre kaç kişiyle? Bre bana daha şıra verin çabuk!»</p>
<p>Durak Han sevinmiş miydi, şaşırmış mıydı yoksa öfkelenmiş miydi, belli değildi. Belki de hepsi bir aradaydı. Sundukları kadehi bir dikişte içti, avucunun içiyle ağzını sildi; çipil gözlerini bütün kurnazlığıyla, korku karışık kurnazlığıyla Kegen'in gözlerine dikti. «Bre sen delirmişsin Kegen. Baldur'un ölümü başına vurmuş. Bilmez misin ki Peçenekli BizanslIyla barıştı; Bizans'ı vurmayacak artık.» «Bizans'ı vurmak için gitmeyeceğim Durak Han, Bizans'ta oturmak için gideceğim.»</p>
<p>«Ha?» dedi durdu Durak Han. Sevinmişti; devam ederse sevindiğini belli edeceğini anlamıştı. Korkak çipil gözleri yavaş yavaş yiğitleşiyordu, Han gözlerine benzemeğe başlıyordu. Sesini daha iyi ayarlamak için fırsat kazanmak ister gibi: «İsteyen istediği yere gider bre, kim ne karışır.» dedi. Göz ucuyla Kegen Bey'in art düşüncelerini yakalamağa çalışıyordu.</p>
<p>«Hansın. Handan izinsiz bir şey yapılmaz. Handan izinsiz iş yapan Hana karşı gelmiş demektir. Hana karşı geleni de Peçenek töresi bağışlamaz.»</p>
<p>Durak Han'ın sesi de kurnazlaşmıştı: «Durup dururken neden istedin?» Kegen Bey ne cevap vereceğini düşündü. Durak Han'ın, inceliklerden anlamadığını bilirdi. Kuru bir sesle: «Baldur Babam istedi desek, Durak Han?» diye cevap verdi.</p>
<p>«Baldur baban ölürken söylemiş olmalı.» «Baldur babam öldükten sonra söyledi, Durak Han.»</p>
<p>Kegen Bey'in sesinde öylesine bir inanış ve güveniş vardı ki Durak Han titremeden edemedi. Demirci Baldur'un ölümü Kegen Bey'in aklını almıştı, belliydi. Demirci Baldur'un ölümü işe yaramıştı demek; aklı başında olmayan adamın ardından Peçenekli gitmezdi artık. Keşke daha önce ölseydi Baldur... Kegen mahsus mu yapıyordu yoksa? Kendisini, aklı başından alınmış gibi görünüp kandırmak mı istiyordu? Denemek için bir daha sordu: «Kimler gelecek seninle?»</p>
<p>«Yalnız gitmek isterim Durak Han. Babam öyle buyurdu.»</p>
<p>«Bre yalnız gitmek ne demek? Balçar ne olacak? Hatunun ne olacak?» yine durdu.</p>
<p>Sorup sormamakta tereddüt etti. Sonunda sordu. «Adamların bre?» Kegen Bey'in yüzü yumuşuyordu. Gözleri uzaklarda bir yerde çoktan yumuşamıştı:</p>
<p>«Balçar sana emanet Durak Han. Yiğit delikanlıdır; gözü pektir, iyi bakarsan iyi olur.</p>
<p>Hatunum da sana emanet; Hansın, görüp gözetmek zorundasın, Balçar korur onu zaten. Adamlarım.»</p>
<p>Yutkunacakmış gibi sustu. Boğazında katı olmayan, yumuşak da olmayan bir yumak bağlanmıştı birden; boğazını değil gözlerini yaktı Kegen Bey'in.</p>
<p>Yutkundu.</p>
<p>«Adamlarım...» dedi; «Benim adamlarım yoktur... Olmadı da. Peçenekli yiğitler vardır sadece... Buyruğuma verdiysen, senin adına görüp gözeteyim diye verdin.</p>
<p>Gidişimi Balçar bile bilmeyecek. İzin verdiysen hemen yola çıkmak isterim Durak Han.»</p>
<p>Durak Han'ın içi içine sığmıyordu. Nerdeyse Kegen Bey'in boynuna sarılacak, kendisini Kegen yükünden, Kegen korkusundan kurtardığı için şapur şupur öpecekti. Böyle olduğu halde yine de ikircikli durdu. «Sen istedin diye izin verdim</p>
<p>bre» dedi sonunda; «Var dilediğin yere git. Balçar için de korkma;</p>
<p>emanetimdir...»</p>
<p>«Han sözü mü bu söz, Durak Han?» «Ya ne sandın bre. Han sözüdür.» «Sağ ol.» Kegen Bey, Durak Han'ı bir daha selâmladı. Dimdikti. Durak Han'ın katından dimdik çıktı.</p>
<p>Durak Han ardından baka kaldı. Bir ara «Durak Han'ı dilersen, bir gün dönebilirsin.» demek istedi; gönlünü almak için söyleyecekti. Kegen Bey'in ardına</p>
<p>bile bakmadan dimdik çıktığını görünce öfkeleniverdi. «Canın tamuya varsın Bizans'a değil bre.» diye söylendi. Kegen Bey çıkar çıkmaz da keyfi yerine geldi. Bir kuş gibi hafiflemişti, kollarını açıp uçabilirdi. «Şıra!» diye bağırdı. «Bre nerde benim şıram?»</p>
<p>Şıra kadehini beylerden biri sundu. Sunarken: «Buyur Durak Han. Buyurmasına buyur da iyi etmedin» dedi.</p>
<p>«Nedir iyi etmediğim bre Tamgaç? Kegen mi?» «Kegen, Durak Han!»</p>
<p>Şıra kadehi Durak Han'ın dudaklarında kaldı. Korkulu bir ürperme yapışmıştı dudaklarına, çipil gözlerine de: «Nedenmiş bre Tamgaç? Deyiver?» «Kegen'i bilmez miyiz Durak Hanım. Bizans'a gidişi boşuna mıdır? Bizans'a yalnız</p>
<p>gidişi, adamlarını burada bırakışı, Balçar'ı bile yanına almayışı boşuna mıdır?» «Duydun işte, babası olacak Baldur öyle buyurmuş. Baldur'un ölümü aklını almış.»</p>
<p>«Bize öyle görünmek ister bu Kegen. İstedi mi de istediği gibi görünmesini bilir...» «Balçar elimizde değil mi Tamgaç; süslü hatunu elimizde değil mi?» «Elimizde olsa ne yaparız Durak Hanım? Emanetindir; Han sözü verdin.» «Han sözü verdiysek bre? Han sözü burda verildi. Han Evinde verildi. Han Evinin</p>
<p>dışı için verilmedi Tamgaç. Bize karşı geldi mi Balçar'ı da süslü hatunu da gider, bilir Kegen.»</p>
<p>«Gidemez Durak Hanım. Sözünde durmasan bile burda adamları var. Çoktur. Başımıza iş çıkarırlar. Balçar'la Kegen'in hatununu şimdiden saklamışlardır bile.»</p>
<p>Durak Han'ın kadehi tutan elleri titremeye başlamıştı. Kadehi tutmakta ısrar ederse elinden düşürebileceğini yahut da içindekini dökebileceğin! anladı. Kaldırıp içemedi de... Bıraktı. Çipil gözlerini, korku buğuları sarmıştı. Buğuların ardından yüzlerine baktığı bütün beyler, Tamgaç gibi bakıyordu.»</p>
<p>«Kegen bize karşı gelmek için mi gitti dersin bre?»</p>
<p>«İzin verirsen öyle derim Durak Hanım. Kegen Bizans'a gidince anlaşma yapacak. Bizans ordusunun başına geçecek; burda da adamlarıyla bizi bölecek.</p>
<p>Peçenekli</p>
<p>Hanını...»</p>
<p>«Yeter Tamgaç. Çabuk! Çok çabuk. Hemen çabuk bre Tamgaç! Al yiğitlerini ardına;</p>
<p>Kegen'in peşine düş! Kegen'i yoldan çevir! Kegen'i...»</p>
<p>«İzin verirsen işini bitireyim...»</p>
<p>«Hayır. Sakın ha. Yalnız, Han, Bizans içinde yalnız kalmana dayanamadı, de. Bunun için beni gönderip geri çağırttı, de bre.»</p>
<p>Kadehi alıp içti; birden susamıştı. Her yanı yanıyordu. Sayıklar gibi: «Şimdi bir şey yapılmaz. Şimdi bir şey yapamayız» diye söylendi. «Sırası gelince... Kegen işi de biter bre.»</p>
<p>Tamgaç, Durak Han'ı selâmlayarak çarçabuk çıktı.</p>
<p>Alparslan, çoktandır Sarı Hoca'yı görmemişti. Sav Tekin'i son görüşü de iki ay kadar önceydi. O da ayaküstü beş-on cümleyi geçmeyen kısa bir konuşmadan ibaret olmuştu. Selçuklu, kaynar bir kazanın içinde nohut tanelerine dönmüştü. Harezm</p>
<p>Beyi Harun ile, Tuğrul ve Çağrı Beyler'in Ceyhun üstünde bir gemide buluşmalarından bu yana, bu altı yıl içinde neler olmamıştı ki?</p>
<p>Alparslan'dan çok, Sarı Hoca'nın karısı köpürüp duruyordu. «Zaten dört duvar bizim herifi sıkardı» diye söyleniyordu; «Hocalık senin neyine hay sakalı dökülesice, bileğine güveniyorduysan yiğit olup ortaya çıksaydın ya» diye verip veriştiriyor; «Dur yok durak yok, ev yok bark yok, bunca yaştan sonra yiğitliğe özenenin, hay bu yaştan sonra er meydanına soyunanın» diye demediğini bırakmıyor, «Yataktan korkar oldu herif, bu yaştan sonra eve ocağa sığamaz oldu;</p>
<p>yüzünü unuttum, görsem tanır mıyım ki, hay görsem tanır mıyım ki?» diye dertleniyordu. Gerçekten de Sarı Hoca duramıyordu. Bir Tuğrul Bey'in yanındaydı: Merv'de, Nişabur'da; bir Çağrı Bey'le dolaşıyordu: Talekan'da, Fâryâb'da, Spurgan'da. Çağrı</p>
<p>Bey'le dolaşıyor sanılırken bakıyordunuz Gürganç'tan, Harezm Beyinin yanından haberi geliyordu. Derken Gazne'ye, Tuğrul Bey'in elçisi olarak gittiği duyuluyordu. Döndüğü zamanlar doğru Alparslan'ı arıyor, yapıp ettiklerini duyup işittiklerini, görüp düşündüklerini bir bir anlatıyordu.</p>
<p>«Artık çocuk sayılmazsın Alparslanım» diye sözlerini bağlıyordu. «Yavaş yavaş kendin düşünüp kendin yapmağa alışacaksın. Sarı Hocan yok belle... Sav Tekin'i gördüğün oluyor mu?»</p>
<p>Alparslan'ın cevabını bile beklemiyordu: «Sav-Tekin'i de yok belle. Bir gün bakarsın ki Çağrı Beyimiz de bırakmış seni; Tuğrul Beyimiz de bırakmış? Ne yapacaksın?» Yorgun, uykusuz ama hiç o günlerdeki kadar genç olmamış gözlerini Alparslan'ın gözlerinden ayırmadan devam ediyordu: «Şimdiden düşüneceksin. Şimdiden yalnız bileceksin kendini. Bak, Yakutlu ağabeyin çerileriyle neler yapıyor. Bugünlerde, sana da epey işler düşer haa. Çocukların hazır mı? Şimdiden Yakutlu'yu geçmelisin!» «Çocukların» dediği Afşin, Kavurt, Buldacı, Yağmur, Ersagun ve ötekilerdi; yüzden</p>
<p>fazlaydı. Alparslan, çocukları onar onar bölmüş ve her birinin başına güvendiklerini, hepsinin başına da Kavurt'la Afşin'i vermişti. Kavurt, Yakutlu'dan</p>
<p>sonra ağabeyi idi ama Alparslan, Afşin'le yalnız başına konuşup «Asıl baş sensin bunu iyi bellen demişti. ‘Senden sonra Ersagun, Kavurt beni kıskanır onu da iyi belle.» «Benden yana korkun olmasın Sarı Hocam.»</p>
<p>«Senden yana ne korkum olacakmış ki. Yakutlu'yu seversin de Kavurt'u neden</p>
<p>sevmezsin?»</p>
<p>«Kavurt beni sever mi ki?» diyecekti. Fakat Sarı Hoca yine konuşmuştu: «Bu bir sel hay Alparslan şahım, bu bir sel. Selçuklu durmaz gayri, bendini yıkar gayri.</p>
<p>Gazneli</p>
<p>Mesud boşuna yırtınıyor; dedim kendisine de... Sarı Hoca'nın kafası kızdı, yolu yordamı unuttu, Tuğrul Bey'in elçisi olduğunu, tatlı dil gümüş söz söylemesi gerektiğini unuttu da; Sultan! Sultan! diye bağırıverdi; ben senin yerinde olsam Tuğrul Bey'le dostluk güderim, Tuğrul Bey bir küheylandır, Çağrı Bey ise ondan öte</p>
<p>bir küheylandır. Şaha kalkmışlar bir yol, gayri durduramazsın, el atıp dizgini çekemezsin; onun kanı senin kanın, senin soyun onun soyu... Var git Hindistan'ı vur sen, daha öteye git, bırak Tuğrul'un yolunu kesmeyi onun batıya ulaşması lâzım, demişim.»</p>
<p>Sarı Hoca, Gazne Sultanı Mesud'un karşısındaymış gibiydi. «Bir afallayış afalladı ki bu sözümün üstüne hay Alparslanım, sanırsın dili tutuldu. Allah'tan ki bugünlerde Tuğrul Bey'le Çağrı Bey'in elçilerine kimse dokunamıyor yoksa yanmıştı ki senin Sarı Hocan ne yanma; çıra sanırdın. Eh ben gideyim artık Alparslan oğlum; çok bile kaldım. Bizim hatuna varır gidersin gayri, he mi? Sarı Hocam geldi ama yine yola düştü; dersin; Tuğrul'u görecekmiş Çağn'yı görecekmiş dersin.»</p>
<p>Sesi titrer gibi oldu. «Bir anan da onu bil Alparslanım. Sarı Hocana bir şey olursa?</p>
<p>Yaşlı kadındır; kimi kimsesi yoktur, sana emanettir ha. Sarı Hocandan.»</p>
<p>Sesinin titrediğini anlamış olmalı ki «Höt!» diye bağırdı; kendi kendini azarlıyor olmalıydı: «Sarı Hocana bir şey olmaz daha; senin Urum içine girdiğini görmeden</p>
<p>Sarı Hocan Azrail'e canını teslim mi edermiş haa? Sarı Hocana bir şey olur dediysek söz gelimi dediğimizdendir. Tuğrul amcana bir şey diyecek misin şimdi? Ya Çağrı Babana? San Hocan gider şimdi.»</p>
<p>Atına atlıyordu. Durdu. «Sav Tekin'i gördüğün var mı?» diye sordu bir daha. Yine cevabı beklemedi. «Özledik soyhayı. Ama bir aya varmaz görüşürüz gibime geliyor. Yolum Gürganç'tan geçecek. Küpeli Hafız'ı bildin mi?»</p>
<p>Sarı Hoca'nın gidişi o gidişti. En son Sav Tekin getirmişti haberini; iki ay önce. Harezm Beyi İsmail'e, Ceyhun bentlerini açtırmış; Oğuz'dan bu yana Horasan'a durmadan Türkmen göçmenleri gönderiyormuş. Horasan, Türkmen göçmenleriyle, Oğuzlarla dolup taşmaktaymış. Sav Tekin: «Hay Alparslan, sen bu Sarı Hoca'dan epey şeyler öğrendin mi bari?» demişti; «Adam kitabı diviti bir yana attı; ok yay taşıdığı da yok; kılıç topuz taşıdığı da yok. Gelgelelim bir çene, bir laf. Hem de ne laf ki ne laf. Başını uçurmak için kalkan kolun, kılıcı götürür teslim eder; boynunu uzatırsın önüne, al vur helâl olsun hay hoca, dersin. Ne demektir bu ondaki laf gücü anlamadım gitti. Eğer neyi var neyi yok kaptıysan Sarı Hoca'dan, onu geçersin, hemi de...»</p>
<p>Alparslan gülmüş: «Senden öğrendiklerimi de hesaba katmadın mı?» demişti. Sav Tekin gururlanmıştı; bütün ömründe ilk defa gururlanmıştı. Sarı Hoca'nın yanında anılmak gururlandırmıştı. «Eh.» demişti; «Bizden de öğrendin say.»</p>
<p>Sonra kalkmıştı. «Gitmeliyim hay Alparslan, çok bile kaldım. Şimdi Selçuklu için dur durak yoktur. Tuğrul Beyimiz aylardır zırhıyla çizmesiyle yatar; Çağrı Bey baban dersen, ordunun başında mekik dokur. Beni de gördün işte yiğit yeğenim, toz toprak içindeyim, aylardır bedenim su yüzü görmedi, uyuz oldum sanırsın.» Alparslan'ı süzüyordu. Bu gelişen omuz başlarına, çocukluktan çoktan kurtulmuş yüze, sert mi yumuşak mı baktığı belli olmayan gözlere ve iki kaşın birleştiği yerdeki düz bir ayna gibi parlak, kırışıksız; fazla bakıldığı zaman belli belirsiz ürperti veren kabarcığa bakıyordu; yaşına sığmayıp taşan, belki ancak yirmi yılın işi olan pazılara, iri kemikleri sımsıkı sarıp sarmalamış, etsiz gibi zannedilen bedene bakıyordu: «Sen olmuşsun da olmuşsun Alparslanım, ben görmeyeli hay maşallah</p>
<p>ki ne maşallah demeli ya...»</p>
<p>Birden kızı aklına gelmişti. Sav Tekin'in gözlerinde sabah pembeliğinde umutlar uçuşmuştu. Yıllardır uçuşmakta olan umutlar. Dayanamamış: «Selcen kızımı da gördüğün var mı bu yakınlarda?» deyivermişti.</p>
<p>Alpaslan, belki de Sav Tekin'in sesindeki gizlilikten, bir kış günü soğuğunda kalmış çocuklar gibi üşümüştü. Baskını, baskından önceki çadırı, çadırın dışındaki çocukların sesini, çocukların seslerinin arasında daha değişik, daha nazlı gelen bir</p>
<p>kızın sesini üşüyerek hatırlamıştı; karmakarışık hatırlamıştı. Hemen ardından da bütün sesler silinmiş, o küçük kızın değişik, canlı, nazlı sesi tek ve yalnız kalmıştı,</p>
<p>uzaklardan, çok uzaklardan geliyordu; adını çağırıyordu. Uzaklığı kadar sıcaktı, ısıtıyordu. Alparslan başını önüne eğmişti; yüzü kızarmış olmalıydı.</p>
<p>Sav Tekin lâfı değiştirir gibi: «Çocuklardan bir çeri düzdüğünü duydum aslan yeğenim, neyin nesidir bu?»</p>
<p>Alparslan beş yıl önceki gibi değildi; her söze cevap yetiştirmeği, bir lâfın altında kalmamağa çalışmağı, laf oyunlarıyla bilgisini gösterip üste çıkmağı şimdi çocukluk sayıyordu. Konuşmaları, cevapları kısaydı; kestirmeydi. Sav Tekin cevap alamayınca bir daha sordu: «Herat'ta Gazne Subaşısını yendiğimiz savaştan dönerken duyduk. Neyin nesidir denildi sana aslan yeğenim?» «Boş durmaktansa... Öğrendiklerimizi deneyelim, dedik.»</p>
<p>«Tuğrul Bey amcanla Çağrı Bey babana biz duyurduk. Savaş sevincindeyken senin işi duymaları ikisini de sarhoş etti. Çağrı Bey baban «Hay benim Alparslan oğlum, çeri düzmüş, subaşı olmuş» dedi de başka bir şey demedi yol boyunca, Tuğrul Bey amcan ne yaptı dersin ya. Onu da söyleyeyim: «Çağrı, Çağrı.» dedi; «Bu bizim Alparslanımız seni de beni de geçecek, o yaştayken ikimiz de hatun anamızın eteğinden ayrılmazdık... Yakutlu'yla sırt sırta verdiler mi bir, seninle benim gibi, ha,</p>
<p>dedi de bir hoş baktı ki sorma gayri...»</p>
<p>Alparslan yine başını önüne eğmişti. Sav Tekin'in içinden Alparslan'ı kucaklamak geldi. Eskiden olsa kucaklardı; üç beş yıl önce olsa. Şimdi cesaret edemedi. Sav Tekin, bu cesaretsizliği bir Sarı Hoca'nın karşısında duyduğunu hissetti, bir de... Bir insan, galiba kendi kendisini kucaklayamazdı.</p>
<p>«Hadi bakalım» dedi, derin bir özlem içinde; «Elbet bir gün beraber vuruşacağız.</p>
<p>Alparslan oğlum omuz omuza, yan yana vuruşacağız. Beni utandırırsan...» İmkânsız bir söz söylemiş olmanın korkusuyla duraksadı. Bir tuhaf gülümsedi: «Lâf</p>
<p>benimkisi de» dedi, «Hay Alparslanım lâf benimkisi de.»</p>
<p>Alparslan, Sav Tekin'in gözlerine o sert mi yumuşak mı baktığı belli olmayan gözlerini dikti. Bakışlarından farksız bir sesle: «Seni de Sarı Hocamı da utandırırsam, Tann'ya karşı gelmiş olmaktan korkarım Sav Tekin Beyim» dedi. Sav Tekin, bu cevabı bekliyor olmalıydı ki rahatladı. Ellerini Alparslan'ın omuzlarına</p>
<p>koydu; yavaş yavaş okşadı. Altı yıldır durmadan savaşlarda yay geren, kılıç sallayan, topuz vuran eller, bütün savaş yorgunluğunu, Alparslan'ın omuzlarını yavaş yavaş okşamakla gideriyordu; Alparslan'ın omuzlarına, altı yıldan beri durup</p>
<p>dinlenmeden savaşan Selçuklu'nun ağırlığı, derdi, yorgunluğu oturuyordu. Birden durdu Sav Tekin'in elleri; omuzları avuçlayıp sıktı. Alparslan omuz başlarına</p>
<p>bir çift kartal pençesinin tırnaklanın geçirdiğini sandı. Sav Tekin, pençelerindeki güç kadar umutlu: «Utandırmayacaksın yiğit oğlum.» dedi; «Tanrı da biliyor...» Alparslan'ın omuzlarını tutan elleri, omuzlara yapışmış gibiydi. Parmaklar yavaşça açıldı, gevşedi; Sav Tekin ellerini çekti. Az önceki gibi sakinleşti. Gözleri de sakindi: «Gazneli'nin sonu geldi aslan oğlum» dedi; «Bu yakınlarda her şey bitecek. Artık Selçukluyu kimse durduramaz. Haberin olsun, bir aya kalmaz sana da iş düşer, gerilerine de, duymadık demeyesin.»</p>
<p>Gizlice gülümsedi gözleri: «Şimdi gidip Selcen kızımı da görmeliyim. Uzun zaman görmek fırsatım bulamayız...»</p>
<p>Gözlerindeki gizli gülümseme yüzüne yayıldı; «Selcen kızım sana emanettir bilesin. Anası aban sayılır; aban sayılır demek o da sana emanet demektir. Böyle olduğunu bilesin ki, içimiz rahat savaşalım. Sen varken artık gözümüz arkada kalırsa ayıp sayılmaz mı?»</p>
<p>Alparslan'ın Sarı Hoca'dan da Sav Tekin'den de hatırladıkları bunlardı. Nisan ortalarıydı. Bahar, Serahs'ta biraz geç başlıyordu. Henüz kışın kötü artıkları, son artıkları orada burada görünüyordu. Ama yine de kış bulutlan gidiyordu, kış rüzgârları gidiyordu, kış soğuğu gidiyordu. Gökyüzü uçuk kül renginden de olsa maviye dönüyordu, yeryüzü delicesine yeşillenmek için toprağın görünmeyen derinliklerinde kıpırdıyor, toprağın görünmeyen derinliklerinde çırpınıyordu. Bahar kuşları, tek tük, sağda solda uçuşuyor, kış soğuğu yerini hoş bir bahar üşümesine bırakıyordu.</p>
<p>Bütün bunlar böyleydi de niye ürkeklik vardı baharda? Tek tük de olsa sağda solda uçuşan bahar kuşları niye ürkek ürkek, bir görünüp bir kaçarak konup uçuyordu, uçuyor konuyordu? Niçin bu kül rengi gökyüzü birden masmavileşmiyor, niçin deli bir mavilikle par par yanmıyordu?</p>
<p>Bahar ürkekti, evet, bahar sıkıntılı geliyordu. Hemen doğuracak bir geline benziyordu. Alpaslan, Selcen'i düşündü. Düşünür düşünmez yüzü kızardı; gizliden, yapılmaması gereken bir iş yapmış gibiydi. Gizliden heyecanlanmıştı, yüreği bir inip bir kalkmıştı. Yüreği Selcen'e doğru gidiyordu. Ayakları yüreğine uydu. Ama oyalanıyordu. Bir ara «Selcen belki Serahs Çayının kıyısına inmiştir, esvap yuyordur» diye düşündü. Selcen'in Serahs Çayının kıyısında olmadığını, esvap yumadığını bile bile çay kıyısına inmeğe başladı. Selcen esvabı dün yumuştu; onu şuradan, şu kaya çıkıntısına saklanarak seyretmişti. Selcen'in eğilip doğruluşu, suya giren al topuklu beyazlığı; doğrulduğunda hafifçe kızaran terlemiş yüzü bir kınalı keklik palazının tazeliğini' hatırlatıyordu. Selcen, Alparslan'ın kendisini seyrettiğini bilmiyor olmalıydı. Bir kınalı keklik palazının uçan rahatlığı içindeydi.</p>
<p>Kaya çıkıntısının öbür yanında biri öksürdü. Baktı; Kavurt'tu. Bağdaş kurup oturmuştu. Sırtını kayaya dayamıştı. Suyun akıp gidişine bakıyordu. Alparslan «Sen burda miydin?» dedi «Gitmedin mi? Neden?»</p>
<p>Kavurt bir daha öksürdü. Yüzünde birden beliriveren sinsi tebessümü saklar gibiydi: «Afşin'le Ersagun gitti ben gitmedim.» «Neden dedim?»</p>
<p>«Ben de Çağrı Bey'in oğluyum. Hemi de senden büyüğüm.» «Benden büyük de olsan, Çağrı Bey'in oğlu da olsan gitmemeli misin?» «Sen niye gitmedin?» «İş sana verildi, bilmez gibi konuşma.»</p>
<p>«Ben de Afşin'le Ersagun'a verdiysem ne diyeceksin buna?»</p>
<p>«Töreyi bozdun derim. Beş gün cezalısın; bizden uzak duracaksın. Beş gün aramızda yerin olmayacak...»</p>
<p>«Sen bana ceza veremezsin; ben senden büyüğüm.»</p>
<p>«Yüz çocuğun doksan dokuzu beni seçti; seni seçmedi. Seni seçseydi ben de senin</p>
<p>buyruğuna girerdim.»</p>
<p>Kavurt sapsarı oldu. Öfkeden gözlerinin içi titriyordu; dişlerini sıkıyordu. Suratını buruşturarak yere tükürdü. Ayağıyla tükürüğü ezdi, ezdi: «Öyle olsun» dedi;</p>
<p>«Cezalandırdın diyelim... Ama bir gün gelir»</p>
<p>Tükrüğü ezen ayağını hızla toprağa vurdu. Gözleri, sapsarı; Alparslan'ın gözlerinde titredi bir an. «Neden gitmedin dedin? Selcen'i beklediğimi söylesem!» Alparslan sarsıldı. «Selcen'i.» diyebildi. İnip kalkan yüreği göğüs boşluğunda birden</p>
<p>asılı kalmış gibiydi; boşta sallanıyordu. Sesini güçlükle düzeltebildi: «Sen burda Selcen'i mi beklerdin Kavurt? Selcen şimdi buraya mı gelecekti? Sana mı gelecekti Kavurt?»</p>
<p>«Selcen şimdi buraya gelecekti... Selcen şimdi bana gelecekti; yaa!»</p>
<p>Serahs Çayı tersine dönmüş de akmağa başlamıştı; gökyüzü yeryüzü ile yer değiştirmişti; Alparslan'ın kulaklarında öyle bir sarsıntı uğultusu başladı. Konuşamayacaktı; konuşursa sesi de öyle uğultulu abuk sabuk çıkacaktı. Hiç bir şey söylenceden döndü. Önce yavaş, sonra biraz hızlı, sonra daha hızlı yürümeğe başladı; sonra da koştu. Neden olduğunu bilmiyordu ama kaçıyordu. Göğüs boşluğunda birden askıda kalıp boşta sallanan yüreği, kaçmazsa eğer, düşüp</p>
<p>bin parça olabilirdi. Kavurt'un ardından baktığını, Kavurt'un ardından kas kas gülmekte olduğunu düşünmüyordu bile. Zaten ardında Kavurt yoktu; ardında çirkinleşmiş, suratı cadıdan beter cadılaşmış, saçları dikensi kabarmış bir kız vardı;</p>
<p>al topuklu beyazlığı suya vurmuyordu, kınalı keklik palazı tazeliğinde değildi, öyle bir Selcen vardı, öyle bir Selcen'den kaçıyordu.</p>
<p>Kaçarken kaçarken durakladı. Biri adını çağırmıştı. Yıllarca önce baskın sıralarında, dışı soğuk bir çadır içi sıcaklığında bir kız sesinin çağırışıydı. Bir kız, adını çağırmıştı; çağırıyordu.</p>
<p>Adını çağıranın Selcen olduğunu anlayınca umutlandı; ağlamaklı bir umut boğazını tıkamıştı yutkunamıyordu. Elinde olmadan Kavurt'tan yana döndü. Kavurt, kaya çıkıntısının bu yanma geçmiş Selcen'e doğru bakıyordu, Selcen'in yönü Kavurt'tan yanaydı; yüzünü Alparslan'a döndürmüştü. Az önce kaçtığı cadı hayali, eğilip bükülmüş, yarı çarpılmış, kurumuş bir ağaç kütüğü olmuş gelip Selcen'in şimdi bulunduğu yere dikilmişti.</p>
<p>Alparslan ondan da kaçtı. Bu sefer yön değiştirmiş, Serahs'ı doğrulamıştı. Ardından Selcen'in bağırdığını; «Dur...» dediğini; «Alpaslan dur...» diye diye ardından koştuğunu bilerek kaçıyordu.</p>
<p>Şehrin hemen kıyısındaki, kerpiçten yapılan mescide gelince durdu. Sokaklarda deli gibi koşmağı kendine yakıştıramadı; Çağrı Bey'in oğlu oluşuna yediremedi, Alparslanhğını ayıpladı.</p>
<p>Mescidin önündeki yalağa dökülen taş olukta elini yüzünü yıkadı; yetmedi, başını taş oluğun altına uzatıp soğuk suda başı çatlayıncaya, göğüs boşluğunda askıda kalan yüreği yerine gelinceye kadar öylece bıraktı. Kızgın sular omuzlarından sırtına, boynundan göğsüne doğru soğuk ve ürpertili iniyordu; kızıl kor ateş üstünde kalmış bir toprak çanağın üstünden iniyordu.</p>
<p>Başını kaldırdığı zaman Selcen'le karşılaştı; soluk soluğaydı, fırtına gibi bakıyordu.</p>
<p>«Ne kaçtın? Alparslan diye bağırdık sana niye duymadın?»</p>
<p>Alparslan cevap vermedi. Bir müddet Selcen'e, saçlarından alnına, gözlerinin üstünden yanaklarına düşen su damlalarının ardından baktı. Her su damlasının ardında Selcen, daha başka türlü gölgelenip bakıyordu, su bulanışında pırıldıyor, su saydamlığında güzelleşiyordu.</p>
<p>Selcen öfkeyle: «Şimdi de durmuş bakıyor» diye hırçınlaştı; «Ne varsa yüzümde.</p>
<p>Hiç görmemiş gibi. Alparslan diye yırtındık ardından, ne kaçtın?» «Kaçmadık.» «Kaçmadıkmış... Kaçmadın da benim derdim neydi? Baksana dilim bir karış sarktı.» «Sana gel diyen mi oldu?» Selcen ağlayacaktı galiba, «Öyle işte.» dedi; «Suç bende. Hem de ne suç.» Döndü; gidiyordu. Mescidin köşesini kıvrılıyordu» «Hey kız. Hey. Dur hay Selcen, dur dendi sana...»</p>
<p>Selcen mescidin köşesini kıvrılmıştı bile. Alpaslan, Selcen'i ancak mescidin öte yanındaki sayvanın altında yakalayabildi. «Hay kız sana dur denmedi mi?» Selcen büsbütün hırçınlaştı: «Hıh... Biz sana çok dur dedik; ardından çok dur diye bağırdık.» «Sen bizim ardımızdan bağırırsın ama Kavurt bekler seni; Kavurt'a gidersin.» demeyecekti; Alparslan'sa dememesi gerekti, deyiverdi.</p>
<p>Ama Selcen'in öfkesi de bir anda şaşkınlığa dönmüştü: «Kavurt'a mı gidermiş?» «Kavurt'a.»</p>
<p>«Selcen mi Kavurt'a gidesiymiş?» «Hay kız uzatma artık, geveleme. Biz sana karışmayız...»</p>
<p>«Kim çıkarmış bu lâfı?»</p>
<p>«Kimi mimi yok. Kavurt orda, kayanın dibinde, kendi ağzından duyduk. Sen de o yana gitmiyor muydun?»</p>
<p>«Ne yanı Alparslan? O yanda sen. Sen oradasın diye...» Lâfın sonun getiremiyordu; gözleri ürkekleşiyordu, ürkekleşirken güzelleşiyordu, güzelleşirken Alparslan'dan utanıyordu. Birden Selcen'in gözleri yine öfkelendi, yine fırtınalaştı: «Şimdi gösteririm ben ona; Selcen nasıl beklenirmiş gösteririm.»</p>
<p>Selcen'i Alparslan durdurdu; bir kolunu tutmuştu. Tutmasıyla da bırakması bir oldu. Bir ipek yumuşaklığını tuttuğunu sanmıştı, parmakları bu ipek yumuşaklığının sıcağında birden ısınmıştı. O kadarcık tutma Selcen'i durdurmağa yetmişti.</p>
<p>Selcen'in, Alparslan'ın tutup bıraktığı kolu, farkında olmadan Alparslan'a doğru uzanıp kalmıştı. Sanki: «Tut.» diyordu; «Bırakma.» diyordu, «Al.» diyordu. Alpaslan önce bu eli tuttu; sonra ötekini. Selcen yine o al topuklu beyazlığı dünkü</p>
<p>gibi suya vuran Selcen'di; kınalı keklik palazının tazeliğiyle uysal ve uçarı kız idi.</p>
<p>Alpaslan: «Anladım Selcen... Git artık.» dedi.</p>
<p>Selcen, gözleri bir düş esmerliğinde gülerken, bir düş esmerliğiyle hafif: «Anladıysan?» diye fısıldadı.</p>
<p>Alparslan'ın sesi de öyleydi: «Anladıysam Selcen?»</p>
<p>Selcen cevap vermedi. Gözlerindeki düş esmerliği gülüşü derinleşti, ışıldadı, yıldız dolu bir yaz gecesine döndü. Selcen'in gözlerinin içinde, ta içinde, yaz gecelerinin koyu, sıcak karanlığındaki yıldızlar yanıp söndü, yanıp söndü; sonra, bir an geldi, yaz gecelerinin koyu sıcak karanlığındaki o yıldızlar Selcen'in gözlerinin ta içinde ağır ağır yağmağa başladı.</p>
<p>Alparslan, Selcen'in gözlerinin içinde yağan yıldızların arasına bıraktı kendini; yıldızlarla birlikte yağdı.</p>
<p>Afşin o sırada geldi yanlarına; Ersagun az ötede bekliyordu. Alparslan, bütün hayatında Afşin'e bir kızdı; bir defa, bu zamansız, bu uğursuz, bu ters gelişine kızdı.</p>
<p>Hele öksürüğüne; Afşin'in o çakal hırıltısından farksız öksürüğüne içerlediği kadar başka, hiç bir şeye içerlemedi. Selcen'in gözlerinin ta içinde o ağır ağır yağan yaz yıldızları sanki birer taş parçası olup Alpaslan'ın kafasına inmişti. Ters, öfkeli, paylayan bir sesle: «Ne var Afşin?» dedi. «Sana gel mi denildi?»</p>
<p>Afşin de şaşırdı. Alparslan, kocaman, sahici orduların başındaki adam gibi konuşmuştu; sesinde öyle bir paylayış vardı. «Sana anlatacaklarımız vardı da» diyebildi.</p>
<p>Selcen ellerini çekmişti yavaşça: «Ben gitsem» dedi; «Afşin'i dinlesen...» Alparslan'ın ne diyeceğini beklemeden de, sesi kadar yavaşça uzaklaştı. Sanki bir</p>
<p>Sultanla bir Ordu Beyini baş başa bırakmak isteyen Hanım Sultanın gidişiydi. Ardından ipekli hışırtılar, hoş kokular bırakmamıştı ama Alparslan, bir yanının sessizce kendinden uzaklaştığını hissetti. O acıyla Afşin'e döndü: «De bakalım Afşin, ne demelerin var?» Yavaş yavaş kendine geliyordu. Afşin'e bir iş vermişti, sonucunu almak gerektiğini anlıyordu. «De hadi, ne durdun »</p>
<p>Afşin özür dileyen bir sesle: «Düşünemedim» dedi; «Burada olduğunu söylediler de Selcen kızla bile olduğunu söylemediler. Selcen kızla bile olduğunu duysaydım yanınıza gelir miydim hiç! Biz de genciz...»</p>
<p>«Uzatma hay Afşin. Saklımız gizlimiz yok bizim. Babama söyleyeceğim. Selcen kızı</p>
<p>Sav Tekin Bey'den isteteceğim. Bunun ötesi bu işte.»</p>
<p>Afşin gerçekten sevindi. «Uğurlusu olsun hay Alparslan» dedi. Ersagun da yanlarına gelmişti. Afşin «Şöyle uygun güne rastlaşa da şanlı şerefli bir toy düğün yapsak...</p>
<p>Ama beni o gün kimse tutmamalı, kimse karışmamalı bana, keyfimden bir delirmeliyim bir delirmeliyim ki bütün Oğuz'a ün şan olmalı... Ne baktın hay Alparslan, olmamalı mı? Bu Afşin'in canı sağ olur da Alparslan'ın düğününü görürse</p>
<p>delirmek ne demek, daha öteye varmaz mı sanırsın. Heyt bre Ersagun... Sen delirmez misin?»</p>
<p>Alparslan, Afşin'e kızdığını çoktan unutmuştu; Afşin toy düğün lâfını eder etmez unutmuştu. Keyifle: «İyi iyi» dedi; «Hele o gün gelsin, istediğinden de fazla delirmen için izin vereceğim sana. Hadi sana bir söz daha veriyorum; sağdıcım sen olacaksın.»</p>
<p>Afşin, şimdiden sağdıç olmuş sandı kendisini, şimdiden düğün başlamış sandı. Ersagun'a ters bir elense attı; o kadar keyifli o kadar birdenbire attı ki Ersagun şaşkınlığından sarsılıp sırtını sayvanın direğine vurdu. Kendini toparlayıp Afşin'in</p>
<p>üstüne varacağı sırada Alparslan: «Bırakın dalaşmayı şimdi» diye engel oldu;</p>
<p>«Düğüne saklayın. Şimdi, de bakalım Afşin. Gaznelilerin atlarını basıp almak nasıl iş olacak.»</p>
<p>Afşin: «Hem kolay hem zor» dedi; «Kolaylığı şurda ki, atlara pek bakan yok.</p>
<p>Tus'taki Gazneliler gitmek hazırlığında. Zorluğu da şu derim; atları basıp almak ancak gece işi olur... Gece işi için ise Serahs'tan ayrılmamız göze batar; bunca yeni yetmeyi gece götürürsek...»</p>
<p>Ersagun: «Gece talimine gidiyoruz, deriz» dedi.</p>
<p>Afşin: «Ya atlarla döndüğümüz görülünce yalanımız çıkmaz mı?» diye itiraz etti, «Doğrusunu demek daha iyi olur.»</p>
<p>«Doğrusunu deyince de kimse izin vermez. Çağrı Beyimizin kulağına giderse.» «Ne demeğe gitsin? O zamana kadar atları aldık mı alkışlanırız bile.» «Alkışlanırız da! Göndermezler diyorum; Gazneliyle başımız derde girer diyen olur.»</p>
<p>«Gazneliyle başımız dertte değil de ne? Bana sorarsan, haber vermeden vurup gitmeliyiz.»</p>
<p>Alparslan bir yanda Selcen'i düşünüyor bir yandan da Afşin'le Ersagun'un konuşmalarına kulak veriyordu. Başlangıçta Selcen ağır basmışken, yavaş yavaş</p>
<p>Afşin'le Ersagun'un konuşmaları Selcen'i unutturdu. Alparslan sonunda: «Onun orasını bana bırakın.» diye son sözü söyledi. «Siz, şimdi varıp gidin, balaları toplayın, yatsı namazından sonra burada toplanılsın. Duyduk mu?»</p>
<p>Afşin'le Ersagun'a «Duyduk» demekten başka yapacak bir şey kalmamıştı. Beylerini, diz yere vurup selâmladıktan sonra ayrıldılar. Alparslan daha bir müddet sayvanın altında oturup kaldı. Çerilerinin çoğu yayaydı. Sarı Hoca da, Sav Tekin de giderlerken «Bu yakınlarda her şey olup bitecek; bu yakınlarda sana da epeyce İŞ düşecek» demişlerdi. Dedikleri gün, birdenbire, habersiz geliverirse hazırlıksız yakalanmamahydı. Yaya çerilerle, verilen iş yarım yapılırsa gülünç olur, elalem maskarası görünürdü. Çerinin her birine bir at şarttı; en iyi at şarttı. Bu atlar da şimdilik Gaznelideydi. Gaznelinin atlarını almakla çerilerini yayalıktan kurtaracağı gibi bir o kadar Gazneliye zarar vermiş olacaktı. Ucu biraz uğruluğa varıyor bu işin; soygun kokuyordu. «Yapmasak.» diye mırıldandı. «Yapılmak gerek.» diye düşündü sonunda da: «Bu atları bir kimseden isteyemeyiz. Gazneliyle savaşta olduğumuza göre baskın haktır; ganimet de haktır.»</p>
<p>Fakat Alpaslan baskını yapamadı. Daha akşam ezanı okunurken, Sav Tekin adamlarıyla Serahs'a geldi. Ordusunun yakınlarda bir yerde konakladığı hemen duyuldu. Yatsı namazından çıkılmadan da Sarı Hoca'nın sessiz sedasız şehre döndüğü, hiçbir yere uğramadan doğrulayıp evine vardığı haberi yayıldı. Haberi ilk duyan Afşin olmuş gelgelelim doğruluğunu öğrenememişti.</p>
<p>Yatsı namazından sonra Afşin'le Ersagun, yeni yetmeleri sayvanın altında toplamıştı. Kavurt'la Alparslan'ı bekliyorlardı. Kavurt yalnız geldi. Afşin'i köşeye</p>
<p>çekip çocukları dağıtmasını söyledi. Afşin'in inanmaz gözlerle baktığını görünce de: «Alparslan'ın buyruğu böyle» dedi; «Sav Tekin Bey birçok at getirmiş. Çağrı Bey babam diyesiymiş ki, bu atlar &quot;atı olmayan çocuklara dağıtılsın diyesiymiş.</p>
<p>Alparslan bu kadarını söyledi.»</p>
<p>Afşin, atlardan çok atların Çağrı Bey tarafından gönderilmiş olmasına sevinmişti. «Demek Çağrı Beyimiz bizi düşünürmüş; ne demektir Çağrı Beyimizin bizi düşünmesi anam anam.»</p>
<p>Ve koşup çocuklara haber verdi. Bir curcunadır koptu ki duyan bir mana veremedi; çocuklar da Afşin gibiydi; attan çok, atları Çağrı Bey'in göndermiş olmasına seviniyorlardı. O sevinç içinde şehre dağıldılar. Gece yarısına kadar evlerine gitmediler uyumadılar. Ersagun, gece yarısından sonra evine dönerken birtakım adamların sokaklardan sessizce geçip gittiklerini gördü. Adamlardan biri Sarı Hoca'nın evine girmişti.</p>
<p>Gidip</p>
<p>hemen Alparslan'a haber vermeği düşündü; sabaha bıraktı.</p>
<p>Sabah, gün ışırken Gümüş Tekin de Serahs'a geldi.</p>
<p>Serahs birdenbire canlanmıştı; birden bire kalabahklaşmıştı. Mühim şeyler olacağı belliydi; Serahshlar, bu mühim şeylerin neler olabileceğini düşünüyor, öğrenmeğe çalışıyor; gizlice duymuş da gizlice anlatıyormuş gibi her Serahsh bir üstün insan, bir gizliyi bilen insan havasına bürünüyordu; o havanın içinde, öyle bir insan olduğunu sanıyor, öyle bir insan olduğuna inanıyordu. Baharın o delirmiş gibi fışkıran alıyla moru, o delice, ortalığı delice dolduran mavisiyle yeşili de Serahs'ın havasına doluveren gizliliği körüklüyordu. Serahs, toprak bir kaptan taşmağa hazır su gibi kabarıyordu yahut da dörtnal koşan bir atın toynakları gibi sinirliydi. Mayıs başlarına doğru bahar Serahs'a iyice yerleşmiş hatta havalar sıcağa dönmüştü bile. Geç gelen bahar, erken gideceğe benziyordu.</p>
<p>Mayıs başlarında, Çağrı Bey'le Tuğrul Bey'in de Serahs'a doğru gelmekte olduğu söylentisi dolaştı. Gelen giden olmayınca söylentiler tavsadı. Ramazan ayı gelip çatmıştı. Bir yandan ramazan, öte yandan sıcakların artması, bir kısım söylentilerin doğrulanmaması Serahs halkını işine gücüne, ibadetine döndürmüştü. Sav Tekin ordusunun başından pek az ayrılıyor; ayrıldığı zaman da evinden dışarı çıkmıyordu. Çağrı Bey'in gönderdiği atları henüz çocuklara dağıtmamış, dağıtması için Alparslan'a teslim etmemişti. Alparslan fırsatını bulup soramıyordu.</p>
<p>Gümüş Tekin zaten halkın arasında dolaşmaz, halkın arasında görünmezdi. İlk günlerde, ordusuyla gelişi bir şeyler bekleyen halkı heyecanlandırmış, sonra sonra alışılıp gitmişti.</p>
<p>Sarı Hoca ise hiç görünmüyor, evinden dışarı adımını atmıyordu. Evine gece gündüz demeden birtakım adamlar girip çıkmasa, o birtakım adamlar aynı zamanda kuzeydeki düzlükte konaklayan Gümüş Tekin'in ordusuyla güneydeki Sav Tekin ordusu içine karışıp, gerilerle görüşüp konuşmasalar Sarı Hoca'yı düşünen olmayacaktı. Ne var ki Sarı Hoca'nın evine birtakım insanlar girip çıkıyordu; bu birtakım insanları o güne kadar kimse Serahs'ta görmemişti; bu birtakım kimselerin müneccim oldukları kulaktan kulağa fısıldanıyordu. Ersagun, yemini billâh ederek bu birtakım insanları bir gece yarısı ilkin kendisinin gördüğünü, başlarında, şöyle saçlı sakallı, deli dervişler gibi bir adamın bulunduğunu söylüyordu. O gece yarısı, sadece deli derviş kılıklı adam Sarı Hoca'nın evinden çıkmıştı; bir daha o adamı Ersagun da görmemişti. Mayısın ikinci haftası biterken Çağrı Bey'le Tuğrul Bey'in ansızın ve artık hiç beklemezken Serahs'a gelişi, ramazanın ve sıcağın durgunlaştırdığı havanın yine birden dalgalanmasına sebep oldu. Ersagun, bir gece yarısı Sarı Hoca'nın evine giderken bir kere görüp de bir daha görmediği deli derviş kılıklı adamın Tuğrul ve Çağrı Beylerle gelenlerin arasında, hem de ilk sırada Beylerin hemen ardında geldiğini yine yemini billâh söyler oldu.</p>
<p>Söylentiler, haberleşmeler, fısıldaşmalar iftar vaktine kadar devam etti. İftarda unutulur gibi olduysa da teravih namazına kadar yeniden ve daha çok artmış olarak sürüp gitti. Teravih namazından az sonra da Tuğrul ve Çağrı Beylerin, bütün Ordu Beylerini, savaş görmüş ihtiyarları ve Sarı Hoca'yı meşveret üzere çağırdığını herkes duydu. Artık her kafadan bir ses çıkıyordu: «Meşverete, filân çağrılmış, falan çağrılmamış» lafları köşede bucakta sık söyleniyordu. Tuğrul ve Çağrı Beylerin meşveret kurduğu evin dört bir yanı bir sıra nöbetçi ve gözcü ile korunduğu, evin yüz adım uzağından bile kimse geçirilmediği için her söylenti ayrı bir önem kazanıyordu. Fakat kimse kötü düşünemiyordu; korku değil merak vardı. Tuğrul ve Çağrı Beyler, meşveret için gerçekten bütün ordu beyleri ile yaşlı savaşçıları, ordunun öteki ileri gelenlerini çağırmışlardı. Sarı Hoca, Alparslan'ı da alıp gelmiş, Sav Tekin ile kendi arasına oturtmuştu. Alparslan, Tuğrul Bey'in sol beri yanında, boynu yarı bükük oturan deli derviş kılıklı adamın, Ersagun'un bahsettiği adam olduğunu daha ilk bakışta anlamıştı. Uzun zamandır görmediği Çağrı Bey babasına, elinde olmadan dalıp gitmemiş olsaydı, gözlerini o adamdan ayıramayacaktı. Fakat babası; Çağrı Bey babası. Çağrı Bey babasının sert, düzgün yüzü, sert, çakır gözleri, oğluna bakarken, oğlunu uzaktan severek süzerken yumuşayan sert, çakır gözlerinde beliren savaş artığı yorgun gülümseme, sonra o savaşlar artığı yorgun gülümsemenin sert yüzüne de yayılışı. Çağrı Bey babasının bir an yumuşayışı; bir an, oğlu ile, Alparslan'ı ile göz göze gelince bütün bedeniyle yumuşaması. Sonra dönüp Yakutlu'yu süzüşü...</p>
<p>En sonra Çağrı Bey gözlerini Tuğrul Bey'e çevirmişti. Tuğrul Bey'e dönen Çağrı Bey'in çakır gözleri yine sertleşmişti; savaşa dönmüştü.</p>
<p>Alparslan ancak o zaman yüzünde göz ağırlıkları hissetti. Dönüp baktığında, deli derviş kılıklı adamın gözlerini gördü. Alparslan'a dönüktü. Uzak, yıllarca uzak bir gecenin içinden bakıyorlardı; uzak, yıllarca uzak bir gecenin içinden birçok şeyler söylüyorlardı. Alparslan bu gözleri tanımak üzereydi; söylemek istediklerini hatırlamak üzereydi fakat o sırada Tuğrul Bey konuşmağa başlamıştı: «Beylerim.» dedi;</p>
<p>«Selçuklu'nun ya sonu ya kurtuluş günü geldi çattı. Ne olacaksa, şimdi burada varacağımız karardan sonra olacak. Ben derim ki Gazneli kudurmuş kurda döndü derim; kudurmuş kurdun dişleri sivri, nereyi ısıracağı, nereden vurup et koparacağı belli olmaz derim. Yine ben derim ki, bu Gazneli, Selçuklu'nun kökü kurumazsa kendi kökünün kuruyacağını bildiğinden, azgın bir at olmuştur derim. Azgın bir atın da ne önünde durulur ne ardında durulur. Bunun için, bana sorarsanız Beylerim biz şimdilik Dihistan ve Gürganç'a doğru çekilmeliyiz der, çekilmeliyiz düşünürüm. Daha daha derseniz, henüz Selçuklu arıktır, tam tamına Gazneli'ye karşı duramaz, karşı dursa da Gazneli'yi vurup süremez derim;</p>
<p>Gazne</p>
<p>ordusu Rey ve Cibâl taraflarına gelemez, biz Rey ve Cibâl taraflarına sürüp varalım der, böyle düşünürüm. Oralar taze Türkmen doludur, taze Türkmen arasında güçleniriz diye tasarlarım. Ya siz ne dersiniz, ne düşünürsünüz? Beylerim, beni iyi dinleyin, dinlediniz. Uygun mudur bu dediklerim.»</p>
<p>Meşverettekiler susuyordu. Taraf taraf birbirlerine baktılar. Ne düşüneceklerini, ne diyeceklerini tartarak baktılar. Kötü, sinsi bir yel, belli olmadan havada dolandı. Tuğrul Bey, az önceki kararlı ve hâkim sesine benzemeyen bir sesle:</p>
<p>«Susarsınız?»</p>
<p>dedi; «Konuşmak bu kadar zor mudur sanırsınız. Hele Çağrı Beyimiz, sen ne dersin?» Alparslan, farkında olmadan Sarı Hoca'nın elini tuttu; Sarı Hoca, belli etmemeğe çalışarak elini çekmek istedi; kurtaramadı. Alparslan'ın parmakları Sarı Hoca'nın eline yapışmış gibiydi.</p>
<p>Çağrı Bey: «Hele bir Beyleri dinleyelim Tuğrul Beyim, ben de konuşurum.» dedi. Alparslan rahatlamıştı; Sarı Hoca'nın eline yapışan parmakları gevşedi bıraktı; birden yüzünün çekilen kanı geri gelmişti. Sarı Hoca ile deli derviş kılıklı adam, sonra da Sav Tekin bakıştılar. Tuğrul Bey öteki Beyleri ve ordu ileri gelenlerini süzdü.</p>
<p>Gümüş Tekin «Tuğrul Beyimiz doğru söyler» dedi; «Rey de, Cibâl de bizim için iyidir, orada gücümüzü artırırız.»</p>
<p>Yaşlı bir savaşçı Gümüş Tekin'i destekledi. Onu gören öteki savaşçılarla birlikte Anasıoğlu, Bukağılı Bey, İnanç Bey ve İbrahim Yınal da Tuğrul Bey gibi düşündüklerini açık açık söylediler. Nasıl bir karara varılacağı artık belli olmuştu.</p>
<p>Çağrı Bey birden: «İyi» dedi; «Nasıl düşünüldüğü belli oldu. Ben öyle düşünmüyorum!» Susup bekledi. Gözleri daha çok Tuğrul Bey'in üzerinde durmuştu: «Neden bizim gibi düşünmüyorsun hay Çağrı diyene de derim ki: Bu Gazneli dediğiniz sizin sandığınız kadar güçlü değildir, derim. Bunca yıldır Gazneli'yle savaşır durur muyuz? Dururuz. En çok kim hırpalanır bu savaşlarda; Gazneli mi, yoksa biz mi? Biz hırpalandıysak Gazneli böyle bizim üstümüze üstümüze gelmezdi. Gazneli'nin niye üstümüze geldiğini düşünün derim ben... Korkuyor, Güçlenmemizden korkuyor; biz vurmadan o vurmak istiyor, daha çok hırpalanmaktan kurtulmak istiyor.</p>
<p>Tuğrul Beyimiz Gazneli için kudurmuş kurdun nereden ısıracağı belli olmaz dedi. Biz ona ısırılacak bir yer gösterirsek, kudurmuş kurdun önüne ısırılacak bir but çıkarırsak kudurmuş kurt ne yapar? Bunu düşünün, derim.</p>
<p>Yine Tuğrul Beyimiz ne dedi? Gazneli azgın bir attır, azgın atın önünde de ardında da durulmaz, dedi... Eyi, öyleyse nerede duracağımızı düşünelim, derim. Kaçarsak kovalar mı, kovalar. Kaçanı kovalamak kolaydır, yetişip ezersin.. Ya üstüne üstüne geleni ne yaparsın? Bunu ben değil, Gazneli düşünsün derim. Bana soran olursa Gazneli yorgun geldi, derim; çölden geldi derim. Çölden gelen umduğunu değil ummadığını bulmalı derim.»</p>
<p>Çağrı Bey de susup bekledi. Çağrı Bey de meşverettekilerin hepsini teker teker süzdü. Sonunda: «Kaçana kimse yardım etmez. Rey'e varırsak, Cibâl'e varırsak oradaki Türkmen bizi korkak bilecek, Gazneli'nin önünden kaçmış bilecek.</p>
<p>Kaçan</p>
<p>mı güçlüdür kovalayan mı? Sığınmak istediğin kimse ya güçlüden korkup seni barındırmazsa ne yaparsın? Benim demem bu kadardır.» Sustu.</p>
<p>Sav Tekin, Çağrı Bey susar susmaz söz aldı. «Çağrı Beyimiz yine doğru söyler» dedi; «Gazneli ordusunu kim iyi bilir derlerse, verecek cevabım, varın Çağrı Bey'den öğrenin demek olur. Selçuklu ordusunu yine kim bilir derlerse Tuğrul Bey de bilir Çağrı bey de derim; amma Çağrı Bey Gazneli'yi de bilir, derim... Çağrı Bey'in dediğine uyulmalı.»</p>
<p>Sarı Hoca düşündüklerini daha kısa söyledi: «Tuğrul Beyimiz de Çağrı Beyimiz de doğru düşünür. Gelgelelim aramızda bir de müneccimbaşı var; üstelik Gazneli'den kaçıp gelmiş. O ne derse ben ona uyula derim.»</p>
<p>Alparslan, Sarı Hoca'ya bir tuhaf baktı; sanki «Ne zamandan beri müneccimlere inanır oldun?» dercesine bakıyordu. Sarı Hoca görmezliğe gelip gözlerini deli derviş kılıklı adama dikti.</p>
<p>O zamana kadar, meşverettekilerden çoğunun pek ilgilenmediği, bir kısmının da «Bu yoksul burada ne arar?» diye küçümseyici baktığı deli derviş kılıklı adam Sarı Hoca'nın kimliğini açıkladığı Gazneli müneccimbaşı, yarı bükülü duran boynunu düzeltip gözlerini ağır ağır kaldırdı. Uzak, yıllarca uzak bir yere, zifiri karanlıklara bakıyor gibiydi. Sesi uzak, yıllarca uzak bir yerden, zifiri karanlıklardan geliyordu: «Bizim ne hükmümüz olur? diye düşünülmesin; biz, bize bildirileni gördük de geldik. Bize bildirilen şey ne idi? Selçuklu Beylerine, hem de Selçuklu çerilerine bize bildirilen şeyi muştulamağa geldik. Ben buradaysam benim çıraklarım şimdi çeri içinde dağılmış, benim şimdi burada söyleyeceğim şeyi, bize bildirileni bize gösterileni çeriye bir bir anlatıyor. Yine bizim yâranlarımızdan bir kısmı Gazneli içindedir; onlara denildi ki siz Gazneli'yi terk etmeyiniz, Gazneli'nin başına gelecekleri doğru doğru dosdoğru söyleyiniz. Bize bildirip gösterilen şey Selçuklunun zaferiydi; Gazneli üstüne varınca onu yeneceğiydi. Bu yıldızlarda yazılıdır; yıldızları okumak gerek.» Müneccimbaşının uzak, yıllarca uzak bir yerden, göz görmez karanlıklardan gelen sesi sustu. Gözleri ağır ağır kendi üstüne, göz görmez karanlıklara kapandı. Bir müddet, taş gibi kaldı. Boynu yine yarı eğikti, başı omuzlarından ha kaydı ha kayacaktı. O haldeyken birden konuştu: «Selçuklu yıldızlarda okuduğumuz yazıya uymazsa bir daha toplanamaz. Rey'e de gitse, Cibâl'e de gitse toplanamaz. Ramazanın sekizinci cuma günü sakın ola ki kaçırılmaya.. Yerin göğün ulusu Muhammed Mustafa'nın hicretinin 431'nci yılıdır kaçırılmaya ha, kaçırılmaya.» Yine sustu.</p>
<p>Meşveretteki sessizliği gizli bir yıldız yağmuru ürpertiyordu.</p>
<p>Alparslan'ın gözleri birden aydınlandı. Sarı Hoca'ya yavaşça «Bu Küpeli Hafız değil mi hay Sarı Hocam» diye sordu; sesinde açık bir heyecan vardı.</p>
<p>Sarı Hoca dirseğiyle Alparslan'ı dürterken dişlerinin arasından: «Sırasıydı sanki, sırasıydı» diye söylendi; «Şunu dışarı çıktığımızda soramaz mısın ha?» Küpeli Hafız bir yanına eğik başında, yarı kapalı göz kapaklarının arasından gülümsüyor muydu, yoksa Alparslan'la Sarı Hoca'nın sessiz anlaşmasını mı seyrediyordu, belli değildi.</p>
<p>Beyler birbirine bakıyordu. Çağrı Bey'in gözleri Tuğrul Bey'e dönmüştü. Tuğrul Bey düşünceliydi. Bir müddet öylece durdu. Sonra: «Eyi» dedi; «Çağrı doğru söyler. Biz onun kadar savaştan anlamayız. Gaznelilerle savaş bitinceye kadar ben de Çağn'nın buyruğuna giriyorum. Çağrı ne derse o yapılacak, duyduk mu? Dönmek var mı? Dönecek olan şimdiden yolunu seçip gitmeli mi?» Karar alınmıştı.</p>
<p>Tuğrul Bey, Çağrı Bey'i kucakladı. «Kutlu olsun.» dedi. Sonra müneccimbaşıya dönüp: «Sen Gümüş Tekin'in ordusunda kalacaksın» dedi. Sarı Hoca'ya bakmıştı.</p>
<p>Gözleri Sarı Hoca'da olduğu halde: «Gümüş Tekin'in çerilerine de burda konuştuğun gibi konuşmamalısın ki» dedi; «Gümüş Tekin seni gözden uzak etmeyecek. Yanlış konuştun mu başını yok bil. Onun için Gümüş Tekin'den uzaklaşmamağa bak. Doğru mu derim hay Sarı Hoca?»</p>
<p>Sarı Hoca kapalı bir sesle: «Tuğrul Beyimin yanlış düşündüğü görülmüş müdür ki» diye cevap verdi.</p>
<p>Başka bir şey konuşmadan meşveret dağıldı.</p>
<p>Tuğrul Bey'le Çağrı Bey içerde baş başa, sahura kadar kaldılar.</p>
<p>Sarı Hoca, Sav Tekin ve Alparslan bir ara hiç konuşmadılar. Dar bir sokağa girince Sarı Hoca: «Hay Alparslan'ım, hay benim yiğit oğlum, aslan yeğenim, ben sana her aklına geleni her aklına geldiği zaman sor mu, söyle mi dedim» diye çıkışmağa başladı. «Hay Sarı Hocam bu Küpeli Hafız, değil miymiş? Küpeli Hafız'mış pekiyi ne olacak bilince? Küpeli Hafız, o deli derviş kılığında, o müneccimbaşı durumunda işe yarar; kılık kıyafeti sana bana benzerse, sıradan bir Küpeli Hafız diye bilinirse, işe yarar mı sanırsın? Sanırsan aldanırsın. İnsanları anlamamışsın demektir, ben de işte buna yanarım. Neyse, geçti gitti saydık o işi biz. Alparslan Alparslan olacaksa neyi nerde soracağını bilmeli değil midir?» Sav Tekin hiç lâfa karışmıyordu.</p>
<p>Sarı Hoca, kerpiç mescide gelince durdu. «Eh, ben şu taş olukta bir abdest tazeleyim.» dedi; «Sahura kadar kendimize dönelim; bugünlerde dünya işlerine çok dalar olduk.» Derken, bir an durakladı. Gökyüzüne, par par yanan yıldızlara baktı, taş oluktan yalağa dökülen suyu dinledi. Kerpiç mescit, su sesi ile yıldız ışığı arasında yumuşamışa benziyordu. Sarı Hoca'nın sesi de öylesine nemlendi «Çok daldık; dünya işine çok daldık. Vaktimiz mi doldu ne?»</p>
<p>Yıldız ışığı ile su sesi arasında kollarını dirseklerine kadar sıvamağa başladı; yavaş, usuldan, sessizdi. «Hadi gidin siz. Sav Tekin'in sana söyleyecekleri olmalı. Benim ise söyleyeceklerimi söylemişe benzerim.» Taş oluğa doğru gitti.</p>
<p>Taş oluktan dökülen suyun şırıltısını, Sarı Hoca'nın avuçları böldü. Abdest alıyordu. Yıldız ışıkları, Sarı Hoca'nın avuçlarına dökülen suda inceden parıldıyordu. Alparslan, ilk defa Sarı Hoca'yı düşünmek istemedi; içinde garip bir yalnızlık büyüyordu.</p>
<p>Sav Tekin, Alparslan'dan ayrılacağı yere kadar sustu. Alparslan'ın aksine hep Sarı Hoca'yı düşünmüştü. O güne kadar düşünmediği bir şekilde; etsiz kemiksiz, suya karışmış yıldız ışıkları halinde par par yanar düşünmüştü. Alparslan yanı başında durmasa, bu düşünce, Sav Tekin'i daha da ötelere götürebilirdi.</p>
<p>Alparslan, evlerine dönen köşede durup «Bana ne söyleyeceklerin vardı ki Sav Tekin Beyim?» deyince Sav Tekin ister istemez konuştu. Bir bakıma da rahatlamış oldu. «Atı olmayan kaç kişin varsa Afşin'le Ersagun'u gönder de yarın tavladan o kadar at çıkarttır. Herkes atına alışmış olsun.»</p>
<p>«Bize vereceğin iş nedir Sav Tekin Beyim?»</p>
<p>«Ben değil Çağrı Bey baban verdi; Merv ile Serahs arasındaki hem çöle doğru hem geriye Dandanakan'a doğru bütün suları içilmez, kuyuları da kullanılmaz hale getirmeniz istenildi. Ne düşündün, zor mu gelir iş?»</p>
<p>«Zor gelmez de. Ne zaman yapılmalı derim?»</p>
<p>«Yarın. Öğleden sonra?»</p>
<p>«Öyleyse savaş çok yakın.»</p>
<p>«Nerden bildin?»</p>
<p>«Hem çöle doğru, hem Dandanakan’a kadar, hem de Merv ile Serahs arasındaki sular içilmez hale getirilirse bizimkiler ne yapar?- Savaş hem yakın olmalı hem de kısa sürmeli ki...»</p>
<p>«Savaş, ramazanın sekizinci günü bitecek ya, duymadın mı?»</p>
<p>«Demek Küpeli Hafız hesaplı konuştu?»</p>
<p>«Hesaplı konuştu ki bu kadar olur. Çağrı Bey baban Sarı Hoca’ya şu kadarcık akıl verdi; Sarı Hoca o kadarcığı ne yapar? Deve hörgücü kadar büyütmez mi? Büyütür. Bir de Küpeli Hafız’ı kat ara yere. Vay ki vay? Küpeli Hafız’ın yetiştirmelerinin yarısı bizde yarısı Gazneliler’de. Bizdekiler iman tazeliyor, Gaznelidekiler de çökertiyor, he der misin bu işe, he ya. Hadi şimdi sağhcakh uyu, yarın seni de göreceğiz şu ünlü çerilerini de he mi?»</p>
<p>O gece Alpaslan sahura kadar yatmadı. Bir ara adam salıp Afşin’le Ersagun’u bile çağırmayı düşündü, vazgeçti. Merv, Serahs, çöl, Dandanakan derken sahuru etti. Sahurdan sonra kararını vermişti; ne yapacağını biliyordu artık.</p>
<p>Rahat uyudu.</p>
<p>Uyandığı zaman yüreğinde, güneşin kendisi için doğduğu kendisi için gökyüzünde yükselip dolaşacağı, yine kendisi için batacağına inanmış bir tıpırtı vardı. Yıllardır göre göre alıştığı güneş bu değildi, başka bir biçimde yenilenmişti; başka bir ışıkla tazelenmişti. Ne olduğunu pek bilemediği, ne getireceğini pek kestiremediği; pek yüklü ama ne olduğunu anlayamadığı bir gün başlamıştı. Gün, hiç sona ermeyecekmiş kadar uzuna benziyordu; yine gün, hemen sona eriverecekmiş gibi kısa görünüyordu.</p>
<p>Afşin’le Ersagun, Alparslan’ın haber salmasını beklemeden geldiler. Sabırsız oldukları, geceki meşverette neler konuşulduğunu merak ettikleri belliydi. Alparslan, Afşin’i tavladaki atları getirmek için gönderdi. Ersagun’a, çocukları kerpiç mescidin yanındaki sayvanda toplamasını buyurdu. «Atsız’la Buldacı’ya da</p>
<p>söyle bulabildikleri kadar nacak, bel, kazma, kürek toplasınlar» dedi. «Buldacı, yelerinden fazla ok temin etsin... Dediklerim tamam olmazsa, işin yarısında öteberiniz noksanlanmış görürsem gözümden düşmüş bilin kendinizi, duyduk mu?»</p>
<p>Ersagun: «Duyduk Alparslanım» dedi; «Duymamak ne mümkün.» Ersagun’dan sonra Alparslan atına atlayıp Sav Tekin’i görmeğe gitti. Sav Tekin’in ordusu karınca yuvasından beter kaynıyordu. Herkes hazırlık içindeydi;</p>
<p>at kişnemeleri, gidip gelmelerden hasıl olma hafif sisli bir toz arada bir duyulan kısa, kesin ve sert buyruklar karınca yuvasından beter kaynayan ordugâha korkulu bir düş havası veriyordu. Fakat düşlerdeki gibi intizamsız değildi.</p>
<p>Alparslan, Sav Tekin’in çadırına girdiği zaman Çağrı Bey’i orada buldu. Yanlarında ordu ileri gelenlerinden bir kaç kişi daha vardı. Alparslan bir an tereddüt etti. Bir anlık tereddüt Çağrı Bey’in gözünden kaçmadı; cesaret vermek için gülümseyecekti, fakat Alparslan doğrulayıp karşısına gelmiş ve babasını selâmlamıştı.</p>
<p>Çağrı Bey yine de gülümsedi. Cesaret vermeden öte bir gülümsemeydi: «Yeni yetmelerden çeri düzdüğünü duyduk» dedi; «Ne yapmışsın görelim bakalım.» «Yeni yetmelerim buyruğunu bekler Çağrı Beyim. Buyurursan seni utandırmazlar.» «Buyurduk ya, buyurmadık mı?»</p>
<p>«Sağol Çağrı Beyim. Buyruğunu yerine getirmek için, yeni yetmelerin bir kısmını</p>
<p>Afşin'e verip Gazneli'nin burnunun ucuna kadar göndermeği düşündük. Afşin, Gazneli'ye en yakın kuyuları körletip suları içilmez hale getirirken daha gerilerdekini de Ersagun'un buyruğundaki çocuklar köreltecek. Afşin işini bitirince</p>
<p>Ersagun'un gerisine, Ersagun işini bitirince Afşin'in gerisine çekilecek. Böyle böyle Merv ile Serahs'ın arasından Dandanakan'a kadar Gazneli gaSıi<sup>A</sup> uirEiCuECEıî. vıciiVc iüı2J5. ÇGCıüıâT İ3£ 6ü</p>
<p>iyi atanlarımızdan seçildi; bunlar Kavurt'un buyruğunda olacaklar, iki yanlarından hem Afşin'i hem Ersagun'u koruyacaklar.»</p>
<p>Çağrı Bey, oğlundan beklemediği bir savaş düzenini dinlemenin şaşkınlığı içindeydi.</p>
<p>«Eyi» dedi; «Çok eyi, hepsi eyi de. Sen? Senin yerin nerede?»</p>
<p>«İzin verirsen ben de bunun için geldim Çağrı Beyim. Sav Tekin Beyimizden bir bölük çeri isteyecektim. Neden denirse, Gazneli de budala olmasa gerek;</p>
<p>kuyuları</p>
<p>yeniden açmak isteyecek; hele hele Serahs Çayına yüklenecek. O zaman Kavurt'un işi müşkülleşir. İznin olur Sav Tekin Beyimiz bana bir bölük verirse ben de bu bölükle Gazneli'nin ummadığı anlarda ummadığı yerlerden vururum. Yıpratırım; korkuturum. Sanırım Çağrı Beyim de böyle düşünür, meydan savaşından önce Gazneli'yi vurup vurup yıpratmayı düşünür.»</p>
<p>«Bunun böyle olduğunu nerden bildin?»</p>
<p>«Böyle olmasaydı, Sav Tekin Beyimizin ordusu Serahs'ın güneyinde, Gümüş Tekin'inki kuzeyde konaklamazdı. Çağrı Beyimizle Tuğrul Beyimizin orduları da ayrı</p>
<p>ayrı yerdeler. Gazneli'yi çevgan topuna döndürmek dilenir. Sonunda dördü birden vuracak.»</p>
<p>Çağrı Bey, Sav Tekin'in yüzüne baktı. Sav Tekin de şaşkın, iri iri açılmış gözlerle dinlemişti. Çağrı Bey'e verecek bir cevap bulamadı da Alparslan'a «Sana bunları Sarı Hoca mı söyledi?» diye sordu.</p>
<p>Alparslan birden kızardı; Alparslan'ın birden kızarması öfkeye gelirdi, öfkeye gelmezse bile gücenikliğe gelirdi, Sav Tekin bunu bildiği için sorup soracağına pişman olmuştu. Gönlünü alacak bir cümle tasarlıyordu. Alparslan, yüzü daha çok</p>
<p>kızararak sesi çatallaşmış bir halde: «Bunu bilmek için Sarı Hoca'yla konuşmak gerekmez Sav Tekin Beyim» dedi «Sarı Hocamız olsa bile!»</p>
<p>Çağrı Bey, şimdiye kadar kazandığı savaşların hiç birinde duymadığı bir heyecan içindeydi; damarlarında tatlı bir genişleme karıncalanıyordu, kanı sanki tazeleniyordu. Az daha dursa, ordu beylerinin önünde Çağrı Beyliğine yakışmaz bir</p>
<p>iş yapacak oğlunu kucaklayıp öpecekti. Bunu yapamamanın üzüntüsü yalabuklanan bir sesle: «Alparslan'a iki bölük ver Sav Tekin» dedi. Sonra Alparslan'ın gözlerinin içine baka baka: «Savaşın sonunda seni diri olarak görmek isterim Alparslan!» dedi; «Duyduk mu bunu da?»</p>
<p>Alparslan'ın gözlerinde siyah kadifemsi nemli bir ışık dolaştı. «Duyduk Çağrı Beyim; savaşın sonunda katına varıp elini öpmek dilerim. İzin verirsen şimdi de öpeyim.» Babasının elini öperken bu elin belli belirsiz titrediğini hissetmişti, hele Alparslan'ın dudakları babasının eline değdiğinde el iyice titredi. Alparslan'ın dudakları da titredi.</p>
<p>Babasının elini öptükten sonra dönüp Sav Tekin'inkini de öptü; bunun için izin istememişti. İşi bitmişti; diz yere vurup Çağrı Bey'i selâmladı. İzin alıp çadırdan çıktı. Kerpiç mescidin yanındaki sayvana geldiğinde buyruğunun eksiksiz yerine getirildiğini gördü. Afşin en iyi atları seçmişti; Ersagun, umduğundan çok âlet toplamıştı. Herkes atının yanında idi; bir buyruk yüz yeni yetmeyi birden ata bindirmeğe ve hemen dörtnala kaldırmağa kâfi gelecekti.</p>
<p>Alparslan, Afşin'i, Ersagun'u, Kavurt'u ve Atsız'ı mescide toplayıp tasarladıklarını söyledikten ve her birinin neler yapması gerektiğini anlattıktan sonra beklenen buyruğu verdi. Yüz yeni yetme, Serahs sokaklarından bir kaynak suyu gibi bir anda aktı. Serahs'tan çıkıp güneye doğru vurup giden yolda gözden kayboldu. Alparslan, Sarı Hoca'nın evinden geçerken durmuş, yerini Kavurt'a bırakmıştı. Sarı</p>
<p>Hoca'yı görmek istiyordu. Dün geceden beri, mescitte Sarı Hoca'dan ayrıldığında içinde ansızın büyümeğe başlayan o garip yalnızlık, bütün gece durup durup sancımıştı. Hele sesi, şimdi biraz da geceye ve uykuya karışmış sesi, su şırıltılarına</p>
<p>karışıp karışıp kulaklarına dolmuştu. Sabah uyanır uyanmaz gidip Sarı Hoca'yı görmeyi bunun için istemişti. Sarı Hoca'yı görünce sanki doğan güneşin güneş olduğuna daha çok inanacaktı. Fakat gidememişti; gün, kendisi için doğmuş gibiydi,</p>
<p>kendisi için doğmuş gibi görünen günün hakkını vermesi gerekmişti.</p>
<p>Eve girdiğinde, Sarı Hoca'yı bulamadı. Karısı oruç keyfi erken başlamış bir tatlı aksilikle: «Bilir miyim ben senin Sarı Hoca'nın nerde olduğunu?» diye başlamıştı.</p>
<p>«Ben ben olalı bildim mi ki şimdi sorarsın oğlum sen de. Bir sürü adam yetmiyordu, şimdi de bir Küpeli Hafız çıkardı orta yere.» «Küpeli Hafız mı dedin hay kadın ana?» «Küpeli Hafız dedim, he; ne olmuş Küpeli Hafız dediysek günah mı işlemişiz ki?» «Küpeli Hafız'la mı gittiler?»</p>
<p>«Küpeli Hafız'la gittiler he ya. Küpeli Hafız aşağı, Küpeli Hafız yukarı, şimdi de ona itibar; yere göğe kondurmaz oldu.»</p>
<p>«Eh öyleyse, Sarı Hocamızın bir bildiği vardır elbette ki. Ver elini öpeyim de gideyim gayri.»</p>
<p>«O da niyeymiş öyle. Bu el öpmeler yeni mi törelendi?» «Yoğ. Savaşa gidiyoruz da hani.</p>
<p>Tuz ekmek hakkın geçti bize. Helâllik dileyelim dedik.»</p>
<p>«O ne biçim lâf hay oğlum, Alparslan oğlum; Selçuklu bir bugün mü savaşır oldu?</p>
<p>Hele dur bakalım, o lafı ben Çağrı Bey babanın ağzına yakıştırmam daha nerde kaldı ki sen... Çıkar aklından o helâllikleri melallikleri; sırası geldi mi biz kendiliğimizden ederiz bil. Sarı Hocan giderken bir laf dedi. Alparslan'a söyle ramazanın sekizinde Dandanakan'da bulsun beni, dedi. Ne demeğe gelir bu laf bu sene.»</p>
<p>«Sarı Hoca öyle mi dedi?»</p>
<p>«He ya böyle dedi. Dandanakan'a kadar ne yapıp yapıp dişimi sıkacağım. Alparslan iki taşın arasında da kalsa gelip beni bulsun dedi; ne demeğe geliyorsa gayri orasını sen anlarsın?»</p>
<p>Hiç yoktan gözleri buğulandı. Konuşurken hep Alparslan'ın gözlerine bakıyordu; o anda gözlerini göğe kaldırdı, sonra yere indirdi, sonra da Alparslan'ın gözlerinden başka taraflara bakmağa başladı. İki de bir gözlerini kırpıştırır oldu. «Sen elimi melimi öpmeği bırak hay oğul» dedi; «Sarı Hocana göz kulak ol az biraz. Hiç yaşına göre mi şu yaptıkları? Hele bu son günlerde bir oldu ki ne olma ya. Sanki dünyayı bir iki güne sığdıracak sanırsın. Sarı Hocanı bir daha göremem diye korkarım hay oğul senin anlayacağın.»</p>
<p>Sonra yanıp yakınmasından kendisi de utanmış gibi sesini dikleştirdi. Yine Alparslan'ın gözlerinin içine bakmağa başladı. «Siz de bitirin bu savaşlarınızı artık.</p>
<p>Bilin ki Selçuklunun kadın kısmı başkalarının kadın kısmından ayrık değildir; Selçuklunun kadın kısmı da artık durulacak bir ev ocak, şöyle göğüs bağır sere serpe gezecek bir yurt yuva ister anladın mı? Ne bu göçebelik böyle? Köpek enciğini taşır gibi olduk yıllar yılı. Çağrı'yı da görsem, Tuğrul'u da görsem bunu böyle söyledim belle. Var git şimdi nereye gidiyorsan. Bu lâflarımı unuttun mu, kadın anan sana elini öptürmemiş bil; eğer öptürmemesi senin için dert olacaksa.»</p>
<p>Alparslan, bütün savaş boyunca Sarı Hoca'nın karısının sesinden kurtulamadı. Susuz kaldıkça daha ilerdeki kuyulara doğru koşan, daha ilerdeki kuyulara doğru</p>
<p>koştukça yorulan, yoruldukça kırılan Gazneli ordusu da; Gazneli ordusunu vurdukça kıran, kırdıkça geri çekilip yeni baskınlara hazırlanan Selçuklular da Sarı</p>
<p>Hoca'nın karısının sesini bastıramadı. Mayıs sıcağı Merv ile Serahs arasındaki kumlara çöktükçe susuzluk ölümden beter yakıyordu; Selçuklu okları ölümden beter vuruyordu. Ölümün gün ışığı kadar bollaştığı yerde Alparslan, Sarı</p>
<p>Hoca'nın</p>
<p>karısının sesini unutamamaktan ürperiyordu.</p>
<p>Ancak beşinci gün unutabildi. Gazne Sultanı Mesut, son bir çaresizlik içinde, Serahs Çayının kıyılarını tutmak için bütün kuvvetiyle birden yüklenmişti. Fakat Serahs Çayı ipince, kıpkırmızı topraklaşmış bir çamur halinde akıyordu; kan ıhkhğındaydı, içilemiyordu. İçen kusmağa başlıyordu.</p>
<p>Alparslan, Serahs Çayını bu hale getirmek için bütün çerilerini, kendisi de başta olmak üzere güney boğazlarına toplamıştı; bir yandan kum, kırmızı toprak, zehirli ot köklerini çaya doldurtuyor, öte yandan suyun akışını değiştirmeğe çalışıyordu.</p>
<p>Aklında Serahs Çayından başka bir şey yoktu. Bir tek şey düşünüyordu o da Gazneli'yi Serahs Çayının kıyılarında tutundurmamak; tutunurlarsa Dandanakan'a</p>
<p>sürmek zorlaşırdı, tutunurlarsa Selçuklu kendi kurduğu tuzağın içinde mahvolurdu.</p>
<p>Sarı Hoca'nın karısını da, sesini de bir o gün unuttu.</p>
<p>Fakat Gazne Sultanı Mesud'un tutunacak bir dalı kalmamıştı. Çağrı Bey'in düşündüğü gibi zaten çölü geçerken hayli yorulan Gazneli ordusu, susuzluktan ve</p>
<p>beş gündür gece gündüz sürüp gelen Selçuklu baskınları yüzünden neredeyse dağılmağa yüz tutmuştu. Ayaklar bey, beyler ayak olmuştu. Kimse kimseyi dinlemiyordu, tanımıyordu, tanıyorsa da hiçe sayıyordu. O haldeyken Gazne ordusundaki müneccimlerin; taze su dolu kuyuların, hiç kimsenin hele Selçuklu'nun</p>
<p>bile bilmediği kuyuların yerini keşfettiği haberi Gazneli ordusunda yayıldı. Haber bir umut ışığı gibiydi, yeni bir dirilme muştusu, bir yeniden doğuştu. Mayıs sıcağı, o ölüm susuzluğu, o günlerdir süren yorgunluk unutuluvermişti; savaş unutulmuştu.</p>
<p>Sultan Mesud bile, Dandanakan'daki su kuyularını bildiği, bu birdenbire ortaya çıkan müneccimlerden şüphelendiği halde umutlanmaktan kendini alamadı. Sav Tekin'le Gümüş Tekin'in orduları bu sırada iki yandan Gazneli'yi akıl almaz bir</p>
<p>ok yağmuru ile sıkıştırmıştı. Gazne ordusu Dandanakan yoluna dökülmekten başka çare bulamadı. Yayalar ve atlılar bir aradaydı.</p>
<p>Alparslan daha haberi ahr almaz Afşin'le Ersagun'u yola çıkarmıştı bile. Sonra Kavurt'u yolladı. Gazne ordusunun son döküntülerinin de Serahs Çayı kıyısından</p>
<p>ayrıldığı haberini alıncaya kadar kendisi bulunduğu yerde kaldı. Emrindekiler, Sav</p>
<p>Tekin Bey'den aldığı iki bölüktü.</p>
<p>Bentleri çarçabuk yıktırıp suyu eski akışına bıraktıktan sonra kestirmeden Dandanakan yolunu tuttular. Ve o zaman Alparslan'ın kulaklarında yine Sarı Hoca'nın karısının sesi uğuldamağa başladı. Sarı Hoca'nın karısının sesine Küpeli</p>
<p>Hafız'ın, Küpeli Hafız'ın sesine Sarı Hoca'nın sesi karıştı. Bütün sesler, uğultular, ya bir sona doğru uğuldayıp fırdolayı dönüyordu; ya bir başlangıçta toplanmak için yarış ediyordu. Alparslan son mu, başlangıç mı kestiremiyordu. Şu beş günü, beş yüz günden daha dolu, yorgun, daha yüklüydü. Niye Dandanakan'dı? Dandanakan'da ne vardı? Ne başlayacaktı. Yahut ne sona erecekti? Bilmiyordu; yalnız bu beş yüz gün yorgunluğundaki beş günün orada yumaklanacağı yüzde yüzdü. Bu yumağı Çağrı Bey hazırlamıştı, Küpeli Hafız sarmıştı, Sarı Hoca bağlamıştı. Sav Tekin, Gümüş Tekin, Alparslan'a gelinceye kadar bütün beyler bu</p>
<p>yumağın gevşek sarılmaması için koşuyorlardı? Ya Tuğrul Bey ne yapacaktı?</p>
<p>Yumağı avuçlamak ona mı düşecekti?</p>
<p>Sorular? Sorular? Sorular? Sorular körletilmiş, kurutulmuş kuyulardan farksızdı; sorular ya kötü bir kader ya parlak bir ahn yazısı olabilirdi.</p>
<p>«İnsanların en yücesi Muhammed Mustafa'nın hicretinin 431'nci yıh» Küpeli Hafız böyle dediyse böyleydi. Ramazanın sekizinci günü cumaya rastladı. Belki başka bir cuma olabilirdi. «Başka bir cuma da olsa bu gibi mi olur?» diye düşünüyordu Alparslan. Gün yine dünkü gibi doğmuştu, yine sıcak erken bastırmıştı; güneş doğarken törlü doğmuş olmalıydı. Fakat bir şey vardı ki bu cuma sabahında gizliydi.</p>
<p>Tek bir kuş sesi duyulmuyordu; gizliliği dinliyor olmalıydılar. Yel esmiyordu, tek bir yaprak kımıldamıyordu; gizliliği açığa çıkarmamak içinmiş gibiydi. Isınan hava yavaştan çıtırdıyordu. Aşağıdaki düzlükte Gazne ordusu, sıcaktan sislenmiş incecik bir beyaz tülbentin altında kıpırdamıyordu. İki gündür ölesiye vuruşmuşlardı.</p>
<p>Alparslan habercilerini bekliyordu.</p>
<p>İlkin Afşin geldi. «Bütün ordular Çağrı Bey'in buyruğuna girdi» dedi. «Çağrı Beyimiz seni de istermiş.»</p>
<p>«Sarı Hoca'yı gördün mü? Gören olmuş mu? Gören olmuşsa onu gördün mü?» «Görmedim.»</p>
<p>Afşin sözünü bitirmişti ki Ersagun da yetişti. «Çağrı Beyim Gazneli'yi dört bir yandan sarıp vuracakmış» dedi; «Çağrı Beyim seni istermiş.»</p>
<p>«Sarı Hoca'yı gördün mü? Gören olmuş mu? Gören olmuşsa göreni gördün mü?» «Görmedim Alparslan Beyim.»</p>
<p>Alparslan sıkıntılı bir soluk aldı. «Gidelim» dedi.</p>
<p>Atını içindeki sıkıntıya sürüyordu. Sanki savaştan çok Sarı Hoca'yı düşünüyordu.</p>
<p>«Ne yapıp yapıp dişimi sıkacağım!» «Dandanakan'da diyeceklerim var.» Sarı Hoca'nın Dandanakan'a sakladığı diyecekleri, Sarı Hoca'nın Dandanakan'a kadar</p>
<p>dişini sıkması? Ne yapıp yapıp dişini sıkması? Serahs'tan ayrılmadan önce söyleyemez miydi? Vakit mi bulamazdı? Sarı Hoca'yı, diyeceklerini söylemeden Serahs'tan ayıran nedir?</p>
<p>Alparslan her şeyi soruyordu da bir tek şeyi, Sarı Hoca'nın anlatmak istediği şeyi soramıyordu. Gizli bir korku, ne olduğunu bilip de bilmezlikten geldiği bir ürperti dudaklarının ucuna geliyordu; Alparslan dudaklarının ucunu ısırdı.</p>
<p>Çağrı Bey'in yanına vardığında gün iyice aydınlanmış, sıcak daha da artmıştı. Çağrı Bey, Tuğrul Bey'le ayaküstü konuşuyordu. Alparslan'a yeni yetmelerini alıp Gümüş Tekin'in yanma gitmesini buyurdu. Tuğrul Bey sadece gözleriyle sevmiş;</p>
<p>bakışları,</p>
<p>severek gülümsemişti. Çağrı Bey'in bakışlarında savaşın sonundan başka bir şey yoktu. Alparslan'ın Gümüş Tekin'e kavuşması ile birlikte, bir haberci Çağrı Bey'in son buyruğunu da getirdi: Hücum aynı anda yapılacaktı; davullar çalmağa başladığında her ordu beyi, daha önceden verilen buyruklara göre savaşa girecekti.</p>
<p>Sağ kanadı tutan Gümüş Tekin'in ordusu, bir kısım kuvvetleriyle beraber daha sağa yayılmağa başladı. Kayaların ve ağaçların arasından tilki adımlarıyla kayıyor, eteklere doğru inip, Gazneli ordusunun sol gerilerini vuracak şekilde yerleşiyordu.</p>
<p>O sırada Sarı Hoca'yı gördü, yanındaki Küpeli Hafız'la, Küpeli Hafız'ın yetiştirmeleri olacaktı. Sarı Hoca'nın kendisini görüp görmediğini bilmiyordu, herhalde görmemişti; sağına soluna bakındığı yoktu. Bir kere gökyüzüne bakıp durmuş, sakalını sıvazlamıştı o kadar, ondan sonra hep aşağılara gözlerini dikip yürümüştü;</p>
<p>yayaydı.</p>
<p>Alparslan, bulunduğu yeri bırakıp Sarı Hoca'nın yanına gidememekten bunaldığını hissetti; yüreği kabarıyordu, terliyordu. Afşin'i yanına çağırdı «Ersagun'u, Atsız'ı, Yağmur'u al Sarı Hoca'nın yanına var» diye buyurdu. «Şu kayalıkların ardına doğru gittiler. Çerilerinizi Buldacı'yla Kavurt'a bırakın.»</p>
<p>«Sarı Hoca'nın buyruğuna mı giriyoruz Alparslanım?»</p>
<p>«Ne Sarı Hoca'nın buyruğu Afşin, Sarı Hoca kafasına ne taktıysa takmış çevresini gördüğü yok. Sanır ki savaş korunmaksızın yapılır. Varın gidin göz kulak olun... Kızdırmaya da gelmez ha; korunduğunu belli etmeyin.»</p>
<p>Sıkıntısı biraz hafiflemişti. Afşin'e güveniyordu. Afşin'e mi güveniyordu Sarı Hoca'nın aklına mı emniyet ediyordu, bilemedi. Bildiği bir şey varsa, sıkıntısının azaldığı, yerini gizli bir sinirliliğe bıraktığı idi. Ciride çıkmadan önceki soylu atların</p>
<p>tüyleri böyle yalabuklanır, böyle titrerdi; soylu atların sinirlenişi, huysuzluğu;</p>
<p>soylu</p>
<p>atların toynaklarındaki cila, gözlerindeki gizli yanıp sönmeler, soylu atların kulaklarının dimdik ipildeyişi. Soylu at?</p>
<p>Davullar vuruldu.</p>
<p>İlk davul sesiyle birlikte bir çığrışım, gulguleli bir tekbir; kayalardan sıçrayan savaş naraları, dolu sıklığı ve hızında oklar bir anda Gazneli'nin üstüne indi. Kaşla göz arasında, birden belirip boşanan fırtına bulutlarından ani çöken bu hışım, daha ilk anda sonucu almağa başlamıştı. Sanki dünyanın sonu gelmişti; sanki kıyamet kopuyordu, kopmuştu.</p>
<p>Alparslan zamanın durduğunu hissetti; olanlar, duran zamanın, dışında oluyordu. Ne vurduğundan, ne attığından, ne çerilerini boş gördüğü gediklere sürdüğünden haberi vardı. Olanlar duran zamanın dışında olduğu kadar Alparslan'ın da dışındaydı. Aslında Alparslan ne yaptığını biliyordu, yaptıklarından haberliydi ve</p>
<p>hiç bir şey kendinin dışında olmuyordu. Zamanın durmuş olduğunu hissetmesi Alparslan'ı altındaki soylu attan farksız yapmıştı.</p>
<p>Gazneliler'de savaşacak güç kalmamıştı; Selçuklu okundan, kılıcından kurtulanlar kaçmağa çalışıyor fakat beceremiyorlardı. Gazneli ordusunda şimdilik dayanan, Sultan Mesud'un buyruğunda orta hücum hattı idi. Gümüş Tekin, dişlerinin arasından tükürür gibi «Beğ Togdı bizi yoracağa benzer» dedi; «Ortadaki çerilerin başında o var Alparslan Bey.»</p>
<p>Alparslan'la Gümüş Tekin bir ara savaşmağı bırakmışlar duruma bakıyorlardı. Yanlardan Çağrı Bey'le Sav Tekin'in çerileri vurduğu halde Beg Togdı rahat dayanıyordu ve bu gidişle Sultan Mesud'u kurtaracağa benziyordu. Alparslan vuracak bir gedik aradı, fakat Beg Togdı çok güzel kapanmıştı. Gümüş Tekin: «Sarı</p>
<p>Hoca da bir şey yapacağa benzemez» diye umutsuzlandı bu sefer «Sarı Hoca da Beg Toğdı'yı kandırırım sandı ama; kandırsaydı?»</p>
<p>«Sarı Hoca Beg Toğdı'yı bizim tarafa çekmek için mi kandıracak?»</p>
<p>«He ya! Öyle yapacaktı sözüm ona.»</p>
<p>«Sarı Hoca şimdi Gazneli ordusunun içinde mi demek istersin?»</p>
<p>«He ya. İçinde. Niye heyecanlandın Alparslan Bey?»</p>
<p>İçinden Sarı Hoca'ya kızıp köpürmeğe başladığı halde Gümüş Tekin'e belli etmemek istedi: «Heyecanlanmış mıyım? Yanlış görmüşsün.»</p>
<p>Sarı Hoca'nın bu yaptığı delilikti; delilikten de öte tedbirsizlikti; kendine fazla güvenmekti. Niçin söylememişti? Günlerdir bunun için görünmemişti demek. Görünseydi Alparslan'ın caydırmasından çekinmiş olabilirdi. Belki Çağrı Bey'den de</p>
<p>gizlemişti yapacaklarını, Alparslan duyarsa Çağrı Bey'e haber verir de işine engel</p>
<p>olurlar diye düşünmüştü herhalde. «Ne olursa olsun yapmamalıydı bu işi, Sarı Hoca yapmamalıydı...»</p>
<p>Gümüş Tekin: «Ne dedin Alparslan Bey?» diye sorunca boş bulunduğunu anladı.</p>
<p>«Hiç» dedi; «Sarı Hoca Beg Toğdı'yı kandırırım dediyse kandırır dedim de.» Gümüş Tekin bıyık altından anlamsız bir şekilde gülümsedi. Aynı anda da suratı asıldı. Konuşurken gözleri hep Gazneliler'deydi. Beg Togdı'nın bir Selçuklu akınım</p>
<p>daha geri püskürttüğünü görmüştü. «Uğraştıracak bizi bu Beg Togdı; akşama kadar uğraştıracak Alparslan Bey. Akşam olunca da Sultan Mesud'u karanlıktan faydalanıp kaçıracak. Sultan Mesud yakalanmazsa Gazneli'yle savaşın sonu gelmez</p>
<p>say.»</p>
<p>Alparslan Gümüş Tekin'in içten konuştuğunu anlamıştı. Belki de Gazneli'nin yenilmesi Gümüş Tekin'in işine yarayacaktı.</p>
<p>«Öyleyse bana üç bölük ver Gümüş Tekin Bey. Doğruca Sultan'ı hedef alalım.» «Nasıl kolay iş mi ki?»</p>
<p>«Bilmem. Bir gedik bulurum herhalde. Beg Togdı'nın aklına şimdi kestirmeden vuracağımız gelemez. Düzgün savaşa kaptırmıştır kendini. Kestirmeden gitmek en iyisidir. Aklın yatar mı?»</p>
<p>«Yatar da Çağrı Bey baban ne der peki?»</p>
<p>«Çağrı Bey babamın buyruğu neydi? Davullar vurduktan sonra her ordu beyi bir başınadır değil miydi? Sen de ordu beyisin!»</p>
<p>Gümüş Tekin kararsızdı. Alparslan sabırsızlanıyordu. Fakat ikisinin de ummadığı bir şey oldu. Sağ ve sol kanatları iyice çökmüş olan, sadece ortadan Beg Togdı ile sağlam bir şekilde dayanan Gazne ordusunun orta kanadı birden karıştı. Beş yüze</p>
<p>yakın atlı, birden koptu; kılıçlarının ucunda bezler uçuşuyordu. Bir an Selçuklu tarafında da Gazneli tarafında da hiçbir kıpırdanma görülmedi. O bir an için Beg Togdı'nın adamları Gazneli ordusundan hayli uzaklaşmıştı. Ardından ikinci bir kopma oldu. Ne çeriye ne başıbozuğa benzemeyen sekiz dokuz atlı Selçuklu tarafına doğru at sürmeğe başladı.</p>
<p>Fakat o ana kadar her iki tarafın da şaşkınlığı</p>
<p>geçer gibi olmuştu.</p>
<p>Gazneliler sekiz dokuz atlının üzerine yağmur misali ok yağdırmağa başladılar. Birden içi titredi Alparslan'ın; gözlerinde acı bir yanma; yüreğinin başında korkunç bir burkulma duydu. Sanki bir kartal, kılıç ucu keskinliğindeki pençesiyle Alparslan'ın yüreğini pençelemiş, yüreği çekip koparıyordu. Sekiz dokuz atlının en önünde at süreni tanımıştı. «Eyvah!» diyebildi, «Eyvah Sarı Hoca!»</p>
<p>Sarı Hoca, Alparslan'ın tanıdığı esnada atından düşmüştü. Yağmur misali yağan oklardan biri, belki de üçü beşi birden, Sarı Hoca'ya saplanmıştı.</p>
<p>Alparslan her şeyi unuttu. Gözlerinden her şey silindi. Sarı Hoca'dan başka bir şey göremez oldu. Yerinde kasılıp kalan bir at, atın altında öylecene yıkılmış Sarı Hoca.</p>
<p>Atını tepiklemesi, «Sür Gümüş Tekin, Sarı Hoca Sultan'dan daha kıymetli!» diye haykırması bir oldu. Sesi ses değildi; at sürüşü at sürüş değildi. Kopan koca bir kaya, nereye düşeceği belli olmadan vınlayarak uçuyordu. «Sık dişini Sarı Hocam!</p>
<p>Dayan Sarı Hocam dayan yettim! Alparslan'ın yetti bil.»</p>
<p>Bu kendinden geçmiş nâra, bu kendinden geçmiş uçuş aynı kendinden geçmişlik içinde bütün Selçuklu ordusunu sardı.</p>
<p>Alparslan Sarı Hoca'nın yanına vardığında, Selçuklu ordusu da Gazneli Sultanın otağına yüklenmiş bulunuyordu. Sultan Mesud can derdine düşmüştü.</p>
<p>Sarı Hoca'nın yanı başında Küpeli Hafız'la bir iki yetiştirmesi; az daha geride Afşin, Ersagun ve Atsız vardı. Üstüne yıkılan atı çekmişlerdi; Sarı Hoca'nın sol omuz küreğine iki ok yan yana, yan yerinden saplanmıştı; bir ok boynunu delmişti. Boynundaki ok kanıyordu. Yüzü iyice sararmıştı, kül rengine dönüyordu, yok Sarı</p>
<p>Hoca'nın yüzündeki renk uçuyordu, yüzü renksizleşiyordu. Alparslan'ı görünce gülümsemeğe başladı. Alparslan diz çöküp başucuna geldiğinde Sarı Hoca'nın yüzündeki gülümseme iyice belirdi, bütün yüzünü, içinde uzak ışıklar yanmağa başlayan gözlerini doldurdu. Yüzüne, tomurcuğunu yırtan sarı bir gül tazeliği geldi.</p>
<p>Alparslan koynundan yağlığını çıkarıp Sarı Hoca'nın kanayan boynunu silmek istedi;</p>
<p>Sarı Hoca durdurdu. Kolu birden zayıflamıştı; birden halsizleşmişti. Küpeli Hafız'a ve ötekilere güçlükle, yalnız bırakmalarını işaret etti. Biraz bekledi. Güç mü topluyordu, ötekilerin iyice gitmiş olmalarından emin mi olmak istiyordu belli değildi. «Yalnız mıyız?» dedi. «Yalnız kaldık mı Alparslanım?» «Yalnızız Sarı Hocam. Yalnız kaldık.»</p>
<p>Elini kuşağına soktu. «Kadın Ananı gördün. Söylediklerimi iletti mi Alparslanım?» «Gördüm Sarı Hocam. Söylediklerini iletti eksik olmasın.»</p>
<p>«Eyi. Ne demeğe geldiği, şimdi anlaşıldı mı? Biz onu, o gece var ya kerpiç mescid taş olukta abdest tazelemek istedik. O zaman bilmiştik. Sahurdan sonra, Sarı Hocana bir gaflet çöktü hay Alparslan, uykusunda iyice bildirdiler. Dandanakan'ı</p>
<p>gösterdiler, burayı, bu düştüğümüz yeri. Sarı Hocanın da bir babası vardı hay Alparslan; mübarekti.»</p>
<p>Nefes alışı zorlaşıyordu. Alparslan: «Zorlama kendini Sarı Hocam. İzin ver gidip otacı cerrah getireyim.»</p>
<p>Sarı Hoca imkânsız görünüşüne rağmen dikleşti: «Otacı cerrah bana ne yaparmış? Otacı cerrahla işimiz mi kaldı ki? Bizim işimiz... Bir sende birde Tanrımızda gayri; gerisi yalan.»</p>
<p>Soluklandı. Daha iyi gülümsedi. Yüzü yeniden renklenmeğe başladı. «Senden kaçtık hay Alparslanım, sana görünmemeğe çalıştık, niye? Seninle olsaydı Sarı Hoca dünyaya yeniden sarılırdı, dünyadan daha biraz ayrılmak istemezdi. Dünya işi bitti hay Alparslan, kendimize dönmek vaktidir şimdi. Elimizi sana verdik, ilmimizi, bilgimizi sana verdik.»</p>
<p>Kuşağına soktuğu elini çıkardı; Bizans kilidini tutuyordu: «Bunu tanıdın mı?» «Tanıdım Sarı Hocam.»</p>
<p>«Bu kilit bil ki burada... Bu Dandanakan'da bil ki, yarım açıldı. Al artık. Yarısını nerde açarsın orasını, sen bil gayri. Bana sorarsan, bu Sarı Hocana son nefesinde</p>
<p>sorarsan, derim ki. Oğuzluyu denize ulaştır derim. Oğuzlunun göğsü bağrı açık olmalı.</p>
<p>Oğuzlu göğsü bağrı açık düşünmeli derim.. Ne demeğe gelir? Dur</p>
<p>Alparslanım ben derim. Bu şu demeğe gelir ki deniz sonsuzdur. Buraları gibi kapalı kutu değildir. Kapalı kutuda boğma Selçukluyu. Kapalı kutuda ne yetişir ki? Üstüne kilidi vurdun mu hapissin, denize kilit vur bakalım hadi, göğe kilit vur.» Sarı Hoca'nın gözleri? Alparslan hiç deniz görmemişti görmesine, gördüğü en büyük su, Aral Gölüydü. Deniz, herhalde Sarı Hoca'nın şimdi bir tuhaf açılan gözleri gibi olmalıydı: derin, hep derin; güzel, hep güzel; insanı birden sarıveren, ılık... Alparslan'ın gözleri Sarı Hoca'nın öylesine bakan gözlerindeydi, uzanıp kilidi alamıyordu. Sarı Hoca uzattı; «Al.» dedi bir daha; «Bu kilidi unutma. Sıkıldığın zaman bak. Ne dediysem onu okursun. Gazneli'nin işi tamam mı?» «Tamam Sarı Hocam; için rahat olsun. Gazneli'ye bir millet yok gayri.» «Mübarek olsun.»</p>
<p>Gözlerini yumdu; yüreğinin üstünü tuttu, sıktı. Gözlerini açtığında, gözlerinde özleme benzer bir ışık seyirdiyordu: «Bir tek şey istedim Alparslanım; Sarı Hocanın bir tek dileği oldu ömründe. Senin, Selçuklu'yu denize ulaştırdığını görmek. Selçuklu'ya bin yıl on bin yıl kalacağı bir yurt verdiğini görmek. Ama görmüş gibiyim, gözlerim o yurdu görüyor, şimdi sen gülersin, Sarı Hoca sayıklıyor, son nefesinde ne dediğini bilmiyor dersin. Ölüm gözlerine çökünce her şeyi görebiliyorsun derse Sarı Hoca, görebiliyorsun demektir. Gözlerimin önünde Selçuklular, Selçuklular, Selçuklular. Mahşere kadar Alparslanım. Deniz kıyısında, denizlerin ötesinde, gökyüzünde bile var.»</p>
<p>Sarı Hoca yine gözlerini yumdu., gördüklerinin gözlerinden uçup gitmesini istemiyormuş gibi sımsıkı sıktı. Alparslan «Acı çekiyor» diye düşündü; «Tanrım acı</p>
<p>çektirme Sarı Hocama. Sarı Hocam acı çekecek bir suç işlemedi.» Alparslan'ın içinden geçenleri duymuş gibi Sarı Hoca; «Acı çekmiyorum Alparslanım» dedi. Sesi, gözleri uzaklaşıyordu. «Acı çektiğimi sanma. Göreceğimi</p>
<p>gördüm gayri, diyeceğini de dedi. Sarı Hocan ölünce, beni buraya, olduğum yere Alparslanım. Gömün, hadi şimdi sen de git, beni Tann'ya bırak, yanımda O'ndan başkası kalmasın.»</p>
<p>Bıraktı kendini. Yavaş, yumuşamış, dut ağaçlarının yaprağındaki yel gibi rahatlamış bıraktı. Yüzünde dut ağaçlarının yeni yeşeren yapraklarındaki o dolgun parıltı vardı; ipek böceğine, ipeğe dönmeğe hazır parıltı.</p>
<p>Alparslan Sarı Hoca'nın sözünü dinleyip kalktı?</p>
<p>Hafız'la Afşin'in, Ersagun'un, Atsız'ın, yanına gitti. Afşin'e bakan gözleri kırmızı bakır halkalarla çevrilmişti. «Bu mu sizin Sarı Hoca'yı korumanız Afşin!» diye boşandı; «Bu mu Alparslan'ın buyruğuna uymak; bu mu size güvenilmek, bu mu sizden beklenen, bu mu, bu mu Afşin bu mu? Ne sustun konuşsana.»</p>
<p>Küpeli Hafız yavaşça Alparslan'ı tuttu. «Sarı Hocan Tann'nın katına varırken senin kızman mı gerek Alparslan Beyim?» dedi; «Yoksa onun seferini kolaylaştırmak için dua etmen mi?»</p>
<p>Alpaslan Küpeli Hafıza döndü. Baktı, baktı., öy-lecene baktı; buruk, çarpılmış bir tebessümle baktı.</p>
<p>Küpeli Hafız, yarı dünyanın birden boşahverdiğini biliyor muydu acaba?</p>
<p>Balçar, Boğaç'ın çağrısına uyarak akşamın bu saatinde Derster'den çıkıp yollara düşmesine iyi mi ettiğini kötü mü ettiğini bir türlü kestiremiyordu. Babası Kegen Bey, iki obanın başına geçip de Durak Han'a karşı çıkalı, Durak Han'a yenilip ardında Boğaç, Muncuk ve Deli Saçh'dan başka bir takip eden olmadığı halde, yalnız ve perişan, -Balçar hep böyle düşünüyordu; yalnız ve perişan- Bizans'a sığınalı beri Balçar'ın Peçenek içinde rahatı kaçmıştı. Durak Han'ın gözlerinin kendi</p>
<p>üstüne dikildiğini hissediyordu. Nereye gitse bu gözlerden kurtulamıyordu.</p>
<p>Kimsenin yüzüne bakamıyordu. Bir zamanlar, babasının adı anılınca bile coşan yoksul Peçenekli, Derster'in sur duvarlarından farksız olmuştu; belki zannettiği gibi bakmıyorlardı ama Balçar'a hep kara, hep ulamah hep kerpiç ve taş karışımı bir soğukluk içinde bakıyorlarmış gibi geliyordu.</p>
<p>O günden sonra Balçar her gün kaçıp gitmeği düşünmüştü. Çocukluğundan beri neden olduğunu, niçin olduğunu bilmediği; içinde ağır ağır yanan bir neft ışığı gibi kendini çeken gün doğusu yeniden depreşmeğe başlamıştı. Gelgelelim anasını bırakamıyordu; Peçenekliyi bırakamıyordu; Peçenekli ilinde doğmuştu, Peçenek ilini bırakamıyordu.</p>
<p>Boğaç'ın haber salıp kendisini çağırdığını, Tuna'yı geçince kıvrılan yolun dönemecindeki handa beklediğini anasına söylememişti. Kegen Bey'in Bizans'ta hıristiyan olduğu, Bizans sarayında kaldığı, Bizans sarayında BizanslI kadınlarla kızlarla oynaştığı söylenir olmuştu. Hatun Anasını, Balçar çok iyi biliyordu, en çok bu Bizansh kadınlarla kızlar meselesi üzüyordu; Kegen Bey'in hıristiyan olması da üzüyordu Hatun Anasını; üzüyordu ya ille bu Bizansh kadınlarla kızlar. Hatun Anası belli etmiyordu ya, Balçar evde olmadığı zamanlar muhakkak ağlıyordu; uğuna uğuna, dizlerini döverek. Bir keresinde görmüştü; Balçar'dan saklamak istemişti de birden içeri girdiği için saklayamamıştı.</p>
<p>«Hatun Anama çok haksızlık ediyor Kegen Bey babam» diye söylendi; «Çok. Peçeneklinin içine çıkamaz oldu yoksul. Bre bundan öte ölüm mü olur?»</p>
<p>Ya bir de, Hatun Anasına «Boğaç'ı görmeğe gidiyorum» deseydi hali ne olurdu kuşcağızın? «Demediğime iyi ettim.» diye geçirdi aklından; «Babam.» Ne yapsa babasını düşünmeden edemiyordu. Özlemiş miydi? Bilemiyordu. Ah dedesi ölmeyecekti ki dedesi. Demirci Baldur ölmeyecekti? Kegen Bey'e olanlar o günden sonra olmuştu. Dizgininden kurtulmuş bir azgın ata benzemişti; haylayanlar, alkış tutanlar, türlü yem uzatanlar çevresini almıştı? «Bre Peçenekli'de iki baş nerde görülmüş, bu hangi töredir?» diye bağıracak Demirci Baldur bir daha geriye gelmemişti ki.</p>
<p>Balçar'ın yüreğini, gün doğusunun o susmaz çağrısından da, babasını düşünürken duyduğu eziklikten de öte bir şey sarmıştı. Dedesini hatırlamış olmaktan sandı; değildi. Dedesi her zaman, şimdi olduğu gibi, bir serinletici su idi; uzak mağaraların önünde yeşermiş çimenler gibiydi. Oysaki yüreğini saran şey ne serinletici suyu, ne de o uzak mağaranın önünde yeşeren çimenleri andırıyordu. Birden, bir zamanlar, yıllarca önce bu yoldan geçtiğini hatırladı, bir sabaha karşıydı; yanında Boğaç vardı. Şimdi de Boğaç'a gidiyordu, hana gidiyordu, çizmelerinin topuklarını iki yandan atının karnına birden yapıştırdı; haydaladı. Kızı hatırlamıştı; kızın saçlarını, kızın gözlerini, kızın? Balçar'ın çizmelerinin topukları durmadan atın karnını dövüyordu; at, durmadan dörtnal tazeliyordu. Balçar'ı handa sanki Boğaç değil yıllarca önceki kız bekliyordu.</p>
<p>Balçar gibi o da büyümüştü. Balçar gibi o da gelişmişti; Balçar gibi o da... «Nerden hatırlayacak bre.» diye hüzünlendi; atının gemini kastı, gem, atın ağzını yırtacak gibi kasılmıştı. At olduğu yere çakılıp kaldı, burun deliklerinden kocaman açılmış soluklar su damlacıklarıyla karışmış bir halde fırladı. Kişnedi. Hafif ay aydınlığında kişneme kılıç keskinliğindeydi.</p>
<p>Balçar dizginleri saldı.</p>
<p>Ay ışığı hüzünlüydü; atın yürüyüşü hüzünlüydü. Tuna'nın uyuz gibi akan suları, gerilerde kalan düzlüğü iniltiden farksız dolduruyordu. İnilti, hana varıncaya kadar Balçar'ın peşini bırakmadı.</p>
<p>Boğaç, hanın kapısında bekliyordu. Balçar'ı görür görmez koptu olduğu yerden; uçtu. Balçar daha attan inmeden kucakladı. Kucağında indirdi. Yere bıraktığında şöyle bir gerileyip süzdü; sonra yine uçtu, yine kucakladı: «Balçar. Bre Balçar seni severmişim ben, severmişim bre Balçar. Derster nasıl? Peçenekli nasıl, Balçar konuşsana karım nasıl? Bre? Ha? Yine gözleri keklik sürmesinde mi Balçar? Gördün mü al topuklu karımı? Bre Balçar, saçları alnında çatma mı? Gördün mü al kınalı</p>
<p>keklik parmaklımı? Balçar, kaşları yay mı? Yoksa kırıldı mı? Konuşsana, susmasana</p>
<p>bre: Gördün mü derim sülün boylumu derim bre Balçar?»</p>
<p>Soluk soluğaydı sanki Balçar, «Ya benim yerime karısı gelseydi?» diye düşündü.</p>
<p>Boğaç yutkunup duruyordu; boncuk mavisi gözleri durulanmış, yorgun argın bakakalmıştı. Boynu bükülü duruyordu. Utanmış gibi «Anan nasıl Balçar?» diye sordu titrek bir sesle, «Kegen Bey baban sorar da...»</p>
<p>Balçar'ın sesi kısıktı, yavandı, tatsızdı: «İyi» dedi sadece. Boğaç aç kalmış çocuklara dönmüştü, öyle bakıyordu: «İyi mi?» diyebildi; «Bre Balçar iyi mi dedin? O kadarcık mı? Bunca aydan sonra.&gt;</p>
<p>Balçar «Bunca aydan sonra ne olsun isterdin?» diye çıkıştı. Sonra sesi yumuşadı:</p>
<p>«Senin karın daha iyi» dedi; «Sen BizanslI kadınlarla kızlarla oynaşmamışsın.» Atını yedekledi. Boğaç lâfın kötü gideceğini sezmişti: «Keleş!» diye bağırdı;</p>
<p>«Boyu</p>
<p>devrilesi keleş oğlan kop dedik. Kop da gel bre.»</p>
<p>Bir yandan da Balçar'ın elinden dizginleri alıyordu: «Bana ver Balçar. Ben senin at çavuşun değil miyim? Ver bre.»</p>
<p>Dizginleri gelen Keleş'e uzattı: Al da soluklandır hayvanı» dedi; «Sakın suyu erken içirme, kulaklarını yerinde bulamazsın sonra. Yiyecek hazırlandı mı bre? Balçar Beyimiz açtır.»</p>
<p>Balçar'ı gerginlikten kurtarmağa çalıştığı belliydi; yoksa Balçar kopuvereceğe benzerdi.</p>
<p>Sesi öylesine gerilmişti. «Bu Keleş'i tanıdın mı Balçar, hani seninle.» Balçar durdu. Kızı soracaktı; Keleş'ten açılmışken söz, eskiye dönülmüşken. «Bre</p>
<p>neden durdun Balçar? Yok, sende bir hal var, hasta mısın bre? Haa, ha anladım; sen âşıksın, âşıksın!»</p>
<p>Balçar, kızı soramadı da «Şaklabanlığı bırak!» diye Boğaç'ı payladı.</p>
<p>«Şaklabanlık</p>
<p>için çağırdıysan beni...»</p>
<p>Boğaç şaklabanlıktan birden dönemedi: «Aman Balçar Beyimiz biz görmeyeli ne</p>
<p>olmuş ki ne demeli, bilenmiş kılıç senden az keser.» Sustu. Bir kere daha Balçar'ı</p>
<p>süzdü. Gülümsemeğe gayret etti: «Seni bekledim bre Balçar, sensiz yiyemedim, hele bir karnımızı doyuralım da...»</p>
<p>Hanın içinde isli bir aydınlık vardı; dışarıdaki ay aydınlığı içerde birden boğuluyor, islenip can çekişiyordu.</p>
<p>Kaba meşeden oyma masanın bir ucuna iliştiler; ikisi de rahat oturamadı.</p>
<p>Kendilerinden başka hemen hiç kimse yoktu. Ocağın yanında sırtını taş duvara dayamış, dizleri karnına çekik, sıska bir ihtiyar pineklemekteydi. Balçar'ın, ihtiyara</p>
<p>bakmakta olduğunu görünce Boğaç «Hancı» dedi; «Tanımadın mı? İnme mi inmiş çarpılmış mı ne? Geçenlerde olmuş. Sen gelene kadar hancının kansıyla konuştuk da.»</p>
<p>Yiyecekleri getiren hancının karısı da çökmüştü; görünen her yerinden löpür löpür, ihtiyarlamış ,etler sarkıyordu. Balçar kadına bakamadı. Han bile eskisi gibi değildi.</p>
<p>Bir Boğaç eskisinden iyiydi; evet ancak o zaman fark etmişti bunu; Boğaç'ın üstündeki her şey yeniydi, hem yeniydi hem de Boğaç'ın üstündeki her şey Bizanshydı. «Değişmişsin bre</p>
<p>Boğaç» dedi; «Süslenip püslenmişsin. BizanslI mı</p>
<p>olmuşsun ne?»</p>
<p>Boğaç, Balçar'ın sesindeki suçlamaya aldırmadı. «Bizans İmparatoru Kegen Bey babanın Peçenekli'nin Hanı olarak tanıdı bre. Eh, Hanın yakınları çul giyecek değil ya.»</p>
<p>«Ya Durak Han'a ne olmuş?»</p>
<p>«Durak Han? Durak Han'a ne olacak, hiç. Durak Han yok artık Kegen Han var.» «Kim seçmiş?»</p>
<p>«Bizans İmparatoru dedik ya bre, duymadık mı?»</p>
<p>«Ne zamandır Peçenek Hanını BizanslI seçer olmuş? Kegen Bey babamız yeni töre çıkarmış da haberimiz mi olmamış?»</p>
<p>«Balçar... Bre Balçar ben buraya seninle dalaşmağa mı geldim sanırsın? Ben buraya babanın diyeceklerini demeğe geldim; Kegen Bey baban gönderdi bre.» «Ne istermiş?» Boğaç, maşrapadaki şarabı içti; içti; içti; sonuna kadar içti.</p>
<p>Gırtlağındaki âdem elması şişlik durmadan inip çıktı. Maşrapayı masaya bıraktığında boncuk mavisi gözleri şarap buğusuna bürünüvermişti; gözlerinden</p>
<p>solumağa başlamıştı sanki. Ağzını avucunun içiyle burka burka silip, şarapsı gözlerini Balçar'a dikti: «Dinle!» dedi; «Dinle bre Balçar, bak Kegen Bey ne der sana. Benim ala at bakışlı oğlum, der sana Kegen Bey baban; böyle başlar. Ben burada Han oldum. Peçenek'in şimdi benden başka bir Hanı yoktur bunu böyle bilip böyle belleyesin. Ya Durak Han neyin necisi oluyor diyeceksin... Onu önümüzdeki iki üç gün içinde görürsün. Sen benim oğlumsun bre Balçarım, hem de</p>
<p>benden sonra Peçeneklinin başısın. Diledim ki Peçenekli milletini ele güne karşı dirilteyim, vurulup alınmaz bir yurt sahibi edeyim; yenilmez, bileği bükülmez bir millet yapıp yeryüzüne salayım istedim.</p>
<p>Bunun için burada Bizans İmparatorundan yardım aldım; çeri düzdüm, başlarına geçtim; Durak Han'ı fena vurup yerinden edeceğim bunu da böyle belle. İki gözlerinden, has gözlerinden, alaca at bakışlı gözlerinden öperim. Boğaç'la haber</p>
<p>saldım. Boğaç'ın dedikleri benim dediklerimdir, bundan sonrasını senin has aklına bırakıyorum; gayri üst yanını sen tamamlarsın.»</p>
<p>Sözünü bitiren Boğaç yayık bir gülümsemeyle baktı. İrice bir et koparıp ağzına attı; yaban öküzleri misali gevelemeye başladı.</p>
<p>Balçar, başını ocağın yanındaki inmeli hancıya çevirdi: «Saldığı haber neymiş?» Boğaç, ağzındaki eti diliyle bir dolandırıp iki çiğnemeden sonra yuttu; çabuk çabuk: «Şimdi sen Derster'e dönmelisin her şeyi bilmez görünmelisin, unutmuş görünmelisin. Muncuk'un adamları var onları bulmalısın; Deli Saçh'nın yoldaşları</p>
<p>var onlarla görüşmelisin; bir bir gidip at çavuşun Boğaç'ın arkadaşlarını görmelisin. Kegen Han üçüncü gün akşam olmadan Derster'i vuracak biz de içerden yardım edelim demelisin. Onları hazır bulacaksın meraklanma.»</p>
<p>«Peçenekli'ye yazık olacak bre.. Peçenekli'ye kıyacaksınız, rezil edeceksiniz.»</p>
<p>Şarap Boğaç'ı tutmağa başlamıştı. Yüzü de gözleri de yayvanlaşmıştı. Yayvan ağzını açmak üzereydi ki hanın kapısı güm güm vuruldu; kapı ayrıca tekmelendi.</p>
<p>Keleş'le hancı kadın koşuştular. Kadın koşmuyor yuvarlanıyordu sanki. Boğaç irkildi; ürkmüş bir hali vardı. İnmeli hancı belli belirsiz kımıldadı.</p>
<p>Keleş'in açtığı kapıdan BizanslI subaylar girdi; isli aydınlık biran pırıltılarla yanıp söndü; kılıç, çizme ökçesi, kamçı ıslığı sesleriyle açılıp kapandı.</p>
<p>Boğaç garip bir ürkeklikle kalktı, ürkek bir sesle yavaşça «Romanos Diogenes bu.</p>
<p>Sofya valiliğine tayin olundu. Kalksana bre.»</p>
<p>Balçar oralı bile olmadı; başını eğmiş, yemeğini yiyordu. İsli aydınlıkta bir el sanki büyüdü; görünmez güzelliğiyle büyüdü. Balçar'ın önündeki yemeğe sindi. Balçar'ın lokmasına giriverdi. El şimdi Balçar'ın ağzındaydı; gırtlağına giderken açılıverdi;</p>
<p>lokma gırtlağında kaldı. Birden kalktı; Boğaç'ı tuttu. Zor konuşuyordu: «Bre Boğaç,» dedi; «Bre Boğaç söyle bana kızı hatırladın mı? Kızı tanıdın mı?</p>
<p>Bizans'ta</p>
<p>gördün mü? Yine öyle miydi Boğaç? Güzel miydi?»</p>
<p>Boğaç ne yapacağını şaşırmıştı. Yanlarından geçmek üzere olan Romanos</p>
<p>Diogenes'i mi selâmlasın, Balçar'a mı cevap versin bilemiyordu. Bir yandan yarı bükülüp Diogenes'i selâmlıyor, öte yandan Balçar'ı paylıyordu: «Sus bre.</p>
<p>Balçar sus</p>
<p>bre, hangi kız?»</p>
<p>Balçar'ın gözü hiç bir şey görmüyordu; hiç bir şeyin farkında değildi. Hanı gizliden, gizliden olduğu için daha güzel bir el, daha güzel döklüm döklüm saçlar doldurmuştu. Boğaç'ın yakasına sarıldı: «Kız? Boğaç kız dedim; gördün mü?» Boğaç'ı iter gibi bıraktı. «Keleş!» diye bağırdı; «Keleş atımı!»</p>
<p>Keleş'le şişman hancı kadın Romanos Diogenes'i ağırlamakla meşgul idiler;</p>
<p>Boğaç,</p>
<p>Balçar'a susması için yalvarır gibi bakıyordu. «Balçarım. Balçarım. Balçarım hele sus.»</p>
<p>Balçar'ın sesi daha parladı: «Keleş atımı dedim, atımı!»</p>
<p>Romanos Diogenes'le adamları durmuş bakıyorlardı; Keleş, Romanos Diogenes'i sinirlendirmemek için türlü eğilip bükülmelerle dipteki masaya götürmek isterken Boğaç da Balçar'ı kaptığı gibi dışarıya sürüklemişti.</p>
<p>Dışarıya çıkardığında derin bir soluk aldı: «Oh bre Balçar, sen bu Romanos Diogenes'i bilmezsin, kıl aldırmaz burnundan kıl. Kelleyi ucuz kurtardık bil. Oh bre..»</p>
<p>Dışarı çıkınca Balçar kendine gelmişti, taze hava daha da açıyordu. El, içerde o gizliden büyüyen, gırtlağında açılan el, şimdi yumuşak, serin, hoş bir at tüyü hafifliğiyle bütün bedenini sarıyordu. Boğaca baktı, kararlı gözleri deliceydi: «Kegen Bey babam, Derster'de Durak Han'ı basarsa Durak Han karını öldürtemez mi senin?»</p>
<p>«Öldürtemez. Sen varsın ya.»</p>
<p>«Beni yok bil bre.»</p>
<p>«Ne demek yok bil, konuştuk ya.»</p>
<p>«Konuştuk konuşmasına ya. Seninle Bizans'a dönemem mi?»</p>
<p>Boğaç güldü: «Bey oğullarına güvenilmez diye düşündüğümden tedbirimi aldım ben» dedi; «Muncuk'uun süt kardeşine haber saldım. Karımı emniyete alacak.» Balçar'ın yüzü de gözleri de rahatladı, gülümsedi; «İyi bre» dedi; «Buna sevindim.»</p>
<p>Sözünü bitirir bitirmez ahıra doğru koştu. Boğaç ardından yetiştiğinde Balçar atını eyerlemiş ahırdan çıkıyordu. Olup bitenden bir şey anlamayan Boğaç, Balçar'la atına yol vermekten başka bir şey yapamadı. Balçar'ın atını çıkarmasını, kolanları bir daha yoklayıp gevşek bulduğunu sıkmasını, atlayıp binmesini de öylece seyretti. Atına bindikten sonra Balçar, huysuzlanan atın gemini kasmış, gelip Boğaç'ın önünde durmuştu. Ay ışığında yüzü seçilmiyordu, gözleri seçilmiyordu. Yalnız sesi bir tuhaftı: «Muncuk'un sütkardeşine haber sal bre Boğaç» dedi; «Karınla beraber benim anamı da güvenilir bir yere yerleştirsin.»</p>
<p>Dizginleri birden sağa çekti; atını tepikledi. At bir şaha kalktı, kişnedi. Ok gibi fırladı. Boğaç ardından «Nereye bre.?» diye bağırdı; «Balçar delirdin mi nereye?»</p>
<p>Ay ışığında Boğaç'ın sesi ağır yankılarla uzadı. Kayboldu.</p>
<p>Balçar duymamıştı bile. Bizans yolunda, yayından bırakılmış bir ok fırlamıştı. Okun ucunda gizliliğinden güzel bir el, hoş bir at tüyü hafifliğiyle Balçar'ı çağırıyordu. * * * Serahs'tan Merv'e taşınalı beri, Alparslan'ı en çok düşündüren şey Merv suyu olmuştu. Aşağılardan ta güneyden, bir kolunu Herat'tan bir kolunu Gur'dan alan su, iki ayrı yoldan gelip de bir yerde güçlenen Türkmen akınları gibi, yine güneyde, Merv'de birleşir; daha bir coşkun, uslu ve uysal, düşünceli ve ürkek gelen köklerinden daha bir deli akar, köpürür, öfkelenir ve o öfkeyle Merv'e girerken durgunlaşırdı. Baharları da durgunlaşırdı, yazları da, kışları da. Merv halkını korkutmamak için midir nedir, yoksa az sonra yok olup gideceğinin ürküntüsünden</p>
<p>mi, utancından mı nedense sessiz soluksuz kesilip tembelleşirdi; yayıhverirdi. Merv'i çıkar çıkmaz da birden yok olurdu; balçıklar, batak sazları, dikensi öten yaban ördekleriyle yaban kazlarının arasında usul usul, utançh, çapaklı bir gizlilikle ana toprağa baş verip sızardı. Ötelerden öylesine deli gelen suyun Merv'den hemen sonra böylesine yok olması hüzün vericiydi; bu hedefine varamayış, bu güçsüzlük, bu im diye ortaya çıkmışken, çırpına çırpına yolu yarılamışken birden silinmek korkunçtu. Adım adım nehrin kuruması, bir ok atımı sonra namı nişanı salmaması hüzün verici olmaktan da, korkunçluktan beter bir cehennem azabıydı.</p>
<p>Onun için, Alparslan Merv suyunu bir türlü sevememişti. Oldum olası su severdi; hele akan suyu görünce, kol kadarcık da olsa yeşil ipil ipil çayırları bir yana yatırıp akarken, işi yoksa durup bakmadan edemez; işi varsa durup da bakmış gibi dinlendiğini, gönlünün ferahladığını hissederdi.</p>
<p>Ama Merv suyunu sevemiyordu; sevmek istiyordu, ısınamıyordu. Onun için fırsat buldukça Merv'in güneyine inen ana yoldan şehrin dışına çıkar, eski tuğla kümbetleri geçer, dutlukların arasından kıvrılıp küçük tümseğin Merv suyuna bakan yamacında çok yaşlı, gövdesi kurtlanmış dut ağacına sırtını dayayıp otururdu. Merv suyu burada biraz daha güzel görünürdü. Alparslan burada rahat düşünürdü. Düşünceleri uzar gider, düşünceleri uzayıp gittikçe dinlenir, dinlendikçe Sarı Hoca'yı hatırlardı. Sarı Hoca'yı hatırlamak ilk günlerdeki kadar ağır, kolunu kanadını kırarcasına, halsiz bırakırcasına hırpalayıcı gelmiyordu; Sarı Hoca ölümüyle Alparslan'ı yalnız bırakmamış, aksine Alparslan'da daha çok yerleşip kalmıştı.</p>
<p>Yaz sıcakları güze dönüyordu. Merv, Çağrı Bey'in oturduğu şehir olmanın zevkine varıyormuş gibi güze dönen yaz sıcaklarında gerinip duruyordu. Hamamlar yapılıyor, mescitler yapılıyor; camiler, konaklar yapılıyordu. Selçuklu'nun o eski, o bir zamanlar çoluğunu çocuğunu büyüttüğü çadır mahrutiliği, sivri kemerlerle; tonozlar üstünde çadırımsı kabartılarla taşa, tuğlaya dönüyordu. Çağrı Bey'in Merv'i, çarşısından pazarına, dut yapraklarından ipek tezgâhlarına kadar değişiyor, kaynıyor, gelişiyor ve büyüyordu. Merv'in doğusundan batısına varan ana yoldan dizi dizi, zırhlı zırhsız çeriler, sülün atlar üstünde daha genç gidiyor; Merv'in kuzeyinden güneyine ulaşan ana yoldan dizi dizi, zırhlı zırhsız çeriler, yüğrük atlarında daha dinç dönüyorlardı. Merv uykuya varamıyordu; uyanıklıktan uyanmak yoktu ki...</p>
<p>Fakat yaz sıcaklarının güze dönüşünde gizli bir hüzün vardı; bunu Alparslan'dan başka kimse hissedemiyordu. Çağrı Bey babası kararsızlaşmıştı; bütün hazırlıklarını bitirdiği halde bir karar veremiyordu. Çeriler, günlerdir hazırdı; oklar, yaylar, kılıçlar, topuzlar, günlerdir hazırdı. Erzak yüklü arabaların bir kısmı çoktan ilk konağa varmış, ocağını bucağını kurmuş; bir kısmı öteki konağa doğru yola çıkmıştı.</p>
<p>Bir Çağrı Bey kalmıştı; Çağrı Bey'in zırhını giymesi kalmıştı.</p>
<p>Bu gidişle Çağrı Bey'in zırhını giyeceği de yoktu. Alparslan'a bile sebebini söylemiyordu. Bir beklediği mi vardı? Çağrı Bey kimseden çekinmez bilinirdi, Çağrı Bey'in çekindiği mi vardı? Çağrı Bey'in düşündüğü?</p>
<p>Alparslan, Bey Evinde duramayacağını, durup oturdukça daha çok sıkılacağını, sıkıldıkça bir densizlik yapıp giderek Çağrı Bey babasından sorularına cevap isteyeceğini sezinledi. Sarı Hoca yoktu ki varıp gitsin de....</p>
<p>Merv Suyuna tepeden bakan gövdesi kurtlu dut ağacı her günkünden çok dinlendirici bir gölgelikle, içinde büyüdü. Bey Evinden çıkıp, Afşin'e bile haber salmadan atına atladı, iki ana yolun birleştiği dört yol kavşağında, meydanın sağ</p>
<p>köşesine yapılmakta olan yeni Bey Konağını bir müddet kolaçan etti; oyalanmak</p>
<p>istiyordu. İçinde serin gölgesiyle gittikçe dal budak salan dut ağacına bir an önce gitmek istemesine rağmen yine de Bey Evi neden olduğunu bilmeden zihninde yanıp kararıyordu, dikenli gül dallan halinde ardında kıpırdıyor; atının kuyruğuna, kaftanının eteklerine takılıyordu. Yeni Bey Konağında sivri kemerler, soğuk bir kış gününün çadırını hatırlatıyor, sivri kemerlerin tuğla örgülerinde sarımsı bir sakal, sarıca bir yüz, sarı ela gözler şekilleniyordu. Sarı Hoca'nın, tuğla donukluğunun cilasında görünüp kaybolan yüzü Çağrı Bey'in yüzünü andırıyordu. Alparslan sıtmalı bir kanın damarlarında üşüdüğünü hissediyordu. Bey Evine mi dönmeliydi ki? Yine de yaşlı dut ağacına ulaşmak için at sürdü. Merv'de ölüleşen Merv Suyunun ölü yüzünü yaşamak istemiyordu.</p>
<p>Çağrı Bey babası hastaydı. Bunu bir Alparslan sezmişti. Bir gün önce konuşurken Çağrı Bey bir an sarıca bakmıştı; az sonra bakışları yine düzelmişti.</p>
<p>Dandanakan'dan bu yana, beş yıldır yanından ayrılmadığı Çağrı Bey babasının şimdiye kadar hiç böylesine, bir an da olsa böylesine baktığını, o çakır gözlerdeki bakışın böylesine sarılıklar içinde dönüverdiğini hiç görmemişti. Ölüme o kadar uzak olan bu gözler, ölüme hiç bu kadar yakın bakmamıştı.</p>
<p>Neden Sarı Hoca'yı hatırlamıştı o zaman? Alparslan'ın beyninde kötü bir ışık zonklayarak yanmıştı.</p>
<p>Dut ağacının altına geldiği zaman Alparslan, belli belirsiz ferahlamakta olduğunu hissettiği halde gönlünce oturamadı. Atı yanı başında, kıpırdanmadan oturuyordu; gürültüsüzce gemini geviyor, arada bir üst dudağını uzatıp kıvırarak Alparslan'ın bir omzunu kokluyordu. At da mı anlamıştı yoksa? Anladığını anlatmak mı istiyordu? «Eh, hadi öyle olsun hay Karaoğlan» diye kalktı; «Gidelim diyorsan gidelim.» Atının yıldız akıtmalı alnını okşadı; haylaz savrulmuş perçemini düzeltti. Üç ayağı ak sekili, alnı yıldız akıtmalı atında, başka tek bir beyazlık yoktu; upuzun püskül kuyruğundan haylaz perçemine kadar her yanı sıvama demir yağızhğında pırıl pırıl yanıyordu; dipdiri, genç sertliğinde, duru.</p>
<p>Alparslan içindeki sıkıntının erimekte olduğunu fark etti. Atının tepsi karasında yanan göğsü; atının tepsi karasında yanan göğsünde ışıldayan gümüş savatlı göğüslüğü. Atının yumak sıkılığındaki dizleri, ceylan bilekleri, altın tura cilasında toynakları.</p>
<p>Atı sevildiğini mi anlamıştı, yoksa sahibinin yüreğindeki yükten kurtulmakta olduğunu mu hissetmişti nedir kişnedi; yetmedi bir daha kişnedi, sonra bir daha.</p>
<p>Alparslan iyice rahatladı. Yüzü de gülüyordu. «Tamam gidiyoruz.»</p>
<p>Fakat dutluğu çıkıp kümbetlere geldiğinde yüreği küt etti. Afşin, dört nala at sürüyordu. Afşin olduğu muhakkaktı, bu at sürüş Afşın'a hastı. Alparslan'ın sol gözü seyirmeğe başladı.</p>
<p>Afşin, Alparslan'la karşılaşınca atından inmek istedi.</p>
<p>«İnme Afşin, hayır mı şer mi? Sakın?»</p>
<p>«Çağrı Beyim seni ister.»</p>
<p>Fakat Alparslan tedirginlikten kurtulmuş değildi. Az önceki gibi olmasa da sol gözü seyirmekte devam ediyordu. Atını hayladı: «Birlikte gidelim Afşin.»</p>
<p>Surdan girinceye kadar, dörtnalda, konuşmadan at sürdüler. Ne olursa olsun şehirde dörtnal gitmeyi Alparslan kendine yakıştıramadı. Yavaşladı. Dönüp Afşın'a baktı; Afşin'in yüz çizgileri düzgündü; «Afşin Çağrı Bey babamı gördün de mi geldin, yoksa birisiyle haber mi yolladı sana?» diye sordu.</p>
<p>Afşin: «Çağrı Beyimiz beni çağırtmış; gittim, seni istermiş onu söyledi Alparslan</p>
<p>Beyim.» dedi. Bir iki yıldan beri «Alpaslan Beyim» diyordu. «Çağrı Bey babam iyi miydi? Hoşnutsuzluğu var mıydı?» «İyiydi Alparslan Beyim. Hoşnutsuz bir yanını görmedim.» «Olsa da göstermez Çağrı Bey babam, dayanıklıdır. En çok sevdiğim yanı da bu ya.» «Çağrı Beyimiz hasta mı demek istedin sen de Alparslan Beyim?» «Sen de, dedin? Ne demeğe getirdin?»</p>
<p>«Orduda söylenti çıkmış da.»</p>
<p>«Niye bana duyurmadın?»</p>
<p>«Seni bilir sandım Alparslan Beyim... Bir şey sorulmayınca söylentinin üstüne pek varmak istemedim.. Üstüne varırsak, böyle söylentileri artırmaktan başka işe yaramaz diye düşündüm.»</p>
<p>«Kim çıkarmıştır? Neden çıkarmıştır dersin?»</p>
<p>«Ordu, Çağrı Bey'i hep başında görmeğe alıştı ya. Bir kaç gün görmeyince. Bir de her zaman yürümeğe hazır beklerken...»</p>
<p>«Öyledir herhal.»</p>
<p>Dedi ama aklı başka yerdeydi. Afşin yan gözle Alparslan'ı süzüyordu.</p>
<p>Alparslan'ın</p>
<p>kaşları çatılmış, iki kaşının arasındaki küçücük beyaz kabartı kavislenmişti.</p>
<p>Dört yol</p>
<p>ağzını o halde geçtiler. Bey Evine geldiklerinde Alparslan «Afşin» dedi; «Sen şimdi Atsız'ı, Yağmur'u, Buldacı'yı, Çavh'yı artık kimi görürsen yahut da hepsini orduya sal, Çağrı Beyimizin hasta olmadığını söylet... Günü geldiğinde ordu yürüyecek dedirt.» Atını seyise verip Bey Evine girdi. Üst katta, divanhanenin sağındaki babasının odasına giden merdiveni çıkarken «Günü geldiğinde ordu yürüyecek» deyişinde, kendisinin de fark ettiği ses değişikliğini düşünüyordu.</p>
<p>Çağrı Bey, Alparslan içeri girdiğinde, köşe divanında yastıklara dayanmış uzanmaktaydı. Ceviz kabuğu rengi hırkasına sıkı sıkıya sarılmıştı! Boynu çapraz, gümüş düğmeli gömleğinin bir sıra düğmesi açıktı. Diz yere vurup babasını selâmlarken Alparslan, Çağrı Bey'in kendini zorlayarak doğrulduğunu yastık ve hırka hışırtısından, bir de parmak çıtırdamasından anlamıştı; demek ki Çağrı Bey, uzandığı yerden kalkabilmek için ellerine dayanmak zorunda kalmıştı; başını kaldırdığında, babasının halsizliğini iyice fark etti; dün böyle değildi, hatta bu sabah, öğleden önce bile böyle değildi.</p>
<p>Çağrı Bey gülümsemeğe çalışıyordu: «Gel bakalım Alparslanım; hele şöyle yanımıza gel. Artık yanımıza oturacak çağa erdin. Hele bundan sonra.» Alparslan'ın çekingen durduğunu, daha bir ayakucunda oturmak için gözleriyle yer kararlaştırmakta olduğunu görünce gülümsemesi ayrıca sevgi yüklendi: «Gel dedik</p>
<p>hay oğlum; gel denildi mi gelineceğini Sarı Hocan öğretmiş olmalı... Rahmeti bol olası.» Yanında yer açmış, yere minder atmıştı. Hareketleri eski çevikliğinden hayli uzaktı: «Sarı Hoca dedim de... Ah benim de öyle bir hocam olmalıydı ki... Sen bunun için çok iş yapacaksın. Çağn'nın oğlusun. Deden de yaman adamdı ha! Sarı</p>
<p>Hocandan el aldıysan hay ki hay...»</p>
<p>Alparslan: «Bir de Sav Tekin...» dedi, «Sav Tekin'i de unutmak olmaz.»</p>
<p>Çağrı Bey, bütün halsizliğine rağmen dinçleşir gibi oldu: «Alkış sana hay Alparslanım» dedi; «Bin alkış hem de. Emeği geçeni unutmamak büyük iştir, hele bey oldun mu? Beğendim bunu da...»</p>
<p>Sustu, o bir anlık dinçleşme Çağrı Bey'i yormuş olmalıydı: «De bakalım seni neden çağırttım?»</p>
<p>«Varıp katına çıkmağı düşünürdüm Çağrı Bey babam... Katına çıkmak için izin almağı düşünürdüm...»</p>
<p>«Eyi öyle düşünürdün de ne demeğe dutluğun tümseğine varıp ozanlar gibi düş kurardın ya Alparslan oğlum?»</p>
<p>«Seni düşünürdüm... Senin için üzülürdüm.»</p>
<p>«Ya benim neyimi düşünürdün, neyime üzülürdün?»</p>
<p>Nasıl demeliydi? Dili varmıyordu; üstüne yakıştıramıyordu. Ama Çağrı Bey babası da ışığı zayıflamış gözlerini dikmiş kendisinden cevap bekliyordu. Sonunda yine Çağrı Bey cevap verdi: «Hastalığımı mı? Başka düşünenler de var? Hastalığıma sevinenler de var hay oğlum.»</p>
<p>Çağrı Bey'in gözlerinde sitem yahut da kötü bir art düşünce yoktu. Alparslan için babasının gözlerine bakmak, hâlâ bir cesaret işiydi ama baktı; baktığı zaman da sesinden göreceğini zannettiği sitemi yahut o kötü art düşünceyi göremedi. Aksine halsiz gülüşler vardı. «Şimdi sen Çağrı babam da Sarı Hoca gibi meselli konuşuyor olmuş diyeceksin ya, var de gayri» dedi; «Hastalıktan, bir de hastalıktan önceki savaşlara durmadan at sürmelerden oturup iki lâf edemedik... Alparslan oğlumuz maşallah boyumuzca oldu. Selçuklu içinde göz kamaştırır babayiğit oldu, Çağrı'yı gönendirdi de Çağrı babası Alparslanım yanına alıp savaş dışı iki lâf edemedi.</p>
<p>Hastalık? Hastalık kötü Alparslan. Bizim gibi nerdeyse at üstünde doğmuş bilinen adamların dört duvar arasına çakılıp kalması, yatağa bağlanması ölüm değil de ne? Attan indik mi öldü bil bizi... Millet de ata benzer; soylu, yürük, sülün atlara benzer. Binicisi sağlıklı olmalı...»</p>
<p>Güldü; hastalıklı olmasına rağmen güçsüz bir gülme değildi. «Şimdi dersin ki sen, orduyu hazırladın, bu hastalık nerden çıktı dersin... Hastaydın da niye iyi olmağı beklemedin dersin. Eyi. Sen demesen bile diyen doğru der. On gün oluyor başıma bir ağrı yapıştı. Biz Asena oğluyuz, Asena soyundan inmişiz, öyle baş ağrılarına maş ağrılarına bakmayız dedik; daha aşağılara inip şu bulunduğumuz yeri iyice sağlama bağlayalım ki ondan sonra Batı'ya rahat vuralım diye düşündük. Sen daha çocukken Çağrı babanın Urum kıyısına kadar varıp geldiğini, oraları kolaçan ettiğini</p>
<p>Sarı Hocan anlatmıştır. Biz hem gittik oralara hem işaretlerimizi koyduk; vurup ahr yurt yapardık. Niye yapmadık? Çünkü o zaman Selçuklu arıktı; orada, oradakilerin arasında eriyip giderdi; törelerini kaybederdi... Geldiği yollar sağlamlaştırılmadığı için geriye de dönemezdi, döndüğünde çürük yollarda ayağı kayardı... Lâfı uzatıra benzeriz. Ne dedik? Buraları sağlamlaşmahdır dedik. Şimdi sağlam sayılır. Oğuzlu Türkmen akını sel gibi buralara dolar, törelerimiz güçlenir. Urum Eline doğru bellisizce akar gideriz, yollarımız sağlamlaşır. Bir şu aşağılarda Gazneli Sultan Mesud'un Mevdud kalmıştır. Çıban başıdır; pıtırak dikendir, ısırgandır. Zan yok bilinir ya patlar mı patlar? Batar mı batar? Isırmazsa dalayıverir, elin yüzün kabarır.</p>
<p>Öyleyse ne yapmalı? İşini bitirmeli... Sana az önce dedik ki, biz Asena Oğullarından indik, Bey soyuyuz dedik mi? Ya Gazneli? Onlar karabudun soyundandır. Asena'dan gelen, bir savaşır. Ya vurur ya vurulur. Vurulursa orda biter iş. Ta ki başka bir yerde başka bir Asena soyu türeye de bayrağı ele ala. Gelgelelim Gazneli karabudun soyu öyle değildir. Yedi canlı dövüşür. Altı canını vursan da bir canı kalsa yine doğrulur, yine vurur. Demem o deme ki Mevdud'u da arkamızda bırakmamak dileriz. Baş ağrımıza bakmayıp orduya hazır ol buyruğunu bunun için verdik... Gel gör ki...» Çağrı Bey yorulmuştu. Yüzü hafiften sararıyordu. Bir elini göğsüne, yüreğinin üstüne doğru götürdü, sıvazladı. Sesi yorgun çıkıyordu: «Gel gör ki zihnimize bir bulanık bulut gelip yerleşti, yüreğimiz sıkılır oldu, kolumuz titredi... Karar veremedik. Geçer dedik geçmedi; bugün yarın dedik, bugün yarın gelmedi. Bir de, duyduk ki hastalığımız hem de kararsızlığımız Mevdud'un kulağına varmış. Hastalığımızdan sevinenler var dediyse Çağrı baban bunun için söyledi. Şimdi Mevdud bizi burada yakalamağı diler bildiğimce... Tuğrul'la Yakutlu Ağabeyinin Rey'den ötede olmasını fırsat bilir. Ama yakalayabilir mi, yakalayamaz mı gayri onun orasını bilemem. Onun orasını sen bileceksin Alparslan oğlum.» Durup soluk aldı. Gözlerinde yeniden ışık pırıltıları çakırlaştı. Öyle baktı.</p>
<p>Alparslan koca bir hamamın içinde yapayalnız kalmış gibiydi. Sesler uzak yakın yankılar halinde nemli taşlarda yassılanıyor, sıcağa karışıyor, buğulanıyordu. Sesler, beyaz mermer çıplaklığında su buğusunu kocaman iri yumaklar gibi sarıyordu. Alparslan'ın gözleri yün yumakların sıcak tüylü ipliklerinde kabarıyordu;</p>
<p>nutku tutulmuştu, cevap veremiyordu.</p>
<p>Çağrı Bey «Ne baktın öyle oğul?» dedi; sesi endişelenmişti. «Sana bir şey soruldu.</p>
<p>Çağrı baban sordu?»</p>
<p>Alparslan, yavaş yavaş, kirini pasını kocaman hamamın çıplak, sıcacık mermerlerine bırakmış da kuru, ipek peştemallara sarınmış olmanın rahatlığını duymağa başladı. Gözlerini yumdu; kuru ipek peştemallarda rahatlamanın huzurunu duyarcasına gözlerini yumdu. Açtığında, odada gördüğü her şey hamamdan yeni çıkmış gibiydi: «Bilebileceğim Çağrı Bey babam» dedi; «İzin verirsen...»</p>
<p>«Elli bin atlının başında Mevdud'un üstüne gideceksin. Benim yerime.» «Tanrı izin verirse yüzünü ak çıkarırım Çağrı Beyim!»</p>
<p>«Tanrı, ne yapmak istediğini bilenlerle birlik değil midir Alparslan oğlum?» «Ne zaman yola çıkmamı buyurursun?»</p>
<p>«Bana sorarsan devresi gün akşamüstü derim. Haberler doğru ise Mevdud da o sıralarda Belh'e girmiş olur.»</p>
<p>«Mevdud'un sabah keyfi bizim işimize yaramah...»</p>
<p>Çağrı Bey, belki de hastalığından, ağzı açık kalakaldı. Bir süre sonra «Eyi» dedi: «Ey i olur. Öyle daha eyi olur. Ordunun başı sensin ya... Çağrı ne karışır.» Öylesine yumuşak, güzel, tatlı ve hasta söylenmişti ki, Alparslan «Estağfurullah» dese babasının gücenebileceğinden korktu. Babasının önünde diz çöküp elini öptü «İzin verirsen bir dileğim daha var?» dedi, «Birine bu haberi iletmem gerek.» Çağrı Bey'in yüzü karıştı; çizgiler dönüp dolaştı. Sonra çözüldü. Selçuklular'ın ünlü Beyi Çağrı'nın yüzü değil de, karabudundan ipek kozasıyla geçimini sağlayan herhangi bir babanın yüz güzelliğiyle gözlerini aydınlattı. Alparslan, babasının yüzünü ilkin böyle görüyordu. Yağsız, etsiz yüzünde sevgi kozaları ipeklenmişti.</p>
<p>Daha da sürse, renkli kelebekler uçuşacaktı. Çağrı Bey'in dudakları da öyleydi, birden uçan delikanlı dudağı, birden güngörmüş, halden anlar bir aksakalh dudağı oluvermişti: «Selcen'e mi?» dedi; «Hay oğul o kadar mı?»</p>
<p>Alparslan kıpkırmızı oldu; yüzü ateş kesmişti. Gözlerini doğrultup babasına bakamadı. Demek biliyordu. Savaşların, kılıçların, okların, topuzların adamı. Çağrı</p>
<p>Bey babası ne zaman, nerde fırsatını bulmuştu da öğrenmişti? Dese miydi, hazır sırası gelmişken, lâfı kendi açmışken? Belki de konuşması için lâf açıyordu? Diyemedi. Yüzündeki kıpkırmızı, ateş gönlüne düşmüştü. Boğazında bir yeri yaktı.</p>
<p>Yutkundu: «Merv'in dışına çıkacaktık da. Dileğimiz vardı...»</p>
<p>Artık babasının yüzüne bakabilirdi. Babasının yüzündeki kelebekler, sevgi kozaları silinmişti, yağsız ve etsiz yüz her zamanki yüzdü. Çağrı Bey «Ordunun başı sensin Alparslan oğlum.» dedi kuru bir sesle: «Ordunun başı ne düşünür, ne söyler gayri orasına çeri kısmı karışmaz. Biz ancak zafer bekleriz. Bitti say konuştuklarımızı.»</p>
<p>Çağrı Bey yalnız kalmak istediğini duyuruyordu. Alparslan kalkıp selâmladı... Sırtını babasına dönmeden odadan çıkmağa davrandı. Tam kapıdayken Çağrı Bey: «Hay Alparslanım» dedi; «İki lâfım daha kalmış onu da deyivereyim hele. Bu hastalık. Bu benim hastalığımı Tann'nın bir işareti bil. Zafer muştusunu gönderdiğinde iyi olurum. Merv'in dışından karşılarım oğlumuzu...»</p>
<p>Dışarı çıktığında Alparslan ister istemez gözlerini yumup sırtını duvara dayamak zorunda kaldı. Aşağı inen merdivenler, taşlığa değil bir başka dünyaya, uzun, sonsuz, bilinmeyen, anahtarı sadece kendinde olan bir dünyaya iniyor gibiydi. Merdivenlerin indiği dünya ığıl ığıl ışık dolu kaynıyordu. Merdivenlerden telâşsız, soğukkanlı indi; temkinliydi. Yüreğinde hemen taşacak bir süt kabarıyordu; göğüs boşluğu yüreğinde kabaran sütü ısıttıkça ısıtıyor, gönlünde deli yeller esiyordu; bir boşluk bulup taşarsa süt de yel de bütün Merv'i doldurur, önüne çıkanı silip süpürebilirdi. Bey Evinin kapısında, seyise hemen atını getirmesini buyurdu. Bir başkası ile Afşın'a, Batı kapısında Merv'i çıkmadan kendisine yetişmesi haberini saldı. Gün ikindiye dönüyordu. Batı kapısına giden yol günün öteki saatlerinden daha tenhaydı. Alparslan'ın yüreğinden taşmak üzere olan süt Karaoğlan'ın yüreğine dolmuş olmalıydı ki at yerinde duramıyor, dörtnala geçmesine izin verilmediği için huysuzlanıyordu. Alparslan, Batı kapısından çıkacağı sırada Afşin yetişti. Afşın'a bir an hiç bir şey söylemeden baktı; ağzını açsa yüreğindeki sütün kabarmasına engel olamayacaktı;</p>
<p>önce sütün kabarmasının bastırılması gerekti. Kendinden emin olduktan sonra Alparslan: «Şimdi söyleyeceklerimi iyi dinle Afşin Bey!» dedi.</p>
<p>Afşin bir afalladı, gözleri kararır gibi bir baktı. Toparlandı. «Neden Bey dedin Alparslan Beyim? Eğlenmek içinse...»</p>
<p>Alparslan Afşin'i konuşturtmadı: «Biz ne dediğimizi düşünürüz de deriz Afşin Bey. Bey dediysek Bey demişizdir... Niçin dediğimizi gün gelir anlarsın. Şimdi, hemen adamlarını topla. Sen, Merv'den Belh'e varan dağ yolunu tutup hiçbir haberci geçirtmeyeceksin. Ersagun Merv İrud üstünden Belh'e ulaşan yoldaki menzillerden haber uçurtmayacak. Atsız'la Çavlı adamlarını alsın Talekan üstünden Belh'e giden yoldaki konak yerlerini tutsun. Devresi güne kadar, hele o gece sabaha kadar, şüphelendiklerinizi tutsaklayın. Devresi gelen yolun Talekan'dan gelen yolla birleştiği yerde bana kavuşursunuz. Duyduk mu?»</p>
<p>Afşin birçok şeyleri bir anda anlamıştı: «Duyduk Alpaslan Beyim...» «Var yoluna öyleyse Afşin Bey. Tanrı yardımcınız olsun.» «Senin de Alparslan Beyimiz...»</p>
<p>Demesiyle de atını haydalaması bir oldu. Alparslan: «Afşin bu» diye düşündü; «Afşin elemişler. Anladı yiğit oğlan.»</p>
<p>Gülümsedi. Fakat yüreğinde ılık ılık kabaran süt, gülümsemesini kesiverdi.</p>
<p>Atını</p>
<p>batıya giden yola sürdü; dizginleri gevşetti: «Haydi bakalım Karaoğlan.» diye fısıldadı; o kadar.</p>
<p>Karaoğlan sanki bu fısıltıyı bekliyordu. Koştukça açıldı.</p>
<p>Gün sarışına dönüp esmerleşti, esmer ipekler karardı, bürümcük koyuluğunda çevreyi sarmağa başladı. Erken yıldızlar haylazlandı, onları ötekiler takip etti. Karaoğlan yıldızlarla yarışır oldu. Ay geceye kalmıştı. Doğduğunda Karaoğlan Serahs'ı çoktan geride bırakmış, Dandanakan yolunu dörtnal çiğniyordu.</p>
<p>Alparslan Sarı Hoca'nın mezarına geldiğinde gece yeni bir güne dönüyordu. Bir büyük sessizlik, ay sessizliği. Karaoğlan'ın soluğunda fışırdıyordu. Ay ışığında Sarı Hoca'nın mezarı, bu fısırtıyı da yavaş yavaş sessizliğin içinde eritiyordu.</p>
<p>O zaman Alparslan'ın yüreğinde kabaran süt birden taşıverdi: «Sarı Hoca! Sarı Hoca. Hay Sarı Hoca, benim ben! Alparslan! Elli bin kişilik bir ordunun başında gidiyorum. Duydun mu? Gördün mü? Sarı Hocam, sana gelmeden gidemezdim.»</p>
<p>Atından indi. Yavaş yavaş, sakin, yıllarca öncesinin Alparslan'ı olarak mezarın başında diz çöktü. Sesi de diz çöküyor gibiydi. «İzin verdin mi bana?» Daha konuşamadı. Sabah gün ışıyana kadar da kalkamadı. Yer ve gök susmuştu;</p>
<p>yıldızlar çoktan susmuştu; Alparslan, Alparslan'ın Karaoğlan'ı susmuştu. «Sarı Hoca konuşuyor muydu ne?»</p>
<p>Gün ışırken kalktığında, Alparslan, yüreğinde kabaran sütten, bir damlasının bile kalmadığını hissetti. «Çağrı Bey babam zafer haberimi bekler hay Sarı Hocam» diye mırıldandı; «Gönderdiğimde ayağa kalkacakmış. Sağlık bulacakmış.» Atına bindi. Bir daha baktı mezara: «Çağrı Bey babama zafer muştusunu Afşın'la göndereceğim Sarı Hocam. Aklın yatar mı senin de?»</p>
<p>Balçar, bir türlü alışamadığı Bizans şarabının daha ikinci maşrapasında sapıtmağa başlamıştı. Son günlerde şaraba vermişti kendini; sevmeye sevmeye, tiksine tiksine içmiş, böyleyken şarap, yine de her yanını uyuşturduğu; beyninde yanan çıraları usul usul söndürdüğü, yüreğini unutturduğu için Balçar'ı, meyhanelerin gedikli müşterisi yapmıştı. İlk yudum, her zaman, ağzının içini ılık bir buruklukla dalardı;</p>
<p>ardından kocaman bir yudum gırtlağını asma yapraklarının tüylü hışırtısıyla geçer, maşrapayı üçüncü yudumda bitirirdi. Ondan sonra ayak parmaklarının ucundan börkünün sivri tepesine kadar bütün Peçenek İli kıpırdanmağa başlardı. Boğaç, Demirci Baldur, anası, Boğaç'ın karısı, Muncuk, Deli Saçlı hepsi bir arada, şarap uyuşukluğunda dönüp dururdu. Uzak yıldızlar gibi; Peçenek İlinin, Derster'in süt koyuluğunda durulmuş geceleri gibi -ay ışığı gibi- Balçar'ın beyninden gözlerine inerdi. Balçar'ın anası. Balçar'ın?</p>
<p>Babası Kegen Bey'i hatırladığında ikinci maşrapayı içmiş olur ve o zaman sapıtmağa başlardı; kahn, hantal masayı yumruklardı, hasır sekilerden birini tekmelerdi, yüreği sıkıntılardan boğuluyormuş da yüreğini çıkarıp atacakmış gibi göğsünü sıkıp dururdu. «Babam!» diye inilderdi; «Bre benim Kegen Bey babam...»</p>
<p>Sonra bütün acısını sesinden alarak meyhaneciye bağırırdı. «Vasili... Bre Vasili hele şarap... Tez bre dedik ya!»</p>
<p>Vasili ne biçim adamdı böyle? Balçar'a aldırış bile etmezdi. Yamru, yumru mu, yoksa birden doğruluverse korkunç çatırtılarla kemikleri dimdik yerine gelip oturacak da eni boyu, sağlam yapısı görünüverecek bir yiğit dalyanhğında mı olduğu kestirilmeyen şekilsiz bedenini peykede kımıldatmadan oturur; çok çok, o da meyhanede Balçar'dan başka kimse yoksa yine Bizansh mı, Urns mu, yoksa?</p>
<p>Yoksa gün doğusundan gelme bir adamın sesi mi olduğu pek anlaşılmayan çatlak sesiyle yarı Peçenek yarı Bizans dilinde, «Hadi ordan vire pis Peçenek!» diye diliyle dişi arasında cevap verirdi; «Küp orada maşrapa orada... Vire git kendin doldur kendin iç.»</p>
<p>Balçar en çok bu «Pis Peçenek» lâfını duyunca kudurur, fırlayıp az önce tekmelediği hasır sekinin bir bacağını kaptığı gibi Vasili'nin üstüne yürürdü. Vasili peykesinden yine kımıldamazdı. Üstelik gözünde ve yüzünde tembel, çirkin, alaycı tebessümler uçura uçura bakardı. Balçar'ın, «Pis Peçenek,» dediği için Vasili'nin hangi milletten olduğu belirsiz çıkıntılı suratını dümdüz etmek üzere kalkan eli kalktığı kadarıyla kalırdı; inemezdi. Şarapsı uyuşuk soluğu ne kadar öfkelenebilirse öfkelenir, sonunda: «Bre elbet kalkıp Balçar'a karşı koymak istersin Vasili» diye haykırırdı; «O zaman suratını dümdüz olmuş bil. Şimdi vuramam. Şimdi kendini korumuyorsun.» Sonra Vasili'ye vurmak için kaldırdığı hasır sekiyi Vasili'ye vuramadığı için kaldırıp yere çalar, şarap küpünün başına gider, maşrapasını doldururdu. Üçüncü maşrapayı içerken Balçar başka şeylere dalardı, o başka şeyleri korka korka, kendinden de saklardı. Bu meyhaneyi babası Kegen Bey'in Peçenekliler tarafından parçalandığını duyduğu gün bulmuştu. «Babam... Bre Kegen Bey babam.» diye inledi yine. Forum Bovis'e doğru inmiş; meydanın ortasındaki kocaman tunçtan öküz başı heykelini neye baktığını bilmeden seyretmiş, öküzün gözlerine dalmış, boynuzlarını yapayalnız bir gökyüzünde yitecek sanmıştı. Gelen giden umurunda bile değildi; deli hızında koşup tıkırdayan iki tekerlekli zengin arabalarını da duyduğu yoktu, öküz başı heykelinde yalnızlıktan başka katılık, kendini beğenmişlik, bir kendini her şey sanış da vardı. Belki de onun için öyle yapayalnızdı.</p>
<p>Öküz başı heykeline bakarken, çocukluğundan beri gönlünü deli urganlar gibi bağlayıp çeken gün doğusu özlemi depreşmişti. Dönmek; hazır atın üstündeyken gerisin geriye Forum Tauri'ye, Meşe sokağından Aya Barbara'ya, oradan da vurup Boğaz'ı geçmek, Krisopolis'ten, Damatrui üstünden gün doğusuna varan yola kavuşmak arzusu damarlarında neft yağı misali yanıvermişti. Atının dizginlerini çekmiş, dönmüştü de. Nasıl olduysa orasını artık Balçar da bilemiyordu; Forum Tauri yerine, Bovis'ten Teodosyüs Limanına inen yola sapmış, Vlanga Mezarlığının kıyısından uykudaymış gibi geçmiş, yolun mezarlığa kıvrılan köşesine sıkışmış olan bu tozlu, bu basık, yukarı meydandaki öküz başı heykelinden yalnızlığı daha sevimli görünen bu koltuk meyhanesinin önünde -belki de kendisi değil atı- duruvermişti. Vasili'yi ilk gördüğünde, koltuk meyhanesinin önündeydi.</p>
<p>Balçar, yukarı meydandayken içinde depreşiveren o eski gün doğusu özleminin sustuğunu fark etmişti; sanki Vasili gün doğuşuydu.</p>
<p>O günden beri Balçar Vasili'nin bir yanı mezarlığa yaslı koltuk meyhanesine her gün gelmişti.</p>
<p>Vasili de Peçenekliyi sevmiş olmalı ki iş bile bulmuştu; zengin çocuklarına at bindiriyor, ok attırıyor, kılıç vuruşturuyordu. Vasili'nin tanıdıkları çoktu.</p>
<p>Böyleydi böylesine ya Balçar, yine de ikinci maşrapada sapıtmağa başlıyordu; yaz da olsa, kış da olsa... Bahar başlarının deli lodoslarında bile...</p>
<p>Lodos, Teodosyüs Limanını dövüp duruyordu. Hafif yelkenliler değil, ağır kocaman çektiriler bile Kontoskalion Limanının mendireğine sığınmak için kaçıyordu. Balçar, Vasili'nin «Pis Peçenek» lâfına limandaki lodostan çok köpürmüş, az önce tekmelediği hasır sekinin bir bacağını kaptığı gibi gelip, peykede umursamadan yan gelen Vasili'nin tepesine dikilmişti: «Bre kalk. Bre karşı gel. Bre kalkıp karşı gel ki, suratını dümdüz edeyim!»</p>
<p>Her günkü oyun yine tekrarlanacak, Vasili yine öyle bakacak, Balçar elindeki hasır sekiyi yere çarpıp şarap küpünün başına gidecekti. Ama öyle olmadı. Vasili şeytan gibi yan gelip yattığı peykeden fırladı: «Vire pis Peçenek yetti kırdığın sekiler...» diye bağırdı. Aynı anda da Balçar'ın kolunu yakalayıp büktüğü için Balçar şaşkın, aptallaştı; beceriksiz kalakaldı. «Bre bu, bre sen.» diye sayıklıyordu sanki; «Bre sen ne yaptın Vasili? Sen misin bre?»</p>
<p>Vasili, Balçar'ın elindeki hasır sekiyi alırken; «Yetti oyun artık hay Balçar...» dedi.</p>
<p>Dili Bizans dili değildi; Peçenekliye çok benziyordu, Peçenekçe de değildi. «Her gün sana seki alacak değil Vasili. Otur oraya bre. Seninle içeceğim.»</p>
<p>Balçar büyülenmişe benziyordu. Gözlerini, Vasili'nin yüzünden, gözlerinden ayıramıyordu. Geri geri gidip yerine oturdu. Azarlanmış, paylanmış, dövülmüş bir çocuğu andırıyordu. Oturduğu yerde maşrapaları doldururken Balçar tutamadı kendini artık, ağlayıverdi. Omuzları bir çocuk gibi sarsılıyordu; yüzü de. Balçar yürekten, dağımsı, bulutumsu ağlıyordu.</p>
<p>Vasili, maşrapaları masanın üstüne koyduğu halde, bir müddet hiç bir hareket yapmadı, konuşmadı da. Oturup Balçar'ı seyretti. Balçar, yine çocuklar gibi iç çekip, içli hıçkırmalara başlayınca, dolu maşrapanın birini önüne sürdü: «Ağla Balçar» dedi; «Ağla hay yiğit. İçini dök. Hele şunu da iç bakalım. Konuşmak zamanı geldi.» Balçar'ın hıçkırıkları kesildi. Bakışları yine şaşırmıştı, şaşkındı ama bu sefer rahatlık, içindeydi. Vasili: «İyi bakalım» dedi; «Anlat. Bunca ağıttan sonra diyeceklerin olmalı.» Balçar: «Sen.» dedi; «Sen bre.»</p>
<p>Vasili sözünü kesti: «Beni bırak Balçar kardaş.» Sesi lodosu, lodostan daha güçlü fırtınaları yatıştıracak kadar sıcaktı. «Ben de konuşurum elbet» diye devam etti. «Ben de anlatırım. Hele sen konuş.»</p>
<p>Balçar ağzını açamadı. Maşrapadaki şarabı bir dikişte içti; boş maşrapayı masaya bıraktı. Şarap artıkları bıyığının iki ucundan çenesine sızıyordu; çenesinde toplanıp damlıyordu. Vasili: «Eyi. Öyle olsun» dedi; «Vasili konuşsun öyleyse. Dik kulağını da bak ne der bu Vasili? Derster yörelerini bilir misin diye sorar sana. Bilirsin bilmesine, hem de pekiyi bilirsin. Derster'in dört bir yanını da öyle bilirsin.</p>
<p>Burada</p>
<p>oturan hep Peçenek milleti nerden gelmiştir. Selçuklu'nun geldiği yerden mi?» Balçar: «Selçuklu kim bre?» diye zar zor sorabildi.</p>
<p>«Selçuklu, Peçeneklinin tut ki ağababa karındaşıdır. Tee bu yanda, bize göre gün doğusunda oturur.»</p>
<p>Balçar: «Gün doğusunda mı? » diye sıçradı.</p>
<p>«Gün doğusu deyince neden sıçradın hay Balçar?»</p>
<p>«Hiç.» Yavaşça yerine oturmuştu; sevinmiş miydi, yoksa yine hemen ağlayıverecek miydi? «Hiç bre Vasili» dedi; «Yüreğim sancıdı say.»</p>
<p>«Eyi öyle sayalım. Ne dediydik? Ha bu Peçenek milleti... Eyi yapmış, has yapmış, kalktığı yerden şöyle bir yay çizip şimdiki yerine gelip kurulmuş; ben milletim, ben güçlüyüm, beni dinlemelisiniz bura yerlileri demiş mi? Demiş ki hem de ne deme... Bizanshya da kan kusturmuş Urus'a da. Ha n'olaydı, deli Tuna gibi Peçenekli başını bir o yana bir bu yana vuracağına batıdan vurup geleydi. Selçuklu doğuda vururken. Bir Kegen Bey çıkmış. Eyi, Kegen Bey, deyince niye sararıp morardın Balçar? Neyse, lâfı başka yere götürmeyim. Bu Kegen Bey, Durak Han'a karşı çıkmış</p>
<p>mı? Peçenekliyi bölmüş mü sana? Üstelik yenilip Bizans oyununa gelmiş, Bizanshnın elinde hıristiyan olmuş, Bizans ordusunun başında Peçenekliyi yenip dağıtmış mı? Aldığı esir Peçenekliyi, beylerini, karılarını öldürmüş mü?» Balçar yüzü sarı bir morluk içinde: «Yeter bre Vasili domuzu yeter, kes!» diye haykırdı; «Yoksa öldüreceğim seni!»</p>
<p>Vasili, soğukkanlı Vasili; vurdum duymaz, taş yürekli Vasili susmadı; «Neden korkarsın hay Balçar? Senin acın sade senin acın mı? Senin utancın yalnız kendi</p>
<p>utancın mı bellersin? Benim de utananıdır; her kendini bilenin acısıdır...» «Sen, bre sen Vasili. Kimsin? Bre necisin? Bre neden üstüme varır yaralarımı açar</p>
<p>deşersin, merhametsiz Vasili'sin sen bre.»</p>
<p>«Sen bizi bırak dedik Balçar. Kızdıysan soyluluğundan kızdın; Kegen Bey'in yaptığını</p>
<p>sen yapmazdın da ondan kızdın. Kegen Bey.»</p>
<p>«Tanrın varsa bre Vasili, Tanrın için Kegen Bey'i ağzına alma.»</p>
<p>«Almasam olmaz. Hele dayan, Kegen Bey'in sonunu diyeceğim. Peçenekliyi, Peçenekli bir Bey tutsak yapmış Bizans'a, he mi? Gelgelelim on yıl da geçse Peçenekli yırtmış kefeni. Kıpırdanmış, Bizanshnın başına yeniden dert olmuş. Bizansh da Kegen'i göndermiş ki yola gelsinler diye. Kusura kalma hay Balçar, bu</p>
<p>Kegen aptalın da aptalıymış ki, varmış gitmiş. Bizanshya tutsak yaptığı, Beyini, çerisini tutsak demeyip öldürdüğü Peçenekliye gitmiş. Bir Bey, nasıl bey olur milletini bilmeden hay Balçar; halkın çocuğuyum der de, halkının ne düşündüğünü, neye kinlendiğini; üstüne varılırsa o milletin nerde, ne zaman, ne yapacağını hesaplayıp bilmezse, Beyim diye nasıl gezer; sizi gözetip yöneteceğim diye nasıl</p>
<p>ortaya çıkar Balçar kardaş? Cevap verebildin mi? Veremedin. Neden? Sen Kegen'in oğlusun da ondan. Baban, daha Derster'in suruna varır varmaz, Peçenekli onu paramparça etti. Bunun için Peçenekliye kinlenirsin de ondan. »</p>
<p>Balçar, lodos suyunu andını! Bir çalkantılı sesle «Peçenekliye kinim yok» dedi. «Biri çıkmış da içimden annacıma geçip oturmuş gibisin. Benim ağzımdan konuşursun.</p>
<p>Sen Vasili bre sen. Umay mısın? Ayıt mısın? Yoksa Baksılardan mısın Kamlardan mısın? Nesin sen?»</p>
<p>Isıtmalı bir titreme içinde Balçar kıvranıyordu. Sayıklarcasına: «Nesin bre Vasili, nesin bre?» deyip duruyordu.</p>
<p>Vasili dostça Balçar'ın omuzlarını tuttu. Dostluk dolu gülümsedi: «Boğaç derler birini tanırsın hay yiğit Balçar'ım. Çoğunu o anlattı.»</p>
<p>«Boğaç buraya geldi mi? Boğaç'ı gördün demek ki, nerdedir?»</p>
<p>«Nerde olduğunu biliyorum... Seni de onun yanına gönderirim istersen.» «Nasıl istemem bre Vasili, bu yıkılası yerde başka kimim var?»</p>
<p>Vasili daha dost, daha sıcak, daha yakın gülümsüyordu. Balçar'ın gözleri öylesine güzel bir yalnızlıkla ıslak bakmıştı ki: «Şimdi birçok kimsen olacak Balçar karındaşım» dedi; «Hele diyeceklerimi elinle de. Bu Bizans, Peçenekliden ordu kurarmış; on beş-yirmi bin kişilikmiş. Niyetleri Selçuklu'yu varıp vurmak. Selçuklu</p>
<p>şimdi vurulacak gibi değil ya bildikleri mi var. Tuğrul Bey Büyük Sultan olmuş; Çağrı</p>
<p>Bey ordusunu, Sultan Mevdud'u mağlup eden oğlu Alparslan'a bırakmış. Alparslan da kim bildin mi? On bin Kegen babanı sıralasan Alparslan'ı tutturamazsın. Sultan Mevdud'u yendiğinde on dördündeydi; hem de elli bin kişinin başındaydı. Bugün yarın babası öldü ölecekmiş. O zaman kim tuta Alparslan'ı? Hele bir de Tuğrul Bey'in yerine Büyük Sultanlığı hak etti mi gayri, bitti</p>
<p>Bizans. Ucun ucun kemirildi bil; bel kemiği kırıldı bil. Vasili böyle işte, Alparslan'a bir başka tutkun... Adı geçti mi, lâf derya deniz gibi gelir. Ne diyorduk? Peçenekli'den kurduğu orduyu BizanslI, işte bu Selçuklu'ya saldırasıymış. Bak, bak, bak hele şu akıla sen. Hay sen kimi kime vurduracaksın dangalak, demez misin?</p>
<p>Şimdi sen olsan dersin. Eyi öyleyse, Boğaç, bu Peçenekli içine girip geri döndürecek; döndüremezse Selçuklu ordusuna katılmalarını sağlayacak. Sen niye kalktın eyi? Ne sapır sapır titrersin?»</p>
<p>«Çabuk Vasili. Çabuk söyle Boğaç'ı nerde bulurum? Çocukken gün doğusu düşlerime girerdi, yüreğimde sancırdı. Aha böyle koca bir el olup çekerdi. Şimdi</p>
<p>anladım ne demektir o? Çabuk söyle!»</p>
<p>Vasili, Balçar'ın acelesiyle eğlenir gibi durgun: «Senin hiç Küpeli Hafız adını duymuşluğun var mıydı?» diye sordu.</p>
<p>«Yoktu, n'olmuş bre? Ne demekmiş o?»</p>
<p>«Hiç, kulağında bulunsun dedik de. Şimdi sen, şu deniz kıyısı sıra git. Kontoskalion Limanını kıvrıl. Sofiyanos Kapısından Bukeleon Kapısını tut. Orada Jüstiniyanus'un sarayını bildin mi? He mi? Eyi. Orada sarayın kilisesi vardır. Kilisede de papazlardan birinin adı Akaleptos'dur. Ona git beni Vasili gönderdi de. Sana «Hangi Vasili» diye soracak olursa «Her kilit açılır mı?» diye soran Vasili de. Akaleptos Baba anlar, ötesi senin bileceğine kalmış gayri. Eyi. Ne baktın kaz gibi öyle?»</p>
<p>Balçar, Vasili'nin zannettiği kadar aptal bakmıyordu.. Yeni doğmasına yeni doğmuş gibi bakıyordu ama aslında bir şey daha soracaktı. Sorarsa ayıp mı olurdu?</p>
<p>Utanılır</p>
<p>bir iş mi yapmış olurdu? Onu düşünüyordu. Sormazsa? Yıllar önce kız, saçlarını, uzak ve tel tel taralı saçlarını omuzlarına dökmüş; gözlerini, geceler dolusu yanardöner gözlerini süzmüş «Bu Vasili beni bilir; benim nerde olduğumu bilir» der gibi lodosun açtığı kapıdan girmiş orada öylece Balçar'a bakmıştı; uçuk, lodossu tülbentler içindeydi. Balçar dayanamadı, sordu: «Vasili bre. Bir şey soracağım da.</p>
<p>Çok zaman oldu; Sofya Valisi Nikifor'un kızı büyümüştür ya. Bildin mi?»</p>
<p>«Eyi. N'olmuş Nikifor denilen teresin kızına?»</p>
<p>«Hiç.»</p>
<p>«Hiç de ne sordun?»</p>
<p>«Sorduk işte. Görmüşlüğün var mı?»</p>
<p>«Akaleptos Babaya Bukeleon sarayının karıları günah çıkarmağa gelir hay Balçar...</p>
<p>Bu Bizans karıları her haltı yerler, gelirler Allah Baba'ya aracı olsun deyi Akaleptos'a işledikleri haltı anlatırlar; ne biçim iştir bilemem. Seninki de Bizansh</p>
<p>olduğuna göre ya Akaleptos'a gelir ya başkasına. Akaleptos'a gelmemişse bile papazlar birbirlerini bildiği gibi Bizans'ın içini dışını da bilirler.»</p>
<p>Balçar'ın yüreğinde bir tel kopar gibi olmuştu: «O kızı bilemez kimse Vasili» dedi;</p>
<p>«O kız senin dediğin işleri yapmaz ki bilsinler.»</p>
<p>«Eyi eyi anladık. Sen yine de Akaleptos'a git; Akaleptos o işleri yapmayan kızları da bilir. Gelgelelim vaktin olmayacak. Üç güne kalmaz Peçenekliler buraya gelir.» Balçar, Bukeleon kapısına varıncaya kadar hep Vasili'nin, eski Sofya Valisinin kızı</p>
<p>için söylediklerini düşündü. Sağda denizi lodos allak bullak ediyor. Teodosyüs Limanının rıhtım taşlarına, Kontoskalion mendireğine, bütün kıyıya delice vurup</p>
<p>çarpıyor; solda bir şey yokmuş gibi incecik giyinmiş ayakları çıplak Bizans kızları, surun dibinde âşıklarıyla oynaşıyor, kimi boş kayıklarda, kimi balıkçı ağlarının yığınında lodosu umursamadan yatıyordu. Bizans kadınları buysa? Bizans kadınlan,</p>
<p>her haltı karıştı rıyorsa? Vasili «Seninki.» demişti. «Oh, benimki ya. Bre benimki de Bizans kadını, benimki de öyleyse?» Çiviler, kahn demirden sur çivileri kızıl kor ateş olmuş, yüreğine saplanıyordu. Atını; çivilerin acısından kurtulmak için tepikledi. Akaleptos'u, Jüstiniyanus Sarayının kilisesinde buldu. Anlaşmaları kolay oldu; Vasili'nin kilitli cümlesi işi halledivermişti. Balçar, kızdan başka bir şey düşünmediği için ne Vasili'nin kim olduğunu ne de Akaleptos denilen bu papazın Vasili ile ne alışverişi bulunduğunu, yapmak istedikleri işin nereye varacağını ince eleyip sık</p>
<p>dokumamıştı. Zaten Balçar için, Peçenek'e de dönemeyeceğine göre, ömrünün kalan kısmında yapılacak hiç bir şey yoktu. Bizans'a bir ağaç kadar bile bağlı olmadığını hissediyordu; Bizans'ta değil sadece, toprağın üstünde ve bomboş gökyüzünün altında bir bulut yahut da bir parça nem bile olamayacaktı. Vasili ile</p>
<p>Akaleptos, çocukluğundan beri içinde pençe pençe büyüyen gün doğusu özlemine uzanan bir yol olduğu için Balçar'ı büyülemişti. Boğaç'la kavuşması da, şimdi şu serin, saray kilisesinin yarı ışıklı karanlığında daha iyi hissediyordu ki, burada olduğunu Vasili'den duyduğu zamanki kadar sevindirmeyecekti. Kızı bulabilirse belki, belki değil muhakkak Bizans -yahut da yeryüzü ile gökyüzü- güneşin gerçekten doğup battığına Balçar'ı inandıracaktı.</p>
<p>Fakat Akaleptos'a kızı soramadı. Ertesi gün de soramadı. Akşama kadar kiliseden ayrılmadığı, hatta şarap içmek için Vasili'nin meyhanesine bile gitmediği halde soramadı. Akaleptos, göze batmaması için Balçar'ı Papaz kılığına sokmuştu. Papaz kılığının yakıştığını görünce de! «Eyi» diye gülümsemişti; «Selçuklu üstüne gidecek Peçeneklilerin arasına sen bu kılıkla karış; hem Kegen'in oğlu olduğunu kimse bilmez hem de bir Bizans papazının sözleri daha çok tesir eder. Yarın sana bir bir öğretirim, sakın ola ki dediklerimin dışında bir lâf etmeğe kalkmayasın. Kelle daha orda gider ha.»</p>
<p>Balçar'ın ne kelleyi düşündüğü, ne de Akaleptos'un sözlerini dinlediği vardı.</p>
<p>Gözleri</p>
<p>kapıdaydı; ne gelen vardı ne giden.</p>
<p>Üçüncü gün akşama doğru Boğaç geldi; yorgun görünüyordu. Balçar, Akaleptos'la beraber dua eder gibi durmuş konuşuyorlardı: Boğaç, önce Balçar'ı tanıyamadı. Tanıdığı zaman yüzü al al açıldı; gözlerinde ağaçlar, vadiler, koca bir Tuna, Derster surları sıra sıra dizildi; gelgelelim kocaman kollarını açıp, Balçar'ı bağrına basamadı, kiliseye biri gelebilirdi.</p>
<p>Balçar, Boğacç'ı gördüğünde ilkin kılı bile kıpırdamamıştı. Sonra sonra, hele Boğaç'ın al al açılan yüzüyle gözlerinin durmadan genişlediğini görünce boğazının karıncalandığını hissetti; karıncalanma bütün bedenine yayıldı, gözlerinde buğulandı durdu.</p>
<p>Boğaç «Peçenekli bu akşam burada oluyor» dedi; «Şu sırada San Stefano yakınlarına gelmişlerdir. Her hal bu gece Krisopolis'e geçirilirler.» Akaleptos: «Öyle olacak» dedi. «Sen şimdi var git Büyük Saray'daki Peçenekli imparator muhafızlarının reisini gör. Bu sabah onların katılmayacakları söyleniyordu.»</p>
<p>Akaleptos daha sözünü bitirmemişti. Balçar'ı bir titremedir aldı. Sanki birden, Bizans'ın bütün kışı, karı, ayazı kiliseye dolmuştu. Büyülenmiş gibi kapıya dikti gözlerini.</p>
<p>Kapı açıldı; ipek hışırtıları içinde bir kadın girdi. Balçar'ın titremesi durmuş, bütün bedenini kavurucu bir ateş basmıştı; Belki de titriyordu, kendini kaynar sular içinde hissetti. Farkında olmadan Boğaç'ın bir kolunu yakalamıştı; sıkıyordu. «Boğaç bre, tanıdın mı? O mu?»</p>
<p>Akaleptos kadını karşılamak için yanlarından ayrılmıştı; kadına karşı aşırı derecede saygılıydı. Günah çıkarma hücresine götürüyordu.</p>
<p>Boğaç kolunu çekerken: «Bre ne oldun Balçar? O dediğin de kim?» derken dönüp kadına bakmıştı: «Sen bu kadını tanır mısın? Bre bu saraylı baksana. Boğaç kim, saraylı kadını tanımak kim?»</p>
<p>«Boğaç; han, han, hani bir kupa arabası, hani sen, atından aşağı aldığın BizanslI subay, of bre Boğaç ne odun kafalısın, hani ben henüz toramanken...» «Ne olmuş toramanken, ha, ha şuu. Şu kız. Bre Balçar benim aklım çetele mi, durmuş da bilmem kaç yıl öncesinin bilmem nesini sorarsın, gel hele, gel şu sıralardan birine oturalım, seni burada bulacağımı düşte görsem deliyim sanırdım...»</p>
<p>Balçar'ı çekip götürdü. Balçar'ın gözü yaldızlı günah çıkarma hücresindeydi.</p>
<p>Boğaç:</p>
<p>«Sen mi anlatacaksın ben mi başlayayım?» diye sordu. Balçar'dan bir cevap alamayınca son görüştükleri geceden bu yana neler oldu, neler bitti; Boğaç neler düşünürken neler buldu başladı anlatmağa. Belliydi ki Boğaç da birine, bir zamanlar günlerini birlikte geçirdiği birine içini dökmek ihtiyacındaydı; Balçar gibi kendisini dinler gözükse de, hatta dinlemese de, Forum Konstantin'deki o taş heykel gibi kakılıp kalsa da -yeter ki kendinden biri olsun- içini döküp ferahlamak ihtiyacındaydı.</p>
<p>«İşte böyle bre Balçar'ım» diye iç çekti sözünü bitirirken; «Kegen Bey babandan sonra boynumuz bükülü utançh bir göçebe olup çıktık. Söz aramızda, Kegen Bey babanı da biraz biz yoldan çıkarmadık değil hani. Demirci Baldur deden ölünce meydanı boş bulduk. Akıl işte, akıl.» Kafasına vuruyordu. «Bize yiğitlikten önce akıl gerekirmiş; akılsız yiğitlik, eşeklikten betermiş, anladık ama geç anladık, geç bre. Ne kalktın?»</p>
<p>Hücredeki kadın işini bitirmiş olmalıydı; bir dua kitabı alıp baş köşede, pırıl pırıl mumlar içinde donup kalmış olan bir çocuklu kadın resmi vardı oraya gitti. Sanki giden o değil Balçar'dı; Balçar o halde kalkmıştı. Boğaç eteğinden çekince oturdu. Boğaç: «Sen delirmişsin oğlum» diye fısıldadı; «Sen kendini hâlâ toramanlık düşünde sanıyorsun bre. Hadi bu kadın o dediğin kız diyelim, ee. Sonra bre? Nesin sen?» Akaleptos o sırada yanlarına gelmemiş olsaydı Balçar, kötü bir hareket yapacak, belki de sıktığı yumruğunu Boğaç'ın suratına yapıştıracaktı. Ne ise ki Akaleptos kadına duyurmuş olmak için yüksek sesle «Peçenekli oğlum iyi bir Hıristiyan olmağa karar verdin mi artık?» diye sordu; «Bu saray kilisesine İsa nazar eylemiştir, cennetin anahtarı burdan verilir oğlum.» Yanlarına geldiğinde kıs kıs güldü: «Resme tapılır mı hay Balçar; tapıyorlar ki hem de ne. Şu kadın, İmparatoriçenin nedimesidir; üstelik de Nikifor'un kızı, anlattıklarını dinlerken yüzüm kızardı be.</p>
<p>Kepazelik o kadar olur. Sıraya girmedik kalmamış.»</p>
<p>Kilise de saray da Balçar'ın beyninde taş üstünde taş kalmamacasına yıkılıyordu. «Akaleptos baba sus ne olur bre.» diyebildi; dişleri kenetlenmişti.</p>
<p>Duasını bitiren kadın kalkıyordu. Dua kitabını aldığı yere koymuştu. Boğaç'la Akaleptos'un: «Hey, nereye? Ne yapıyorsun?» demelerine fırsat kalmadan Balçar fırlayıp tam günah çıkartma hücresinin yanında kadının önüne dikiliverdi; yıllar önce, arabadan düşecek bir kıza koştuğu gibi. Bir an şaşıran kadın bir Balçar'a, bir Akaleptos'un bulunduğu yana baktı. Balçar, şaşkınlığın böylesine güzelleştiğini hiç bu kadar yakından görmemişti. Eli ayağı kesiliverdi. Ne diyecekti?</p>
<p>Kadının şaşkınlığı da geçmiş, üstelik gülümsemişti; kuşkulu da olsa gülümsemişti.</p>
<p>Balçar, gözleri o gülümsemeye takılmış; «Beni tanıdın mı bre?» diye sordu. Taş duvarlar konuşsa, taş taş yıkılıp «Beni tanıdın mı bre?» dese, sesi ancak böyle çıkardı. Fakat Balçar sesinin farkında değildi. «Ben» dedi; durmadan «bre...» dedi.</p>
<p>«Han, araba, kırbaç» dedi; sonunda, yıllar önceki hanın önünde geçenleri, yıllardır içini kavuran şeyi anlatabildiğin! sandı.</p>
<p>Kadın, bu çakıl taşlarını andıran kelimelerden zar zor bir şeyler çıkarabilmişti.</p>
<p>Daha</p>
<p>doğrusu, yıllar önce, BizanslI akranlarında duymamış olduğu bir erkek çocuğunun, at, çayır, toprak karışmış ter kokusunu uzaktan, yılların ardından koklamağa başlamıştı. Şimdi yanı başında iri yarı, papaz kılığında bile olsa yine at, çayır ve toprak kokuyordu; yine değişikti, bildiği bütün Bizans delikanlılarından ayrılıyordu.</p>
<p>Kokunun değişikliği kadını dalgınlaştırdı: «Demek sen osun? Çok güzel.» dedi. Balçar'dan başkası olsa neler söylemezdi. Kadının saçlarını, kadının gözlerini, kadının saçlarına yakışan dalgınlığını, gözlerine uyan gülüşünü, sesindeki o su kıpırtılarını nasıl bir bir övmez, diz çöküp, elini göğsüne koyup saray adamlarının</p>
<p>inceliğiyle nasıl eğilmez nasıl derdini dile getirmezdi. Balçar bunların hiç birini yapamıyordu. Yalnız yüreğinden kocaman bir ateş kopmuş, gelmiş de gözlerinde birden alevlenmişti. Kadına o alevle bakıyordu.</p>
<p>Kadın o zaman daha başka şeyleri de anladı. Fakat o başka şeyler, hele böyle papaz kılığında bir Peçenekli'den? İşine gelmezdi. At, çayır, toprak kokan Peçenekli'yi bütün bütün bir köşeye atmak da işine gelmedi. Şaka mı, arzu mu, vaad mı olduğu açıkça anlaşılmayan bir sesle: «Ay bu papaz kılığı da pek yaraşmış sana.» dedi. Çapkın bir göz kırpışla sözünü tamamladı: «Bir dahaki gelişimde sana günah çıkartırım.» dedi. Sesi bir garip kıvrandı, bir garip boğuldu: «Hoşuna gidecek belki senin de güzel Peçenekli.»</p>
<p>Geldiği gibi gitti, bir ipek hışırtısı içinde.</p>
<p>On bin Peçenekli birden kiliseye dolsa da Balçar'ı Kegen Bey gibi paramparça etselerdi bu kadar acı duymazdı. Koşup atına atlamak, deli bir süratle Romanos Kapısına varıp gelen Peçenek ordusunu karşılamak ve bağırmak: «Ben Kegen'in oğluyum; beni de bre, babam gibi parçalamaksınız!» diye bağırmak geliyordu içinden.</p>
<p>Boğaç'ın bir yanına gelip koluna girdiğini, Akaleptos Baha'nın bir elini omzuna koyup gözlerinin içine içine baktığını fark etmiyordu bile. Hâlâ binlerce Peçenekli, vücudunu binlerce parçaya ayırıyordu. Hâlâ binlerce Peçenekli, Porto Romanos'ta,</p>
<p>Balçar'ı bin parçaya bölmek için kum gibi kaynaşıyordu. Sonra yavaş yavaş bu kum gibi kaynaşma durulur oldu; sessiz, sakin, yersiz bir geniş göl duruluğunda sustu. Göl kıpırtısız, kırışıksızdı, göl huzur doluydu. Huzur doluluğu, kıpırtısız ve kırışıksız genişliğinden eksilmeden göl küçüldü, küçüldükçe derinleşti, göl bir çift göz oldu. Akoleptos geniş, dolu, derin bir su huzuruyla konuşuyordu: «Balçar, Balçar, yeğenim senin işin mi he? Kegen Bey babanın akılsızlığı sende de mi var? Bak bir yanından Bulgar Türkü öte yanından Uz Türkü Peçenek'i kıskaca almış, vurur da vurur hay yeğenim. Siz oturmuş Bizans'ın ekmeğine yağ sürersiniz? Ya Selçuklu ne yapar? Selçuklu bir sağlam yurt kurmak ister ki artık bitsin bu Türk'ü Türk'e vurdurmak, bu göçebelik bitsin. Bak şimdi de Peçenek'i Selçuklu üstüne salar Bizansh. Uzlu'yu Selçuklu üstüne salar. Niye? Çünkü Tuğrul Beyimiz Büyük Sultan</p>
<p>oldu. Alparslan gibi bir cihan yetişiyor; böyle giderse Bizans, Bulgar Türkü gibi sahipsiz kalan göçebeye kim olduğunu unutturamayacak. Kim olduğunu unutturamazsa yakında Büyük Yurt kurulacak bu topraklarda. Bu topraklar Bizans'ı</p>
<p>da, Urus'u da yutacak. Duydun mu Kegen Bey'in oğlu? Kegen Bey Peçenek'e baş olacağına, Peçenek'in beceriksiz bir çerisi olsaydı daha kutlu olurdu. Peçenek'i bölemezdi. Şimdi sen babanın suçunu bağışlatmaksın. Biz oraları iyice pekiştirmeden son savaşı yapamayız, o vakte kadar her şey oyalanacak. Biz dedik.</p>
<p>Biz kimsek onu da deyim sana? Bir gün gelir bir Küpeli Hafız adını duyarsın.</p>
<p>Vasili</p>
<p>dediyse demiştir. Küpeli Hafız'ı bildin mi, Sarı Hoca'yı bilirsin. Sarı Hoca'yı bilen</p>
<p>Alparslanımıza varır. Bu öyle bir iştir ki ötesi Tanrı yazgısıdır, desem de anlatamam; anlatsam da anlayamazsın. Sarı Hocamız akhmızdı; Alparslan'a verdi.</p>
<p>Alparslan'da</p>
<p>akıl, yiğitlikle birleşti. Demem ne demektir, Peçenekli aklın bilebildi mi hay oğlum Balçar?»</p>
<p>Balçar, Krisopolis'e gece karanlığında geçerken hep Akaleptos'un sözlerini düşündü. Erken vuran ay ışığı lodos yorgunu denizi yuyup yıkıyor, dinlendiriyor, tıpkı Akaleptos'un konuşurken huzur parıltıları taşıyan gözlerini hatırlatıyordu. Şimdi içinde sadece gün doğusu özlemi vardı; özlemin ne olduğunu artık anlamıştı.</p>
<p>Bir gün bu özlem dinecekti, inanıyordu. Bir gün bu özlemde bütün yorgunlukları, yalnızlıkları; yüreğinde boynu bükük oturan öksüz çocuk ağlamakhğı dinlenecekti. Akaleptos, «Zaman var» demişti; «Ham yemiş boğazında kahr. Meyve olgunlaşmazsa tadını alamazsın.» demişti. Dedesi Demirci Baldur aklına gelmişti o</p>
<p>zaman: Bu Küpeli Hafız dedikleri de Demirci Baldur gibiydi herhalde. Sarı Hoca, Alparslan, Büyük Sultan? Vasili de Alparslan demişti. Alparslan kendi yaşında olmalıydı, yahut daha küçük, içindeki özlem, o gün doğusu özlemi Alparslan olamaz</p>
<p>mıydı? Tanrı yazgısı? Ha bir de böyle demişti Akaleptos. Balçar, Tanrı yazgısı nedir duymamıştı? Demirci Baldur söylemiş miydi yoksa? Söylediğini hatırlayamadı. Balçar: «Şimdiye kadar hep ham yemiş çiğnemişim ki hepsi boğazımda kaldı zıkkımın» diye söylendi.</p>
<p>Krisopolis'e varınca yatıp uyumadı. Zaten gece yarısına doğru Peçenekliler gelmeğe başladı, dev gibi çektiriler birbiri ardınca hepsi de atlı binlerce Peçenekli'yi Boğazın bu yanına taşımıştı. Balçar, gelenlerin çoğunu tanıdı. Fakat Balçar'ı tanıyan çıkmadı. Papaz kıhğındaydı; gözleri yan kapalıydı; suratını tıraş ettirmiş, çenesinde bir top sakal bırakmıştı, önce Boğaç'la buluştular. O kaynaşma içinde kimse dikkat de etmedi aldırış da. Boğaç: «İşimiz zora benzer bre Balçar» dedi «Bu Peçenek milleti lâf anlamaz olmuş. Kafalarına bu seferi BizanslI öyle bir sokmuş ki çıkarabilene aşkolsun bre. Sanki düğüne giderler.»</p>
<p>«O zaman bir papazı hiç dinlemezler. Bu kılıktan da çıkamam. Kegen'in oğlunu tanırlar, hiç inanmazlar. Başları kim?»</p>
<p>«Kataleym ile Karaman Beyler. Karaman Bey, Kegen Beyimizi hem sever hem de sayardı.»</p>
<p>«Kataleym Bey de iyidir ya. Bre ben ikisiyle de konuşsam? Bir bir anlatsam?» «Tanırlarsa kötülük yaparlar, bu kılığınla eğlenirler.»</p>
<p>«Ben gideceğim Boğaç... Karaman Beye güvenirim.»</p>
<p>Dediği gibi de yaptı. Karaman Bey, bir papazın kendisinden ne isteyeceğini merak ettiğinden hemen çağırttı. Balçar, lâfı uzatmadan önce kendini tanıttı; «Babama kızarsan kız, ama bana kızmağa hakkın yoktur bre Karaman Beyim» diye lâfa girdi;</p>
<p>«Ben bu kılığa girdiysem yine Peçenekli için girdim sayılır. Bizans'ta duyup işittiklerimi sana iletmek isterim; Bizans'ın içinde değil de burada, Krisopolis'te.</p>
<p>Neden dersen bre Karaman Beyim, BizanslI beni gözetleyebilir de ondan derim. Habere gelince, kilisede kulağımla duydum ki, bu Bizans Peçenekli'yi böyle on bin</p>
<p>on bin ayırıp hemi bölmek hemi parçalatmak istermiş. Üstüne saldığı Selçuklu ordusu yüz binden fazlaymış, hemi de aylarca yol yürüyeceğiniz için hemi yorgun, hemi de yiyeceksiz içeceksiz bırakılmak istenirmişsiniz.»</p>
<p>«Bre ya biz de Selçuklu olup döner onlarla Bizans'a yüklenirsek?» «Yüklenemezsiniz Karaman Beyim. Çünkü Selçuklu'ya da haber iletilmiş ki, gelen</p>
<p>Peçenekli'yi yok ederseniz filân kaleler sizindir denilmiş.»</p>
<p>Balçar o kadar düşünmeden o kadar rahat konuşuyordu ki Karaman Bey hemen inandı. Kataleym Bey'i yanına çağırıp Balçar'ı bir daha konuşturdu. Kataleym Bey zaten bu sefere katılmayı hiç mi hiç istemiyordu.</p>
<p>Tepeyi çıkıp Damatriu düzlüğüne gelmişlerdi. Karaman ve Kataleym Beyler burada konaklama kararı verip, çeri içinde söz sahibi olanları çağırdılar. BizanslI subaylardan gizli bir toplantı yapıp ertesi gün geri dönmeği kararlaştırdılar. BizanslIlar engel olmak isterse dövüşeceklerdi.</p>
<p>Balçar, Boğaç'ın yanına sevinçle döndü. Bunca yıldan beri, ilk defa yaptığı bir işten seviniyordu; uykusuzdu, yorgundu, ne olursa olsun yüreğinin bir yanı kırıktı, belli belirsiz de olsa sancıyordu ama bu güne kadar böylesine hiç bir gün sevinmemişti.</p>
<p>Farkında olmadan Boğaç'a tepeden bakıyordu.</p>
<p>Gün ışırken bütün Peçenekli uyanmış atını hazırlamış, buyruk bekliyordu. Karaman Bey beklenen buyruğu verdi. On bini aşkın Peçenek atlısı, Damatriu'dan aşağıya doğru Krisopolis'e inen yolda sel gibi aktı. Boğazın Krisopolis kıyısına rüzgâr hızında indiler. Fakat karşıya geçecek ne gemi, ne bir çektiri, ne de kayık vardı. Sanki Bizansh, Peçenekli'nin geri dönmesinden korkmuştu. Boğaz bir yanda öte yana kıpırtısız, dalgasız, mavi bir sabah pembeliğinde kabarmış akıp gidiyordu.</p>
<p>Bütün</p>
<p>iyilikleri, güzellikleri, yalansızlıkları alıp götürüyor da Bizans'a pislikleri; kirleri, yalanları bırakıyor gibiydi.</p>
<p>Karaman ve Kataleym Beyler, bir an bakıştılar, sonra Karaman Bey atını sürüp öne geçti; atının yüzünü şaşkın bekleşen Peçenekliler'e çevirdi: «Kendisinin ve bütün Peçenek milletinin kurtuluşunu isteyen ardımdan gelsin.» diye haykırdı. Masmavi Boğaz sabahının pembeliğinde Karaman beyin sesi sert inanmış ve güçlü dolaştı. Aynı anda da atını denize sürdü.</p>
<p>Kataleym Bey, kısa bir süre Peçenekli ne yapacak diye merakla baktı. Peçenek ordusunda çıt çıkmıyordu. Karaman Bey'in atı Boğaz'ın suyunu göğüslüyordu. Birden deli bir ses: «Hayda bre yettim!» diye haykırdı; Boğaç'tı. Onu papaz kılıklı</p>
<p>Balçar takip etti. Kataleym Bey de atını sürdü.</p>
<p>Bir anda Boğaz suyunun pembeliği deli bir at ve insan yığınıyla doldu; yırtıldı. Dağınık atlar bir an sonra çift sıra, üç sıra, beş sıra olup sıralandı. Boğazın sabah tülü, Boğazın parıldayan sabah güneşi, Boğazın masmavi pembeliği donup kalmış gibiydi. Boğaz hışır hışır hışırdıyordu. Boğaz'da on bini aşkın at, on bini aşkın insanı yüzdürüyordu.</p>
<p>San Taraş Manastırının az aşağısına ilkin Karaman Bey çıktı; sonra ötekiler, hemen toplandılar ve o deli sarhoşluk içinde Keras'ın üstünde, Barbissus Deresini atlayıp Bizans'tan çıktılar, Atira yoluna vurup gittiler.</p>
<p>Boğaç'la Balçar, giden Peçenek atlılarının içinde olmayı hiç bu kadar, hiç böylesine istememiştiler. Bizans'ta kaldılar.</p>
<p>Akaleptos «Ham yemiş boğazında kahr», demişti bir kere. Balçar meyvenin olgunlaşmasını bekleyecekti, yüreğindeki o gün doğusu özlemi ateş alev yansa da bekleyecekti.</p>
<p>* * *</p>
<p>Merv'de yer yerinden oynuyordu. İki ana yolun kesiştiği dört yol ağzındaki geniş meydanda davullar doğuyor, çifte naralar vuruyor, zurnalar meydandan taşıp Merv'in en uzak sokaklarında dolaşıyor, bahçelerden, dut ağaçlarından geri dönüyor, Merv Suyunun tembel akışıyla eğlenircesine suda dalgalanıp meydanda yeniden başlıyordu. Çifte diz yere vurup topuk elleyen delikanlılar ayaklarını yerden kesip uçuyor, havada fırdolayı dönüyor, yere konmadan bir daha, bir daha uçuyordu. Türküler inceydi. Kızlar, dokudukları ipeklilerden daha hafif, dut yapraklarından daha narin oynuyordu.</p>
<p>Köprünün öte yanındaki meydanda ise cirit çevgana, çevgan gûya, guy poloya karışıyordu.</p>
<p>Çarşı pazar kapalıydı. Mervliler, Merv'in dışından Rey'den, Halep'ten, Belh'ten, Gazne'den, daha ötelerden gelenler doğudan batıya, güneyden kuzeye ulaşan iki büyük ana yolda karınca misali kaynıyor, meydanlarda bir kendinden geçmiş neşe Eylül sıkıntısına karışan hüznü silip süpürüyordu.</p>
<p>Merv kendini kaybetmişti; türkülerde, oyunlarda, eğlencede, geçmiş ve çok uzun sürmüş savaş yıllarının son izleri de siliniyordu.</p>
<p>Merv geceleri, donanmıştı; pırıltılar içinde yanıp senen, kandil (şıklarındaydı. Alparslan'ın oğlu Melikşah evleniyordu. Karahanh Tamgaç Han'ın kızı Terken Hatun gelin geliyordu.</p>
<p>Üç düğün bir aradaydı. Gazne Sultanı İbrahim'in kızı Alparslan'ın öteki oğlu Arslan Şah'a nikâhlanmıştı. Alparslan'ın kızı, Sultan İbrahim'in oğluna gelin gidiyordu. Alparslan'ın ya bitirilecek bir işi vardı; üç düğünü bir araya onun için getirmişti yahut da bir daha vakit bulamayacaktı. Arada bir, üç düğünün bir araya gelmesindeki hikmeti düşünenler, oyunlardan yoruldukça bir köşeye çekilip dinlenirken düşüncelerine cevap arayanlar yok değildi. «Alparslan büyük seferine çıkacak da gözümle göreyim diyesiymiş.» diyenler. «Merv'den taşınmayı düşünüyormuş, Rey'e yerleşecekmiş; Mervlilerin gönlü kalmasın diye üç düğünü mahsus bir araya getirip Merv'de yapmış» diyenler. «Merv'de, baba yurdunda düğün yapıyor ki baba yurdu bir daha şenlene.» diyenler. «Baba yurdu şenlensin şenlenmesine ya, Kavurt neden gelmezmiş düğüne?» diye soranlar.</p>
<p>Fakat bütün bu söylenenler, fısıldananlar yine de Merv'i yerinden söküp oynatan şenliğin içinde kaynayıp gidiyordu.</p>
<p>Geniş meydanın sağ köşesine yan gelip kurulan yeni Bey Konağı büyük oymalı kapısı, su işlemeli taş duvarlarıyla bütün bu kaynayışa gizliden gülüyor gibiydi. Aslında bütün bu kaynayışa gizlice gülen yeni Bey Konağı değil içindeki iki kişiydi;</p>
<p>Alparslan ve Selcen.</p>
<p>Bey Konağının Merv suyuna bakan büyük odasının şahnişininde oturmuşlardı. Selcen, Alparslan'ın dizi dibindeydi. Merv suyu, tembelliğini güzelleştiren, ay ışığının ve karşı yaka kandillerinin titreyişlerine doyuyordu. Düğün eğlenceleri, davul zurnalarla çifte naralar uzak düş sisinde eriyordu. Alparslan da Selcen de yıllardır bitip tükenmeyen savaş yorgunluklarını, ayrılıkların özlemini, kavuşulmama korkusundan doğmuş acıları dinlendiriyor, unutuyordu. Bu anda, çerilerden veya beylerden biri Alparslan'ı görse tanıyamazdı; yüzünde, o vaktinden</p>
<p>çok önce sertleşen çizgiler yoktu. Gözlerindeki keskin kılıç bakışını kadifemsi bir ışık örtmüştü. «Sevindin mi Selcen?» dedi, «Bu kadar erken kaynana olmak hoşuna gitmemiştir.»</p>
<p>Sesi, ham toprakta yol arayan suya benziyordu; yıllar öncesine hemen dönebilirdi. Selcen: «Senin kaynatalığın geç mi sayılır? Otuz beş yaş ne ki?» dedi. Başka bir şey söyleyemeyecekti Alpraslan: «Eh, bizim de düğünümüz sayılır öyleyse Selcen, sayılmaz mı?» deyince Selcen güldü.. «Benim demem de o demeğe gelecekti; çekindiğimden, hay Alparslanım. Azıcık da korktum.» «Neden?»</p>
</body>
</html>