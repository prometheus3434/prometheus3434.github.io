<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Köpek seslerine kulak vererek sustu:</p>
<p class="calibre1">—    Köy yakın... Kızılcahamam burası    olmasın?</p>
<p class="calibre1">—    Değil. Kızılcahamam düzdedir. Kızılcahamam'a varmadan çaydan geçeceğiz.</p>
<p class="calibre1">—    Daha çok yolumuz var, öyle ise...    Tarlaların yanına    çıkalım, köpek uluması    o</p>
<p class="calibre1">taraftan duyuluyor. Hiç olmazsa caddeyi sorarız.</p>
<p class="calibre1">Tarlaların yanına çıkıp tepeyi aştılar. Ötesi dimdik bayırdı. Burada da kayalarla dolu bir avuç toprağa mısır ekmişlerdi. Demin içinde yürüdükleri dere, çukurdaki köyü ikiye bölmüş gidiyordu. Bekir, söğüt ve kavak ağaçları arasından, yirmi tane kadar ev saydı. Kayaları ve sert diken kümelerini dolaşarak yavaş yavaş, ihtiyatla iniyorlardı.</p>
<p class="calibre1">Nihayet, köyün ilk evine elli, altmış adım kala, durdular.</p>
<p class="calibre1">Ev, bir katlıydı, alçak bir taş duvarla çevrilmiş küçük avlunun    bir    köşesinde,    kötü    bir</p>
<p class="calibre1">merkep, kuyruğunu, kulağını düşürmüş duruyordu. Bekir, köylü alışkanlığıyle avluda beyhude yere kağnıyı aradı.</p>
<p class="calibre1">Ortadaki bodur ağacın dibinde sakallı bir erkekle ihtiyar bir kadın yemek yiyordu. Erkek, kütüklerden yapılmış bir sıraya, kadın yere oturmuştu. Sivrisinekleri kaçırmak için yanı başlarında tezek yakıyorlardı.</p>
<p class="calibre1">Bekir, büyük bir kayanın dibine çömeldi. Alaca karanlıkta daha iyi görmeğe çalışıyor, gözlerini kırpıştırıyordu:</p>
<p class="calibre1">—    Ne dersin kız,    üstlerine varalım, selâm verelim    mi?</p>
<p class="calibre1">—    Gidelim ya...    Belki sofraya buyur ederler.</p>
<p class="calibre1">—    Hiç ummam...    Şu eve bak. Bir gözlü, bir oda...    Fıkara herifler, karınlarını güçle</p>
<p class="calibre1">doyuruyorlar. İster misin sakallı: «Haydi alt kapıya!» diye kovalasın! Artık belâ, tezek gibi tüter. Vallah billâh evi basar, zorla alırım.</p>
<p class="calibre1">— -Öyle ya... Bir de bağırsalar... Köylü bir olup üstümüze    yürüsün...    Sultan    da</p>
<p class="calibre1">çömeldi.</p>
<p class="calibre1">Bir müddet yemek yiyenleri seyrettiler. Ağızları sulanıyor, yutkundukça, boğazları sızlıyordu.</p>
<p class="calibre1">Bekir, sanki Sultan'la evvelce konuşup karar vermiş de, sonra caymış gibi başını eğdi:</p>
<p class="calibre1">— Açlıktan gebersem, ekmek isteyemem... Dinime imanıma isteyemem kız... Zaten böyle köyün köylüsü, adama ekmek vermez.</p>
<p class="calibre1">—    Ben isterim.</p>
<p class="calibre1">—    Olmaz. Lâfa bak!..</p>
<p class="calibre1">Köy dilencilerinin rezil halleri Bekir'in gözleri önüne geldi. Bir lokma ekmek uğruna, birine boyun bükmektense. acından ölmek daha kolaydı.</p>
<p class="calibre1">Akşam kızıllığı içinde büsbütün kararan dereye baktı. Çömeldiği yerden kalkmamak için kendi kendine gayret ediyor gibi, elleriyle ayak bileklerini sımsıkı tutmuştu.</p>
<p class="calibre1">Köy dilencileri aden sonra sıska merkepleri, yularsız beygirleri ve kıl çadırlarıyle köy köy dolaşan çingeneleri hatırladı: «Çingene erkeği çadırda oturur, elek örer. Köylerde, karısına kızına sattırır. Karıyı gönderip dilendirmek, satıcılık ettirmek çingenelere mahsus. Saman isteyen çingene karılarının çoğunu Bayındır'da delikanlılar, 'gir de al!' diye samanlığa yatırı yatırıverirler. Karı samanı hak ederken herif de çadırda bağlama çalar.» Bekir, boğazını temizleyerek tükürdü. Kadın sofrayı eve taşıyordu. Kendi kendine:</p>
<p class="calibre1">—    Olur mu ulan... Hiç olmaz, dedi.</p>
<p class="calibre1">Sakallı herif, kadının getirdiği ibrikle abdest aldı. Başındaki beyaz takkenin üstüne kasketini, yeleğinin üzerine de cübbe gibi uzun bir şey giyerek avludan çıktı.</p>
<p class="calibre1">Sultan yavaşça:</p>
<p class="calibre1">— Herif besbelli imam, dedi, biıaz ekmek verirler, öyle ya... Hocalar sahavetli olur. Bekir, boynunu sert sert kaşıdı:</p>
<p class="calibre1">—    Kim    demiş, asıl hocalar domuzdur.</p>
<p class="calibre1">—    Sen    bizim "Bayındır'ın hocasına ne    bakarsın.    Hep    hocalarda, ona    mı benzer.</p>
<p class="calibre1">—    Lâfı    uzattın. Dur bakalım...</p>
<p class="calibre1">Sultan, biraz daha ısrar ederse, Bekir'in ekmek istemesine ses çıkarmayacağını anlamıştı.</p>
<p class="calibre1">—    Hele    isteyelim Bekir, dedi, ben gider isterim.    Sen    de    görünmeden    eve yaklaş. Üç</p>
<p class="calibre1">kişiye karşı    çıktın, herif camiye gitti. Evde    başka erkek olsa    sofraya buyur ederlerdi. Ne</p>
<p class="calibre1">dersin?</p>
<p class="calibre1">Bekir, ümitsiz etrafına bakındı. Süratle gece oluyordu. «Biraz sonra, yol iz, kapanacak... Nereye gider, ne bulursun? Gördün mü belâyı!» kaşlarını çatarak sordu:</p>
<p class="calibre1">—    Karı ekmek verir mi? — ■ Belki verir!</p>
<p class="calibre1">—    Hiç ummam...</p>
<p class="calibre1">Sultan biraz bekledi ve yumuşacık yalvardı:</p>
<p class="calibre1">—    Belki verir kız... Ne olurmuş? Susuzluktan    boğazım kurudu. Ekmek vermezse</p>
<p class="calibre1">kocakarıdan su isterim.</p>
<p class="calibre1">—    Haydi, git bakalım rezil... Lâkin çok yanaşma!...</p>
<p class="calibre1">Sultan çekinmeden yürüdü. Yorgunluğuna rağmen bol şalvarı oynak oynak kımıldıyor, bir eliyle örtüsünü ağzının üstünde düzeltirken öteki eli, yanında uslu uslu sallanıyordu.</p>
<p class="calibre1">Bekir: «Karılar, neden böyle utanmaz olur?» diye düşündü.</p>
<p class="calibre1">Kocakarı, Sultan'ı görünce bağırmaya başlayan küçük bir köpeği kovaladı. Bir şeyler konuştuktan sonra beraber eve girdiler.</p>
<p class="calibre1">Bekir, kulağının yanında vızlayan sivrisinekleri eliyle dağıtıp ensesini kaşıyarak öyle durdu.</p>
<p class="calibre1">Rüzgârda mısır saplarının hışırtısı duyuluyordu. Buralarda bir damla bile yağmur düşmediği, mısır saplarındaki tozların sapsarı durmasından belliydi. Köyde tütünsüz kaldıkları zaman mısır püsküllerini sarıp içtikleri aklına geldi. Hemen kalktı. Mısır tarlasına girdi. Yanında karı olmadığı için serbestlemişti. Önce el yordamıyle, kurumuş püskülleri seçip topluyordu. Sonra Sultan'a ekmek vermezlerse, bir tenha köşede ateş yakıp pişirmek üzere, fazla hışırdatmamağa çalışarak sekiz on koçan mısır kırdı.</p>
<p class="calibre1">Eski yerine döndüğü vakit. Sultan, hâlâ gelmemişti. Birdenbire gösterip kızı sevindirmek için mısırları mendile bağlayarak bir kenara sakladı.</p>
<p class="calibre1">Sultan, avludan çıkınca, bu tarafa geldiğini kocakarı anlamasın diye. aşağıdan dolaştı. Bekir, kendine güvenerek sordu:</p>
<p class="calibre1">— Ekmek verdiler mi kız?</p>
<p class="calibre1">İyiden iyiye bastıran karanlıkta. Sultan'ın yüzü gülüyordu:</p>
<p class="calibre1">— Sus Bekir! Ne iyi karı imiş hocanın karısı... «Karnım aç, yolda kaldım, anacağım» dedimdi. Beni içeri aldı. «Kabak pişirdim. Kısmet seninmiş. Buyur otur» dedi. Tarlalarının bayırda olduğuna bakma... Bu köyün kabağı pek tatlı. Üstüne yağlı yoğurt döküverdi hocanın karısı.</p>
<p class="calibre1">— • İyi etmiş!</p>
<p class="calibre1">—    Lâkin sen burada açsın, diye, boğazımdan geçmedi.</p>
<p class="calibre1">—    Aldırma... İyi doydun mu artık.</p>
<p class="calibre1">— Doydum.</p>
<p class="calibre1">Sultan, elini göğsüne sokup biraz yufka ekmeği çıkardı.</p>
<p class="calibre1">— İşte bu kadar çaldım. Sofranın kenarından kucağıma düşürüverdim. Kamımı doyurunca, ayrıdan ekmek isteyemedim. öyle ya...</p>
<p class="calibre1">— İyi etmişsin.</p>
<p class="calibre1">Karnı doyduğu için Sultan yorgunluğunu daha çok hissetmeğe başlamıştı. Elinin tersiyle ağzım örterek esnedi.</p>
<p class="calibre1">— Şimdi yola çıkacak mıyız ?</p>
<p class="calibre1">Bekir, üç dört lokmada tükenen ekmekten sonra, mısırları pişirip yemeden yürüyemeyeceğini anlıyordu:</p>
<p class="calibre1">— Dur hele, dedi. Ben de bir mendil mısır aşırdım.    Ekmek    iyi    imiş.    Eyvallah...    Lâkin</p>
<p class="calibre1">dişimin arasına gitmedi. Bir    ıssız yer bulalım, mısır    pişirelim,    sonrasına    Allah    kerim.</p>
<p class="calibre1">Geriye dönüp tekrar dereye    inmeğe başladılar.</p>
<p class="calibre1">Geldikleri tarafa doğru, köyden epey uzaklaşınca, Bekir, kuytu bir yer buldu. Burada yüksek kayalar, dere yatağını üç köşe duvar gibi sarmıştı. Kumlar yumuşacıktı. Kenarlarda, ateş yakmaya yarayacak kuru dikenler, çalılar vardı. Bekir taşlarla bir ocak yaptı.</p>
<p class="calibre1">— Burada otururuz, dedi, öldüm açlıktan. Bu köyün adı neymiş, sordun mu?</p>
<p class="calibre1">— Çukurca köy.</p>
<p class="calibre1">— • İşittiğim yer değil.</p>
<p class="calibre1">— Ben de işitmedim.</p>
<p class="calibre1">Sultan, mısırları hamarat hamarat soyup ateşin üstüne sıraladı.</p>
<p class="calibre1">Gevrek çırpılar çıtırdayarak yanıyor, alevleri kayalara ve derenin incecik yüzüne vuruyordu.</p>
<p class="calibre1">Ateşin karşısına yanyana oturmuşlardı. Hiç hareket etmeden, hiç konuşmadan mısırların kızarmasını beklediler.</p>
<p class="calibre1">Bekir, bütün mısırları yese, doymayacak kadar aç olduğunu zannediyordu. Halbuki iştihası kapa-nıverdi. Üçüncü koçanı artık ısırmıyor, taneleri avu-cuna ufalayarak tek tek ağzına atıyordu. Bacakları, kolları oynak yerlerinden kesilmiş gibiydi.</p>
<p class="calibre1">Tabakasını çıkardığını görünce Sultan sordu:</p>
<p class="calibre1">—    Doydun mu ?</p>
<p class="calibre1">—    Doydum.</p>
<p class="calibre1">—    Hani «açım» diyordun. Beni beklerken mısırları pişirmeden mi yedin?</p>
<p class="calibre1">—    Lâfa bak, doydum işte!..</p>
<p class="calibre1">—    Tütünü nerede buldun?</p>
<p class="calibre1">—    Tütün değil, mısır püskülü.</p>
<p class="calibre1">—    Daha pişireyim mi? Cıgara içersen canın çeker,    öyle ya...</p>
<p class="calibre1">—    İstemez, gerisi de yarına kalır. Sultan boynunu    büktü:</p>
<p class="calibre1">—    Şurada, biraz soluk alalım.</p>
<p class="calibre1">—    Olur.</p>
<p class="calibre1">Bekir, gözlerinin üstüyle Sultan'a bakıyordu. Ateşe biraz çalı attı.</p>
<p class="calibre1">—    Sultan! —• Buyur.</p>
<p class="calibre1">—    Eskiden... Çocukken, gelin-kadın oynardık seninle.</p>
<p class="calibre1">—    Sahi!</p>
<p class="calibre1">—    Taşları dizer, ev yapardık.</p>
<p class="calibre1">—    Yapardık!</p>
<p class="calibre1">—    Sen hamur açardın, ne güzel. Biraz durup bekledi:</p>
<p class="calibre1">—    Aklında mı hamur açtığın?</p>
<p class="calibre1">—    Aklımda.</p>
<p class="calibre1">—    İnadına lâf etmezdin kız... «Çerçiden boncuk, koku alırım» derdim de inadına söylemezdin.</p>
<p class="calibre1">Sultan, eliyle ağzını örterek güldüğünü sakladı.</p>
<p class="calibre1">—    Bir yaz, samanlıkta oynarken anam üstümüze geldiydi! Aklında mı? Kapıyı kapadıydı, harman deliğinden çıktıktı.</p>
<p class="calibre1">Somurtarak sustu. Gelin - kadın oynadıkları bu sıcak yaz gününü ne zaman düşünse, Çavuş'un Sıtkı'yı, marangoz Halil'i hatırlıyordu. Cıgarayı hiddetli hiddetli içti. Gece o kadar sessizdi ki, parmak kadar suyun şırıltısı işitiliyordu.</p>
<p class="calibre1">—    Sultan sana bir sualim var?</p>
<p class="calibre1">—    Buyur!.</p>
<p class="calibre1">—    Şu marangoz Halil işini soracağım.</p>
<p class="calibre1">—    Nesini soracaksın? Geçti, gitti.</p>
<p class="calibre1">—    Geçti, gitti. Doğru... Lâkin nasıl olduydu. Hacer teyze mi girdi fikrine? Halil mutlaka: «Alırım, gelsin» demiştir.</p>
<p class="calibre1">Sultan, ellerini örtüsünün altından çıkardı: —O işte Haeer'in günahı yok.</p>
<p class="calibre1">— Ya, neden oldu ?</p>
<p class="calibre1">—    Sıtkı'dan sonra Hafız Murat bana gün mü gösterdi. Isınmadım herife... Eve girdi miydi, domuz görmüşe dönerdim. Ölmedi bir vakit... Cehennem olup gurbete de gitmedi. Bekir, yüzüne çarpan ışığın içinde, kıpkırmızı güldü:</p>
<p class="calibre1">—    Lâfı bırak... Halil alçağı da Murat'tan babayiğit değildir. Zebunlukta ikisi bir boyunduruğa koşulur.</p>
<p class="calibre1">— -Orası öyle... Dinle bak...</p>
<p class="calibre1">Sultan ateşe yavaş yavaş çırpı atarak anlattı:</p>
<p class="calibre1">— Halil arkama düştü bir defa... Suya giderim, tarlaya giderim, dolaşır gelir/Bıktım nihayetinde... Usandım. Ogün pazardı. Akşama kadar çapa ça-paladıydım. Sabah erken çapaya giderken Halil yolumu kesti.Murad'm pazara indiğini kollamış. «Akşam bahçede beni bekle. Sana bir çift lâfım var» dedi. Akşam eve inadına erken gittim. Anam olacak «Haydi hamur yuğur, ekmek pişir» dedi.</p>
<p class="calibre1">«Çapada belimin kökü kırıldı ana!» dedim. «Sıtkı ipsizi olsaydı lâf etmez, uğraşırdın» dedi. Nasılsa ağzımdan çıkmış, «Çapayı bahçede unutmuşum» diyiverdim. Döndüm bahçeye... Halil oralarda bekliyormuş. ,</p>
<p class="calibre1">—    Daha evvel, samanlıkta, tarlada bir iş olmadı mıydı?</p>
<p class="calibre1">—    Olmadı!</p>
<p class="calibre1">-Sonra... Hani Murat seni ağaca sarıp dövdü. Arkasından Halil'le buluşmadınız mı?</p>
<p class="calibre1">— Kanaat olsun, buluşmadık.</p>
<p class="calibre1">Bekir, yeniden çalı toplamağa kalktı. Kayanın gölgesinden sordu:</p>
<p class="calibre1">—    Gece vakti yola    çıkalım    mı?</p>
<p class="calibre1">—    Sen bilirsin.</p>
<p class="calibre1">—    Benim bileceğim,    hava    ışırken gideriz.</p>
<p class="calibre1">—    Olur.</p>
<p class="calibre1">Çırpıları yere attı:</p>
<p class="calibre1">— Şuraya yatarsın, ben bir cıgara daha içeceğim.</p>
<p class="calibre1">Üst üste üç cıgara içti.</p>
<p class="calibre1">Ateş ağır ağır sönüyordu.</p>
<p class="calibre1">Ağzı bir hoş olmuş, boğazı kurumuştu. Ök-sürüp tükürdü.</p>
<p class="calibre1">Sultan uyku arasında içini çekti. Kolunun birini başının altına almış, ötekini bacaklarının arasına uzatmıştı. Bir dizi bükülü duruyor, kırmızı şalvarını iyice geriyordu.</p>
<p class="calibre1">Bekir, Çankırı mahpushanesinde Sıtkı'nın, Remzi'ye söylediklerini yüreği çarparak hatırladı: «Sultan için bana üç sene gün verdiler ya... Razıyım... Karıda bir baldırlar var... Kar yağmış gibi... Kaymak... »</p>
<p class="calibre1">Sanki bir şey düşünmüş değil de, bir fenalık yapmış gibi utandı. Yüksek sesle:</p>
<p class="calibre1">— Tövbe tövbe! dedi. Bize iltica etti karı... Karnı aç fıkaranm... Yol yorgunu... Tövbe! Sultan'ın yanına arka üstü uzanarak gözlerini sımsıkı yumdu.</p>
<p class="calibre1">Üşüyerek uyandığı zaman, daha her taraf karanlıktı. Simsiyah gökte yalnız bir tane kocaman yıldız parlıyordu. Rüzgâr soğuduğu için Sultan, uyku arasında kendine sokulmuştu. Memeleri, sert sert göğsüne değiyordu. Bekir, bir müddet, hiç kımıldamadan Sultan'a baktı. Kendisini zaptetmese, «Konuş kız!.. Konuş artık!» diyecekti. Dizleri titriyerek biraz daha bekledi. Sonra yavaş yavaş elini uzattı. Kadının gergin kalçasını ağır ağır, basura bastıra okşadı. Yüreği, soluğunu tıkayacak kadar, hızlı vuruyordu.</p>
<p class="calibre1">—    Haydi Bekir, güneş doğdu, kalk artık. Bekir, gözlerini yorgun bir hayretle açtı. Sultan</p>
<p class="calibre1">başucuna çömelmiş gülüyordu.</p>
<p class="calibre1">—    Şuncacık şeyde nasıl yıkanacaksın ? Bekir, sıçrayıp oturdu. Dere inadına az akıyordu.</p>
<p class="calibre1">Mahcup mahcup önüne baktı:</p>
<p class="calibre1">—    Bilmem!</p>
<p class="calibre1">—    Yıkanmasan    olmaz mı?</p>
<p class="calibre1">—    Olmaz.</p>
<p class="calibre1">— Neden olmazmış?</p>
<p class="calibre1">— Şuna bak... Bir de «Neden olmaz» diyor. Kız sen gâvur musun?</p>
<p class="calibre1">— Yıkan öyleyse, ben teyzemin evinde yıkanırım. Bekir, gözlerini parmaklarıyle sildi. Sultan'ın</p>
<p class="calibre1">yanında soyunmağa utanıyordu. Gece, kalkıp yıkanmağa üşendiği için, kısa kısa küfretti:</p>
<p class="calibre1">— Karnım aç, ne kadar mısır kalmış, baksana. —Altı mısır var. Pişireyim mi?</p>
<p class="calibre1">— Dur hele... Birden pişirmeydim. Yine yollarda sürünürüz.</p>
<p class="calibre1">Sultan çalıları ocağa koyuyordu:</p>
<p class="calibre1">— Yok canım, bugün teyzemin köyüne mutlaka varırız. Kocakarı «İki buçuk saatlik yolun kalmış» dedi.</p>
<p class="calibre1">Bekir, gülerken, birden bire durdu:</p>
<p class="calibre1">— Hangi kocakarı ?</p>
<p class="calibre1">— Hocanın karısı... Dün akşam bana kabak yedirdi ya... Unuttun mu? «Kızılcahamam'a ne kadar yol kaldı?» diye sordumdu. «İki buçuk saatte alırsın. Çaydan sonra evleri görünür» dedi. Çaya yetişsek ilerisini bilirim.</p>
<p class="calibre1">Bekir, bir gün olup Kızılcahamam'a varacaklarını hiç aklına getirmemiş gibi, bu lâfa çok şaştı. Kalkmağa davrandığı halde bacaklarını büküp oturuverdi. Parmağını dişliyordu: «Alsam, geri götür-sem... Böyle kimsesiz dul karıyı Kızılcahamam'da rahat bırakmazlar. Dinime imanıma biri nikâhlar.» Çavuşun Sıtkı, marangoz Halil, hatta amcası oğlu Remzi gözünün önüne geldiler. Bir halt ederler de başı belâya, girer, diye çekinmiyordu. Ordu olsa, evel Allah, bir başına karşı duracaktı. Lâkin yüzüne karşı bir şey demez, alçaklar! Odada kötü karıdan lâf açıldı mı, yan yan yüzüne bakarlar. Pınar başlarında kocakarıların sözü bir yılda tükenmez. Anası, «Yabanın dile düşmüş dul karısını gelin getirdin» diye ağlar, canını sıkar. Gelecek yaz bırakıp askere gitmek de var.</p>
<p class="calibre1">Sultan'ı gerisin geriye Bayındır'a götürmekten ümidini kesince, mısırları idareli pişirip burada bir gece daha yatmağı düşündü. Hattâ, bir aralık Kızılcahamam'a yerleşmek, evi, köyü terketmek hesapları yaptı. Hiç birine karar vermeden öfkeyle ayağa kalktı.</p>
<p class="calibre1">Sultan derenin kenarına çömelmiş, yüzünü yıkıyordu. Kalkıp dönerse, göz göze hiç bir şey yapamayacağını anladı. Gece, rüya gibi, karma karışık uzaklaşmıştı.</p>
<p class="calibre1">Ayaklarının burnuna basarak yürüdü ve arkadan saldırdı. Sultan, yere düşerken: «Ana yetiş! Ana» diye bağırdı.</p>
<p class="calibre1">Bekir'in omuzunu ısırdı, saçlarını çekti. Küfretti. Sonra mısırları pişirip hiç konuşmadan yediler.</p>
<p class="calibre1">Artık insanlardan çekinmiyorlar, caddeden gidiyorlardı.</p>
<p class="calibre1">Bekir bir iki defa lâf açmak istedi ise de, Sultan cevap vermedi, öğleye doğru Kızılcahamam'a yetiştiler. Sultan bir ağacın altında birdenbire durdu.</p>
<p class="calibre1">— Geldik, dedi. Teyzemin evi nah, şurada. Sen artık dönersin, eniştem «Elin herifiyle beraber mi geldiniz?» diye bana söylenir.</p>
<p class="calibre1">—    Pekâlâ!</p>
<p class="calibre1">— -Anama haber yolla... Meraklanmasın. Üç gündeliğimi de alıver Remzigillerden.</p>
<p class="calibre1">—    Olur, alırız.</p>
<p class="calibre1">—    Buraya kadar benim yüzümden    yoruldun,    öyle    ya...</p>
<p class="calibre1">—    Lâfa bak... Haydi güle güle...</p>
<p class="calibre1">—    Dur biraz bekle de ekmek getirivereyim,    yolda    açından ölürsün kız!</p>
<p class="calibre1">Bekir ses çıkarmadan yolun kenarına oturdu.</p>
<p class="calibre1">*</p>
<p class="calibre1">Teyzesi tarlada olduğundan Sultan evde kimseyi bulamadı. Ahırın merdivenlerinden içeri girip mutfağa indi. Tekneden iki ekmek aldı. Bir bez parçasına peynir sararken yukarıda, anbarın önünde dizi dizi, tütün yaprağı gördüğünü hatırladı. «Yazık herife! Tütünü hiç yok! Götürsem pek haz eder» diye gülümsedi. Fakat derhal somurttu. Bunun da Çavuşun Sıtkı'dan ne farkı vardı. Derede yüzünü yıkarken birdenbire üstüne çullanmıştı. «Su içene yılan bile değmez» derler. Bakalım yüzünü yıkarken de yılan kısmı adama dokunur mu? Sultan yukarı çıkıp birkaç yaprak tütün almaktan vazgeçti.</p>
<p class="calibre1">Çerkeş'ten çıkınca hayvanları durdurttu. Yere atladı.</p>
<p class="calibre1">Arabanın üstünde döşeme yoktu. Arka dingili, sulak çivisine kadar geri çekti. Bu suretle araba, ok boyunca uzamıştı. Çatalın altına asılı yağdanlıktan tavuk kanadını alıp tekerlekleri yağladı.</p>
<p class="calibre1">Sağ hayvan, Delikır, huysuzlanıyordu.</p>
<p class="calibre1">Arpa çuvalıyle, saman çuvalını arka çatalın üstüne taşıdı. Dikkatle bağladı. Ön tarafa, hayvanların yem torbalarını, örtülerini, kendi yorganını yerleştirdikten sonra arabaya bindi. Dizginleri topladı. Kamçısını beygirlerin sağrısına hafif hafif dokundurdu :</p>
<p class="calibre1">— Döyyt! Haydi oğlum! Al aslanım!</p>
<p class="calibre1">Güneş batmak üzere idi. Ağaçların uçları kızarmıştı. Dumanlı akşamın içinde şose dümdüz görünüyordu. Kenardaki hendeklerin hizasında aralık aralık kavak ağaçları, tarla çitleri yardı. Tarlaların çok uzağında boz tepeler başlıyordu.</p>
<p class="calibre1">Delikır'ın rahvanı açık olduğundan, sol hayvan Pamukkır, ona yetişmek için tırısa kalkmıştı.</p>
<p class="calibre1">Arabacı, iyi beslenmiş, genç beygirlerine muhabbetle, iftiharla baktı. İkisi de talimli asker gibi, kulak kulağa gidiyorlardı. Okun üstüne dayadığı çizmeli ayaklarını altına alıp yerleşerek bir cıgara yaktı. Tekerleklerin dingil kapaklarına vurdukça çıkardıkları çelik çıngırak sesleri, hayvanların boynundaki zillere karışıyor, arabacı alışık olduğu bu lezzetli gürültü ile keyifleniyordu. Cıgara dumanı yüzüne vurduğu için gözlerini kısmıştı. Elmacık kemikleri çıkıntılı, bıyıkları düşük olduğundan, suratı daima gülümsüyor gibiydi.</p>
<p class="calibre1">Eşeklere binmiş üç köylüyü arkada bıraktığına memnun oldu.</p>
<p class="calibre1">—    Döyyt! Al aslanım, haydi oğlum! diye kamçısının ucu ile beygirleri okşadı.</p>
<p class="calibre1">Şosenin yanındaki küçük su birikintisinde, sazların ortasında, bir leylek, bir ayağını karnına, uzun gagasını göğsüne saklamış, dinleniyordu.</p>
<p class="calibre1">Parmağının ucuyle cıgarasını o tarafa fırlattı:</p>
<p class="calibre1">—    Ateş buyur, hacıbaba! Çocukluğundan beri leyleklerin gagasını çubuğa benzetiyordu.</p>
<p class="calibre1">Kalasları oynayan bir köprüyü, tahta gürültü-leriyle geçip şosenin dönemecini kıvrılınca epey ilerde yaya yürüyen iki kadın gördü. Entarilerinin arka eteklerini başörtülerinin uçlarını savurarak, hızlı hızlı gidiyorlardı. İyiden iyiye bastıran karanlığa rağmen, birisinin sırtındaki heybe farkediliyordu.</p>
<p class="calibre1">Arabacı, arka tekerleklerin üzerine yerleştirdiği yem çuvallarım düşündü: «Fıkaraları oturturum. Dua etsinler teyzeler.» Genç mi, ihtiyar mı olduklarını uzaktan anlayamadığı için, siyah fötr şapkasının, yağmur yiye yiye aşağı düşmüş kenarlarını ihtiyaten sıvazladı. Bıyıklarını yokladı.</p>
<p class="calibre1">Araba yaklaşınca, kadınlar dönüp baktılar.</p>
<p class="calibre1">Dizginleri çekti:</p>
<p class="calibre1">— Teyzeler, Suhizarı'na buradan mı gidilir?</p>
<p class="calibre1">Omuzunda heybe olan kadın, erkek gibi kalın sesiyle güldü:</p>
<p class="calibre1">—    Bedava deyivermek olmaz oğul. Bizi arabana bindirirsen sana yolu gösteririz, dua ederiz.</p>
<p class="calibre1">—    Bindirmesi kolay ama halacığım, baksana sandık yok. Tahta çekeceğiz diye sandığı kaldırdık da arabayı sal yaptık. Arkadaki çuvalların üstüne oturur musunuz?</p>
<p class="calibre1">—    Eksik olma, otururuz, ayağımız yerden kesilsin yeter.</p>
<p class="calibre1">—    Haydi, altayın bakalım.</p>
<p class="calibre1">Hiç konuşmayan kadının, karanlıkta yaşım tahmin etmeye çalışmış, yüzünü gözlerine kadar kapatmış olduğundan bir şey anlayamamıştı. Hayvanları kamçıladıktan sonra lâf açmak için sordu:</p>
<p class="calibre1">—    Suhizarı buradan kaç saat    çeker?</p>
<p class="calibre1">—    Ayakla beş, altı saat.</p>
<p class="calibre1">—    İyi, bizim hayvanlar üç    saatte    alır demek!</p>
<p class="calibre1">—    Alır elbet, Allah bağışlasın.</p>
<p class="calibre1">—    Amin, teyze!</p>
<p class="calibre1">Hep o sesi kalın karı konuşmuştu. Biraz sustular.</p>
<p class="calibre1">Suhizarı'na kaçak tahta yüklemeye gidiyordu. Çerkeş'e üç, üç buçuk saat olduğunu söylemişlerdi. Bunun doğru çıkmasına sevindi.</p>
<p class="calibre1">Bu sefer, kalın sesli kadın sordu:</p>
<p class="calibre1">—    Suhizarlı mısın sen arabacı?</p>
<p class="calibre1">—    Hayır teyze!</p>
<p class="calibre1">—    Kiraya mı gidiyorsun?</p>
<p class="calibre1">—    Kiraya gidiyorum.</p>
<p class="calibre1">— Taşptnar'dan sonra Köklüler'den sapacaksın. Sapacağın yeri gösteririz.</p>
<p class="calibre1">— -Eyvallah... Lâkin Suhizarı'na bir saat kala hayvanları sulamak.</p>
<p class="calibre1">—    Yolda su çoktur. Taşpmar'da sularsın. Öteki    kadın    ilk    defa lâfa karıştı.</p>
<p class="calibre1">Arabacıyı</p>
<p class="calibre1">gizlice güldürecek kadar kekeliyordu:</p>
<p class="calibre1">—    Tahta mı yükleyeceksin    oğul.</p>
<p class="calibre1">—    Tahta yükleyeceğim.</p>
<p class="calibre1">—    İyi... Çerkeş'e mi götürülecek tahtalar?</p>
<p class="calibre1">—    Daha ileriye, Kurşunlu nahiyesine. Tren yolu    döşeniyor    oralara...</p>
<p class="calibre1">—    Döşeniyormuş, öyle diyorlar,    buralara    da    gelecek,    diyorlar.</p>
<p class="calibre1">—    Buraların sözü mü olur, Karabük'e,    Zongul-dak'a    gidecek.</p>
<p class="calibre1">Kalın sesli kadın:</p>
<p class="calibre1">— Bizim rahmetlinin kardeşi o taraflarda o-turur, dedi, bilmem bilir inisin. Sarı yağız bir adamdır. Ayağı da biraz topal. Abdurrahman derler.</p>
<p class="calibre1">—■ Bi lemedim teyze!</p>
<p class="calibre1">—    Karısının köyü İlgaz'a yakın. O söyledi: Tren    yolu    kıtlık    getiriyormuş. Gelinler kötü</p>
<p class="calibre1">olmuş hep. Rabbim saklasın.</p>
<p class="calibre1">—    Bırak şöyle lâfı teyze...    Tren yolu    kıtlık    getirir mi    ?    Ağam da    benim    gibi arabacıdır.</p>
<p class="calibre1">Lâkin benden ziyade malı var.    Dört çift    beygir,    jki    yaylı...    Treni o    da sevmez.</p>
<p class="calibre1">«Ekmeğimizi bir gün elimizden alacak!» der.</p>
<p class="calibre1">— Allah göstermesin, arabacı kısmının ekmeğini kimse alamaz.</p>
<p class="calibre1">— -Ben de öyle diyorum. İki senedir hatboyunda kiracılık ederim. Geçiniyoruz. Tren işlerse arabaya iş kalmaz mı? Kamyonlar için de böyle deniİdiydi. Aldırma,yalan çıktı. Suhizarı'na...</p>
<p class="calibre1">«Kaçak tahta yüklemeye...» diyecetui vazgeçti:</p>
<p class="calibre1">—    Suhizarı'na tahta yüklemeye de    tren gelecek değil ya...</p>
<p class="calibre1">—    Elbet gelemez, ne haddine.</p>
<p class="calibre1">Arabacı beygirlerine arkadaşça baktı. Delikır'ı tayken alıp büyütmüş, sürülmüş tarlalarda koştura koştura, rahvana alıştırmıştı.</p>
<p class="calibre1">Kadınlar aralarında trene dair konuşuyorlardı. Kaim sesli kadm:</p>
<p class="calibre1">—    Arka arkaya odalar bağlamışlar,    dedi, amanın ev gibi imiş. Kocaman...    Bizim</p>
<p class="calibre1">köyün adamını hep doldursan, Bulgurlu'nun, Değirmen arkasının ahalisine de    yer kalır,</p>
<p class="calibre1">diyorlar. Bir bağırırmış gelirken... Kömüşl sürüsü gibi.</p>
<p class="calibre1">Öteki kekeledi:</p>
<p class="calibre1">—    Ne olacak, gâvur işi... Öyle bağırır elbette...</p>
<p class="calibre1">—    Bağırsın bakalım.</p>
<p class="calibre1">Arabacı, cıgara yakmak için kibrit çakınca kalın sesli kadın sordu:</p>
<p class="calibre1">— Evlâdım, anan baban var mı köyünde? Arabacı, yaşlı köy kadınlarının yüreğini sızlatacak lâfları iyi biliyordu:</p>
<p class="calibre1">— -Ne anam var, ne babam... Dünya yüzünde bir başıma kaldım.</p>
<p class="calibre1">—    Vah oğul vah! Kimin kimsen de    mi yok? Demin, ağabeyisinden bahsettiğinin</p>
<p class="calibre1">farkına varmamışlardı. Buna ayrıca memnun oldu.</p>
<p class="calibre1">—    Hiç kimsem yok halacığım.</p>
<p class="calibre1">—    Ne taraflısın aslında?</p>
<p class="calibre1">«Çankırı'nın Şabanözü nahiyesinden» diyeceği yerde kamçısıyle uzak bir yeri gösterdi: l Manda.</p>
<p class="calibre1">—    Buraya arası çok... Yozgat tarafındınız!</p>
<p class="calibre1">—    Evlenmedin mi hiç?</p>
<p class="calibre1">Arabacı, büsbütün kederlenmiş gibi davrandı: —'Kimsesiz adam nerede evlenir? Evlenemedik işte.</p>
<p class="calibre1">—    Yazık olmuş.</p>
<p class="calibre1">—    Yazık olmaz mı? Pek yazık oldu valideciğim. Yazık oldu bana...</p>
<p class="calibre1">—    Askerliğini yaptın, bitirdin mi?</p>
<p class="calibre1">Nüfus kâğıdı küçük yazıldığından askerliğine daha iki sene vardı. Fakat gene yalan söyledi:</p>
<p class="calibre1">—    Yaptım. Hayırlısı ile bitti, gitti. Ne dersin    asker ocağında çavuş bile olduktu.</p>
<p class="calibre1">—    Rabbim devlete, millete bağışlasın.</p>
<p class="calibre1">—    Âmin, teyze!</p>
<p class="calibre1">Bir müddet konuşmadan gidildi. Bu sırada kekeme karı hazırlanmıştı:</p>
<p class="calibre1">—    Araba kendi malın mı? diye sordu.</p>
<p class="calibre1">—    Hayvanlar da, araba da kendi malım.</p>
<p class="calibre1">—    Neyse, mal sahibi olduğun iyi.</p>
<p class="calibre1">— Aylıkçılığı sevmem. Bak şu Delikır'a. Tayken kendim yetiştirdim. Yanma eş buluncaya kadar yirmi gün dolaştım. Lâkin şimdi çiftine iki yüz lira verseler satmam. Meraklıyız işte... Bak arabayı Amasya'da hususî yaptırdık. İspitleri ekli değildir. Bütündür. Kavza koşumlarını gündüz gözüyle bir görmelisin. Pullarını, boncuklarını, güllerini, çıngıraklarım, pal-dum süslerini Çankırı'nın en meşhur saracına başında durup işlettim.</p>
<p class="calibre1">—    Maşallah, maşallah! Meraklısın. Belli bir şey. Gece iyiden iyiye basürmıştı. Hava sıcak ve</p>
<p class="calibre1">rüzgârsızdı.</p>
<p class="calibre1">Arabacı, karı milletinin, iyi hayvandan, iyi arabadan, iyi koşumdan asla anlayamayacağını düşünerek kederli kederli içini çekince kalın sesli kadın:</p>
<p class="calibre1">—    Ne var, çavuş ağa, dedi. Yüreğin dolu. yoksa birisine sevdalı mısın?</p>
<p class="calibre1">—    Yok canım!</p>
<p class="calibre1">—    Hele... Hele... Delikanlısın,    ayıp    değil. Tam gönül    çekecek    zamanın,    kaç</p>
<p class="calibre1">yaşındasın?</p>
<p class="calibre1">—    324 tevellütlüyüm. Yani 24    yaşımızı bitirdik, 25'ine girdik.</p>
<p class="calibre1">—    Gördün mü, evlenecek zamanın    gelmiş de geçmiş    bile... Kısmetin    açık    değilmiş</p>
<p class="calibre1">çavuş ağa.</p>
<p class="calibre1">Arabacı, karanlıkta rahatça gülüyordu. Üç aydan beri nişanlıydı. İlkbaharda düğün yapacaklardı.</p>
<p class="calibre1">—    Kimsesizliğin gözü kör olsun teyze... Gurbet gezmek belimizi büktü.</p>
<p class="calibre1">—    Vah! Vah!</p>
<p class="calibre1">Kadınlar, alçak sesle konuşmağa başladılar. Arabacı dikkatle kulak verdiği halde söylediklerini anlamı-yordu. Kırbacını şaklatarak hayvanları tırısa kaldırdı:</p>
<p class="calibre1">—    Beni hep arabacı bellemeyin sakın... Çiftçilik, rençberlik işinden çok anlarım, beygirlerle bir herk yaparım, şaşarsınız. Ama pulluk olmalı.</p>
<p class="calibre1">İkisi birden, bir tuhaf sevinçle sordular:</p>
<p class="calibre1">—    Hakikat, bilir misin rençberliği? Arabacı yan dönüp arkasına baktı:</p>
<p class="calibre1">—    Bilir misin, ne demek? Sürmeliyim de görmeli.</p>
<p class="calibre1">Kalın sesli kadın ötekinin kekelemesine meydan bırakmadı:</p>
<p class="calibre1">—    Rençberlik tevatür güç iş. Adamı ezer.'Böyle arabada oturup dolaşmağa benzemez.</p>
<p class="calibre1">—    Her zanaatın müşkülü var, teyze! Arabacılık da sırasına göre çetindir. Yolda teker</p>
<p class="calibre1">kırıldı. Ne yaparsın bakalım? Bir kere gurbetten baş alınmaz. Evin yok, kimsen yok.    Han</p>
<p class="calibre1">odalarında ömrün tükenir.</p>
<p class="calibre1">Kadınlar yine yavaş sesle konuştular.</p>
<p class="calibre1">Arabacı, yalnız kekeme karının birkaç kere: «Olur mu kız, bak şuna, olur mu hiç?» dediğini işitti. Ağabeysinin yaylısını sürerken müşterilerin sözlerine kulak vermeğe alışmıştı. Bu eğlenceli bir şeydi. İnsan lâfa dalar, yolun uzunluğunu unutur. Arka</p>
<p class="calibre1">tekerlekleri sulak çivisine kadar geri çektiğine canı sıkıldı. Gürültü, işitmesine büsbütün engel oluyordu. Saatine baktı.</p>
<p class="calibre1">—    Teyze! Ne kadar yolumuz kaldı.    Hayvanları    bir    saat    kala    sulayacağız.</p>
<p class="calibre1">—    Suhizan'nı mı sordun?</p>
<p class="calibre1">—    Evet!</p>
<p class="calibre1">—    Kız, burası neresi? Tahta köprü mü? Kekeme    karı    tasdik etti:</p>
<p class="calibre1">—    Tahta köprü, Suhizarı'na yanaştık.</p>
<p class="calibre1">—    Susadan sapacaksın, bildin mi oğlum?</p>
<p class="calibre1">—    Sapılacakmış. Saptıktan sonra ne kadar çeker    ?    —-Yarım    saat...</p>
<p class="calibre1">Arabacı, yarım saatle, bir saat arasında hiç fark görmeyenlere eskiden beri kızardı. Uyuşan ayaklarım okun üstüne uzatmak için kımıldadı. Tahtaları yükledikten sonra ormancılar yakalarsa...</p>
<p class="calibre1">Arabayı da, hayvanları da tellâla verirler. Bir gün, Şabanözü'nde, ağasının arabasını beygirlerle beraber, yüküyle beraber yakaladılar. Ağasına kalsa beygirleri de kaptıracaktı. Bereket kendisi, kayışlan kesip hayvanları sürmüştü. Arabayı tellâla çıkardılar. On liradan mezat edildiği halde köylü acıyıp artırmamış, on bir liraya yine ağasında kalmıştı. Âdeta yüksek sesle: «Köylü kısmı mala kıyamaz!» diyerek bir cıgara yaktı, kadınlara seslendi:</p>
<p class="calibre1">—    İşte böyle teyzeler... Sürünüp    gidiyoruz.    Kalın sesli    kadın,    çekinerek güldü:</p>
<p class="calibre1">— -Ah, benim köye yolun uğrasa... Anladın mı arabacı    ?</p>
<p class="calibre1">—    Sizin köy çok uzak mı ?</p>
<p class="calibre1">— Uzak değil, uzak değil... Suhizarı'ndan biraz, ötede... İki saat, haydi bilemedin üç saat.</p>
<p class="calibre1">—    Pek uzak değilmiş. Allah izin verirse bir gün o tarafa da yolumuz düşer, gelir, size misafir oluruz. Sizin köyün adı ne?</p>
<p class="calibre1">—    Ah... Hani ya... Bir gelsen bizim köye... Bizim köye, Arslanlar denir.</p>
<p class="calibre1">—    Arslanlar'a gelsem, bana ayran içirir miydin teyze ?</p>
<p class="calibre1">—    Ayranın lâfı mı olur, bir gelsen... Bir şey soracağım dinin gibi    doğru    söyle çavuş</p>
<p class="calibre1">ağa!</p>
<p class="calibre1">—    Sor bakalım.</p>
<p class="calibre1">—    Evlenmeğe niyetli misin?</p>
<p class="calibre1">—    Niyetli olunmaz mı? Bir namus ehli karı bulsam, hiç bakmam    evlenirim.</p>
<p class="calibre1">—    İyi ya işte... Bizim köye gelsen, aradığını mutlaka bulurdun.</p>
<p class="calibre1">— -Deme... Bulunur mu namus ehli? Tekrar yarım döndü. Kadınlar, arabanın sar-sıntısıyle başlarını kımıldatarak oturuyorlardı. Yüzleri görünmüyordu.</p>
<p class="calibre1">—    Bir münasibi bulunursa ben de gelirim teyzeler... Vallah billâh hayvanları dehler, sizin köye çıkarım.</p>
<p class="calibre1">—    Orasını gönlün bilir evlâdım. Diyeceğim şu: Sana münasip bir kız var. Güzelliğine güzel... Çalışkanlığına sabahtan akşama kadar durmaz çalışır... Namus tarafı dersen bütün köylü isbattır.</p>
<p class="calibre1">—    Çalışkan, bir de namuslu ise bana yeterdi. Güzellik gelir geçer, namus durur.</p>
<p class="calibre1">Erkek dediğin, baca dumanıdır teyze, sabahleyin çıkar gider, gözü arkada kalmayacak.</p>
<p class="calibre1">—    O tarafa meraklanma. Kızımız pek körpedir ama, bir kusuru, dul karıdır. Dula da razı mısm arabacı?</p>
<p class="calibre1">—    Elbet razıyım. Her şey Allahın emri... Kocası kötülükte görüp çıkarmadı ya.</p>
<p class="calibre1">—    Kötülükte olur mu? Tövbe de... Geçinemediler.</p>
<p class="calibre1">Arabacı, güldüğünü belli etmemek için tekrar içini çekti. Bir tahta köprü daha geçtiler. Yolun iki tarafında kurbağalar bağırıyordu. Evvelce vakit geçirmek için konuşan arabacı, işin döne dolaşa körpe bir dul karıya bağlandığını görünce hayvanları sulamayı bile unutmuştu.</p>
<p class="calibre1">Kaim sesli kadın, yamndakiyle biraz fısıldaş-tıktan sonra:</p>
<p class="calibre1">—    İşin acele mi bu gece çavuş    ağa?    diye    sordu.</p>
<p class="calibre1">—    Yok, pek acele sayılmaz; yarın    gitsem    de    olur.</p>
<p class="calibre1">—    Öyle ise bir hayır yapalım.</p>
<p class="calibre1">—    Ne gibi?</p>
<p class="calibre1">—    Bak, sana açık açık diyivereyim çavuş ağa, biz    iki kızkardeşiz. Evlenecek kız,</p>
<p class="calibre1">kardeşimin kızıdır. İstersen yürü, bizim köye gidelim. Kızı gör, o da seni görsün... Birbirinizden haz ederseniz ne iyi, ne güzel. Kızımızı köyden isteyen çok ya... Sana kısmet ise ne diyelim. Allahın emri... Ev, yurt sahibi olursun. Duydun mu?</p>
<p class="calibre1">Arabacı, şaşırdığı için birdenbire cevap veremedi. Kadın tekrar:</p>
<p class="calibre1">—    Bir kere gör evlâdım, dedi. Beğenmezsen, sana yol masrafını veririz.</p>
<p class="calibre1">—    Masraf lâfını bırak bir yana... Haydi işimizi bırakıp sizin köye gittik diyelim,    gece</p>
<p class="calibre1">vakti, arabayı, hayvanları nereye çekeriz?</p>
<p class="calibre1">—    Nereye çekeceksin, alacağın kızın hanesine.</p>
<p class="calibre1">—    Babası, ağası söz etmez mi?</p>
<p class="calibre1">—    Babası, ağası yok... Bunlar, bir ana, bir kız... Benim evim ayrıdır.</p>
<p class="calibre1">—    Öyle ise olur bu iş... Pekâlâ, gidelim teyzeler... Arabacı, alayla gülümseyerek: «Yiğitin başına</p>
<p class="calibre1">yazılan gelir» diye düşündü, hayvanları hızlandırdı. Yola çıkarken kız bakmağa gideceğini bilmiş gibi, yeni elbiselerini giymiş, çizmelerini Çerkeş'te boyatmıştı. Bu taraflara tren hattı döşenmeğe başladı başlayalı, yol boylarında gidip geliyordu. Bekârlık canına yetmişti. Yakınlarda bir karı peydahlamak fena olmayacaktı. Köy nikâhı yapmalı, sonra aklın esince bırakıp gitmeli... Yozgath öksüz arabacıyı bulmak ne mümkün? Bir anbar "ince samanda mintan düğmesi aramak gibi bir şey... İçine bir şarkı tutturmak arzusu geldi. Lâkin kaynanasına karşı ağır başlı görünmek lüzumunu düşünerek vazgeçti. Beygirleri sularken çaldığı ıslığı kısacık öttürdü.</p>
<p class="calibre1">Kalın sesli kadın, anlatmağa başlamıştı:</p>
<p class="calibre1">— Evlerinde erkek yok... Baş olursun... Hani gönlün kızımıza ısınırsa.</p>
<p class="calibre1">— Adam ısınmak da nedir? Namuslu ya?...</p>
<p class="calibre1">— Namusuna bütün köy isbat... Rençberlik-ten anladığın iyi. Derenin alt başında burçak tarlası var. Arpalıkları var. Çalışan oldu muydu, bizim oralarda toprak boldur.</p>
<p class="calibre1">— Çalışmadan yana hiç korkmayın teyzeler. Hele babayiğit bir karı bulursam, iki yıla varmaz bir çift öküzü, iki çifte çıkarırım. Davarımız, ineklerimiz yayılır. Gündüz demem, gece demem uğraşırım evvel Allah! Arabacı olduğumuza bakmayın. İçkiye, kahveye tövbeliyiz. Babam hoca adamdı. Vasiyeti böyle...</p>
<p class="calibre1">— İyi herifmiş, nur içinde yatsın...</p>
<p class="calibre1">— Amin teyze!</p>
<p class="calibre1">Şosenin solunda, boş toprakların dersinde hafif bir ışık görününce arabacı telâşlandı:</p>
<p class="calibre1">— Teyze, Suhizarı'nm ışıkları mı bunlar?</p>
<p class="calibre1">—Yok! Buraya Ilıca derler. Üç haneli bir köydür. Fakir bir köy.</p>
<p class="calibre1">Arabacının içine bir keder çöktü. Fısıl fısıl konuşan kadınlara kulak verdi. Bunlarda fıkara kısmıydı. Hali vakti yerinde olan, yol boyunda damat arar mı.^fe-</p>
<p class="calibre1">Beygirlenhiç lüzumu yokken kırbaçladı. Kendi kendine: «Adam sende, Suhizarı'na varınca caymış olurum. Yalvarırlarsa, kimim kimsem olduğunu, nişanlımın düğün beklediğini söylerim» dedi, ve bu kararı verir vermez rahatladı.</p>
<p class="calibre1">Tekerlekler, yine keyifle tıngırdamağa başlamışlardı</p>
<p class="calibre1">Kekeme karının kızını düşündü. Gözünün önüne Kurşunlu'daki deli Emine geldi. Sakın onun gibi beyazlığına beyaz, etli butlu olmasın... İşe yatkın, babayiğit karı, enine kaim, boyuna iridir. Tam yatak harcı! İyi ya... Böyle karıyı kocası ne demeğe boşadı. Herif yoksa öldü gitti mi? Az kalsın boş bulunup bu tarafı soracaktı. Vazgeçti. Esmer, kara kuru rezilin alçağı bir şeyse... «Anasına bak, kızını al!...» derler.</p>
<p class="calibre1">Kekeme karıyı, karanlıkta bir türlü farkede-mediğine üzüldü. Bu esnada kalın sesli kadın:</p>
<p class="calibre1">— Suhizarı'na işte buradan iniliyor, dedi. Alt baştaki kavakları gördün mü? Oradan sağa bükülürsün, doğru Suhizarı. Dönüşte aklında kalsın... Şaşırma oğlum...</p>
<p class="calibre1">Arabacı, dalgınlıktan kurtulup etrafına baktı. Sapması lâzımgelen yol ağzını on adım kadar geçmişlerdi. Gece burada daha tenha, daha karanlıktı. «Oğlum» kelimesinin tamamıyle anlayamadığı kadar büyük tesiri oldu. «Ben caydım, haydi atlayın aşağı!» diyemedi. Hayvanlar, bunca senelik arabacı olmasına rağmen her dikkat edişte, hayrette kaldığı bir metanetle koşuyorlardı. Kamçısının sapıyle ensesini kaşıyarak bağırdı:</p>
<p class="calibre1">— Döyyt! Al aslanım!... Haydi oğlum.</p>
<p class="calibre1">Arslanlar köyüne gitmek içiıv^pıis bir çayırlığın ortasından geçen bir toprak saptılar. Kalın sesli kadın:</p>
<p class="calibre1">— -Çavuş ağa, buraların düzlüğüne aldanma sakın, diye güldü. Köyümüze değme arabacı gidemez. Acemilerin kağnıları bile devrilir.</p>
<p class="calibre1">—    Acemi olmayan tekerleğini döndürür ya teyze!.</p>
<p class="calibre1">—    Döndürür elbet.</p>
<p class="calibre1">—    Öyle ise meraklanma, evvel Allah salimen vasıl    oluruz.</p>
<p class="calibre1">—    Artık orasını benden iyi sen bilirsin, arabacısın,    kendini göster.</p>
<p class="calibre1">Yarım saat sonra, arka dingili, sulak çivisinden çıkarıp öne yaklaştırmak iktiza etti.</p>
<p class="calibre1">Yol, iri iri taşlarla, tümseklerle, çukurlarla doluydu. Araba çatırdayarak sarsılıyor, çukurlara gömülen tekerlekler insan gibi inliyordu. Git gide araba geçidi değil, çoban yolu bile kalmadı. Dik bir inişi kazasız savuşturmak için arka tekerleği zincirle bağlamak icap etti.</p>
<p class="calibre1">Arabacı, yere atlayıp hayvanların başını sağ eliyle tuttu. Kamçısını, beygirin boynuna yavaş yavaş vurarak arabayı devirmeden, tekerlekleri kırmadan dereye indi.</p>
<p class="calibre1">Artık yüksek sesle, yola da, arabaya da, hayvanlara da küfrediyordu. Kendine güvenip «mutlaka aşarız» demeseydi, karıları meydanda bırakıp çoktan dönecekti.</p>
<p class="calibre1">Terlediği için ceketini çıkarmıştı. Lâkin biraz sonra çalıya takılıp kaybolmasından çekinerek giydi. Bu sırada eli belindeki tabancasına çarptı.</p>
<p class="calibre1">Karıların kendisini bir dolaba düşürmeleri ihtimali aklına geldi. «Olur mu olur, kılığına kıyafetine aldanırlar... Para umarlar. Köylüde az oyun mu var?» Şimdiye kadar dinlediği soygunculuk hikâyelerini peşi peşine hatırlıyordu. «Soysalar bir şey değil... Leşini bir amansız dereye atıverirler. Beygirleri de çingenelere sat ...Halis Amasya arabasına müşteri çıkarsa ne alâ...Çıkmazsa odun niyetine daya ocağa... İbrik ibrik gusül suyu ısıtsın!»</p>
<p class="calibre1">Sağ beygir çok yorulduğundan kurnazlık ediyor, arabayı Pamukkır'a çektirmek için oka yaslanıyordu. «Hele imansıza bak hele!» diye bağırarak Dclikır'ı insafsız insafsız kamçıladı.</p>
<p class="calibre1">Yine bir dereye indiler, bir yokuş çıktılar.</p>
<p class="calibre1">Uzak bir tepenin ağaçları üzerinden, kıpkırmızı tcslekerlek ay doğdu..</p>
<p class="calibre1">Ağır ağır soluklarından, hayvanların fena ezildikleri anlaşılıyordu.</p>
<p class="calibre1">Arabacı, bir taşın üstüne oturarak cıgara yak-lı. Kadınlarda, şoseden buraya kadar yaya gelmiş sayılırlardı. Çömeldikleri yerde sesleri çıkmıyordu.</p>
<p class="calibre1">İyiden iyiye kızdığı halde, kendisini zorla tutmasa, kocakarının «kızı beğenmezsen yol masrafını veririz!» demesine yüksek sesle gülecekti. «Hay Allahtan bul kaba sesli karı... Bu cehennemin dibine aklı başında arabacı gelir mi ki masrafı olsun... »</p>
<p class="calibre1">Saatine baktığını farketmiş olacaklar ki, kekeme karı sordu:</p>
<p class="calibre1">—    Saat kaç çavuş ağa ?</p>
<p class="calibre1">—    İki!</p>
<p class="calibre1">— Alaturka mı, alafranga mı?</p>
<p class="calibre1">—    Alafranga...</p>
<p class="calibre1">—    Bizim saatle ne tutar    ?</p>
<p class="calibre1">—    Yedi, sekiz tutar.</p>
<p class="calibre1">—    Artık meraklanma çavuş! Artık yanaştık. Birazdan yol düzelir. Dereden ötesi Arslan-lar'a bir cıgara içimidir.</p>
<p class="calibre1">Arabacı bizim Türk'ümüzün «Bir cıgara içimi», «Şu tepenin arkasında, bağırsan duyulur» ölçülerinin, bazan bir saat, bazan iki saat, bazan da iki saatten ziyade sürdüğünü biliyordu.</p>
<p class="calibre1">Dereye inince hayvanları suladı. Yolun bundan sonrası hakikaten fena değildi. Kırk beş dakika sonra Arslanlar köyünü tuttular.</p>
<p class="calibre1">Kekeme karının hanesi, köyün başında, büyücek bir avlunun içinde idi. Çerkeş taraflarındaki bütün köy evleri gibi alt katı taştan, üst katı tahtadan yapılmıştı.</p>
<p class="calibre1">Arabacı, beygirleri çözerken, kekeme karı evden bir çıra yakarak geldi:</p>
<p class="calibre1">— Haydi oğlum, hayvanları dama çekelim. Arabacı, ağdalı ağdalı geviş getiren bir çift</p>
<p class="calibre1">öküzü yemliğin dibine sürerek yer açtı. Saman çuvalı ile arpa çuvalını içeri taşıdı. Kekeme kadın sordu:</p>
<p class="calibre1">—    Çuvalları neden getirdin evlâdım ?</p>
<p class="calibre1">—    Hayvanlara yem vereceğiz valde.</p>
<p class="calibre1">—    Hiç olur mu imiş? İşte yem hazır. Kadın, büyük bir sepet samanla, yarım çuval kadar arpayı gösterdi. Arabacı akşamdan beri bir türlü seçemediği yüzünü çıra ışığında görmeğe çalışarak güldü:</p>
<p class="calibre1">—Yem vardı... Gece vakti zahmete girdin.</p>
<p class="calibre1">—    Zahmeti mi olurmuş!</p>
<p class="calibre1">Hayvanlar ter içindeydi. Hamutlarını ve meşin bellemelerini çıkarmadan çullarını örttü. Arpanın taşını kalburdan geçirdi. Samanın tozunu çalkadı. Bir birine karıştırıp torbalara doldurarak başlarına taktı.</p>
<p class="calibre1">Kekeme kadın, çırayı omuzu hizasında tutmuş, «Maşallah, maşallah! Yiğit atların var, çavuş» diyordu.</p>
<p class="calibre1">Arabacı, Pamukkır'ın boynunu küçük bir şamarla okşayıp dışarı çıktı. Ev altında dört tarafa bakındı:</p>
<p class="calibre1">• — Biraz su bulalım valde... Elimizi yüzümüzü yıkarız.</p>
<p class="calibre1">—    Hele yukarı buyur evlâdım.</p>
<p class="calibre1">—    Zahmet ettik gece vakti.</p>
<p class="calibre1">Merdiven ayağında durakladı. Çizmeleriyle çıkmak istemiyordu. Kekeme karı:</p>
<p class="calibre1">—    Yürü, yürü...    dedi. Yürüyeceksin... Olmaz!... Yukarıda merdivenin    karşısında üst</p>
<p class="calibre1">üste zahire</p>
<p class="calibre1">anbarları duruyor, sol taraftaki aralık kapıdan tereyağı kokusu geliyordu. Sağda başka bir kapıdan sofaya ışık vurmuştu. Bunun önüne gelince kadın seslendi:</p>
<p class="calibre1">—    Cemile kız!..    Misafire baksana... Koş!... Arabacı, başını önüne    eğdi.</p>
<p class="calibre1">Anası:</p>
<p class="calibre1">—    Haydisene...    Çizmeleri çek... Bak hele, diyordu.</p>
<p class="calibre1">Duvara doğru bir adım geriledi:</p>
<p class="calibre1">—    Dünyada olmaz, ben çıkarırım    valde... Olmaz.</p>
<p class="calibre1">—    Neden olmazmış... Haydi gel    kız.</p>
<p class="calibre1">Kız çömeldi. Fesinin üstüne örttüğü çenber bembeyazdı. Şalvarının kırmızı çiçekleri bu</p>
<p class="calibre1">beyazlığın yanında daha kızıl görünüyordu. Arabacı ayağını uzattı.</p>
<p class="calibre1">*</p>
<p class="calibre1">Odaya girip sedire uzandığı vakit, aç olmasına ve dışarıdan gelen kızgın tereyağ kokusuna rağmen, evvelâ yatıp uyumak ihtiyacı duymuştu.</p>
<p class="calibre1">Çizmeleri çıkardıktan sonra serbestleyen ayaklarını uzatıp arkasına yaslanacağı sırada, leğen ibrikle Cemile'nin içeri girdiğini görerek doğruldu. Ceketini süratle çıkararak kollarını sıvadı.</p>
<p class="calibre1">Leğenle ibrik, bir saat evvel kalaylanmışlar gibi parıl parıl, el havlusu, demin yıkanmış gibi temizdi.</p>
<p class="calibre1">Arabacı, bakışlarını ibriğin parlak sapında duran küçük elden ayırmaksızın:</p>
<p class="calibre1">— Zahmet oldu gece vakti! diye mırıldandı.</p>
<p class="calibre1">Yalmz kalınca gülümseyerek odaya göz gezdirdi. Yerler, sedirler kilimle döşeliydi. Lâkin bunlar eski ve yamalı şeylerdi.</p>
<p class="calibre1">Arabacı: «Üç kişi tıkara karının ocağını söndüreceğiz, gördün mü işi sen?» diye düşündü. Atları da adamdan saydığı için kendi kendine gülümsedi. Duvarda asılı beş numara lâmbanın, yeşil camdan haznesinde ancak bir parmak gaz kalmıştı.</p>
<p class="calibre1">Dışarıda fısıltılar işiterek kulak kabarttı. İçine yoldaki soyulup öldürülme vesvesesi düştü. Fı-sıldaşanlar arasında erkek sesi olup olmadığını anlamak üzere, az kalsın yavaş yavaş kapıya kadar gidecekti. Kendi kendine: «Kekeme karı gi-riverirse ama ayıp olur ha!» dedi.</p>
<p class="calibre1">Soğuk su, uykusunu dağıtmıştı. Tabancasını yokluyarak pencereden dışarıya baktı. Avlunun bir köşesinde kağnı duruyor, kapının sol kanadına yakın yerde, hat boyu makasçılarının kulübelerine benzeyen aptesane bulunuyordu. Arabası orta yerde kalmıştı. Avlunun taş duvarının ötesi hep ağaçlıktı. Ay ışığının altında her şey sakin ve zararsız görünüyordu.</p>
<p class="calibre1">Kekeme karı, Kastamonu işi karakalem sofra örtüsünü sedirin üstüne serince, eve girdi gireli tekrar etmekten usanmağa başladığı bir sesle:</p>
<p class="calibre1">—    Zahmet oluyor teyze! dedi.</p>
<p class="calibre1">Kadın, cevap bile vermedi. Tekrar evlenmeyen ve erkek evlâdı olmayan bütün dul kadınlar gibi, evine girer girmez değişmiş, yoldaki sıkılganlığını bırakmıştı.</p>
<p class="calibre1">Arabacı, yolda hiç durmadan konuşup, başına olmadık işler açan kalın sesli kadının ortadan kaybolmasını yadırgıyor, ona alıştığını, o gelse daha serbestleyeceğini umuyordu. Önüne, tahta bir sofra üzerinde, kalayı bozulmamış bakır sahanlar içinde, peynirli yumurta ve bir çinko tas ile pestil hoşafı koydular.</p>
<p class="calibre1">Kalın sesli kadınla kekeme karı içeri    girip karşıdaki sedire oturunca:</p>
<p class="calibre1">— Siz yemeyecek misiniz? diye    sordu.</p>
<p class="calibre1">—    Biz yedik, keyfine bak! dediler.</p>
<p class="calibre1">«Bir evin bir erkeği olmak iyi şey» diye düşündü.</p>
<p class="calibre1">Kız, kapının yanında ayakta duruyordu. Sofrayı önüne koyarken yüzünü şöyle bir görmüştü. Dudakları kalın kalın, etli etliydi.</p>
<p class="calibre1">Yemek yerken, o kadar istediği halde kafasını kaldırıp bakamadı. Bunca yıl gurbet gezmiş, hovardalık etmişti. Cesaretsizliğini ayıpladı. Gözlerini mutlaka görmek için su istedi.</p>
<p class="calibre1">Fakat, maşrapayı alırken de, bol şalvarın altında, çiçekli yün çoraplar giymiş bir çift küçük ayaktan ve kuşağın üstünde, terbiyeli terbiyeli duran orta parmağı gümüş yüzüklü bir elden başka bir şey farkedemedi.</p>
<p class="calibre1">Ancak, üç peşli entarinin arka eteği    savrulup kızın döndüğünü anlayınca    başını    kaldırdı,</p>
<p class="calibre1">arkadan görünüşü pek fena değildi.    Saçları iyice siyahmış... Saçları    iyice siyah    olan</p>
<p class="calibre1">karının kendisi mutlaka ayna gibi beyaz olur.</p>
<p class="calibre1">Yemekten' sonra kahve içerken kalın sesli kadın birdenbire sordu:</p>
<p class="calibre1">— Nasıl evlâdım, kızımızı beğendin mi? Kız süratle dışarı çıktı.</p>
<p class="calibre1">Arabacı, böyle bir sual karşısında kalacağını hiç beklemiyormuş gibi kıpkırmızı olmuştu. Önüne bakıyor, elindeki kahve fincanı titriyordu. Bir türlü cevap veremedi.</p>
<p class="calibre1">Kadın bir daha sordu:</p>
<p class="calibre1">— Gönlün çekmediyse darılmak olmaz. İslâm dini aşikâre. Açıktan açığa söyle... Arabacı, kahve fincanını yavaşça yere bıraktı.</p>
<p class="calibre1">—    Olur teyze!</p>
<p class="calibre1">—    Demek beğendin ?</p>
<p class="calibre1">—    Beğendim, Allah bağışlasın!</p>
<p class="calibre1">Bu kısa cevabın kâfi olmadığını, pek manâsız kaçtığım sezdi.</p>
<p class="calibre1">—    O da beni beğendiyse, ben de    onu    beğendim.</p>
<p class="calibre1">—    Neden beğenmeyecekmiş ? Arslan    gibi    koç    yiğit adamsın. Namuslu herif olsun,</p>
<p class="calibre1">tenbel olmasın elverir.</p>
<p class="calibre1">Kalın sesli kadın ciddiyetle konuştu:</p>
<p class="calibre1">— Bir şartımız var evlâdım. Kızkardeşim tarafı erkeksiz. Kızı gurbet ellere götürmek olmaz. Bak, senin de dünyada kimin kimsen yokmuş. Bu da senin bir anan. Tarlalar ortakçı elinde kaldı. Kendi malın gibi çalışırsın.</p>
<p class="calibre1">—    Elbette, tabii...</p>
<p class="calibre1">Arabacı böyle söyleyerek yerinden kalktı:</p>
<p class="calibre1">-Hayvanları tımar edeyim. Vakit geç oldu.</p>
<p class="calibre1">Siz de rahatınıza bakın.</p>
<p class="calibre1">Kekeme karının yaktığı idare kandilini alarak, ahıra indi.</p>
<p class="calibre1">Hayvanların teri kurumuştu. Çulları ve koşumları alınca, yelelerini titreterek gübreye yatıp iki tarafa yuvarlandılar.</p>
<p class="calibre1">Arabacı, uyuklayarak ikisini de baştan savma kaşağıladı. Kaşağıdan sonra süpürge ile tüylerini sıvazladı. Torbalarını tekrar doldurarak başlarına astı.</p>
<p class="calibre1">Odaya çıktığı zaman, yatağı serilmişti. Süratle soyundu, para çantasıyle tabancayı yastığının altına koyup lâmbayı üfleyerek yattı. Yorganı başına çekerken, oda kapısının aralık kaldığını far-ketti. Dışarıda pıtır pıtır birisi geziyordu. Kapıyı kapattırmak için, sesleneceği sırada «Belki kızı yanıma gönderirler» diye düşünerek vazgeçti. Yorgunluğuna rağmen uykusu yine dağılmıştı. «Böyle bir niyetleri yoksa lâmbanın söndüğünü görüp mutlaka kapıyı çekerler» diyordu.</p>
<p class="calibre1">«Kız bunca zaman dul oturmuş. Kocakarıları uyutur da, bir bahane ile içeri girer belki...» Bir müddet boş duvarları seyretti. «Şuradaki dolapların birisi yüklük, birisi hamamlık...» Pencereden içeriye ay ışığı ve sessizlik vuruyordu. Kendi kendine öfkelendi. Kızın yüzünü, gözünü, kolunu, budunu bir türlü gözünün önüne getiremiyordu.</p>
<p class="calibre1">Küçük ayaklar, bir el... Siyah saç örgüleri... Akşamdan beri hiç konuşmadığını hatırladı. Sesi acaba nasıldı köpoğlunun?</p>
<p class="calibre1">Eve, yapıldı yapılalı yavaş yavaş sinmiş olan kuru zahire kokusunu derin derin kokladı. Yorganın altında sıcak büsbütün ziyadeleşmişti. Bir müddet sonra uyudu.</p>
<p class="calibre1">*</p>
<p class="calibre1">Vücudunun yorgunluğuna, başımn kazan gibi olmasına aldırmayarak, ortalık aydınlanırken kalktı. Gürültü etmemeğe çalışarak ahıra indi.</p>
<p class="calibre1">Hayvanları tımar ettikten sonra, eline geçirdiği bir kova ile suladı.</p>
<p class="calibre1">Torbalarını doldurdu. Akşam çıra ışığında sıska gibi görünen öküzler oldukça semiz ve kuvvetliydiler. Lâkin ahır pek harap, yemlikler pek perişandı.</p>
<p class="calibre1">Yukarı çıkıncaya kadar odaya sıcak süt hazırlamışlardı.</p>
<p class="calibre1">Ekmeğe el sürmeden kâseyi başına dikti. Tekrar yatağa girerken cüzdanımn koyduğu yerde durup durmadığına baktı.</p>
<p class="calibre1">«Erkekleri yok fukaraların... Ahır bakımsız kalmış» diye güldü.</p>
<p class="calibre1">Kalın sesli kadın evine gittiği için, öğle yemeğini yerken, kekeme karı, karşısındaki sedirde yalnız oturuyordu.</p>
<p class="calibre1">Kız, yine kapı dibinde durmuştu. Gözleri de siyahtı. Boyu, kapı çerçevesine yakındı. Bileğinde bir gümüş bilezik görünüyordu. Yüzü güneşten yanmıştı. Durduğu yerde terlediği için yanakları parhyor, arada sırada belli etmeden kendisine bakıyordu.</p>
<p class="calibre1">Arabacı, yemekten sonra odada uzun müddet yalnız kaldı.</p>
<p class="calibre1">Yorgam almışlar, fakat «belki uzanır» diye yatağı toplamamışlardı.</p>
<p class="calibre1">Saatinin gümüş kösteğiyle oynayarak ne yapacağını düşündü. Pencereden dışarısını seyrettikçe içine bir gariplik çöküyordu. Harman yeni kalkmış, köyü sapsarı bir boşluk kaplamıştı. Camın ötesinde, her şey, hiç kımıldamadan, rengi uçmuş bir gazete resmi gibi insanın canını sıkacak derecede bulanık ve kederli duruyordu. Asla gözüne alamadığı halde, bütün ömrünü buralarda geçirmeğe artık mecbur-muş gibi ürktü. Kışın soba karşısında oturmak, oduna gitmek, köy odasında boşboğazlık etmek, yaz üstünden başlayıp bu zamana kadar, durmadan, dinlenmeden, ölesiye uğraşmak, mahpusluktan da, hasta yatmaktan da zor bir şeydi.</p>
<p class="calibre1">Avlunun ortasındaki genç erik ağacından birkaç sararmış yaprak düştü. Ayaklarını uzatıp esneyen köpek, topraktan bir parça zannedilecek kadar kirli idi. Beygirlerden birisi, muhakkak Delikır, keyifli keyifli kişnedi.</p>
<p class="calibre1">Arabacı, derhal ayağa kalktı. Aşağı inmek için merdivene doğru yürürken, karşı odadan kap kaçak sesleri duydu. Belli belirsiz tereddüt etti.</p>
<p class="calibre1">Oda, son derece loş olduğundan, dolabın önünde bir şeylerle uğraşanın mı, yoksa kenardaki sandıktan tekneye un çıkaranın mı, kekeme karı olduğunu seçemeden eşikte durup konuştu.</p>
<p class="calibre1">— Baksana valde... Benim Kurşunlu'da eşyalarım var. Onları gidip getirmeli.</p>
<p class="calibre1">Kekeme karı dolabın kapağım kapatıp döndü:</p>
<p class="calibre1">—    Eşyaların mı var?</p>
<p class="calibre1">—    Var ya... Konsol dolabı...    Yatak    karyolası...    Öteberi...</p>
<p class="calibre1">—    Gider, getirirsin.</p>
<p class="calibre1">—■ Ben de öyle söyleyecektim valde.</p>
<p class="calibre1">—    Dur, lâkin... Sıcağın    gözünde    yola    çıkılmaz.    Akşamı    bekleyelim. Hayvanlar da</p>
<p class="calibre1">dinlenir... Ne dersin ?</p>
<p class="calibre1">—    Pekâlâ!</p>
<p class="calibre1">İşin müşkül tarafını bu kadar kolay atlattığına sevinerek ahıra indi. Beygirler iyice dinlenmişlerdi. Delikır, başını dikmiş tırnak vuruyordu. Arabacı, harap yemliklere bakarken köşede, eski bir sepetin içinde bir keserle eğri büğrü, paslanmış çiviler gördü. Ceketini çıkarıp direklerden birisine asarak yemlikleri tamire başladı.</p>
<p class="calibre1">Çankırı toprağına ait bir şarkı tutturmuştu. Ben güzelim diye yüksekten uçma, İndirirler seni, el yaman olur. Siyah zülüflerin gerdana saçma, Eser sabah yeli, yel yaman olur Sesi dolgun ve rahattı.</p>
<p class="calibre1">Scanned by hlecter III</p>
<p class="calibre1">Keseri parmağına vurdu. Parmağını küfrederek ağzına götürdü.</p>
<p class="calibre1">Akşam olmuş, ahırın küçük penceresi kararnuştı.</p>
<p class="calibre1">Geri çekilip, gözlerini süzerek yaptıklarını seyretti.</p>
<p class="calibre1">Sonra, Delikır'ın gergin kalçasına bir şamar indirdi:</p>
<p class="calibre1">— Ne dersin oğlum! Dalmış gitmişiz. Yemlik de yeni gibi oldu, ne dersin?</p>
<p class="calibre1">Artık, arabayı koşup yola çıkmaktan gayrı bir şey istemiyordu.</p>
<p class="calibre1">Dul karının, bir de akşam yemeğini yerse rezillik olacaktı. Hattâ yediklerinin bedelini ödemek için bir çare aradı. Bulamayınca «Araba parasına saysınlar!» diye söylendi.</p>
<p class="calibre1">Odada, eliyle ceketini süpürüp hazırlanırken, kız lâmbayı yaktı. Arabacı rahatsız rahatsız sedire oturdu.</p>
<p class="calibre1">Sofrayı getirdikleri zaman yüzünü astı:</p>
<p class="calibre1">—    Zahmet oldu valde.</p>
<p class="calibre1">—    Zahmeti var mı oğul... Bugün sabahtan beri evimizi şenlendirdin.    -Sesi    titriyordu-</p>
<p class="calibre1">Erkeksizlik kötü oğul... Sen damda türkü söylerken, ben ağladım. -Yemenisinin ucuyle gözlerini kuruladı- Erkeksizlik bir kötü... Yemliklere baktım da... Ömrüne bereket. Şunun babası askere gideli yirmi yıl oldu. Rahmetli giderken Cemile şuncacıktı. Hâlâ o gidiş... Koynuna kırk bangnot koymuştum. Kimi «Parasına tamah, yolda kestiler,» dedi. Kimi «Camide otururken, top gelmiş,» dedi. Ölüm Allahın emri... El kadar bir kâğıdı gelseydi, imama okutsaydım, hiç yanmazdım. Şehit haberi de gelmedi, ne dersin?</p>
<p class="calibre1">—    Hangi muharebeye gittiydi valde, seferberliğe mi, Kuvâyi Milliye'ye    mi?</p>
<p class="calibre1">— Muharebeye gitti ya, hangisine olduğunu bilemem.</p>
<p class="calibre1">Arabacı, hayvanları koştuğu zaman, yatsı okunuyordu. Kekeme karı elindeki çıranın alevini savurarak gidip avlu kapısını açtı. Cemile, erik ağacının önünde, ellerini kuşağının üstüne kavuşturmuş, arabacıya bakıyordu.</p>
<p class="calibre1">Arabacı yan kayışları, dingil kapaklarını, çuvallann ve yem torbalarının iyi bağlanıp bağlanmadıklarını, gözden geçirdikten sonra, oka basıp arabaya bindi. Hayvanlar yürüyünce, Cemile'ye doğru elini salladı.</p>
<p class="calibre1">—    I smarladık şimdi...</p>
<p class="calibre1">Kapıda, kekeme karı, çırayı yukarı kaldırdı.</p>
<p class="calibre1">—    Ne günü dönersin çavuş ağa?</p>
<p class="calibre1">Arabacı, bu suale hazırlanmıştı. Başını çevirmeden:</p>
<p class="calibre1">—    Yarın, dedi. Olmazsa öbürgün akşama buradayız.</p>
<p class="calibre1">—    Yolun açık olsun evlâdım.</p>
<p class="calibre1">İnişli yokuşlu yerlerde, bütün dikkatini arabaya ve beygirlere verdiği halde, yüreğine çöken kederi gittikçe arttı. Altı aya, bir seneye varmaz, yemlikler yine harap olur. Kocakarı, «erkeksizlik bir kötü» diye nasıl da kekelemişti. Öbür akşam geri dönse, eşyalarla avluya giriverse, kimbilir ne kadar sevinir fıkaralar.</p>
<p class="calibre1">Aynı, şeyleri öyîe arka arkaya, utanarak ve kızarak düşündü ki, yolun uzunluğunu hiç fark etmedi. Yokuşları atlayıp, düzdeki çayırlığa indiği zaman ay doğmuştu. Etrafına dalgın dalgın baktı.</p>
<p class="calibre1">Çayırlığın ötesinde berisinde, kısa ve çarpık dallarıyle, ağaçtan ziyade öylece kalakalmış insanlara benzeyen söğüt gövdeleri vardı. Birdenbire şoseyi gördü. Çayırlığın hizasından biraz yüksekte duruyor, iki ucu ağaçların arasında kayboluyordu.</p>
<p class="calibre1">Arabacı, şoseyi görür görmez, yabancı bir yerden evine dönmüş gibi ferahladı. Geniş kenarlı siyah şapkasını, alnından yukarıya iterek «Eşekliğin âlemi yok oğlum!» diye güldü. Şoseye çıkınca, beygirler kulaklarını dikip tırısa kalktılar. Sıcak ve sakin gecenin içinde, yol, dümdüz uzanıyordu.</p>
<p class="calibre1">NAM UĞRUNA</p>
<p class="calibre1">Scanned by hlecter</p>
<p class="calibre1">I</p>
<p class="calibre1">Baraj için gazetelerde çok lâf edildi. Konu üyük Millet Meclisin'e bile getirildi. Harcanan para, ilk hesapları aşmış, on katını bulmuştu. Müteahhidin, kodamanlarca kişisel çıkarlar yüzünden korunduğu, verilen avansların yapılan işi tutmadığı, bu sebeple zor altında bedel arttırımına gidildiği ileri sürülüyordu.</p>
<p class="calibre1">ç</p>
<p class="calibre1">Ayrıca, barajın kurulduğu yerin köylülerinden çeşitli dilekçeler yağmış, gereksiz yere, verimli toprakların su altında bırakıldığından, yok yere, şu kadar yüz köylü ailesinin göçmen olup dağılmak üzere bulunduğundan yanıp yakılınmıştı. Müfettişler gitti. Durum yerinde incelendi. Köylülere anlatılmağa çalışıldı ki, mesele bir plan meselesidir, ayrıca, memleketin geleceği meselesidir. Allahın izniyle devletin gücü, hükümetin kolu uzundur, hiç kimsenin göçmenliği söz konusu olamaz ve de bu hükümet eşek yerine at bağlamak niyetiyle iktidardadır. Verimli topraklarını bırakanlara, daha verimli topraklar verilecek, kerpiç evlerin yerine tuğla, beton evler yapılacaktır.</p>
<p class="calibre1">Barajın yapımı uzun sürdüğünden, dosyası ka-r yükünü aşmış, deve yüküne ulaşmıştı. Eğer yeni</p>
<p class="calibre1">Bayındırlık Bakanı, işe sıtkile sarılmasaydı, deve yükünden kara vagon yüküne atlayacağı şüphesizdi.</p>
<p class="calibre1">Dosyada plandan geçilmiyordu. Rakam dizisine değme elektrikli beyinlerin güç yetiresi kalmamıştı. Çünkü, on yılın on bütçe tartışmalarında bu baraj konusu didiklenmiş, yedi Bayındırlık Bakanı, her yıl biteceğine namus yemini etmişti. Bakanlar, alışmışlardı. Lâfın burasında, yemini kısa kesip hemen geleceğe atılıyorlar, bir kez duvarı örülüp, yükseltilip, suya gem vurulunca, oraların nasıl kalkınacağını, 560 bin hektar toprağın, sulanıp, 68 bin kektarlık alanın taşkınlardan nasıl kurtulacağını, 163 milyon kilovat elektrik elde edilip, çevreye bol ve ucuz enerji sağlanacağını söylüyorlardı. Ayrıca bu elektrik enerjisi komşu vilâyetlerde, nice nice fabrikaların yoktan var olmasını sağlayacak, bacalarını nazlı nazlı tüttürecekti.</p>
<p class="calibre1">«Atalarımız ne demişlerdir, «sabırla koruk helva olur» demişlerdir! İstenilen, biraz sabırlı olunması, dişlerin sıkümasıydı. Bunun için muhtaç olunan güç, koca Tanrıya şükür, damarlardaki soylu kanda yeterince vardı. Sözün burasında, çoktandır, vatanseverlikten ayrılıp, kökü dışarda yıkıcı muhalefete geçen satılmışlar «Sıtmayı napalım, sıtmayı?» diye bağı-rıyorlardı ama kim kulak asar? Bakanlar, soldaki sıralara acımayla, ayıplamayla, hattâ biraz iğrenerek bakıyorlar, «Dedete sayesinde, sıtmanın oralara yaklaşması söz konusu olamaz arkadaşlar, bozguncular, sabotajcılar, psikopatlar şunu bilsinler ki bu devlet, uçaklar aracılığıyle mazot bombalarını atıp, sıtma kaynaklarını söndürmek gücünde-dir. Fazladan, büyük dostlarımızın uzmanları, plancılan ve de kurmayları da yanımızdadır ve de bu fikirdedir» karşılığını veriyorlardı. (Sağdan alkışlar...Soldan «yuh!», «Sen onu babana yuttur», «Hani bu barajdan köylere içme suyu verilecekti ? Mazot mu içecekler?» sesleri...)</p>
<p class="calibre1">Nihayet, günlerden bir gün «Baraj tamam!» müjdesi Ankara'ya telefonlarla, telgraflarla ulaştı. Ankara'dan, bütün yurt yüzüne ajansın gayretiyle yayıldı.</p>
<p class="calibre1">Açılma töreni, mayıs ortalarında bir pazar günü yapılacak, vanalardan geçen su, kanala alınarak türbinleri döndürecek, ampulleri yakıp filitrelerin temizlediği içme sularını, yakın köy çeşmelerinden akıtacaktı.</p>
<p class="calibre1">Elçiliklere, gazetelere, bazı kurumlara davetiyeler yazıldı.</p>
<p class="calibre1">Konukları, stebin ortasında yaratılmış kocaman gölde gezdirecek sandallar, kamyonların sırtında dağdan aşırılarak baraja getirildi. Büfede kuş sütünden başka her şey hazırdı. Müteahhidin, başmühendisin, genç mühendislerin içleri içlerine sığmıyor, «Aman bir aksilik olmasın» diye çavuşlar, şirketin demirbaş işçileri, sağa sola seyirtiyordu.</p>
<p class="calibre1">Müteahhit, Amerikan Kolejini bitirmiş, Amerika'da mühendis olmuştu. Taahhüt işlerine girişi, devletin dış dostluklarına denk düşmüş, az zamanda, rakiplerine yetişip hepsini geride bırakmıştı. Kendisiyle yakın iş arkadaşlarının, açılma günü, smokinler, haramların uzun etekli tuvaletler giymelerini kararlaştırdığı halde, üç gün önce bundan caymış, törene katılacağını umduğu, Amerikan elçisine onur vermek için, mühendis takımının kovboy kılığına girmesini, kadınların da sırtlarına birer alacalı gömlek, bacaklarına birer soluk blucin geçirmelerini istemişti. Ayaklarda, Teksas çobanlarının yüksek ökçeli bıçkın çizmeleri olacak, boyunlara çiğ renkte mendiller dolanacaktı. Kenarları birer karış genişlikte, sivri tepeli, rengârenk şapkalar iyi bir rastlantıyle bir Amerikan pazarında ele geçmişti. Bu kılığa, kalçaları döğen toplu nagant tabancaları da isterdi amma, hem bulunması zordu, hem de çoğu mühendislerin taşıma izni yoktu.</p>
<p class="calibre1">Müteahhit Şaban Bey, aynada, sarılı kırmızılı koca mendili boynuna bağlarken, tıpa tıp kendisi gibi giyinmiş yedi yaşındaki oğlu Türker Yurdakuler'e sevgiyle baktı. Oğlanın belinde bir kaim kemer, kemerde iki oyuncak tabanca asılıydı. Bileklerine meşin bileklikler geçirmiş, ayağına mahmuzlu çizmeler giymişti. Bunların hepsinde kabartma öküz kafaları vardı. Türker Yurdakuler, «Hiippiii!» diye nağralanıp tabancalarını hızla çekince, daha müthişi, bunları, filimlerin en usta kovboyları gibi, parmaklarında fırıldak gibi çevirince Şaban Beyin gözleri yaşarıverdi.</p>
<p class="calibre1">Şaban Bey, kendini bildi bileli, yüreğinin yufka-laşmaması için roman moman okumaz, açıklı filimlere, sulu vodvillere hiç gitmezdi. İnancına göre bir müteahhit, enaz bir başkomutan kadar acımaz, çelik kadar sıkı, taş kadar duygusuz olmalıydı. Müteahhit demek, insafsız demekti. Yalnız oğluyla karısını —bir de varsa metresini— bu yasanın dışında tutabilirdi.</p>
<p class="calibre1">Türker Yurdakuler, kovboy nağralarıyle kana-peden koltuğa, koltuktan puflara atlarken, karısı Seval Hanım da geniş kenarlı şapkasını tepesine oturtup, giyimini tamamlamıştı. Şaban Bey, aynaya son defa baktı. Yanakları pençe pençe kırmızı olduğu halde, suratı karayağızdı. Kalın kaşları, burnunun üstünde sımsıkı, birleşiyor, ince bıyıkları, ablak yüzünü orta yerden kara bir çizgiyle ikiye bölüyordu. Çenesi dört köşeydi. Boynu, boğazı, ancak karakucuk pehlivanlarında görülebilecek kadar kalındı, kat kattı. Yüzündeki kırmızı lekelerden karaciğeri bozulmağa başlamış, boğazlı adamlardan olduğu anlaşılıyordu.</p>
<p class="calibre1">Serçe parmağında, kocaman bir pırlanta şövalye yüzük, ağzının sağ tarafında dört tane altın diş vardı. Uzun boyu, kalın kesimiyle işçilerin beğenisini, çavuşlarla kâtiplerin, hattâ sezdirmemeye çalıştıkları halde, mühendis arkadaşların ürkek saygısını kazanmıştı.</p>
<p class="calibre1">İşçiler, doğum yerlerine göre, patronlarından söz ederken, «yiğit», «koçak», «pelvan», «kostak», «efe», «keleş» diyorlardı.</p>
<p class="calibre1">Karısı Seval Hanım: «Nasılım, baksana bey?» deyince, Şaban Bey, omuzu üzerinden gözlerini kısarak baştan savma baktı.</p>
<p class="calibre1">— İyi... Çok iyi... Dolaşıver hadi... Büfeye göz at! Denizi geçip derede boğulmayalım? Şaban Bey, emirlerinin kılı kılına yapılacağım bilen adamların güveniyle, karşılık beklemeden evin geniş balkonuna çıktı.</p>
<p class="calibre1">Balkon, tepenin ortasında, baraj hizasındaydı. Altında, vadinin derinliği vardı. Mühendis evleri sağa doğru uzanıyordu. Lojmanlar çoktan yıkılmış, ayak yollarının izleri silinip süprülmüştü. Her şey, Vekil Beyle yüksek konukları ağırlamak için hazırdı.</p>
<p class="calibre1">İşçiler, barajın iki yanında, gölgelerde oturuyorlardı.</p>
<p class="calibre1">Son gündelikleri vermeyerek açış törenlerini kalabalıklaştırmak, Şaban Beyin önemli buluşla-rındandı.</p>
<p class="calibre1">Şaban Bey, işçilere, törende giymek, sonra geri vermek üzere Sümerbank keteninden birer tulum yaptırma fikrini kabul etmediğine nerdeyse pişman olacaktı. Boşu boşuna pintilik etmişti. «Denizi geçip derede boğulursak ben sana sorarım dümbük!» diye azarladı kendini, dişlerinin arasından, hırıl hırıl...</p>
<p class="calibre1">«İşçilere lâcivert, çavuşlara, taşeronlara haki ketenden tulumlar... Hattâ mühendis arkadaşlara da birer tulum, amma ak ketenden giydirilecekti. Halt ettik! Hay Allah belâsını versin!» Suç, Başmühendisindi. Herif, golf pantalon, gömlek (mont-gomeri), kalın bot (Çörçil) giyilmesini ileri sürmüş, kafaya da, mantarlı kolonyeller geçirilmesinde enikonu direnmişti. Suratını astı Şaban bey... «O zaman da biz bu kılığa giremezdik. Giremeyince Amerikan elçisine yaranamazdık! Bir adam nasıl bir avanak olmalı ki, boş yere para harcamak... Hiç bir çıkarı yokken!» Altın dişlerini şimşek gibi ışıldatarak sırıttı.</p>
<p class="calibre1">Vekil Beyin, bayamnı da getireceği bildirilmişti Ankara'dan... Güzel...</p>
<p class="calibre1">— Seval!...</p>
<p class="calibre1">— Efendim!</p>
<p class="calibre1">— Kesilecek kordelâlar... —Hazır...</p>
<p class="calibre1">— Patlatılacak şampanya şişesi...</p>
<p class="calibre1">—Aklın yattı mı sonunda?</p>
<p class="calibre1">—Yatması, Vekil Beyin hammı gelirse...</p>
<p class="calibre1">Denize gemi indirir gibi vanalar açılırken, barajın duvarında şampanya şişesi patlatmak fikri Seval Hanımındı. Sinemaların dünya havadislerinde birkaç kere görmüştü bunu...</p>
<p class="calibre1">Salt gemi indirirken yapılıyordu Avrupa'da ama, olsun! Batılı davranıştı. Kurban kesmek gibi kanlı alaturkalıktan bin kat kibar!</p>
<p class="calibre1">— Bence, hanım gelmese de yapılabilir. Vali Beyin hanımı keser kordelâyı o zaman...</p>
<p class="calibre1">— Haltettin şimdi... Vekil Beyin yanında vali karısı kaç para eder?...</p>
<p class="calibre1">— Kadın varken, kadın açar! Avrupa'da böyledir bu... Gördün ya, sinemada geçen gün...</p>
<p class="calibre1">— Boş ver! Sinema oynatmıyoruz, resmen baraj açıyoruz! Vekil Beyin hammı varsa, şişeyi patlattırırsın, yoksa cebinde kalır elli panganot...</p>
<p class="calibre1">Seval Hanım, kocasını büsbütün yadırgıyordu böyle konuşurken... Biraz kabaydı Şaban Bey, biraz hoyrattı amma hoyratlığından pek yalanmaz olmuştu, yaş ilerledikçe...</p>
<p class="calibre1">«Bağlılık belirtisidir» demişti işten anlar ahbaplarından biri... «Başka çöplüklerde eşinmediğinin belirtisidir. Buldun da bunuyor musun?» diye azarlamıştı.</p>
<p class="calibre1">Hoyratlığı moyratlığı iyi, hoş da pintiliğini yumuşatamamıştı bir türlü... Aslında pinti bile sayılmaz. Sıralı sırasız saçar paraları, inciğe boncuğa... Cafcaflı, sarı sırmalı, sarı yaldızlı bir şey gördü mü, almamazlık edemez! Evi doldurur kaba saba süp-rüntülerle... Bereket, hevesi çabuk geçer de, aramaz ardını... Türker Yurdakuler, bunları bir haftaya varmadan kırıp döker de, kurtulur taşra alaturkalığından Seval Hanım!</p>
<p class="calibre1">— Beğenmedin mi elli pangonotu?... Beş gündeliktir. Gün doğuştan, gün batışa kadar kazma kürek sallayacaksın!</p>
<p class="calibre1">Şampanya şişesi, süslenmiş bir kurban koçu gibi, büfenin üstünde tek başına duruyordu. Yanında kırmızı, sarı kordelâ bobinleri... İşlemeli bir gümüş makas... Seval Hanım, geçerken bakıp suratını astı. Alaturkalığın, taşralılığın hiç bir çeşidini sevmiyordu. «Fırsat elverir de, insan Avrupalı âdetlere uymaz mı?» İçini çekti. Kocası kabaydı adamakıllı...</p>
<p class="calibre1">Ruh bakımından yontulmamıştı. «Nasıl okumuş kolejde, nasıl bitirmiş? Amerika'da nasıl başarmış mühendis diplomasını cebe atmayı?» Tutuk konuşuyordu İngilizceyi biraz... Sıkıntı çekiyordu, mektupları, prospektüsleri, anlaşmaları sökmekte...«Salt İngilizce mi, Türkçe de okumaz! Başı ağrıyormuş.» «Gözlük ister» dediydi doktor Nuri Bey... Sertliği gidermiş yüzünün... Şaban Bey, bunun için yanaşmamıştı gözlük takmaya...</p>
<p class="calibre1">Seval Hanım, son zamanlarda, çok daha küçümsemeye başlamıştı kocasını... Körpe mühendis Kıral Bey, kendisini inatla göz hapsine alahberi... Pikniklerde, yalnız kalmalarından yararlanarak, içini çekiyordu derin derin... Bozuk yollarda, yardım bahanesiyle kolunu tutuyor, avucunun ürpertici sıcaklığını, damarlarına kadar geçirmek ister gibi, belli belirsiz sıkıyordu. Rüyasına bile girmeğe başlamıştı oğlan son zamanlarda... Kocasının hoyratlığından hoşlanmasında, bu rüyanın etkisi vardı. İnce adamdı</p>
<p class="calibre1">Kıral Bey, sinema artisti kadar güzel nişanlısı, yolunu gözlediği halde, kendisiyle bu kadar ilgilenmesi Avrupa kibarlığmdandı. Dağbaşı, kadınsızlığın geçici hevesi dese, haddine mi düşmüş ayda ikibin lirayı ancak kazanan zibidinin... Aynalara bakıp, kendisini olgun kadın olarak beğendikçe, körpe oğlanın aklım başından aldığına inanıyor, uzaktan uzağa analık duygusuna benzer (pöh, ne analığı!) acıma bile duyuyordu. Günahtı, elin körpe yavrusuna ümitler vermek?... Çünkü kıyamet kopsa razı olmayacağına, ateşi söndürmeğe yanaşmayacağına güveniyordu nedense... Bu güvenin sınırsız gücünü gördükçe de güveniyordu kendine... Biraz gönül eğlendiriyordu.</p>
<p class="calibre1">Aslı aranırsa, bu «şampanya şişesi kırmak» fikri Kıral'ındı. Hattâ bunu söylerken «Siz kesersiniz elbette kordelâyı... Şişeyi de kırarsınız! Kırarsınız, çünkü kırmak, sizin insafsız tabiatınızda var Seval Hanım! Gülmeyin, denediğimden biliyorum» demişti.</p>
<p class="calibre1">— Baraja bir bakayım dedim, Seval sultan, şimdi gider gelirim!</p>
<p class="calibre1">Şaban Bey, döşeme tahtalarım sarsarak çıktı.</p>
<p class="calibre1">Salonda, masalar birbirine bitiştirilerek soğuk büfe hazırlanmıştı. Herşey taptaze şipşirin, bol boldu. Daha beride kristal bardaklar, çeşitli kadehler, arkada, şişe yığınları duruyordu. Çatallar, kaşıklar gümüştendi.</p>
<p class="calibre1">—Size yardımım dokunabilir mi efendim?</p>
<p class="calibre1">Seval Hanım ürpererek döndü. Kıral, kovboy filimlerinin en parlak jönü gibi eğildi kapıda...</p>
<p class="calibre1">—Siz misiniz? Gitmediniz mi baraja?</p>
<p class="calibre1">—    Ne işim var?</p>
<p class="calibre1">Gözlerim, kamaşmışlar gibi kırpıştırarak hayranlıkla, tutkuyla bakıyordu:</p>
<p class="calibre1">—    Hiç bir yardımım dokunamaz    mı size?.. Çok sevinirim!</p>
<p class="calibre1">—    Yok bişey... Tamam sanırım!    Seval hanım, kapılara    ürkek göz attı:</p>
<p class="calibre1">—    Baraja gitmemeniz dikkati çekmesin? Ararlarsa...</p>
<p class="calibre1">—    Bırakın!</p>
<p class="calibre1">Eldivenini çıkarıp yaklaştı:</p>
<p class="calibre1">—    Harikasınız! Durunuz bir    dakika.. Hayır,    bu    kadar uydurma şeylerle, bu kadar</p>
<p class="calibre1">ince... Bu kadar zarif... Bu    kadar    güzel olmak,    başka    hiç bir kadının harcı değildir. Hiç bir</p>
<p class="calibre1">kadının... Yemin ederim!</p>
<p class="calibre1">Uzatılan eli, tutup öptü. Dudaklarım çekmiyor, belli belirsiz kımıldatıyordu.</p>
<p class="calibre1">—    Bırakın... Oh bırakın    Kıral    Bey...    Delir-diniz    mi    ?</p>
<p class="calibre1">—    Delirmek... Bilmem!    Af buyurun!.. Eli bırakmıyor, mıncıklıyordu:</p>
<p class="calibre1">—    Delirmek... Evet, herhalde...    Böyle bir şey olmalı...</p>
<p class="calibre1">—    Kıral abi...</p>
<p class="calibre1">Türker Yurdakuler içeri dalmış, Kırali görünce duraklamıştı. «Hippiii!» diye bağırıp, tabancalarını genç mühendisin karmna dayadı. Kıral Bey, fırsatı kaçırmadan hemen çocuğun önüne çömeldi. Koltuk altlarından tutup hafifçe kaldırdı. Önce yanaklarından, sonra boynundan öptü. Bunu yaparken koklar gibi derin derin soluyor, Seval Hanıma baygın baygın göz süzüyordu.</p>
<p class="calibre1">Seval Hanımın içi gıcıklandı. Boğazı kuruyu-verdi. Dudaklarını, üst üste yalayarak gözlerini yumdu. Çocuğun böyle koklanarak öpülmesi, çok uzak, çok edepsiz şeyler hatırlatmış, yüzüne ateş basmıştı. Bu kadar körpe bir oğlanın, bu koklamaları bu kadar ustaca yapabilmesi için hangi çenberlerden geçtiğini, nice usta ellerden ders gördüğünü, biraz şaşkın, biraz da darılmış düşündü. Yüzünü astı.</p>
<p class="calibre1">—    Anneni çok seviyor musun Türker Yurdakuler?</p>
<p class="calibre1">—    Çok...</p>
<p class="calibre1">—-Öpüyor musun?</p>
<p class="calibre1">—    Öpüyorum.</p>
<p class="calibre1">•    — Neresinden ?</p>
<p class="calibre1">— Rica ederim Kıral Bey... Saçmalıyorsunuz. Türker Yurdakuler, şaşırmıştı. Bu şaşırmada,</p>
<p class="calibre1">annesinin sesindeki telâşın da payı vardı. Kıral aldırmadı:</p>
<p class="calibre1">—    Neresinden diyorum?</p>
<p class="calibre1">—    Yanaklarından...</p>
<p class="calibre1">—    Başka ?</p>
<p class="calibre1">—    Kıral Bey...</p>
<p class="calibre1">—    Neden efendim? Bu da mı yasak? Türker Yur-dakuler'in öpmesi de mi? Hadi Türker. nereden başka? Gıdığından öpmez misin?</p>
<p class="calibre1">—    Öperim!</p>
<p class="calibre1">—■ Boynundan?...</p>
<p class="calibre1">—    Kıral Bey...</p>
<p class="calibre1">—    Şaşırtmayın çocuğu    rica    ederim!    Boynundan?</p>
<p class="calibre1">—    Öperim!</p>
<p class="calibre1">—    Çok yaşa yavrum! Dünyanın en mutlu insamsın...</p>
<p class="calibre1">Aşağıdan yukarı baktı:</p>
<p class="calibre1">—    Siz de Seval Hanım, dünyanın en kıyıcı kadınısınız    !</p>
<p class="calibre1">—    Sapıttınız mı siz bugün?</p>
<p class="calibre1">—    Bugün bayram! Bugün herkes için bayram,    benim    için    ölüm    günü...</p>
<p class="calibre1">—    Niçin efendim?</p>
<p class="calibre1">—    Bir daha bir arada bulunmak fırsatı, elime    belki    hiç    geçmeyecek...</p>
<p class="calibre1">—    Neden? Yeni işimizde yok musunuz?</p>
<p class="calibre1">— Yeni işimiz Adana'da... Siz şantiyeye gelemezsiniz ki artık... Ayda yılda bir karşılaşırsak karşılaşırız! Nasıl yaşanır? Büsbütün alıp başımı gideyim, mutsuzluğumu, uzaklarda kendi kendime çekeyim, diyorum arada sırada... Gücüm yetmiyor! Beni asıl bahtsız eden... Amma, ne faydası var açıklamanın?..</p>
<p class="calibre1">—    Evet!.. Neymiş sizi asıl bahtsız eden?</p>
<p class="calibre1">—    Size karşı neler duyduğumu anlatamamak, hayatımı, en küçük isteğiniz karşısmda, ölüm tehlikelerine duraklamadan atacağımı ispatlayamamak...</p>
<p class="calibre1">Türker Yurdakuler, nağralanarak dışarı fırladı.</p>
<p class="calibre1">Kıral Bey, bir dizi yerde kala kalmıştı. Böyle durmak, kovboy-şövalye kılığıyle hiç de gülünç görünmüyordu.</p>
<p class="calibre1">Seval Hamm, uğruna acı çeken yakışıklı delikanlıyı uzanıp kaldırmamak için kendisini zor tuttu. Birden telâşlandı:</p>
<p class="calibre1">—    Çıldırdınız mı? Biri gelirse... Kalkın... Kalkın hadi!..</p>
<p class="calibre1">—    Bir söz! Yalvarırım Seval Hanım, bir zerre umut...</p>
<p class="calibre1">—    Kalkın rica ederim!</p>
<p class="calibre1">—    Nolursa olsun, benim için kötü şeyler düşünmeyeceksiniz. Beni merhametle hatırlayacaksınız. Sadece bunu istiyorum sizden... Sadece bu kadarcık..</p>
<p class="calibre1">—    Neden kötü düşünecekmişim? Kalkın hadi... Nolur kalkın!.. Merhameti de nereden çıkardınız?</p>
<p class="calibre1">Delikanlı, ayak sesleri duyup fırlayınca hemen rahatladı:</p>
<p class="calibre1">—    Merhametlik neniz var? Gençsiniz. Geleceğiniz patlak... Dünya güzeli nişanlınız yolunuzu bekliyor...</p>
<p class="calibre1">—    Hayır!.. Sözünü etmeyin onun!.. Geçti! Çoktan geçti. Tanıdığım bütün kadınlar, siz var olmadığınız için girebildiler hayatıma... Sizinle beraber de çıkıp gittiler! Yalvarırım size... Bir küçük umut kırıntısı dileniyorum! Bir dost düşündüğünüz zaman, beni hatırlayacağınızı... Bir hizmet gerektiği zaman, nerde bulunursam bulunayım beni çağıracağınızı.. ■ Hayatımı duraklamaksızın istemenizi yalvarırım!.. Vaadeder misiniz?</p>
<p class="calibre1">—    Çocuk gibisiniz vallahi! Nereden çücarıyörsünüz bunları?..</p>
<p class="calibre1">—    Söz verin bana... Söz verin, bir anda dünyanın en mutsuz adamı olmaktan kurtulup, dünyanın en mutlu adamı olacağım! Yalvarırım!</p>
<p class="calibre1">— Yalvarmağa ne lüzum var! İyi arkadaşlık ettik burada... Aylardır hoş vakit geçirdik. Elbette sizi hatırlayacağım!</p>
<p class="calibre1">—    Herhangi bir tanıdık gibiyse... Hayır, istemiyorum!.. Bir sadaka bile değil bu... Dünyanın en büyük duygusunu tokatlamak...</p>
<p class="calibre1">---Nereden çıkarıyorsunuz?..</p>
<p class="calibre1">Pencereye doğru yürüdü:</p>
<p class="calibre1">—    Saçma...</p>
<p class="calibre1">Kıral arkasından gitti. Burası, dışardan da kapıdan da görünüyordu. Eğilip, kadının ensesine dudaklarını yapıştırdı. Davranıp kurtulmasın diyerek kollarını dolamış, elleriyle memelerini tutmuştu.</p>
<p class="calibre1">— -Delirdiniz mi? Bırakın Kıral... Bırak diyorum! Of, acıtıyorsun canımı!</p>
<p class="calibre1">— Söz... Söz... Söz vereceksin Seval. Ölüyorum, görmüyor musun?</p>
<p class="calibre1">Seval, hızla döndü. Nolacağını gerçekten kes-tirememiş, dudak dudağa geldikleri zaman da iş işten geçmişti. Bütün suç, açılma töreni heyecanında, bayram sevincindeydi.</p>
<p class="calibre1">Barajla beraber, Seval Hanım da, yani ünlü müteahhit Şaban Yurdakuler Beyin kıl üstünde duran aile mutluluğu da bitmişti.</p>
<p class="calibre1">Türker Yurdakuler, ıhtırdığı bir işçinin sırtında, «Hippiii»! diye nağralar atarak,</p>
<p class="calibre1">tabancalarını havada sallıyordu.</p>
<p class="calibre1">*</p>
<p class="calibre1">Şaban Yurdakuler Bey, arkasındaki mühendislerle, yeni ele geçirdiği bir düşman başkentini dolaşan, meydan savaşında, ordusuna kendisi kumanda etmiş bir kirala benziyordu. Hattâ, böyle bir kıral-dan daha kasıntılıydı.</p>
<p class="calibre1">Taş, demir, beton gücüyle dağdan dağa uzatılmış kuşak, gerçekten heybetli görünüyor, güneşte, sarı saçlı bir genç kızın gergin karnı gibi, insana cinsel yürek oynaması veriyordu.</p>
<p class="calibre1">Şaban Yurdakuler Bey, ayaklarının altındaki doğa gücünü, bir dünya pehlivanının çektiği el-ense gibi derisinde duyarak, kelepçe vurduğu suya baktı. Tepelerin arasında, yazın cılız bir köy deresi kadar küçülen Ağa suyu, burada, duvarların dibinde gittikçe koyulaşan korkulu bir deniz parçası haline gelmişti. Hafif bir esinti, suyun yüzünü ürperterek geziniyor, kıyıda köpüklü dalgacıklar yapıyordu. .</p>
<p class="calibre1">—    Yelken açabilir miyiz,    başmühendis?</p>
<p class="calibre1">—    Boğaz rüzgârlıdır. Gerekirse açarız!</p>
<p class="calibre1">—    Çok çabaladık amma,    Nazmi Bey, memlekete    bir    büyük    eser    kazandırdık.</p>
<p class="calibre1">— Eser sizindir kardeşim! Ne    kadar zorlanıp yorulduğunuza    ben    tanığım!</p>
<p class="calibre1">— Yorulmak bir şey değil! Öyle boktan işler oldu ki, işte şimdi sana açıklıyorum, hanıma bile söylemedim temelde... Dünyamn dibinden öbür yüze varacağız da, sağlam toprağı bulamayacağız sandım!</p>
<p class="calibre1">— -Doğrusunu ister misiniz? Benim de ödüm koptu.</p>
<p class="calibre1">— Kaç gece sabahladım uykusuz... Hanım diyor ki, «Ne var yahu!» Ben diyorum ki, «Yok bi-şey!», «Hayır var sende bişey!», diyorum «Yat aşağı! Karışma elinin hamuruyle erkek işine... » Karı milleti akıllı olmaz. Çünkü saçı uzun, aklı kısadır. Buna karşılık sezgilidir haspalar. Hele bizimkinin sezgisi... Sırası gelir bir lâf eder. Sanırsın ki, bildiğimiz keramet! «Bizi boşla da hey karı, bakıcılığa soyun, milyonları vur savuş!» derim, güler. Keramet amma, boşuna keramet değil, bizim koparıcılığımızı bilir bir keramet! Huyumdur, bir işe sıvandım mı,</p>
<p class="calibre1">pençemi ciğerine salarım. Çekip almadan bırakmam! Olmaya ki, bileğimizi baltayla koparıp almalı! Benim sezgilerim de kötü sayılmaz haaa... Ben, nah şuncacıkken, çevremde pire zıplasa, bilirdim ossaat! Biz, kaçın kurasıyız arkadaş! Başına geleceği bir yıl öncesinden kestiremeyene ben adam bile demem! Çünkü, kestiririm şıp diye, Allahıma şükür! Hangi işde ekmek var, hangi iş avara, bakmadan bilirim. Kül yutmayacaksın bu cenabet teahhüt işlerinde... Tetik davranacaksın bir.. İkinciye, zanaatın, operatörü olacaksın! Nedir zanaat? Kimi der, «Altın bilezik» kimi der, «ekmek parası aracı!» Boş ver ekmek parasına, altın bileziğe kardaşım! Eğer iş altın bileziğe dayansa, herkesten önce avanakların sıradan çıkıp, karun kesilmesi gerekmez mi? Ben onu, bunu bilmem! İşle karı birdir. Karıyı, nasıl usta binici gibi kollar, yaban terbiyesi almış hayvanı kendi zagonuna alıştırırsan, işi de öylecene kavrayacaksın! Girdisini çıktısını gözden kaçırmak yok! Ne denilmiştir, «kocasını denemeyen karı ruspuluk edemez» denilmiştir.</p>
<p class="calibre1">— Biz, zanaatımızı, kırk yıl denemişiz koca Tanrıya şükür. Bu yüzden, kocasını sınamayan karı ruspuluk edemez sözüne duraklamadan inanmışız! Babadan öğüdüyüm ben... Karıyı zaptedemedin mi, evi ocağı, bağı bahçeyi, sığırı koyunu da zaptedemezsin! Çabalamak boşunadır. Candan maldan olduğun çabaya gider, çünkü şıp diyerekten... Biz neden metres filân peydahlamayız, çünkü karı, genç sayılır daha... Sen otlarsan, o da girişir...</p>
<p class="calibre1">—    Estağfurullah...</p>
<p class="calibre1">—    Bunun estağfurullahı.    mestağfurullahı    yok!..</p>
<p class="calibre1">Doğrusu budur bunun! Benim sözüm harbi... Ne denilmiştir, «iğneyi kendine, çuvaldızı başkasına» denilmiştir. Dur hele... Nedir o?.. Nedir dedim Nazmi Bey?..</p>
<p class="calibre1">—    Hangisi efendim?</p>
<p class="calibre1">—    Hangisi?.. Yahu bizim    lâfımız davulcu    şeyi gibi    gürültüye    mi    gitmekte    yahu?</p>
<p class="calibre1">«Süprüntü istemez, baraka maraka görmeyeceğim» demedim mi ben size? Nedir o karşıdaki moloz?</p>
<p class="calibre1">-Hangisi, Şaban Bey? Haa, o mu? Araç-ge-reç ambarımız...</p>
<p class="calibre1">—    Ne aracı? Nasıl gereç?    Gereç-araç mı    kaldı? Götürülsün,    yerlerine    istiflensin</p>
<p class="calibre1">demedim mi? Bunlar, istasyona indirilip Ankara'ya gönderilecek değil iniydi ?</p>
<p class="calibre1">—    Değerlisinden başladık, buradakiler değersiz öteberi... Topladığımız ambalaj tahtaları, kumlu muşambalar, eski torbalar, kırık-dökük... kazma, kürek hurdaları, çalışmayan bir iki motor... İki kam-yonluk, bilemediniz üç kamyonluk öteberi...</p>
<p class="calibre1">—    Daha iyi ya... Kaldırmaz mı şuncacık şeyi adam? Uçurarak    götürmez mi?</p>
<p class="calibre1">—    Son günü, iki kamyon bırakmıştık. İkisi de söz birliği etmiş    gibi bozuldu.</p>
<p class="calibre1">Kasabadan arattım, ilâçlık için yok! Kamyonet bile bulamadık.</p>
<p class="calibre1">—    İnsan bir traktör koşturur, furgona atar.</p>
<p class="calibre1">—    Nerde Beyim! Hepsi bilmem ne çekiyormuş!.. Soran olursa    çocuklar tembihli...</p>
<p class="calibre1">«Orman askerî kulübesi» denilecek...</p>
<p class="calibre1">—    Bak ona bir diyeceğim yok! Orman askeri bizi ilgilendirmez. Tembihlediniz mi sıkıca?</p>
<p class="calibre1">—    Tembihledik!</p>
<p class="calibre1">—    iki lâfı bir araya getirebilir mi eşşoğlular!..</p>
<p class="calibre1">—    Yazması, okuması var Musa Çavuşun! Bileceksiniz, Topal    Musa... Ambar bekçisi...</p>
<p class="calibre1">—Ne bileyim! Aklım başımda mı benim? Topala kaldıksa işimiz iş!..</p>
<p class="calibre1">— 'İyi tanırsınız! Hatırlayacaksınız! Ambar hırsızlarını tutturmuştu.</p>
<p class="calibre1">—    İyi iyi... Zati böyleyizdir! Denizi geçer, derede boğuluruz.</p>
<p class="calibre1">—    Kamyonların ikisi birden bozulacağı, kimin aklına gelir!</p>
<p class="calibre1">—    Gelmeli. Bugünü de atlatsak hayırlısıyle... —Üzülmeyin!    Siz alışıksınız    da</p>
<p class="calibre1">gördünüz! Eser</p>
<p class="calibre1">o kadar yüce, o kadar büyük ki, konuklardan hiç biri gözlerini barajımızdan ayıramaz.</p>
<p class="calibre1">— İnşallah diyelim! Ben gazetecilerin dillerinden korkarım! Nereden çıkardılar bu demokrasi belâsını yahu! Eskiden ne güzeldi. Edebini bilirdi gazeteci, çizmeden yukarı çıkmazdı. İster misin barajı bir yana bıraksınlar da, işçi takımının kılığını dola-sınlar dillerine... İkişer metre paçavra alıp donatmadık da haltettik!</p>
<p class="calibre1">— Kalabalık gelecekler. Hiç meraklanmayın! Çavuşlar da ayrıca tembihli... Yanaştırmayacaklar kılıksızları buralara... Karşı tepelerde duracak çoğu... Sorarlarsa «komşu köylerden gelenler» denecek!</p>
<p class="calibre1">—    İnşallah diyelim de, hayır olsun! Amerika'-daki işçileri gözümün önüne    getiriyorum</p>
<p class="calibre1">da, buradaki hımbıllarla böyle bir eseri nasıl meydana getirdiğimize şaşıyorum. Hayır, eminim ben... Bu millet adam olmaz! Çünkü onurlu değil! Şuncacık onuru olan, şu kılıkta gezinir mi? «Para biriktireceğim» diyerek soğan ekmekle sürünür mü? Aynaya hiç mi bakmazsın rezil? Adamlıktan çıkmışsın! Pintilik olur amma, bu kadar mı olur!</p>
<p class="calibre1">—    Haklısınız!</p>
<p class="calibre1">—    Bir de kanallarda bozukluk olursa... Vanalar    haltederse...    Atmalı    insan    kendini</p>
<p class="calibre1">şuraya, gürleyip gitmeli... .</p>
<p class="calibre1">—    Sanmam! Denedik kaç kez! Saat gibi...</p>
<p class="calibre1">—    Belli mi olur birader! Bu günü bir atlatsak yüzümüzün    akıyle...    Bir atlatsak...</p>
<p class="calibre1">Canımdan usandım!</p>
<p class="calibre1">«Hippiiü!» diye naralanarak, iki elinde iki tabancayla Türker Yurdakuler yaklaşıyordu. Şaban Bey, gözlerini kısarak baktı. «Vay kö-poğlusu! Şuna, hele şuna!. Tammasam, Amerikalı der, geçerdim!» diye kasıntıyla güldü.</p>
<p class="calibre1">II</p>
<p class="calibre1">Araba kervanının boru sesi duyulduğu zaman, saat on buçuğa geliyordu. İlk araba, doruktan beriye devrildi. İriliğinden, karalığından, yanda çırpınan küçük bayraktan, vekil arabası olduğunu anlayıp toprak yola doğru seğirttiler. İkinci, üçüncü araba da iri-karaydı. Belli bişey: Valinin... Üçüncüsü herhalde Amerikan elçisinin... Ya da, Amerikan elçisi önde, vali arkada...</p>
<p class="calibre1">Şaban Bey, telâşla arandı:</p>
<p class="calibre1">— -Kıral Bey... Oğlum Kıral!.. Kıral dedim yahu... Nazmi Can, senin Kıral tutkalcıyı görememekteyim! Aman haaa...Elçiye «hoşgeldin!» diyecekti, tercümanlığı üstüne aidiydi! Hani ya?</p>
<p class="calibre1">Nazmi Bey de bakındı, ellerini boru yapıp, yamaçları inleterek ateşe düşmüş gibi bağırdı:</p>
<p class="calibre1">— Kıral Bey! Oğlum tutkalcı!... Nereye bulaştın Kıral ağa!..</p>
<p class="calibre1">Kıral Bey de, vadiyi dolduran otomobil kornalarının çeşitli sesleriyle davranmış, şapkasını tutarak koşuyordu.</p>
<p class="calibre1">Arabalar, barajın sapağında bir an durdular. Müteahhit Şaban Bey, ne dediyse dedi, öndeki otomobile girdi.</p>
<p class="calibre1">Kıral Bey, kimsenin inmediğini, kervanın büfeye doğru yöneldiğini anlayınca koşmaktan vazgeçti. Belli etmemeğe çalışarak ellerini göğsünden, pantalon ağından geçirdi. Yolun ortasında, kazık gibi durmanın yakışıksızlığını anlayarak, bu kez de eve doğru koştu. Koştukça açılmış gibi sonuna doğru âdeta finişe girmiş, kapıya vekilin arabasından önce yetişmişti.</p>
<p class="calibre1">Seval Hanım da telâşla çıktı.</p>
<p class="calibre1">—    Ne var? Geldiler mi    Kıral?</p>
<p class="calibre1">—    Geldiler ruhum!</p>
<p class="calibre1">—    Aklım başımda yok!    Yüreğime    inmezse...    Mahvettin    beni...    Hayatımı    kırdın!</p>
<p class="calibre1">—    Günahımı alıyorsun    ruhum!    Mahvolman    daha    geride...    Seni seviyorum!</p>
<p class="calibre1">•    — Alçak!</p>
<p class="calibre1">. —Oh çok yaşa! Yiyeceğim seni... kıtır kıtır... Tüketeceğim!</p>
<p class="calibre1">—    Utanmaz!</p>
<p class="calibre1">— Oh diline sağlık... Bak bakalım sormaz mıyım bunların hesabını...</p>
<p class="calibre1">Döndü, ellerini iki yana yapıştırıp esas duruşa geçti.</p>
<p class="calibre1">Vekil Bey, hanımı, Amerikan elçisi önde, müteahhit Şaban Bey, bir adım sol gerilerinde yaklaşmışlardı. Şaban Bey, geniş kenarlı şapkasını çevirerek omuz başlarından bir şeyler anlatıyordu.</p>
<p class="calibre1">Seval Hanım, kendisini toplayıp kervana bakınca irkildi. Bu kadar kalabalık geleceklerini kes-tirememişlerdi. Büfe yetmezse... Rezil olurlarsa... Düşecekmiş de, bir yere tutunmak istermiş gibi «Kıral!» diye inledi. Kıral, esas duruşta bir acemi er gibi dünyayı unutmuş, vekilin karısına dalmıştı. Kadın, orta yaşını çoktan aşkındı, doğuştan güzel olmadığı için mihrabı falan yoktu amma, olsun... Koskoca bir vekil karısı... Defterdeki yeri henüz boş!...</p>
<p class="calibre1">—    Kıral! Kıral diyorum!</p>
<p class="calibre1">—    Haaa! Bir şey mi dediniz ruhum?</p>
<p class="calibre1">—    Yetiştiremezsek... Kalabalık bunlar...    Hani,    elli kişiyi    geçmez    diyordunuz?</p>
<p class="calibre1">—    Ben mi? Ben mi elli kişi demişim?    Yok    öyle    şey! Karıştırıyorsunuz!</p>
<p class="calibre1">Kıral Bey, ilkokuldan bu yana her işe karıştığı halde, hiç bir durumda suç yüklenmeye yanaşmaz, elinde tuttuğu bir şey için bile, «yok öyle şey» diye inkâra girişirdi.</p>
<p class="calibre1">Seval Hanımın şaşırmasına bile vakit kalmamıştı. Ancak sırıtarak eğitebildi.</p>
<p class="calibre1">— Hanımefendimiz... karım Seval! Tanıyorsunuz Seval, Vekil Beyefendimizin refikaları... Vekil Beyefendimiz... Büyük dostumuz Amerika Birleşik Devletleri'nin sayın büyükelçileri mister... -Kıral'a gözlerini belerterek fısıldadı-: Çevirsene Kıral oğlum, neden apıştın?</p>
<p class="calibre1">Kıral, büyükelçiye, yeni sevgilisini eğilerek tanıttı.</p>
<p class="calibre1">Eller öpüldü. Saygılı konuklar balkona alındı. Buyurun karşılığında, Seval Hanım inler gibi emretti gizlice:</p>
<p class="calibre1">—    Kıral!.. Şişeyi koştur...</p>
<p class="calibre1">• — Şişeyi mi ruhum? Hangi şişeyi?..</p>
<p class="calibre1">—    Şampanya şişesini... -Az kalsın «budala» diyecekti-: Baraja... Çabuk!</p>
<p class="calibre1">Kıral, şişeyle kordelâları koşturunca gülümseyerek balkona geçti.</p>
<p class="calibre1">Vekil Beyefendi, yanında yer gösterdi.</p>
<p class="calibre1">—    Şöyle buyurun efendim! Size de minnettarız. Bu büyük eserin meydana gelmesindeki birleşik çalışmaya katıldığınız için... Bu dağ başlarında çile doldurmayı göze aldınız. Sayın eşinize destek oldunuz! Onun çalışmalarını hızlandırdınız. Zorluklan aşmasında umut verdiniz. İlerde bayındırlık tarihimizi yazanlar, fedakâr müteahhitlerimizle, onların kahraman hayat arkadaşlarından saygıyle söz edeceklerdir.</p>
<p class="calibre1">Bu memleket, kadınıyle, erkeğiyle beraber çarpıştı. Biz İstiklâl Savaşımızı kadınlı-erkekli kazandık. İktisat savaşımızı, sanayileşme savaşımızı da kadınlı-erkekli kazanacağız!</p>
<p class="calibre1">Bir garson içkileri, öteki, meze tepsisini gezdirdi. Seval Hanım, ucu yaldızlı sigaralarla, pahalı purolar dolaştırdı.</p>
<p class="calibre1">*</p>
<p class="calibre1">İşçilerin kötü kılıklıları karşı yamaca sürülmüş, ancak, pazarlıkları olup giyenlerin eve sokulmasına izin verilmi$ti. Bunlar, ağaç gölgelerine hemşehri kümeleri halinde çömelmişler, dikkatle balkona bakıyorlar, fısıldaşıyorlardı:</p>
<p class="calibre1">—    Bunlar toplanıp gelmişler ya, karıları neden alıp gelmişler?</p>
<p class="calibre1">—    Höst, alıp gelmek yok! Çünkü memur ka-, rısı, kocasından izin alır değildir.</p>
<p class="calibre1">—    Aman!</p>
<p class="calibre1">—    Evet i Başına buyruktur. Belki kocasına izin verirse verir.</p>
<p class="calibre1">—    Bak hele... Ben de, bu memur takımı, karıyı «yanısıra neden gezdirir?» dedimdi!</p>
<p class="calibre1">—    Başkaca gezdirecek aklı varsa... Senin karı böyle aynalı olsa, köyde koyar gelir miydin rezil ?</p>
<p class="calibre1">— -Tövbe olmaaz!</p>
<p class="calibre1">—    Gördün mü! Karı dilerse gelir, «Gelmem» derse, memur takımı    seslenemez!</p>
<p class="calibre1">— • Gelmezlenmesi neden?</p>
<p class="calibre1">—    Şunu, kendi başına çıkaramayana, bey oğlum ne demeli? Vardır kocasından uğurun bir işi... Bunun köyünde komşu oğlan hiç mi yok ki, sen bunu böyle sormaktasın ağa?</p>
<p class="calibre1">—    İyiymiş nolacaksa!.. Kalsa da kârlı, gelse de... Vay ki, dünyaya    memur karısı</p>
<p class="calibre1">gelmek varmış?</p>
<p class="calibre1">—    Ya çektiği sıkıntıyı napalım, el uşağının yırtıp paralamalarını?...</p>
<p class="calibre1">— Rezillenme sefil Ahmet, memur karısının girdisinden çıktısından haberin varsa, bilmediğin yok demektir. Söyle bakalım, bunların hangisi paşa?</p>
<p class="calibre1">—    Paşa yok!</p>
<p class="calibre1">—    Paşa yok mu? Hele avanak! Ya bu kadar taksi, paşasız gelir mi? Varmıştır ve de bunlardan biri paşaymıştır.</p>
<p class="calibre1">—    Oğlum, askerlik etmedin, beyi bilmezsin, paşayı bilmezsin! Paşa kısmı, asker urbasını emekliye geçmeden çıkarabilemez ve de paşa kısmının pantalonunda kızıl sırma olur ki, gözler bakmaya güç yetiremez! Benim gördüğüm, bunların içinde paşa yok! Varsa, Vali Paşa varmıştır. Hemi de şu kel kafa herif. Vali Paşa olsa gerek!</p>
<p class="calibre1">—    Paşa dedin ya...</p>
<p class="calibre1">—    Paşa dedikse, askeriye paşası demedik, başıbozuk paşası dedik.</p>
<p class="calibre1">—    Hangisi daha üstün, askeriye paşası mı, başıbozuğun vali paşası mı?</p>
<p class="calibre1">—    Başıbozuk paşası, askeriye paşasından daha üstün olabilemez! «İki başıbozuk paşasına, bir askeriye paşası» diyeyim de, sen anla!</p>
<p class="calibre1">—    Bakır onluk etmezmiş. vali paşalık öyleyse... Pekiy, bunun, kasım kasım kasılmaları neyin nesi? Hele şuna, hele! Hele şişinmeye! İçtiği nedir, arada bir yuvarladığı? Erik pestili hoşafı mı?</p>
<p class="calibre1">—    Tüh yüzüne! Pestil hoşafı nasıl bir söz? Halisinden üzüm şarabı ki, bir yudumuna dünya pehlivanları güç yetiremez!</p>
<p class="calibre1">—    Vay başıma! Karılar da içi-içivermekte kar-daş! Gâvur mu bunlar?</p>
<p class="calibre1">—    Hey oğlum! Asrîlikte ve de Gazi Paşa çağında, gâvur. Müslüman ayrıntısı kaldı mı Ne demiş Gazi Paşa kötü Yunanı İzmir'de, İzmir denizine dökünce?.. «Ferman ettim, bundan böyle Müslüman, dilediği kadar şarap içer, yarın öte dünyada, Arasat meydanında, koca kantarın dibinde, günah benim boynuma» demiş, yenme sevinciyle...</p>
<p class="calibre1">—    Ah, ne kadar iyiymiş...</p>
<p class="calibre1">—    İyi olmaz mı?</p>
<p class="calibre1">—    Ya köylünün günahı? Köylünün yaza çıkmaz işlerini de yüklenmekte mi, yeri cennet olası Gazi Paşamız?</p>
<p class="calibre1">—    Höst rezil! Fıkara Gazi Paşamız, köylünün rezilliğini nasıl yüklenebilirmiş! Boş yönüne, sevinç şaşıntısına gelip, «yüklendim» demesiyle, ezilsin mi altında tahtabiti gibi pıtadak?</p>
<p class="calibre1">—    Orası da var ya arkadaş! Bizim günahımıza dağlar mı dayanır?</p>
<p class="calibre1">—    Dayanmaz, ne ağzına!..</p>
<p class="calibre1">Herifler, birine çok eğlenceli bir oyun oynamışlar gibi, avuçlarının içine gülüverdiler.</p>
<p class="calibre1">Müteahhit Şaban Beyin, dünyayı görecek gözü kalmamıştı. Fırsat buldukça, yatak odasına koşuyor, aynanın karşısına geçip, yazılı söylevini kaldığı yerden okumağa, okuduğuna uygun el, kol sallamalarını uygulamağa çabalıyordu. Söylev çekmenin, büsbütün acemisi değildi amma, şimdi, örsle çekiç arasında kalmışlığın bunaltısını duyuyordu. «Ah nolaydı, olaydı, ya Vekil Beyefendi geleydi, elçi gelmeyeydi, ya dost büyükelçi geleydi de Vekil gelmeyeydi, o zaman kolaydı. Şimdi ikisi de burada... öp babanın elini... Söylevin, şişi-kebabı yakmayanı çekilecek... hem iç çabalamadan, hem dış destekten dem vuran, en karışığı, en cenabeti... Nerede kaldık yahu! Her biri 31.800 beygir gücünde motor olup, her biri üçer türbin... Ve de 100 metreden düşen suyla dönerekten... Bu santrallar iki parçadan meydana gelip, 60.000 kilovattık birinci parça, her ne kadar, bundan 13 yıl önce bir firmaya ısmarlanmış ise de, araya savaş girmesiyle kuruluş 1947'ye kadar durmuş, Truman yardımı, Marşal planından yararlanılarak Türk - Amerikan işbirliği sayesinde...</p>
<p class="calibre1">—    Burada mısınız Kıral?</p>
<p class="calibre1">— Kıral mı? Ne kiralı? -Şaban Bey boş bulunarak, mühendis Kıralin adını, gerçek taçlı kıral sanarak, kabasına çuvaldız batırılmış gibi, hoplayıp hızla dönmüştü-: bir kıral eksikti, tüh Allah belâsını versin! Ne var Seval, ödümü yarayazdın?</p>
<p class="calibre1">—    Vekil Beyefendi kalktılar! «Hadi!» buyurdular!</p>
<p class="calibre1">—    Oldu mu ya? «Avut şunu biraz» demedim miydi    ?</p>
<p class="calibre1">—    Nasıl avutayım? Tuhafsın Bey!</p>
<p class="calibre1">—    Git, de ki... «Memişhanededir, şimdi gelecek», deyiver. Höst, dur, olmaz! Hiç gerekmez...</p>
<p class="calibre1">Kâğıtları, ceplerine öfkeyle sokarak yürüdü.</p>
<p class="calibre1">Vekil Beyefendiyle, dost devlet büyükelçisi hazretleri önde, hanımları bir adım arkada, ötekiler rütbe sırasıyle ikişerle, üçerlekol, baraja doğru yürümüşlerdi.</p>
<p class="calibre1">Mühendis Kıral, Şaban Beyin hanımının yanında gidiyor, Allahın hikmetine bakmalı ki, her adımda dirseği, Seval Hanımın memesine dokunuyordu.</p>
<p class="calibre1">Mırıl mırıl söylev ezberlemeğe çalışan müteahhit Şaban Bey, dünyayı görecek durumda değildi, «altı tane 100 ton saatlik kazan, altı tane her biri</p>
<p class="calibre1">25.000 kilovathk türbo alternatör.. -Dizine vurdu elini hırsla-... Ya gerisi? Gerisi dedim, teres! Alternatör gruplarıyle kazanlar, aynı aks üstünde tertiplenmiş olup, santralın ana ve yardımcı kuruluşları yükseltici transformatorlar ve çift baro sistemli, 66 kilovathk açık hava şarter alanı bir arada bulunmakta... Yıllık enerji üretimi, şimdilik 600 milyon saat-kilovat olarak...</p>
<p class="calibre1">Vekille, büyükelçi, barajın ortasına gerili kırmızı kordelânın önünde durunca, Şaban Bey hop-layarak yetişti.</p>
<p class="calibre1">Gümüş makas, al bayrakla örtülü masanın üstünde parlıyordu. Sıcak domuzuna artmış, esinti inadına kesilmişti.</p>
<p class="calibre1">Müteahhit Şaban Bey, kendisini ölü sessizliğin tam ortasında bulunca toparlandı.</p>
<p class="calibre1">«Nolacak düm-bük! sınava mı çekilmektesin, diploma mı verecekler bunlar?. Yuvarla gitsin!» diyerek, kâğıdı cebinden çıkarmayı bile gerekli görmeden, tepeleri gümbür-detmeğe başladı:</p>
<p class="calibre1">— Sayın vekilimin, sayın refikaları hanımefendimiz... Dost Amerika'nın sayın elçisinin sayın refikaları hanım, sayın valimin sayın refikaları hanım... Ve de bu sevinçli bayramımıza katılmak lütiünda bulunan aziz konuklarımız, bayanlar baylar.. Hepinizi saygıyle selâmlarım! Barajımıza hoş geldiniz! Sayın vekilim, «Barajım» dedimse, söz gelimidir, ağız alışkanlığıdır. Aslında siz ve de elçi dostumuz, kendi eserinizin üstündesiniz! Çünkü, eser bizim değil, sizindir. Siz emrettiniz, biz emirlerinizi yerine getirdik. Biz birer emir eriyiz! Kutsal güç, siz büyü-ğümüzündür. Evet, şu anda kendi eserinizin üstünde</p>
<p class="calibre1">bulunuyorsunuz! On üç yıl önce burada, şimdi durduğunuz yerde, çamur vardı, batak vardı, sıtma vardı, yani ölüm vardı. Şimdi hayat var! -gittikçe açılıyor, kendi sözlerine kendisi de şaşarak, coştukça coşuyordu-: Şimdi durduğunuz yerde, kimi zaman akmağa üşenecek kadar cansız, kimi zaman çevreyi batıracak kadar densiz bir dere akmaktaydı. Biz. onu barajımızla gemledik. Yurt hizmetine soktuk. Bunu nasıl yaptık? Yapacak gücü nereden bulduk? Siz Vekilimizden bulduk. Yanlışlarımız oldu, bağışladınız. Yardım istedik, esirgemediniz! Umudumuzu yitirdik, umut, gücümüz tükendi, güç verdiniz! Biz, Ata'mızın çocukları... Ata'mızın izinde... Yürüdük, arkadaşlar... Yürüdük sayın Vekilim! yürüyeceğiz. Bu eser ne ilktir, ne de sondur. Bu eser, sıradaki eserlerden birisidir. Daha yüzlerce... Daha binlerce...</p>
<p class="calibre1">Tam bu sırada, önce noldu anlaşılmaz, ince bir bağırtı, sonra, ağırca bir şeyin suya düşmesinden çıkan ses duyuldu.</p>
<p class="calibre1">—    Biri düştü!</p>
<p class="calibre1">—    Çocuk!</p>
<p class="calibre1">— Evlâdım! Türker Yurdakuler!.. Müteahhit Şaban Bey, bu son haykırışa kadar, söylevinin kesilmesine kızmıştı. Karısının sesini tanıyınca, öndekileri iki yana savurup barajın korkuluğuna koştu.</p>
<p class="calibre1">Evet, oğlu, ciğerparesi, ömrünün varı, sülâlesinin sürgüsü elden gidiyor muydu? Evet, Türker Yurdakuler, debelene debelene batmakta, kovboy şapkası, kendi parasıyle yaptığı yalancı denizin yüzünde, bir kuğu yavrusu gibi süzülmekteydi.</p>
<p class="calibre1">— Yavrum gitti! -Seval, kendini yerden yere atarak yırtınıyordu-: Koşsana Kıral! Atlasana!.. Nerdesin Şaban? Ödlek herif, nerdesin?</p>
<p class="calibre1">—    Aman bir ip!..</p>
<p class="calibre1">—    Sandallara koşun!</p>
<p class="calibre1">—    Yok mu, yüzme bilir    bir    yiğit?</p>
<p class="calibre1">—    Kurtaran on panganot...    Yüz panganot... Herkes, sağa sola koşuyor, kimi</p>
<p class="calibre1">parmaklığa</p>
<p class="calibre1">abanmış, çaresizlikle çırpmıyordu.</p>
<p class="calibre1">Baraj, Orta Anadolu'da olduğundan, dere yüzgeçlerinden hiç birisi, küçük denize benzeyen baraj gölünün bulanık sularına atılmayı göze alamamaktaydı. Bu ürkeklik, suyun derinliklerinden çok, duvarın su yüzünden altı metre kadar yüksek oluşundan ileri geliyordu.</p>
<p class="calibre1">Her kafadan bir ses çıkarken, işçi kalabalığı dalgalandı, birisinin korkuluğa çıktığı «Hayda bre!» diye naralanarak, kendisini suya attığı görüldü. Ceketsizdi, sırtında yamalı gömlek, bacaklarında uzun paçalı don vardı.</p>
<p class="calibre1">Tabanları kamyon lastiğinden kalın pençeli eski kunduralarını, barajın üstüne bırakmıştı.</p>
<p class="calibre1">—    Kimdir o?</p>
<p class="calibre1">—    Ha davran hemşeri m!</p>
<p class="calibre1">—    Aman yetiş!</p>
<p class="calibre1">—    Yetişirsen cennetliksin kardaş!</p>
<p class="calibre1">—    Ağlama bacım, biri atladı!</p>
<p class="calibre1">—    Kimdir yahu? Hızır peygamber midir?</p>
<p class="calibre1">—    Bilmem!</p>
<p class="calibre1">— 'Kimdir, demekteyim, kimdir?</p>
<p class="calibre1">—    Bilmem.</p>
<p class="calibre1">—    Nasıl bilmezsin? Musa Çavuş!..</p>
<p class="calibre1">—    Hangi Musa Çavuş?</p>
<p class="calibre1">— -Ambar bekçisi...</p>
<p class="calibre1">— Vay köpoğlu vay! Hele namussuz topal! Kırk yılın iti, bakalım, bir av tutar mı?</p>
<p class="calibre1">— -Tutar ki arkadaş... tutar, hiç bakmaz. Çünkü, yıl uğursuzundur!</p>
<p class="calibre1">Gerçekten, Yunus peygamberi şu kadar yıl, karnında konuklayan mübarek yunus balığı gibi, Musa Çavuşun suya dalmasıyle, Türker Yurdakuler oğlanı, kolundan kavrayarak su yüzüne çıkarması, bir olmuştu.</p>
<p class="calibre1">—    Aman bre, kaptı aldı!</p>
<p class="calibre1">—    Aman bir ip, kuşak atalım!</p>
<p class="calibre1">—    Hay anan öle Musa Çavuş!</p>
<p class="calibre1">— Bırak kuşağı! Baksana, avını verecek avanaklardan mı herif?</p>
<p class="calibre1">—    Hele marazlıya, hele...</p>
<p class="calibre1">—    Marazlı ama, yüzgeçliğiııi napalım ?</p>
<p class="calibre1">—    Yahu, neredendir bu Musa Çavuş, Karadeniz'den mi?</p>
<p class="calibre1">—    Hiç olur mu kardaş, fındığa adam gibi    «fındık» diyen    herif...</p>
<p class="calibre1">—    Yaa?</p>
<p class="calibre1">—    Gâvur İzmir'in oralardansa, bilmem!</p>
<p class="calibre1">— Tamam, gâvur İzmir'in sünger dalgıcıdır bu... — ■ Yoksa ne ağzınaydı efendi, bulanık sulara, su yılanı gibi dalaraktan, küçük beyimizi toparlayıp almak...</p>
<p class="calibre1">— Bir marazlı Musa değil, Hızır peygambermiş n olacaksa...</p>
<p class="calibre1">—    Say ki, Türker Yurdakuler Beyi aslında    çekip almadı,    devlet kuşunu kaptı.</p>
<p class="calibre1">— Ne verir Şaban Bey, şimdicik buna, böyle kurtarmalık?..</p>
<p class="calibre1">— -«Ne verir», nasıl bir soru? Dilesin dileğini, alsın muradını...</p>
<p class="calibre1">Musa Çavuş hiç zorlatmadan, suyu şıpırdat-madan, kıyıya doğru balık gibi yüzüyor, paçalı donu, arada bir balık karnı gibi güneşte ışıldıyordu.</p>
<p class="calibre1">Başta, başmühendis olmak üzere birtakımları, , Musa Çavuşun yöneldiği yere doğru koştular.</p>
<p class="calibre1">İlk şaşkınlığı atlatan gazete fotoğrafçıları, çatır tır resim çekmeğe girişmişlerdi.</p>
<p class="calibre1">Genç mühendis Kıral Bey, koşuda herkesi geçerek yetişti. Musa Çavuşu karşıladı, yumruklar-casına göğsünden itip Türker Yurdakuler'i kaptı, kendisi atlayıp kurtarmış gibi kasıntıyle taşıyarak yürüdü. Niyeti, Seval Hanıma böyle görünmekti. Kadının, çoktan bayıldığını bilmiyordu.</p>
<p class="calibre1">Bereket doktor, yalancı fedakâr âşık numarasını uzatmadı. Çocuğu, önce bacaklarından kaldırıp, yuttuğu suların birazını çıkarttı, sonra sunî soluklamaya girişti.</p>
<p class="calibre1">Şaban Bey, aklını başına daha toplayamamıştı. Çocuğunun çevresinde, tabanı yanmış it gibi fırlanıyor, «Kurtuldu mu? kurtulduysa, dilesin istediğini, alsın muradını!» diye böğürüyordu:</p>
<p class="calibre1">Vekil Beyle, büyükelçi telâşsız, yaklaşmışlardı. Çocuğa bakıp tehlike kalmadığını anlayınca, Şaban Beyi tuttular:</p>
<p class="calibre1">— Şaban Bey! Gözünüz aydın, kurtuldu yavrucak! dediler.</p>
<p class="calibre1">Şaban Bey, karşısındakinin Vekil Beyefendi olduğunu anlayınca, hemen esas duruşa geldi.</p>
<p class="calibre1">— -Kurtuldu mu? Sayenizde kurtulmuştur Vekilim! Eğer kurtulduysa... Sayenizdedir...</p>
<p class="calibre1">— «Kurtulduysa,» yok! Kurtuldu. Baksanıza. Pembeleşiyor yanakları...</p>
<p class="calibre1">—    Sâyenjzdedir! -Elçiye acele döndü-: Sağol! Senin    de    sayende...</p>
<p class="calibre1">—    Kimdir bu fedakâr arkadaş ?</p>
<p class="calibre1">Vekilin bu sorusuyle, herkes Musa Çavuşa baktı.</p>
<p class="calibre1">Musa Çavuş, zayıf gövdesine sımsıkı sarılmış, kaput bezinden yamalı içliği, kaput bezinden yamalı dönüyle harap, acıklı, biraz da utangaç duruyor, kestane renkli yorgun gözlerini yerden kaldırmıyordu.</p>
<p class="calibre1">Şaban Bey, «Hıhhh» diye inleyerek atıldı. Bir an, Musa Çavuşu kucaklayacak gibi yaptı, sonra hızla çekilip, Vekile döndü:</p>
<p class="calibre1">—    Musa Çavuştur, Vekilim! Allahtan sonra güvendiğim adamdır. Ambar bekçisi Musa Çavuştur! Beni ihya ettin Musa Çavuş! Dile dileğini...</p>
<p class="calibre1">—    Estağfurullah Beyim! Türker Yurdakuler Beyimiz,    boşuna    telâşlandırdı seni... Bebe</p>
<p class="calibre1">olduğundan aklı ermedi! İlerden baktım, korkuluğa çıkmakta... Baktım, düşse gerek... Baktım, durmanın sırası değil... Seğirttim amma, ulaşamadım! Sıtma kötületmese, ulaşırdım Allah sayesinde...</p>
<p class="calibre1">Türker Yurdakuler, gözlerini açtı. Çevresine, önce dalgın baktı. Sonra, dehşete kapılmış gibi, var gücüyle «Anneee!» diye inledi. Şaban Bey, bunu duyunca, oğlunun kurtulduğuna kesinlikle inanıp hopladı:</p>
<p class="calibre1">—    Yavrum! Yurdakuler!.. Türker!.. Hamdolsun kurtuldu, Vekilim! Kurtuldu hamdolsun!</p>
<p class="calibre1">Bu sırada, bir kadın çığlığı, vadiyi baştan başa çınlatıp, kayalarda inim inim yankılandı:</p>
<p class="calibre1">—    Evlâaadnm! Türker'im, Yurdakuler'im gittii!</p>
<p class="calibre1">— Aman annesi ayıldı. Yetiştirin yavrusunu!... Görsün de, inansın!</p>
<p class="calibre1">Ortalık yeniden karıştı, Şaban Bey, oğlunu kapıp koşarken, Başmühendis, Vekil Beyefendiye, açılış töreninin, öğle yemeğinden sonra tamamlanmasını teklif etti.</p>
<p class="calibre1">ü.-Musa Çavuş, döküntülerin doldurulduğu kulübenin önünde, güneşe uzanmıştı. Ayakları çıplaktı. Sırtında, yamalı, rengi belirsiz bir gömlek, bacaklarında, işçilikten kalma perişan asker kilotu vardı. Yün çoraplarıyle gömleğini, donunu, kasketini, kurumaları için çalılara sermişti. Elleri ensesinde, sırtüstü yatıyor, öğle güneşinin bütün renklerini sildiği, açık kül rengi göğe bakıyordu. Dalgındı. Avurtları içe çökük suratı, kaşık kadardı. Kara sakalı, şakaklarında kara saçlarıyle karışıyor, güneşten yanmış suratını, bu kara çerçeve büsbütün küçültüyordu. Dudakları, yer yer uçuklayıp çatlamıştı. Parmakları, bir deri bir kemikti. El-ayak bilekleri çöp gibi... Göğsü hışırtılarla kalkıp iniyor, sanki yorgunluktan solumuyor, soluklarından yoruluyordu. Görüntüsünden sıtmalı olduğu, sıtmanın da, domuzuna yakaladığı belliydi. Bir gün tutup, bir gün bnakan kara sıtma ki, tuttuğu günün sarsıntısını, ertesi gün atlamadığı için, iki haftadır, harlı bir ataşe girip çıkarak yaşıyor gibiydi. Bugün tutma sırası olduğu için, çoktan kavrayıp sarması, cayır cayır yanarak kıvrandırması gerekti ama, herhal suya girdiğinden gecikmişti namussuz... Gecikmişti ya, belindeki karıncalanma, kulaklarmdaki uğultu, şa-</p>
<p class="calibre1">kaklanndaki zonklama, boğazındaki kuruluk yerli yerinde... Gözleri karıncalanmakta, kafasının içi arı kovanı gibi vınlamakta... Olup bitenleri toparlamağa çalıştıkça, aklı büsbütün karışıyordu, «'Bizi ihya ettin', dedi, sağolsun Şaban Bey! Peki ihya etmek, neyin nesi?» Densizlik edip, suya düşen çocuğu atlayıp çıkarmıştı. «Çocuk kısmı ne bilsin?</p>
<p class="calibre1">Düşer, düşer! Suç anasında... »</p>
<p class="calibre1">Musa Çavuş, ayak seslerini duyunca, suratını asarak gözlerini yumdu. Bebeliğinden beri konuşkan değildi. Köy yerinde, yoksul takımı neyi, kimle konuşur? «Kötü lâf işitmeyim» derse, boynunu büküp dinleyecek! Söylenenlere kulak aşmasa daha iyi... Akıl erdirmeye çalışacak da nolacak? «Yoksul kısmının aklı ermesi belâdır ki, gayet yaramazdır» derdi, rahmetli babası... Körpeliği çoban kuyruk-çuluğunda, delikanlılığı çobanlıkta geçmişti. «Çoban milleti yoksun olur. Adam bulamazsın ki dağ başında yârenlik edesin? Yârenlik etmedin mi,    lâf demeyi de    unutursun,    lâf anlamayı    da.»</p>
<p class="calibre1">— Musa    Çavuş! Bakar    mısınız?</p>
<p class="calibre1">Musa Çavuş,    gözlerini açtı.    Şehir adamlarını    görünce,    telâşla doğrulmağa çalıştı:</p>
<p class="calibre1">— Buyur    beyim! Buyur!</p>
<p class="calibre1">Öndeki şişman herif, önce, Musa Çavuşu tepeden tırnağa süzdü, sonra çevresine baktı: — -Uyandırdık mı, Musa Çavuş?</p>
<p class="calibre1">— Yok beyim! Bu vakit uyku neymiş? Ötekilerin elinde, resim çeken makineler vardı. Arada bir, şurasını burasını kurcalıyorlardı. —-Doğum yılın kaç, Musa Çavuş? Musa Çavuş, hemen çömelime gelip, gözlerini</p>
<p class="calibre1">kırpıştırdı. Yüzündeki yorgun, zoraki gülümseme gitmiş, yerini tedirginliğin donukluğu alıvermişti. Paslı dilini, dudaklarından geçirdi: —-Doğum yılı... 1340...</p>
<p class="calibre1">—    Yaş kaç, bu hesapça?..</p>
<p class="calibre1">-—Yaş mı?.. Bilmem! Otuz mu, otuz bir    mi?</p>
<p class="calibre1">—    Memleket?</p>
<p class="calibre1">—    Memleket... Tokat, Amasya...</p>
<p class="calibre1">—    Tokat mı, Amasya mı?</p>
<p class="calibre1">—    İkisi arası... Çünkü bizim nahya, bir zaman Amasya'ya bağlıydı. Sonra Tokat'a verdiler.</p>
<p class="calibre1">—    Askerliğini nerede yaptın"?</p>
<p class="calibre1">—    Askerliği... Üçüncü Orduda... Biz,    «Üçüncü Ordu» deriz! Erzincan, Erzurum...</p>
<p class="calibre1">—    Yaya mı, atlı mı?</p>
<p class="calibre1">Musa Çavuş, kuşkulu, somurtkan, bir an durakladı:</p>
<p class="calibre1">— -Yayası, atlısı mı kalmış beyim?</p>
<p class="calibre1">—    Çavuşluğu anlamak istedim. Askeriyeden mi bu çavuşluk, yoksa işçilik üstüne mi?</p>
<p class="calibre1">—    Askeriye çavuşuyuz, sayende...</p>
<p class="calibre1">—    Askeriye çavuşuysan, okuman yazman var demektir.</p>
<p class="calibre1">—    Eh...</p>
<p class="calibre1">— • Gazete okur musun?</p>
<p class="calibre1">—    Okuruz bazı... Ele geçtikçe...</p>
<p class="calibre1">—    Hangi gazeteyi okursun?</p>
<p class="calibre1">—    Nolursa... Bulduğumuzu... Köroğlu,    Karagöz,    maragöz...</p>
<p class="calibre1">—    İyi yüzüyorsun maşallah!.. Tokat'ta    derin    sular var    mı    ki?</p>
<p class="calibre1">—    Eh...    Göller olur bizim oralarda... Yeşihrmak geçer topraklarımızdan...    Suya    girer</p>
<p class="calibre1">bizim    oranın    adamı, şuncacık bebeyken... Yüzgeçlik vardır bizde...</p>
<p class="calibre1">— -Ne kadar zamandan beri gurbettesin?</p>
<p class="calibre1">— 'Eh    epey...    Epey sayılır. Kısadır bizim oraların rençperliğiGurbetçilik    etmeden    olmaz.</p>
<p class="calibre1">—    Kimin    kimsen var mı köyde?.. Karıdan, uşaktan?..</p>
<p class="calibre1">—    Eh...</p>
<p class="calibre1">—    Ne demek «eh» ? Çocuk kaç tane ?</p>
<p class="calibre1">—    İkiydi biz bırakıp geldiğimizde... Koca    Tanrı almadıysa...</p>
<p class="calibre1">—    Çoktandır burada mısın ?</p>
<p class="calibre1">—    Eh... iki yıl, üç ay... beş gün...</p>
<p class="calibre1">— -Tanırmiydin müteahhit Şaban Beyi, eskiden? Yanında çalıştın mıydı, bundan önceleri?</p>
<p class="calibre1">—    Yok!..</p>
<p class="calibre1">—    Doğruca ambar bekçiliğine mi aldı    seni?</p>
<p class="calibre1">—    Yok!</p>
<p class="calibre1">—    İşçi girdin, sonra güvenini sağladın üstlerinin... Ambarda bekçi oldun?</p>
<p class="calibre1">—    Olduk sayende... Aslına bakarsan, duvarcı yamndaydı bizim işimiz... Sökdüktü epey zanaatı... Çabaladık, gönyeye, şavula akıl erdirdik az biraz, malaya güç yetireceğimiz sıra, taş düştü ayağımıza... Hastaneden çıkınca, Allah razı olsun, Şaban Bey, ambara alıverdi bizi...</p>
<p class="calibre1">Şişman herif kulübeye baktı. Resimciler pasa resim çekiyorlar, arada yere çömelip, arada taşlara, kütüklere biniyorlardı.</p>
<p class="calibre1">—    Bu mu ambar?</p>
<p class="calibre1">—    Yok beyim! Ambarı göçüldük kasabaya... Bunlar hurdalarımız... Kamyonlar bozulduğundan, kaldı.</p>
<p class="calibre1">—    Napacaksm bundan sonra ?</p>
<p class="calibre1">—    Şaban Beyimiz bilir! «Yazıhaneye uğra» de-diydi geçende... Domuz sıtma, koyuvermeyince, ne desen boş! Sıtma kötületti bizi, onbeş gündür beyim!</p>
<p class="calibre1">—    Kinin yutmadın mı?</p>
<p class="calibre1">—    Yuttuk sayende... Biz, kinin yuttuk ki, avuç avuç... Fazladan konyak rakısına koyduk, ayaza bıraktık da yuttuk ki, adamı Ezrail peygamberin pençesinden alır kininleri yuttuk!</p>
<p class="calibre1">Şişman herif, çevresine baktı. Resimcilere, kuruyan çamaşırları gösterdi. Onların da resimlerini aldılar nolacaksa...</p>
<p class="calibre1">—    Bahşiş verdi mi Şaban Bey sana?</p>
<p class="calibre1">—    Ne bahşişi ?</p>
<p class="calibre1">—    Çocuğu ölümden kurtardın?</p>
<p class="calibre1">—    Töbe çek beyim! Kurtarmak bizden ne kadar uzak! Kurtaran koca Tanrı... Koca Tanrı istemeyince kul kısmisi, parmak oynatabilir mi?</p>
<p class="calibre1">—    Hocalık da var mı Çavuş?</p>
<p class="calibre1">— -Hocalık ne ağzımıza bizim efendi? Ambarcılığı hak edebilsek...</p>
<p class="calibre1">—    Bahşiş verir vermeye, Şaban Bey sana... Benim anlamak istediğim: ne kadar verir? Ne demekte senin akim?</p>
<p class="calibre1">Musa Çavuş, yere bakarak kederle gülümsedi.</p>
<p class="calibre1">—    Ne kopar gönlünden Şaban Beyin? Nasıldır, cimri midir?</p>
<p class="calibre1">—    Tövbe, yok! Cimri ne demek? İyidir bizim Şaban Beyimiz! Yiğittir ki, eli gayetle açıktır.</p>
<p class="calibre1">Resimcilerden biri lâfa karıştı:</p>
<p class="calibre1">—    Bana kalırsa, Musa Çavuş, asıl yüklü bahşişi hanımdan alacak!</p>
<p class="calibre1">Musa Çavuş, hızla döndü. Bu sözden enikonu korkmuş gibiydi.</p>
<p class="calibre1">— Hayır! Hanımefendi, erkek işine kanşa-bilemez. Şaban Beyimiz... Serttir ki, bildiğin kara banttır!</p>
<p class="calibre1">—Yok canım! Bana sorarsan, hanım da tatlı serte benzer.</p>
<p class="calibre1">Musu Çavuş, güldüğünü eliyle saklayarak, kaşlarım çatmaya çabaladı:</p>
<p class="calibre1">— Tatlı sertlik, hiç sökmez Şaban Beyimize... Saygılıdır hanımımız ki, tekkesin yerin kızı kaç para?...</p>
<p class="calibre1">Şişman herif, biraz düşündü. Gözlerini kısmasından belli ki, takılmayı tasarlıyor birine... Takılmayı geçtim, düpe düz bulaşacak ki, kap kara...</p>
<p class="calibre1">Musa Çavuşun ürküntüsü arttı. «Suya hoplayıp adam kurtarmak, neyineydi senin rezil?» diyerek dudaklarım yaladı. «Neyineydi, haa?.. Hızır peygamber mi kesildin Şaban Beyin barajında?.. Tüh, anan öle avanak!» Birden, şişman herifi biliş çıkarmış, ürküntüsü dehşete dönmüştü. «Bunu biz nerede gördük, hay Allah. Bunu biz... Dur yahu, kasabanın yeni komseri değil mi?.. Polisler üstüne, canahcı bir komiser imiş ki, İstanbul'un kopuğu, bunun elinde öleyazmış... Ve de bunu sürüp çıkarana kadar, İstanbul kopuklarının başlarına, işler gelmiş ki, tarihlerin yazmadığı bir işler!... »</p>
<p class="calibre1">Şişman herif, kuruyan çamaşırlara gitti. Pantalo-nu alıp, bir zaman inceledi. Sonunda, iki parmağıyle tutup kaldınp, bir de resim çektirmesin mi?</p>
<p class="calibre1">«Tüh yüzüne sefil Musa!... Canım ala koca Tanrı ki, of demeğe meydan bırakmaya!..» Musa Çavuş, yokuşa sarıp hışlayarak gelenin Şaban Beyle jandarma Yüzbaşısı olduğunu tanı-masıyle «Hıhhh» diye sallandı bikez, kalkmaya davrandı, az kaldı ki, yığılakala kıç üstü... Kalkmak için debeleniyor, telâşını sezdirmemeğe çalıştığından, hoplayıp dikilemiyor.</p>
<p class="calibre1">— Konuştunuz mu, benim arslan Musa Çavuşumla? Sordunuz mu nereden öğrenmiş, böyle balık gibi yüzmeleri ?</p>
<p class="calibre1">—    Sorduk, öğrendik!</p>
<p class="calibre1">| — Neye bakmaktaydınız, biz yokuşa sardığımız zaman?.. Bir şey mi olmuş giyimlerine arslan Musa Çavuşumun?..</p>
<p class="calibre1">—    Yok! Bir şey olması mümkün değil ki, Şaban Beyefendi... Yamadan, asıl    kumaşı</p>
<p class="calibre1">seçip çıkarmanın imkânı kalmamış!..</p>
<p class="calibre1">— -Önceki bir iştir. Bundan böyle arslan Mu sa Çavuşum Allah sayesinde yoksulluğa tövbe edecektir. Ölene kadar, bey gibi yaşatmak boynuma borç...</p>
<p class="calibre1">— Sağolun! Haketti bunu pantalonsuz kahraman, bana kalırsa...</p>
<p class="calibre1">—    Pantalonsuz kahraman mı? Ne demek?</p>
<p class="calibre1">—    Ben taktım bu adı... Musa'dan iyi uymadıysa, para almam!</p>
<p class="calibre1">—    Para dedin de..-Şaban Bey, yan cebinden biraz kâğıt para çıkardı-: Buyur Musa Çavuş! Bu böylece, Vekil Beyefendimizin bahşişi... Sağolsun-lar. «İstemez, ben veririm!» dedim ya, dinletemedim! «Kahve içiversin Musa Çavuş efendi bizden» buyurdu. «Azımızı çoğa tutsun, üstümüzde ufaklık bu kadarmış» buyurdu.</p>
<p class="calibre1">—    Aman Beyim! Hiç olur mu? Ayıp!.. Hayır, hiç olmaz ve de gerekmez!</p>
<p class="calibre1">—    Şimdi ayıbettin köpoğlusu!.. Bu bahşişi kim veriyor, Vekil Beyefendimiz    veriyor!</p>
<p class="calibre1">Almamak ne demeğe gelir? Azımsamağa gelmez mi alçak! Al şunu, sok koyun cebine... Bakar ki, öküzün boyunduruğa bakması da öyle değil. Al dedim rezil, kap savuş!</p>
<p class="calibre1">Musa Çavuş utanarak aldı. Nereye sokacağını bilemeden öylece durakalmış, bir an, kulübeye gitmeği düşünüp yarı dönmüştü. Şaban Bey, şakacıktan çıkıştı:</p>
<p class="calibre1">—    Höst! Nereye savuşmaktasın elimden sefil Musa!.. Dur eğlen!.. -Pantalon cebinden bir deste para çekip uzattı-: Al, bu da bizden... bizden dedimse rezil Musa, hanımınki daha geride... Bundan böyle ambarın demirbaşısın ve de gündelikten aylığa geçmiş demirbaşısın ki, düpe düz memut sayılırsın! Üçyüz kaymayı her aybaşı cebe atacaksın ve de vergisini mergisini katiyen düşünmeyeceksin! Ne demektir bu böylece?.. Dörtyüz kayma demektir ki düpedüz mebusan aylığıdır!..</p>
<p class="calibre1">Başmühendis de yetişmiş, kimseye göstermemek istiyormuş gibi yapıp, parayı eline sıkıştırırken enikonu bağırmıştı.</p>
<p class="calibre1">—    Yaşşa Musa Çavuş! Özbeöz Türk kanından olduğunu görmemle bildimdi. Katıksız Türk cevheri olduğunu sana söylemedim miydi Şaban, Allah için tanıksın! Buyur, al şunu... İlerde seni Şaban Bey, kesene çavuşu yapmazsa, gel bana! Bak neler olur!.. -Şişman herife döndü-: Aslında kardeşim, böyle kam katıksız kardeşlerimizin omuzlarında yükselmektedir. Türkün şanı-şöhreti!.. Ben, onu bunu bilmem, vatan bunların yüzü suyuna durmaktadır! Türk oğlu Türk yiğitliğidir, bu Musu Çavuşun yiğitliği...</p>
</body>
</html>
