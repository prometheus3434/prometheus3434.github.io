<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Kemal Tahir - Göl İnsanları</p>
<p class="calibre1">İÇİNDEKİLER Göl İnsanları Çoban Ali</p>
<p class="calibre1">Gelin-Kadın Oyunu Arabacı Nam Uğruna Kondurma Siyaseti Bir Kodoşluk Hikâyesi Ferman Hoca</p>
<p class="calibre1">BİLGİ YAYINEVİ - ANKARA GÖL İNSANLARI</p>
<p class="calibre1"></p>
<p class="calibre1">Hamdi uyuyan arkadaşlarını uyandırmamağa çalışarak pantolonunu giydi. Paçalarını diz kapaklarına kadar sıvadı. Ceketini omuzuna alıp kulübeden dışarı çıktı.</p>
<p class="calibre1">Dışarda «Kırklar köyü harabesi» yamrı yumru duvarların gölgesi altında karmakarışık ve tembel görünüyordu.</p>
<p class="calibre1">Mezarlığın yanından kısa bir dua okuyarak geçip üstü sazlarla örtülü ahırın kapısını açtı. Eşekler birbirinin omuzuna dayanmışlar gibi yanyana duruyorlardı. Kapının açılmasına, içeriye birinin girmesine hiç aldırmadılar.</p>
<p class="calibre1">Hamdi:</p>
<p class="calibre1">— Gidinin tembel merkepleri! dedi.</p>
<p class="calibre1">Hayvanların samanını verip kapıyı sıkıca kapatarak geri dönerken parmaklanın çökük avurtlarında gezdirdi: «Üç gündür boş oturduk. Tıraş olmak istermiş» diye düşündü. San kıllı sert bıyıklarını çekiştirdi.</p>
<p class="calibre1">Köy harabesiyle mezarlığın ötesi çepeçevre ormandı.</p>
<p class="calibre1">Sabah oluyor, ağaçların tepesinde, bulutların</p>
<p class="calibre1">ve dumanların arkasında, aydınlık aşağıdan yukarıya doğru genişliyordu.</p>
<p class="calibre1">Kulübenin kapısında Bulgaryalı Deli İbrahim'le karşılaştılar.</p>
<p class="calibre1">İbrahim'in sırtında beyaz gömlek, ayağında uzun paçalı donu vardı. Elindeki teneke ibrikle aptest-ten geliyordu. Yüzü kaba ve çopurdu. Kırmızı çamurdan yapılmış bir heykele benziyordu.</p>
<p class="calibre1">Hamdi'yi görünce gülümsedi. Kocaman elini omuzu hizasında sinek kovar gibi salladı. Bu sıralarda ne kadar dikkat edilse yumuk gözlerinin içini görmek mümkün olmazdı.</p>
<p class="calibre1">—    Hayvanlara mı baktın Hamdi?</p>
<p class="calibre1">—    Saman verdim. Arkadaşlar daha    yatıyor</p>
<p class="calibre1">mu?</p>
<p class="calibre1">—    Bir Mustafa uyandı, cıgara içiyor.    1 Arka    arkaya içeri girdiler.</p>
<p class="calibre1">Kulübe, yıkılmış bir evin temel duvarlarım sazla örtmek suretiyle üstünkörü, acele yapılmıştı.</p>
<p class="calibre1">Kapıyı Deli İbrahim'in iri gövdesi kapattığından, çatıya yakm yuvarlak camdan başka da pencere olmadığı için «Ağazade» dedikleri Mustafa'nın yüzü karanlıkta kalıyor, sigara içtikçe sivri çenesi kırmızı bir aydınlıkla yanıp sönüyordu.</p>
<p class="calibre1">Hamdi:</p>
<p class="calibre1">—    Merhaba Ağazadem, dedi, erkence cigaraya sarılmışsın.</p>
<p class="calibre1">Mustafa paketi uzattı:</p>
<p class="calibre1">—    Siz de yakın bakalım!</p>
<p class="calibre1">—    Eyvallah!</p>
<p class="calibre1">Hamdi sigarayı aldıktan    sonra    kapsız    yorganların    altmda    uyuyanları ayağıyla dürttü:</p>
<p class="calibre1">—    Hey, Kurubacak    Mehmet davran...    Haydi    Recep    gün    duğuyor.</p>
<p class="calibre1">Kurubacak Mehmet'le Recep gözlerini uğuştu-ra uğuştura gerinip oturdular.</p>
<p class="calibre1">Hamdi kenardaki sandıktan iki ekmek çıkardı. Toprak zeminin yarısından itibaren küçük pencereye kadar uzanan sedirin üzerine koydu. Tenekeden aldığı beyaz peynir kalıbını havada tutarak salamura suyunu süzerken:</p>
<p class="calibre1">—    Salih, örtüyü ser    ulan!    dedi.</p>
<p class="calibre1">Salih sedirin üstünde tek başına yatıyordu. On iki yaşında idi.</p>
<p class="calibre1">Gürültüden uyanmış kocaman siyah gözlerini kırpıştırarak, etrafına bakmaya başlamıştı. Saçları üç numara makineyle kesildiği için, başı, incecik boynu üzerinde daha yuvarlak görünüyordu.</p>
<p class="calibre1">Hamdi, ağır davranmayı hiç sevmezdi. Hemen kızdı:</p>
<p class="calibre1">— Aptal aptal bakarsın! Vazgeçtim sofra örtüsünden... Kes şu ekmekleri...</p>
<p class="calibre1">Salih, pantolonunu ayağına süratle çekti. Ağzı daima açık duran paslı bir sustalı çakı ile ekmeği dilmeğe başlayınca, Hamdi tekrar çıkıştı:</p>
<p class="calibre1">—    Bak! Yin.e elini, yüzünü yıkamadan    ekmeğe yapıştın, soysuz!</p>
<p class="calibre1">—    Unutmuşum Hamdi Ağa!</p>
<p class="calibre1">Salih, ön sırada bir dişi noksan olduğu için ıslık çalar gibi konuşuyordu.</p>
<p class="calibre1">Sedirden atladı. Kapıdan çıkarken Deli İbrahim ensesini yavaşça tokatladı:</p>
<p class="calibre1">—    «Unutmuşum» olur mu? Sana kaç kere tenbihledi. '</p>
<p class="calibre1">Gözlerini küçülterek çocuğun arkasından baktı:</p>
<p class="calibre1">—    Sonra pişmanlık çekersin. Bu yaşta    gurbete çıkmışsın... Kendini    toplamazsan</p>
<p class="calibre1">sürünürsün... Temizlik imandan gelir.. Değil mi Hamdi?</p>
<p class="calibre1">—    Öyle...</p>
<p class="calibre1">İbrahim birdenbire Hamdi'ye döndü:</p>
<p class="calibre1">—    Bu sabah yüzünü sen de yıkamadın    Çerkeş. Lâkin ayıp değil. İnsan    oğlusun...</p>
<p class="calibre1">Nasihat vermeden yaşayamazsın...</p>
<p class="calibre1">Hamdi bir şeyler mırıldanarak peyniri altı parçaya böldü. Dilimlerin üstüne koydu. Kurubacak Mehmet kıpırdanan bir örümcek gibi, kısa kolları ve ince bacakları ile hâlâ geriniyordu. Kendi kendine: «Şu Bulgaryalı, lâfı dikine, doğrusuna söylüyor, tam muhtar olacak herif» dedi.</p>
<p class="calibre1">Yemekten sonra eşekleri semerleyip, semerlerin iki yanma birer küçük küfe astılar. Omuzlarına kürekleri alarak yirmi beş merkepten ibaret kervanı «Kırklar köyü harabesi»nden deniz kenarındaki kumluğa doğru sürdüler.</p>
<p class="calibre1">Oradan Terkos gölü kıyısına çakıl taşıyorlardı.</p>
<p class="calibre1">Deniz ve göl, kulübeye yarım saat çekiyor, yol ormamn içinden geçiyordu.</p>
<p class="calibre1">Hafif bir yokuşu çıkınca ağaçların arasından Karadeniz göründü.</p>
<p class="calibre1">Üç günden beri devam eden fırtına, kenarda kısa köpükler bırakarak dinmişti. Karaburun taraflarından rüzgârım bulmuş keyifli bir yelkenli geçiyordu.</p>
<p class="calibre1">Hamdi    bir müddet tahlisiye gemilerinde tayfalık yaptığından    kendisini    gemici    sayar,</p>
<p class="calibre1">denize    dair konuşmayı severdi. Damağını    şaklattı:</p>
<p class="calibre1">—    Köpoğlu deniz!.. Artık gemilere yol    vermiş.    Eşekler,    parlayan    çakılların yanma,</p>
<p class="calibre1">ayakları</p>
<p class="calibre1">kuma gömüldüğü halde, sakin sakin yanaştılar.</p>
<p class="calibre1">Dalgalar sahile bir ayda taşıyabilecekleri kadar çakıl getirmişti.</p>
<p class="calibre1">Hamdi, küreğin sapını göğsüne dayayıp eline tükürdü:</p>
<p class="calibre1">—    Haydi arkadaşlar!</p>
<p class="calibre1">Küfelerin muvazenesini bozmamak için bir kürek birine, bir kürek ötekine atarak ikisini aynı zamanda doldurmak lâzımdı.</p>
<p class="calibre1">Hamdi hepsinden çabuk eğilip kalkıyor, hayvanları ötekilerden çabuk yüklüyordu. Yüzü terli ve rahattı.</p>
<p class="calibre1">Deli İbrahim ıslıkla bir Bulgar havası tutturmuştu. Küreği zorladıkça baldırları mosmor şişi-vordu.</p>
<p class="calibre1">Ağazade Mustafa, küsmüş bir çocuk gibi dalgındı. Güneşten solmuş, yağmurdan ufalmış kasketinin önünden siyah saçları görünüyor, az kamburca sırtı kürek sallamaya yaraşıyordu. Ağzında sönmüş bir sigara parçası unutulup kalmıştı.</p>
<p class="calibre1">Kurubacak Mehmet'le Recep, çalışırken ikiz-mişler gibi birbirlerine benziyorlardı.</p>
<p class="calibre1">Halbuki uzun boylu, geniş omuzlu, kocaman kırmızı burunlu Recep, kısacık vücudu iğri büğrü, suratı buruşuk Mehmet'in taban tabana zıddıydı.</p>
<p class="calibre1">Salih, eşekler yükleninceye kadar kayaların yanına, kabuk toplamaya gitmişti. Bunları pek seviyor, biriktirmeğe doyamıyordu.</p>
<p class="calibre1">Hamdi, Bozoğlandan başka yüklenecek eşek kalmayınca, Salih'i çağırmak üzere kayaların bulunduğu tarafa baktı.</p>
<p class="calibre1">Çocuk elleriyle işaretler yaparak koşuyor, bağırarak bir şeyler söylüyordu.</p>
<p class="calibre1">—    Ne var Salih? diye seslendi.</p>
<p class="calibre1">—    Leş var, Hamdi Ağa, leş var.</p>
<p class="calibre1">—    Ne leşi ulan?</p>
<p class="calibre1">—    Adam leşi...</p>
<p class="calibre1">Kürekleri bırakmadan bir tehlikeye gidiyormuş gibi, yanyana, sımsıkı yürüdüler.</p>
<p class="calibre1">Kayalara yaklaşınca alçalıp yükselen suların üzerinde boğulmuş adam göründü.</p>
<p class="calibre1">Yüzükoyun yatıyor, dalgalarla sallanıyordu. Sanki düşmemek için ellerinin üstüne abanmıştı. Deniz burada taşların keskin yarıklarına mütemadiyen girip çıktığından ceset âdeta homurdanmaktaydı.</p>
<p class="calibre1">Hamdi tayfalıktan kalma bir alışkanlıkla:</p>
<p class="calibre1">—    Şuradan kancayı ver! diye    bağırdı.</p>
<p class="calibre1">Deli İbrahim, paçalarını biraz daha sıvadı.</p>
<p class="calibre1">Ölüyü kumun üzerine, arka üstü uzattdar.</p>
<p class="calibre1">Avurtları şeker emiyormuş gibi dolu dolu, gözlerinden birisi aralıktı. Bir lâcivert gemici fanilası, siyah abadan bir pantolon giymişti. Otuz yaşlarında görünüyordu. Derisine yıkanmakla temiz-lenmiyecek kadar kömür tozu sinmişti.</p>
<p class="calibre1">Hamdi, çenesini kaşıdı:</p>
<p class="calibre1">— Kömür kayıklarında tayfa imiş... Besbelli! İbrahim kırmızı yüzünü astı:</p>
<p class="calibre1">— Bulgaryadan kömür getiren kayıklarda her-hal...</p>
<p class="calibre1">Çömelerek ölünün pantolonunu tutan ince kayışı itina ile çözdü. Ötekiler «Belki edep yeri görünür» diye başlarını çevirdiler.</p>
<p class="calibre1">Cebinden, meşini siyahlamış, iki gözlü bir cüzdan çıktı. Bir tarafta nüfus tezkeresi, ötekinde paraları duruyordu.</p>
<p class="calibre1">Kurubacak Mehmet, küreği kuma hızla sapladı:</p>
<p class="calibre1">— Hele nüfus kâğıdını bir oku! Nereliymiş bakalım ?</p>
<p class="calibre1">İbrahim ıslak sayfayı ağır ağır okudu:</p>
<p class="calibre1">— Resul oğullarından Dursun... Baba adı: İsmail... Ana adı: Ayşe... Giresun... Tepeköy...</p>
<p class="calibre1">— Vah vah! Karadeniz uşağı... Bizim oralardan... Tevellüdü kaçmış, baksana?</p>
<p class="calibre1">—    1328.</p>
<p class="calibre1">—    Kaç yaşında demektir?</p>
<p class="calibre1">Ağazade Mustafa cıgara yakıyordu. Kelimeleri dişleriyle çiğneyerek tembel tembel konuştu:</p>
<p class="calibre1">— Benim kadarmış... Yirmi altı yaşında. İbrahim, elini nüfus tezkeresiyle beraber omuzu hizasında salladı.</p>
<p class="calibre1">—Genç ölmüş oğlancık... Derya insaf bilmez.</p>
<p class="calibre1">Dalgalara ağır bir hiddetle baktı. Bu haşarı ve yüreksiz denizi eskiden beri sevmiyordu. Paraları saydl.</p>
<p class="calibre1">—    Topu yekûnu... on iki kaymesi    varmış fukaranın.</p>
<p class="calibre1">Kurubacak Mehmet, kasketini çıkarıp tekrar başına koydu:</p>
<p class="calibre1">—    Ne yapacağız Hamdi?</p>
<p class="calibre1">—    Neyi sordun Mehmet,    paraları    mı?</p>
<p class="calibre1">—    Paraları da, rahmetliyi    de?..</p>
<p class="calibre1"></p>
<p class="calibre1">— Kulübeye götürürüz... Kaptan gelince muamelesini yaptırır.</p>
<p class="calibre1">— Ya gelmezse... Hava sıcak. Kokar biçare...</p>
<p class="calibre1">— Bugün muhakkak gelir. Hat'tabaşı geceli üç gün oluyor. Erzak tükendi. Cıgara kalmadı. Aylıklarımızı da getirecek. Motörcüye: «Perşembeye gidemezsem, pazara oradayım» demiş. Bugün pazar.</p>
<p class="calibre1">— Parayı da Kaptana mı vereceksin? Hami-diye kâğıdında köyü yazılı. Biz gönderelim gitsin.</p>
<p class="calibre1">— Kaptana veririz, elbet gönderir.</p>
<p class="calibre1">Recep, kocaman burnunu gürültü ile çekip emniyetsiz emniyetsiz öksürdü:</p>
<p class="calibre1">— Sen bilirsin... Kaptan paranın üstüne oturursa cümlemiz vebal altında kalırız.</p>
<p class="calibre1">— Bizden vermesi... Aslını ararsan, bu sahili Kaptan taahhüt almış, denizden ne çıkarsa kendi malı sayılır.</p>
<p class="calibre1">Recep, başını çevirdi. Hamdi, küçük Salih'e:</p>
<p class="calibre1">— Getir, surdan Bozoğlan'ı! dedi. Bozoğlan, kervanın en yaşlı, en zayıf, fakat</p>
<p class="calibre1">en iri merkebi idi. Kurnaz hayvandı. Denizden göl kıyısını bir başına bulur çıkarırdı ama yük taşımayı pek sevmezdi.</p>
<p class="calibre1">İhtiyarlığına hürmet, onu en son yüklüyorlardı.</p>
<p class="calibre1">Küfeleri indirip cesedi Bozoğİan'm sırtına koyarak haraket ettiler.</p>
<p class="calibre1">Yolda, çalılar ve taşlar ölünün bir taraftan ayaklarına, bir taraftan morarmış ellerine sürünüyor, sanki hissedermiş gibi bu hal hepsini üzüyordu.</p>
<p class="calibre1">Küçük Salih, kulübenin yanına yıkılmış bir duvarın gölgesine dikkatle uzatıldığı zaman leşe bir daha baktı.</p>
<p class="calibre1">Tek gözü hâlâ aralık duruyordu. Ağzından köpüğe benzer sarımtırak bir su akmıştı.</p>
<p class="calibre1">Deli İbrahim üstüne bir saman çuvalı örterken:</p>
<p class="calibre1">— Dünyaya doymamış oğlancık, dedi, gözü açık gitmiş.</p>
<p class="calibre1">Beş adam, gurbette kimsesiz ölmeyi düşünüp somurtarak, eşeklerin arkasından göle doğru yürüdüler.</p>
<p class="calibre1">Salih, dünyaya doymamakla gözü açık kalmanın münasebetini anlayamamıştı.</p>
<p class="calibre1">Scanned by hlecter</p>
<p class="calibre1">Terkos gölü, denizin aksine, üzerinde çıplak ayakla yürüyüp gitmek arzuları verecek kadar durgundu.</p>
<p class="calibre1">Bazı yerlerinde iki mil kadar genişlediği halde, girintili, çıkıntılı sahilleriyle belli belirsiz akan bir ırmağa benziyordu.</p>
<p class="calibre1">Kenara, çakılları motöre yükletmeye mahsus bir tahta iskele kurulmuştu. İskelenin yanında, teknesinin kalafat katranları görünen, boyuna kısa, enine geniş, eski bir sandal, karaya çekilmiş gibi hareketsiz duruyordu.</p>
<p class="calibre1">Çakıl yığınlarının arasından iskelenin üstüne kadar dekovil hattı döşeliydi... Hattın ortasına, kancası çekilince yana devrilen bir küçük vagon bırakılmıştı.</p>
<p class="calibre1">Hamdi üç günden beri dolu duran metre mikâbı ölçüsünü bir tahta parçasıyle sıyırarak fazla çakılları döküp ayağıyle bir kenara sürdü.</p>
<p class="calibre1">Kurubacak Mehmet'le Recep kalın tahtalardan yapılmış ölçeği kollarından tutup kaldırdılar. İçindeki çakıllar yere çöküverdi.</p>
<p class="calibre1">Eşekleri, boş sandığın yanına getirip küfeleri boşalttılar.</p>
<p class="calibre1">Yirmi beş merkeple ancak bir metre mikâp çakıl taşıyabiliyorlardı. Hamdi'ye göre, küfeler küçüktü. Kurubacak Mehmet'e bakılırsa, eşek kısmı zebun hayvandı.</p>
<p class="calibre1">Bozoğlan'a cesedi yüklettikleri için getirdikleri çakıl bu sefer ölçeği tamamıyle doldurmamıştı.</p>
<p class="calibre1">Diğerleri oturup dinlenirken Hamdi eksik kalan miktarı yerden topladığı fazla çakıllarla tamamlamaya çalışıyordu. İşini bitirdikten sonra omuz-larıyle beraber dirseklerini de arkaya çekip gerinerek sordu:</p>
<p class="calibre1">—    Arkadaşlar, metreden anlar mısınız? İbrahim başını hayretle kaldırdı:</p>
<p class="calibre1">—    Metreyi ne yapacaksın? Yine Çerkeş domuzluğun tuttu herhal.</p>
<p class="calibre1">—    Şüpheleniyorum. Şu bizim ölçek, metreden büyük galiba... Kaptana on kere söyledim. Bir metre alıver, dedim. Kulakasmaz. Açılır, kapanır bir tahta metre kaç paradır ki?...</p>
<p class="calibre1">İbrahim elini omuzundan aşağı salladı:</p>
<p class="calibre1">—    Ölçüden bize ne? Büyük olsun, küçük olsun... Biz taşıdığımız kadar çakıl taşıyoruz.</p>
<p class="calibre1">—    Haklısın. Bize göre hava hoş. Lâkin Kaptan zarar ediyor.. Ölçüye baksana... Neredeyse kulacım kadar. Bir metreden muhakkak ziyadedir, gâvur mühendis, bizim Kaptanı kazıklar gider.</p>
<p class="calibre1">—    Onu da Kaptan düşünsün.</p>
<p class="calibre1">—    Allah Allah! Burada çalışmıyor muyuz?</p>
<p class="calibre1">—    Çalışıyoruz, aldığımız paraya göre...</p>
<p class="calibre1">—    Yahu Bulgaryah, hep «para» der, durursun. İyi çalışana her zaman fazla    para</p>
<p class="calibre1">vermezler ama, kötü de söylemezler. Sen, kendin: «Kaptan, eskiden, hepimize ana-avrat küfrederdi» demez misin? Bak şimdi adam kuzu kesildi.</p>
<p class="calibre1">—    O vakitler, bazı bazı motor çakılsız beklerdi.</p>
<p class="calibre1">—    Gördün mü? Zarar edince sen bile küfürbaz olursun.</p>
<p class="calibre1">—    Çerkeş, gözünü aç! Çakılın metresini beş liraya satan adam zarar etmez.</p>
<p class="calibre1">—    Beş liraya değil ki... İki yüz elli kuruşunu motörcüye veriyor. Yarı yarıya...</p>
<p class="calibre1">— Versin... Günde on sefer yapjyoruz. Her seferde bir metre taş çekiliyor. Bizim Kaptanın hakkı, yirmi beş lira tutar. Geçen ay hesap ettim: Altı yüz lira kazanmış.</p>
<p class="calibre1">— Hepsi kâr mı? Motorcu hakkı... Masarif... Bizim aylıklar... O kadar gün fırtına oldu. Çalışamadık.</p>
<p class="calibre1">— -Motorcunun hakkını karıştırma... İşte yirmi beş lira sayıyoruz. Ötekileri hep hesapladım. Yedi gün çalışmamışız. Masraf dediğin de bir şey mi? Sen ayda on beş lira alırsın, biz, dört kişi yedişer buçuk liradan otuz lira. İki lira da Salih'e veriyor, kırk yedi etmez mi? Erzaka da üstüste seksen lira tutalım.</p>
<p class="calibre1">— Hesabı görüyor musun? Bulgarya hesabı işte... Seksen lira imiş... Yahu biz haftada yalnız iki kilo cıgara içiyoruz.</p>
<p class="calibre1">— Haydi, hatırın için yüz lira olsun... Vergisi, falan yüz yirmi... Mahiye kırk yedi de bize mi dedik? Yüz altmış yedi. Bilemedin yüz seksen... Eksik, ziyade iki yüz! Buna da bir sözün yoktur inşallah... Demek bizim Kaptan oturduğu yerde dört yüz lirayı keseye atıyor.</p>
<p class="calibre1">Hamdi biraz düşündü:</p>
<p class="calibre1">— Allah versin. Başkasının kazancına göz dikmek iyi değildir. Hakkıdır kazanacak. Burada onun sayesinde ekmek yiyoruz.</p>
<p class="calibre1">İbrahim, avurtları dolu dolu güldü:</p>
<p class="calibre1">— O da, bizim sayemizde efelik ediyor. Bak, iyi dinle Çerkeş: Biz olmasak, bizim yerimize çalışacak ırgat da olmasa... Eşekler olsa, para olsa, erzak olsa Kaptan bu kadar kazanamaz ama, eşekler, para, erzak olsa da Kaptan olmayıverse, biz mahiye kırk yedi lira yerine altı yüz liradan ziyade kazanırız.</p>
<p class="calibre1">— Aklım ermez... Herif harabe ortasına sermaye dökmüş, bunca eşek satın almış. Elbet kazanacak. Benden yana anasının ak sütü gibi helâl olsun.</p>
<p class="calibre1">Recep de bu fikirdeydi.</p>
<p class="calibre1">Fakat Kurubacak Mehmet, içinden İbrahim'i haklı gördü.</p>
<p class="calibre1">Ağazade Mustafa düşünüyor, düşündükçe Hamdi ile İbrahim'e şaşıyordu. Bu hususta kendisinin de söyliyecek sözleri vardı. Lâkin üstüne elzem olmayan şeylerle neden uğraşmalı?</p>
<p class="calibre1">Lâf, çakıl sandığının büyüklüğünden, küçüklüğünden açılmıştı. Sağ elinin beş karışı tam bir metre geldiği halde, deminden beri kalkıp ölçeği karışlamaya üşeniyordu.</p>
<p class="calibre1">Ancak dört sefer yaptıkları halde kervanın daima arkasında giden Bozoğlan, kaypaklığa başlamıştı. Sezdirmeden ileri geçiyor, ağaç gövdelerine sürtünüyordu. Bu suretle küfeyi devirerek yükten kurtulmanın mümkün olacağını nasılsa öğrenmişti.</p>
<p class="calibre1">Hamdi arkadan seslendi:</p>
<p class="calibre1">— Bozoğlan'a bak Salih! Eşekliği tuttu. Kütüklere kütüklere gider.</p>
<p class="calibre1">Deli İbrahim güldü:</p>
<p class="calibre1">—    Bozoğlan bizden akıllı desene Hamdi!</p>
<p class="calibre1">—    Neden?</p>
<p class="calibre1">—    Baksana yorulduğunu bilir bayağı, hayvancık!    Hamdi, Bulgaryalı    İbrahim'in    yine lâf</p>
<p class="calibre1">dokundurduğunu anladı. Lâkin sükûnetini bozmadı:</p>
<p class="calibre1">—    Ne yapalım, biz insan oğluyuz, onlar merkep... Ekmek yediğin kapıya kat'iyyen küfranlık etmeyeceksin Bulgaryalı.</p>
<p class="calibre1">—    Sizde, yorulunca durmak küfranlık mı sayılır?</p>
<p class="calibre1">—    Maaşı hak etmemek küfranlıktır.    Ne    sandın?</p>
<p class="calibre1">—    Ölelim mi be ?</p>
<p class="calibre1">—    Çalışan ölmez. Ben buraya gelmeden önce siz    sabahtan akşama    kadar altı,    yedi</p>
<p class="calibre1">sefer ancak yaparmışsmız. Ben geldim geleli on seferden aşağı düşmez oldu. Ölüyor muyuz?</p>
<p class="calibre1">—    Ölmüyoruz ama, yoruluyoruz.</p>
<p class="calibre1">—    Neyin yorulması... Hava fırtına    yaptı    mı    yan gelip yatıyoruz. İşte, üç gündür</p>
<p class="calibre1">oturduk.</p>
<p class="calibre1">—    Biz oturunca Kaptan uğramadı. Erzaktan zarar ettik. Helvaya, peynire kaldık.</p>
<p class="calibre1">—    Aldırma!...</p>
<p class="calibre1">—    Nesine aldırayım, yalnız merak ediyorum, Kaptan sana cennette köşk mü yaptıracak.</p>
<p class="calibre1">İbrahim'le Hamdi iddialaşırken ötekiler ekseriya lâfa karışmazlardı.</p>
<p class="calibre1">Yanlarında yürüyen Ağazade Mustafa zor bir şeye karar vermiş gibi, cıgarasını hiddetle yere attı. Yorgun olduğu için artık dayanamamıştı:</p>
<p class="calibre1">—    Hamdi, sana kızıyorum, dedi, olmaz yere eşek gibi didinirsin. Geçende, İbrahim" e de söyledim. Gördüğümüz iş, hani bir işe benzese yüreğim yanmaz. Cenabet şey! Çakılı, küfeye doldur, gölün kenarına yık, Gelip alsınlar. Nereye götürürler, ne yaparlar, bilmezsin.</p>
<p class="calibre1">—    Nasıl bilmem. Terkos köyünün yanında koca su fabrikası kuruluyor.</p>
<p class="calibre1">İbrahim sinek kovar gibi elini salladı:</p>
<p class="calibre1">—    Fabrika yapılmadan evvel neyin eksikti, yapılınca neyin ziyadeleşecek ?</p>
<p class="calibre1">Kurubacak Mehmet gizlice gülümsedi. Hamdi, yeşil gözleriyle hepsinin yüzüne ayrı ayrı bakıyordu:</p>
<p class="calibre1">—    Anlamadım İbrahim ?</p>
<p class="calibre1">—    Mustafa'nın demek istediği şu: «Meselâ çiftçi kısmisi, tarlacığmı sürerken, tohumcuğunu saçarken sonunda ne olacağını bilir. Yağmur yağar da mahsul iyi çıkarsa, yüzü güler. Bu sebepten kendini işe kaptırır. Çalışırken dünyayı düşünmez. Burada öyle mi? İş bizi avutmuyor, kürek sallamaktan adamın canı sıkılıyor.. Düşünürken düşünürken hiddetleniyorum», demen, bu demek değil mi Ağazade?</p>
<p class="calibre1">Mustafa memnun oldu:</p>
<p class="calibre1">—    Yaşa Bulgaryalı... Dâvavekili gibi adamsın. Tamam böyle... Anladın mı Hamdi Ağa, sarmıyor çakıl çekmek.</p>
<p class="calibre1">Hamdi, Karabiga'nın Çerkeş köylerindendi. Sevdiği kızı «dengi değildir» diye kendisine vermek istemedikleri için gurbete çıkmış, altı seneden beri köyüne hiç uğramamıştı. Gurbete çıktı çıkalı, Çorlu mızraklı süvari alayında askerlik, İstanbul'da seyislik, tahlisiye gemisinde tayfalık, Adapazarı'n-da koruculuk ve birçok yerlerde işçilik yaptığı halde İbrahim'le Ağazade Mustafa'nın ne demek istediklerini, bir türlü anlıyamıyordu. Çakıl çekmek, neden kötü olsun.</p>
<p class="calibre1">«Bunun, öteki işlerden ne farkı var?» diye soracaktı., vazgeçerek kolay kızmayan inatçı adamlar gibi başım önüne eğdi.</p>
<p class="calibre1">İbrahim, onun uzun uzun sustuğunu görünce, dirseğiyle karnını dürterek sordu:</p>
<p class="calibre1">—    Ne düşündün kardeşlik?</p>
<p class="calibre1">—    Hiç! Allahıma şükür, düşünecek bir şeyim yok.</p>
<p class="calibre1">—    Düşünecek bir şeyi olmak da, düşünecek    bir    şeyi    olmamak    da,    kötüdür    bugün    için!</p>
<p class="calibre1">—    Gene başladın karışık laflara, Bulgaryalı.    Gölün    kenarından    kulübeye    döndükleri</p>
<p class="calibre1">zaman</p>
<p class="calibre1">vakit öğleye geliyordu.</p>
<p class="calibre1">Birbirlerine belli etmeden, sabahtan beri arada sırada hatırladıkları ölünün olduğu gibi durup durmadığına baktılar.</p>
<p class="calibre1">Duvarın dibine en son gidip gelen İbrahim, gülümseyerek:</p>
<p class="calibre1">— Baktım da, yatıyor olduğu gibi, dedi. «Nüfus kâğıdımı, on iki liramı verin... Karnım acıktı» falan demez artık... Geçmiş gitmiş...</p>
<p class="calibre1">Yemeğin yarısında Ağazade Mustafa'nın diş ağrısı tuttu.</p>
<p class="calibre1">Yanağını eliyle kapatarak dışarı çıkınca Hamdi söylendi:</p>
<p class="calibre1">— Şu domuzu çektiremedin. Geçenlerde Ter-kos köyünde «hazır buradayız, beraber Sadık Baba ahversin» dedim, kulakasmadın.</p>
<p class="calibre1">Mustafa dışarıdan cevap verdi:</p>
<p class="calibre1">—    O zaman ağrısı kesilmişti. Deli    İbrahim:</p>
<p class="calibre1">—    Ağrıyan diş, kerpeteni görünce    siner, dedi, akılcığı erer sanırsın.    Şuna    biraz    çay</p>
<p class="calibre1">kaynatalım. Sıcak, sancının panzehiridir. Ne dersin Hamdi Ağa?</p>
<p class="calibre1">—    İyi bildin Bulgaryalı. Ateşi yak,    çaydanlığı koy,    hep içeriz.</p>
<p class="calibre1">Recep kapıya doğru bakıp sesini alçalttı:</p>
<p class="calibre1">—    Ne de ağa oğlu mübarek... Kendine kalsa, çay    bile pişiremez.</p>
<p class="calibre1">Kurubacak Mehmet, sağ elini karnının üstünde saz çalıyor gibi gezdirdi:</p>
<p class="calibre1">—    Bir bağlama çalar... O kadar...    Ama bağlamayı    da çalar hani...    Dağı,    taşı    inletir,</p>
<p class="calibre1">Ağazade...</p>
<p class="calibre1">Hakikaten arkadaşları yapmasa, Mustafa açlıktan ölür, kirden, pislikten kokardı. Elini evde işe sürmediği, hovardalıktan başka bir şey düşünmediği anlaşılıyordu. Mustafa oturup köyünden, kimsesinden bahsetmeyi sevmezdi! Yalnız arada bir söylediklerinden, babasının Çatalca taraflarında çok zengin bir köy ağası olduğunu, askerliğini bedelli yaptığını, babasının olmaz bir lâfına canı sıkılarak iki senedir gurbet gezdiğini öğrenmişlerdi.</p>
<p class="calibre1">Kurubacak Mehmet, dışarıda dişini tutarak tek başına dolaşan Mustafa'yı seyrederken, bunları hatırladı:</p>
<p class="calibre1">— Bizim oğlan akılsız, dedi, yarın, kalk köyüne git. Baba yüreği bu! Kovsa bile yıllarca küs durmaz. Evlât yüzünü görünce yumuşar. Çoktan da yumuşamıştır, başını döğer olmuştur ya... O da ayrı...</p>
<p class="calibre1">—    Kovulduğu yere gitmek, ite mahsustur. Kendini bilen erkek tükürdüğünü yalamaz. Elin ekmek tuttukça çalışırsın. Vücuttan düşersen devletin bu kadar hastanesi var. Birine sokulur, ölüp gidersin...</p>
<p class="calibre1">İbrahim elini salladı:</p>
<p class="calibre1">—    Ne deseniz boş. Mustafa zaten yolu tuttu. Çağıran olmadığı için, kıyın kıyın yanaşıyor. İşte Zonguldak'tan Terkos'a kadar geldi. Artık dayanamaz, baba ocağına döner görürsünüz.</p>
<p class="calibre1">Kulübenin önüne, yere devrilmiş kütüklerin üstüne oturarak çayın kaynamasını bekliyorlardı. Dibi is bağlamış kırmızı çaydanlığın burnundan duman çıkmaya başlayınca, Salih bardakları hazırladı.</p>
<p class="calibre1">Çay bardakları, iki küçük reçel kavanozuyla iki sırçalı maşraba, bir de kenarı çatlak yoğurt kâsesinden ibaretti.</p>
<p class="calibre1">Hamdi, şeker külahını gelirdi. Küçük Salih, daima birisi bitirdikten sonra içiyordu. Hamdi, herkese üçer tane şeker dağıttı. Recep, çayı karıştırırken, başım kaldırmadan sordu:</p>
<p class="calibre1">—    Buralarda kara kedi olur mu Mustafa?</p>
<p class="calibre1">—    Ormanda yaban kedisi çoktur. Lâkin karasını, beyazını bilmem.</p>
<p class="calibre1">İbrahim güldü:</p>
<p class="calibre1">—    Neye sordun Recep? Ölünün üstünden atlar da hortlak olur diye mi    ?</p>
<p class="calibre1">Recep'in babası köy imamıydı. Kurubacak Mehmet'e göre, dine mahsus bir sürü şey biliyordu.</p>
<p class="calibre1">—    Öyle ya, tekin sayılmaz.</p>
<p class="calibre1">—    Hortlar mı demek?</p>
<p class="calibre1">—    Hortlar, gece vakti gezer dolaşır... Allah korusun, hepimizi rahatsız    eder.</p>
<p class="calibre1">—    Bunlar masal, uydurma lâf İmamoğlu... Ölen adam, dünya yıkılsa kalkıp dolaşmaz. Kıyamette bile kalkacağı şüpheli.</p>
<p class="calibre1">Mustafa diş ağrısını unutmuştu.</p>
<p class="calibre1">—    Kıyamet, kıyamet, derler. Şunu bileniniz varsa, bir anlatın! dedi.</p>
<p class="calibre1">Hamdi, İstanbul'da bir müddet Amerikalı asarı-atika âlimlerinin yanında çalışmış, birkaç kere de Aksaraylı Arap Hoca ile define aramaya gitmişti. Aksaraylı Arap Hoca'nın dünyaya ve ahirete dair çok derin malûmatı vardı. Hamdi, bunların hemen hepsini karma karışık ezberlemişti. Evvelâ alay ediyor zannettiği Mustafa'nın, ciddî söylediğini anlayınca şaşırdı:</p>
<p class="calibre1">—    Kıyameti bilmiyor musun? Sizin köyde, i-mam, hoca yok mudur?</p>
<p class="calibre1">—    Vardır.</p>
<p class="calibre1">—    Anlatmaz mıydı ?</p>
<p class="calibre1">—    Bilmem.</p>
<p class="calibre1">—    Ağazade, sen cuma namazına, ramazanda teraviye hiç gitmedin mi?</p>
<p class="calibre1">—    Küçükken giderdim. Yani ihtiyarın zoruna... Rabbim günah saymasın, aptestsiz falan sıraya geçer, öteberi, şeytanlık kura kura yatar kalkardım.</p>
<p class="calibre1">İbrahim, ötekiler gibi ürkmedi:</p>
<p class="calibre1">—    Aldırma, dedi, apdestsiz namaz kılan bu dünyada bir sen değilsin!</p>
<p class="calibre1">Recep korkmuştu:</p>
<p class="calibre1">—    Tövbe de... Tövbe de... Günah Bulgarya kâfiri...</p>
<p class="calibre1">Hamdi, bir parça şeker kırıp avurduna saklayarak anlattı:</p>
<p class="calibre1">—    Dinle Mustafa! Kıyametten evveli var. Mehdi Resul gelecek. Mehdi    Resul, şimdi bir</p>
<p class="calibre1">yerdedir. Hint'te mi, Çin'de mi, Arap'ta mı bilinmez. Sancak-ı şerif yok mu? Sancak-ı şerif, şimdi yüzünün üstüne toprakta yatar. Vakti zamanı gelince kendi kendine kalkıp dikilecek. İşte o alâmet, «Mehdi Resul göründü» alâmetidir. Mehdi, sancağı eline alacak. Acele Müslümanların önüne düşecek. Büyük bir muharebe olacak... Bütün kâfirler kılıçtan geçirilecek.</p>
<p class="calibre1">Mustafa, sözlerine akıl erdirebilmek için şüpheli şüpheli Hamdi'nin yüzüne bakıyordu. İbrahim ara yerden kayıtsızca sordu:</p>
<p class="calibre1">—    Mehdi Resul'ün harbi, kılıçla mı olacak Hamdi?</p>
<p class="calibre1">Hamdi:</p>
<p class="calibre1">—    Kılıçla olacak elbet... Ne sandm?</p>
<p class="calibre1">—    Gâvur, mitralyöz, tayyare kullanırsa?</p>
<p class="calibre1">Bu cihet, Hamdi'nin hiç aklına gelmemişti. Böyle vaziyetlerde tereddüdün iman zayıflığına geleceğini bildiğinden, acele acele cevap verdi:</p>
<p class="calibre1">—    Öyle şey olmaz, Mehdi Resul devrinde mitralyöz    işler    mi?    Şişer    kalır vallaha...    İş</p>
<p class="calibre1">kılıca dayanacak. Atların üzengisinden kan akacak. Ama sonunda insanlar rahat edecekler. Fakir zengin kalmayacak. Kurtla kuzu kardeş olacak.</p>
<p class="calibre1">Kurubacak Mehmet, sıcak çaydan sonra buruşuk alnına biriken terleri sildi ve keyifle bağırdı:</p>
<p class="calibre1">—    Ne güzel... Belki sancak doğrulmuştur. Mehdi Resul'ün    çıkması    yakındır,    gelse    de</p>
<p class="calibre1">kurtulsak.</p>
<p class="calibre1">Recep, babasından öğrendiği gibi, derinden derine içini çekti:</p>
<p class="calibre1">— Bakalım sende iman bütünlüğü var mı? Kurtulmak öyle kolay değil...</p>
<p class="calibre1">Kurubacak Mehmet kendisinden emindi:</p>
<p class="calibre1">— Bak, Mehdi Resul görünsün, iman ciheti kolay. Ben kaç paralık adamım ki, vebalim, suçum ne olacak?</p>
<p class="calibre1">Recep, hemşehrisi olduğundan Kurubacak'ı seviyordu.</p>
<p class="calibre1">— Orası da öyle, dedi, «kırk yıl günahkâr, bir yıl tövbekar», denilmiş.</p>
<p class="calibre1">İbrahim gene gözlerini kısmıştı:</p>
<p class="calibre1">— Doğrusunu ister misin Hamdi, senin Mehdi Resul'ün işine aklım ermiyor. Marifet, kendi kendine doğrulmadan sancağı kaldırmakta... Odun bile «yandım Allah!» diye ayaklanınca, Mehdi Resul ister yetişsin, ister yetişmesin. Bir de kurtlarla kuzular kardeş olacak dedin, korkarım bu işte gene kurtlar kazanır.</p>
<p class="calibre1">Hamdi, Bulgaryalıya dargın dargın bakarak cevap vermeye hazırlanırken Mustafa tekrar sordu:</p>
<p class="calibre1">— Şu halde kıyamet dedikleri kılıç harbi öyle mi Hamdi?</p>
<p class="calibre1">— İbrahim'den soluk bulsak da anlatsak... Kıyamet dünyanın sonudur. İsrafil Peygamber, borusunu çalınca yeryüzündeki canlılar, hayvan, insan sizlere ömür. Dünya dümdüz olacak. Ağazade öylesine ki, nah, avcumun içi. Maşrikten yumurta yuvarla,</p>
<p class="calibre1">Mağribe kırılmadan varsın. Dünyada bir Hak Taalâ, bir de kurt kalacak. Rüzgâr, kurdun derisini ayaklarından başlayıp yüzecek. Derisi yüzülen kurt, silme yara olup geberirken: «Eyvah, bende bu kuvvet varmış da kadrini bilmemişim» diyecek ama, iş işten geçti. Ağazade Mustafa:</p>
<p class="calibre1">— Masal gibi yahu! dedi.</p>
<p class="calibre1">İbrahim ciddiyetle başım sallıyordu:</p>
<p class="calibre1">—    Masal olmasına, halis kurt masalı... Lâkin kurdun yüzülmüş pöstekisi ne olacak, kimin hissesine düşecek? Orası belli değil.</p>
<p class="calibre1">Hamdi, Bulgaryalının dinsizliğine artık kızmıştı. Ayağa kalktı:</p>
<p class="calibre1">—    Ölürsen görür anlarsın, zındık herif! Kurubacak Mehmet, boş çay fincanını yere bıraktı. Mustafa'dan bir sigara istedi:</p>
<p class="calibre1">— Bizim oraların hocası kıyamet gününü böyle anlatmaz, dedi, güneş tepemize bir mızrak boyu alçalırmış, hepimizi cayır cayır yakarmış. Cümlemizin günahı, vebali tartılacak. Sırattan geçeceğiz. Recep tasdik etti:</p>
<p class="calibre1">— Öylesi de olacak, böylesi de... İkisi de hak. Recep'le Kurubacak Mehmet, İnebolu'nun De-</p>
<p class="calibre1">repınarı köyündendiler. Senede altı ay gurbete çıkarlar, vergi, giyim, kuşam, tuz, kil, gazyağı masarifini kazanır dönerlerdi.</p>
<p class="calibre1">Recep'in köyde hali vakti iyi idi. Lâkin Ku-rubacak'm ikisi kız, dördü erkek altı çocuğuna karşılık, kırk dönüm tarlası vardı. Bu sebepten, hissesine düşen köylü sigaralarını aybaşında Terkos köyü bakkalına satmasını, sonra canı çektikçe arkadaşlarından sigara istemesini kimse ayıplamıyordu.</p>
<p class="calibre1">Rüzgâr yükselmişti.</p>
<p class="calibre1">Rüzgârda, kumsalı dalgalar yaladığı için çalışmak kabil olmuyordu.</p>
<p class="calibre1">Hamdi bir gökyüzüne, bir de kımıldamaya başlayan ormana baktı. Uzaklardan yaprak hışırtıları arasından kömürcülerin balta sesleri işitilmekteydi.</p>
<p class="calibre1">—    Hava patlayacak aıkadaşlar, dedi, Haydi, deniz kabarmadan    bir sefer daha</p>
<p class="calibre1">yapalım, gevezelik ettik.</p>
<p class="calibre1">İbrahim küreği omuzladı:</p>
<p class="calibre1">—    Ölümden korktuk... Denizden ölü çıktı. Belimiz büküldü.</p>
<p class="calibre1">Otlayan eşekleri toplayıp önlerine kattılar. Denizin rengi morarmıştı. Küfeleri süratle doldurdular. Çakılları gölün kenarına boşaltıp kulübenin önüne gelince, Hamdi:</p>
<p class="calibre1">—    Ben çamaşır yıkayacağım, dedi, isteyen varsa haydi hazırlansın.</p>
<p class="calibre1">İbrahim'le Kurubacak Mehmet:</p>
<p class="calibre1">—    Biz de yıkarız! dediler.</p>
<p class="calibre1">Salih, ateşi yaktı. Üstüne gaz tenekesini koydu. Sonra kovalarla su taşımaya başladı. Recep, dizlerinden birisi yırtılmış olan pantolonunu yamamaya oturmuştu.</p>
<p class="calibre1">Ağazade Mustafa, kulübeye girdi, sedire yüzükoyun uzanıp başını koluna dayadı.</p>
<p class="calibre1">#</p>
<p class="calibre1">Deli İbrahim kocaman ellerine hiç yaraşmayan bir hamaratlıkla çamaşır yıkıyordu.</p>
<p class="calibre1">İşe daldığı zamanlar şarkı söylemek âdeti olduğundan bir Bulgar havası tutturmuştu. Hayatı, Bulgaryadan muhacir gelmesiyle başlamış gibi hikâyesini kısaca şöyle anlatırdı: «Osmanlı hududuna - Türkiye Cumhuriyetine hâlâ böyle diyordu- ayak basınca sevindik. Önümüze eli defterli bir adamcağız çıktı. 'Safa geldiniz, hoş geldiniz babacıklar.' dedi. Bizi Tekirdağı taraflarına iskân edecek oldu. Aklı erenlerimiz: 'Dur bakalım, kâtip! Nasıl yerdir, ot biter mi, adam barınır mı?' dediler. Kâtip: 'O da nasıl lâf. Bir karpuzu olur, tamam yirmi beş sağ okka çeker' diye türlü türlü diller döktü. Bizi yola yatırdı. Hey anacığım, bizi bir yere iskân ettiler, ormanı bile yok. Haydi yerlisine hoş diyelim, biz alışmamışız. Seferberlikten bu tarafa sürülmemiş tarlada İbrahim ne yapar? Ebniye kurduk, çalışmaya başladık. Doğrusu karpuzu iyi idi. Lâkin nerede kâtibin yirmi beş okkalıkları, nerede bizim yetiştirdiğimiz, şun-cacık bostanlar? Baktım olmayacak. Çocuklarla kadını aldım, Bursa'ya geçtim. Orada çocuklar birbiri arkasına ishal oldular. Kızılcık reçeli, bulgur pilâvı, yoğurt ayranı para etmedi. Birer hafta aralığına gömdük, gitti. Bir ben, bir kadın kaldık mı sana! Komşular kadının aklını çeldiler: 'Yalnız İbrahim'in geliratıyle ev dönmez, haydi bizimle beraber ipeğe gel, yevmiye alırsın.' dediler. Benim işim fena değildi. Lise mektebinde hademelik ediyordum. Biraz sermaye tutunca, beygir arabası alıp kiracılığa başlayacaktık.</p>
<p class="calibre1">Karı milleti bir şeyi aklına koyar da yapmaz mı? İpek işlemeye girdi. Sen, sabah namazından, akşam ezanına kadar kaynar suda çalışabilir misin a karı? Üç aya varmadan yatağa düştü. Sıcak suda çalışmak göğsüne dokunmuş... Al belâyı!.. İnce illetten kurtaramadık. Kaldık mı sana bir başımıza!.. İşte o gün bugündür, bir abam var atarım, nerede olsa yatarım, hesabı... Bir başına olmak Rabbime mahsus derler hocalar... Pek inan-maycaksımz. Bulgaryalı Deli İbrahim de bir basmadır işte.»</p>
<p class="calibre1">İbrahim bunları söylerken, başka birisine ait eğlenceli bir hikâye anlatıyor sanılırdı. Yalnız memleket hasreti duyduğu zaman, küreği birine hiddetlenmiş gibi hızlı sallar, çamaşırı böyle kızgın kızgın çitiler, şarkısını böyle bir acayip söylerdi.</p>
<p class="calibre1">Ses gittikçe yükseliyor, gaydadan öğrenilmiş Makedonya havaları rüzgâra karışıyordu. Ağazade Mustafa bağlaması elinde kulübeden çıktı. Çamaşır yıkayanların yanına oturdu. İbrahim'in türküsüne uymaya çalıştı.</p>
<p class="calibre1">İyi bağlama çalıyordu. Bulgar gaydasının şımarık seslerine bizim türkülerimizin ağırbaşlı, mütehammil ve kederli çeşnisini karıştırarak, farkına varmadan yeni şeyler buluyordu. İbrahim, türkülerinin başkası tarafından tekrarlanmasını severdi.</p>
<p class="calibre1">Arada bir: «Oldu mu, kardeşlik, orası öyle mi hiç?» diye gülüyor, güfteyi hatırlamak için biraz durarak, baştan başlıyordu.</p>
<p class="calibre1">Hamdi ile Kurubacak Mehmet, dalgın dinliyorlardı.</p>
<p class="calibre1">Küçük Salih, bir kütüğe oturmuş, başını sallıyordu.</p>
<p class="calibre1">İbrahim bir müddet sonra şarkı söylemekten usandı:</p>
<p class="calibre1">— Ağazade, benden bu kadar, dedi, sen bir başına hangi havayı dilersen öttür!</p>
<p class="calibre1">O zaman Mustafa, toprak yoldan çıngırak ve nal sesleri işitilinceye kadar, arkadaşlarına bağlama çaldı.</p>
<p class="calibre1">*</p>
<p class="calibre1">Araba kulübenin kapısında durmuştu.</p>
<p class="calibre1">Çamaşır yıkayanlar ellerinin sabununu kuru-layarak koştular.</p>
<p class="calibre1">Mustafa bağlamasını kolunun altına sıkıştırıp ağır ağır yaklaştı.</p>
<p class="calibre1">Şerif Kaptan, arabacının yanından yere atlamış, mavzerini kulübenin duvarına dayamıştı.</p>
<p class="calibre1">— Merhaba tosunlar, dedi, ne var, ne yok?</p>
<p class="calibre1">— Sağlığın Kaptan! dediler.</p>
<p class="calibre1">—    Geç kaldık bu hafta, açlıktan ölmediniz mi?</p>
<p class="calibre1">Hamdi, arkadaşlarının, yerine cevap verdi:</p>
<p class="calibre1">— Ölünür mü? Geçindik..</p>
<p class="calibre1">— Nerde Recep? Balıkta mı?</p>
<p class="calibre1">— Hayır, içerde pantolon yamıyordu. Uykuda mı kaldı, nedir?</p>
<p class="calibre1">—    Bırak uyandırma, uyusun. Sen nasılsın İbrahim Ağa?</p>
<p class="calibre1">— Çalışırız Kaptan. Çamaşıra girdik karı gibi.</p>
<p class="calibre1">— Kurubacak! Sen de mi çamaşır yıkıyordun ulan?</p>
<p class="calibre1">Kurubacak yüzünü büsbütün buruşturarak gülümsedi. Namaz kılar gibi ellerini göbeğine kavuşturmuştu.</p>
<p class="calibre1">Kaptan başını Mustafa'ya çevirdi:</p>
<p class="calibre1">—    Maşallah... Bağlama kolunda... Yeni türküler var mı?</p>
<p class="calibre1">—    Çoktan çalmadım. Parmaklarım hamlamış mı, diye baktım.</p>
<p class="calibre1">—    İyi, iyi! Size rakı da getirecektik. Ve lâkin ısmarladığımız    adam, vaktinde</p>
<p class="calibre1">yetiştiremedi. Gayri haftaya... Geç kalmamız da bundan...</p>
<p class="calibre1">İbrahim, tahtaları kırmızı çiçekli muhacir arabasına, yeleleri boncukla örülmüş demir kırı beygirlere dalmıştı.</p>
<p class="calibre1">Hamdi, Salih, Kurubacak Mehmet helva karavanasını, peynir ve kavurma tenekesini, fasulye torbasını, ekmekleri ve sigara paketlerini kulübeye taşıdılar..</p>
<p class="calibre1">Recep, pantolonunu acele giyerek, erzakın sandığa yerleştirilmesinde Hamdi'ye yardım etti.</p>
<p class="calibre1">Kaptan küçük iskemleyi alıp kapının önüne oturmuştu.</p>
<p class="calibre1">Hamdi işini bitirdikten sonra:</p>
<p class="calibre1">—    Bu hafta işler durgun Şerif Ağa, dedi, bir defa üç gün boş oturduk. Fırtına kesilmedi. Bugün, hem deniz kabardı, hem leş çıktı.</p>
<p class="calibre1">—    Leş mi çıktı?</p>
<p class="calibre1">Hamdi, kulübeden cüzdanı getirdi:</p>
<p class="calibre1">—    Giresun'un köylerinden... İsmi bir hoş... Kendisi 328 tevellütlü... Kömür kayığı tayfasından olmalı. Üstünde on iki lira parası vardı. Buyur, say!</p>
<p class="calibre1">Kaptan paraları saydı. Nüfus tezkeresine bakmadı:</p>
<p class="calibre1">—    Nerde ölü ?</p>
<p class="calibre1">—    Buraya getirdik.. Duvarın dibine yatırdık.</p>
<p class="calibre1">—    İyi etmişsiniz. Götürüp karakola teslim e-derim.    Muamelesini yaparlar. Üstünden</p>
<p class="calibre1">liman kâğıdı çıkmadı mı?</p>
<p class="calibre1">—    Başka kâğıt çıkmadı. Köyü, nüfusunda yazılı. Parasını çotuğuna, çocuğuna yollarsın.</p>
<p class="calibre1">—    Yollarım elbet... Ne kadar çakıl çektiniz?</p>
<p class="calibre1">—    Bugün öğleye kadar çalıştık... Yok canım...    Öğleden    sonra da bir sefer yapıldı.</p>
<p class="calibre1">Senin anlayacağın on günde altmış beş sefer tuttu.</p>
<p class="calibre1">—    O da yetişir... Aferin... Hayvanlar nasıl?</p>
<p class="calibre1">—    İyiler... Çalışıyorlar...</p>
<p class="calibre1">—    Yaralısı, hastası yok ya?</p>
<p class="calibre1">—    Yok.</p>
<p class="calibre1">—    Yemleri haftaya kadar idare eder mi ?</p>
<p class="calibre1">—    Haftaya ne demek? On beş gün idare eder.</p>
<p class="calibre1">—    Tükenince haber verirsin. Motor işledi mi muntazam?</p>
<p class="calibre1">—    İşlemedi... İki gün ancak geldi.</p>
<p class="calibre1">—    Size koyun da kestirecektim. Baktım rakı yetişmedi, kavurma aldım.</p>
<p class="calibre1">—    İyi ettin. Bu gece kalacak mısın? Kaptan bazı geceler kulübede yatardı. Bunun için evden bir de yatak getirmişti.</p>
<p class="calibre1">—    Yok, bu gece gideyim, dedi, ölünün muamelesi filân ister. Haftaya kalırım. Ay ışığı olur. Rakı da getiririm. Bir cümbüş yaparız.</p>
<p class="calibre1">—    Başüstüne..</p>
<p class="calibre1">Şerif Kaptan kuşağının arasından bir kese kâğıdı çıkardı:</p>
<p class="calibre1">—    Al şunu. Arkadaşların maaşlarını ver. Kendi aylığını da alırsın. Büyük para vardı. Bakkal Rı-za'ya bozdurduk, hep ufaklık vermiş.</p>
<p class="calibre1">—    Zararı yok. Hani, «metre» demiştim, getirdin mi?</p>
<p class="calibre1">—    Vay canına... Aklımızdan çıkmış ulan!</p>
<p class="calibre1">—    Etme Kaptan... Ucuz bir şey alıver. Vallah billâh gâvur mühendisin ölçüsü metreden büyük.</p>
<p class="calibre1">—    Haftaya mutlak bekle... Bir metre alır getiririm.</p>
<p class="calibre1">Şerif Kaptan birdenbire ayağa kalktı. İleri - geri yürüdü. Çok sinirli, çok hareketli bir adamdı. Kırk beş, elli yaşlarında görünüyordu. Gözleri biribirine yakın ve küçüktü. Suratında büyük bir bıçak yarası vardı. Yara, sağ tarafta, kulaktan çeneye kadar pembe bir çizgi halinde inmişti.</p>
<p class="calibre1">Bu sebepten sağ gözü daima kısılmış duruyor, bugünkü gibi keyfi yerinde olduğu zamanlar bile yüzüne tehditkâr ve mütecaviz bir mâna veriyordu. Konuşurken bir elinin başparmağıyle kalın, gümüş kösteğini kımıldatır, oturduğu yerden kalksa, veya durduğu yerden yürüse belindeki tabancanın kılıfını arkaya doğru iterdi. Daima kilot pantolon, avcı biçimi ceket, ve çizme giyiyor, düğmelerini hiç iliklemediği ceketin altına mutlak siyah kuşak bağlıyordu. Beygirle geldiği zamanlar gümüş kırbacını unutmazdı. Ekseriya sarhoştu. «Kaptan» lâkabı, denizciliğinden değil, mütarekede çete reisliği etmekten kalmıştı.</p>
<p class="calibre1">Ölüyü arabaya taşıttıktan sonra fazla durmadı.</p>
<p class="calibre1">— Kalın sağlıkla tosunlar! diyerek arabacının yanına oturdu. Hamdi'nin uzattığı mavzeri dizlerinin üstüne koydu.</p>
<p class="calibre1">—    Haftaya geliriz... Haydi amca,    bas    gidelim.    Bir sözün    var    mı    Hamdi?</p>
<p class="calibre1">—    Yarın rüzgâr düşmez de boş kalırsak,    Ter-kos    köyüne    ineceğim.    Biraz işim var!</p>
<p class="calibre1">Ağazade Mustafa da birdenbire karar verdi:</p>
<p class="calibre1">—    Ben de gideceğim Kaptan!</p>
<p class="calibre1">—    Olur, olur! Ismarladık şimdi.</p>
<p class="calibre1">Araba, yolun dönemecinde gözden kaybolunca, Hamdi yere çömeldi.</p>
<p class="calibre1">Arkadaşları etrafına toplandılar.</p>
<p class="calibre1">Küçük Salih, iki lira aylığını, kaptanın doğruca babasına verdiğini biliyordu. Buna rağmen o da yaklaşmıştı.</p>
<p class="calibre1">Hamdi kese kâğıdını yırtarak yere yaydı:</p>
<p class="calibre1">— Bu sefer hep bozukluk... İçinde yeni gümüş paralar da    var. Sen    bunları    hiç gördün</p>
<p class="calibre1">mü Salih?</p>
<p class="calibre1">—    Görmedim Hamdi Ağa... Bir tanesini göster bakayım. Gene veririm..</p>
<p class="calibre1">Gözleri parlıyordu. Yüzünün her zamanki yorgun hali değişmiş, ağzımn büyümüş de küçülmüş ciddiyeti kalmamıştı. Hamdi, nereden geldiğini bir türlü kestiremediği kederli bir şaşkınlıkla:</p>
<p class="calibre1">— -Bu seferlik sana da para verilecek Salih, dedi, baban, Kaptandan    bu    ay yüz    yetmiş beş</p>
<p class="calibre1">kuruş almış. «Yirmi beşini Salih'e ver, harçlık etsin» demiş. Al    sana    bir    yeni yirmi beşlik...</p>
<p class="calibre1">Salih, küçücük, beyaz parayı avucunun ortasına koydu. Bir müddet baktı. Sonra:</p>
<p class="calibre1">—    A.. Üstünde adam resmi var... Adam resmi!., dedi.</p>
<p class="calibre1">Hamdi, çenesini sert sert kaşıyordu:</p>
<p class="calibre1">— Gazi'ninresmi o... Bak bakalım benziyor mu?</p>
<p class="calibre1">— Sahi, benziyor... Gazi Paşanın resmini koymuşlar...</p>
<p class="calibre1">Düşünerek biraz, sustu:</p>
<p class="calibre1">—    Kardeşime yollarım. Şunu bana deliver Mehmet Asa... K'z köyde boynuna (aka-.</p>
<p class="calibre1">—    Delersen geçmez ulan...</p>
<p class="calibre1">—    Geçmeyi versin.. Daha    iyi...    Kimse almaz. Fukaraya ziynet olur.</p>
<p class="calibre1">Hamdi, lüzumsuz yere en büyük sesiyle gülerek çocuğun yuvarlak başını okşadı.</p>
<p class="calibre1">Ağazade Mustafa, yavaşça Hamdi'ye sordu:</p>
<p class="calibre1">—    Lirayı kestin mi Hamdi    ?</p>
<p class="calibre1">—    Kestim.</p>
<p class="calibre1">— İyi ama, yarın Terkos'a ineceğiz... Belki lâzım olur.</p>
<p class="calibre1">—    Sen bana borcunu öde... Lâzım olursa yine veririm. Ama yarım saat sonra istermişsin... Baş-üstüne...</p>
<p class="calibre1">Hamdi    müsrif değildi. İbrahim    onun    koynun-daki eski cüzdana kaç kere:    «Su    içinde    elli</p>
<p class="calibre1">kayma    sayarım. Eksik çıkarsa    zarar    benim. Elverir ki, siz Çerkeş domuzunu    razı    edin»</p>
<p class="calibre1">diye paha biçmişti. Kurubacak Mehmet düşünceli düşünceli:</p>
<p class="calibre1">— Cigaraları nasıl satacağız, dedi, gördün mü işi... Kaptandan ruhsat istemeliymiş. Geçen ay gibi yapalım mı Hamdi? Parasını sen ver, götürür, satarsın!</p>
<p class="calibre1">—Olur, paketi beş kuruştan mıydı?</p>
<p class="calibre1">—    Beş kuruştan... Bakkal Rıza Efendi yirmi    para    aşağısına    alıyor.</p>
<p class="calibre1">—    Otuz paket beşerden bir buçuk lira tutar.</p>
<p class="calibre1">—    Bu ay otuz bir... Temmuz ayı.</p>
<p class="calibre1">—    Yok camm.</p>
<p class="calibre1">Kurubacak Mehmet, örselenmiş bir kösele parçasına benzeyen elini uzattı. Başparmağından itibaren parmaklarının birini açık tutup birini kapatmıştı. Yüksek sesle saydı:</p>
<p class="calibre1">—    İşte... Mart 31... Nisan 30... Mayıs 31... Haziran 30... Temmuz 31...</p>
<p class="calibre1">—    Haklısın Kurubacak.</p>
<p class="calibre1">Hamdi, cebinden bir avuç bozuk para çıkardı. Ne zaman sigara satmak lâfı açılsa Kurubacak Mehmet sözü mutlak köye çevirirdi.</p>
<p class="calibre1">—    Köye biraz harçlık gönderelim, dedi, geçen    ay    da    «gönderelim» dedik... Unuttuk.</p>
<p class="calibre1">Terkos'a ineceksiniz, Bakkal Rıza Efendiye verirsin, o gönderir.</p>
<p class="calibre1">Hamdi, Kurubacak'ın durgunluğunu dağıtmak için gülmeye başladı:</p>
<p class="calibre1">—    Bu ne para biriktirmek... Sonra koyacak yer bulamazsın.</p>
<p class="calibre1">—    Para biriktirmek ne haddimize bizim... Tahsildar yorganı, tencereyi satmasın, yeter.</p>
<p class="calibre1">—    Parayı vergi için mi gönderirsiniz hep?</p>
<p class="calibre1">—    Elbet vergi için.</p>
<p class="calibre1">—    Yazık, kalıbına, yazık!</p>
<p class="calibre1">Hamdi'nin en öğündüğü şey, gurbete çıktı çıkalı, götürüp eliyle on para vergi vermemiş olmaktı. Kurubacak Mehmet'in sıska omuzuna vurdu:</p>
<p class="calibre1">—    Ben vergi nedir, bilmem. Hep bizim gibilerden mi alacaklar. Biraz da zenginler versin.</p>
<p class="calibre1">Recep bir ot sapını dişleri arasında ezerek dinliyordu. Mehmet'in sustuğunu görünce, burnunu çekerek sordu:</p>
<p class="calibre1">—    Çifti çubuğu, çoluğu çocuğu olmamak, dile kolay. Atar durursun Hamdi Efendi, fabrikada çalışırken senden vergi kesmezler miydi?</p>
<p class="calibre1">—    Keserlerdi. O sebepten yüz elli kuruş yevmiyeyi    bıraktım    da*    buraya    geldim.    Bir</p>
<p class="calibre1">gün kafam kızdı. Günde yüz elliden ay sonunda elime kırk beş lira geçecek. Halbuki otuz dört küsur lira veriyorlar. Üst tarafı vergiye tutulurmuş. Çektim kasketi, yürüdüm. O sırada kaptan birini arıyormuş. «Çakıl çekmekte çalışır mısın?» dedi. «Çalışırım!» dedim. Buraya geldim.</p>
<p class="calibre1">—    Pazarlık etmediniz mi ?</p>
<p class="calibre1">—    Kaptanla mı?. Etmedik. Çakıl    taşıyan motorun sahibi Hidayet usta, fabrikada</p>
<p class="calibre1">makinisttir. O konuşmuş.</p>
<p class="calibre1">—Allah Allah! Ay başına yakın: «İşini beğenmedim, bana yaramazsın!» diye kovalasaydı?</p>
<p class="calibre1">—    Yağma yok! Hakkımı isterdim.</p>
<p class="calibre1">—    Pazarlıksız gelmişsin?</p>
<p class="calibre1">—    Size ne veriyorsa, bana da o kadar verirdi.</p>
<p class="calibre1">—    Kulakasmadı diyelim.</p>
<p class="calibre1">—    Zorla alırdım paramı... Yağma    yok.</p>
<p class="calibre1">—    Kaptandan mı?</p>
<p class="calibre1">—    Kaptandan... Ne sandın!</p>
<p class="calibre1">Ötekiler de alâkadar olmuşlardı. Kurubacak:</p>
<p class="calibre1">—    Belâ heriftir Kaptan, dedi, zorla iş yapmaz.    İbrahim,    yere    bakarak    gülümseyen</p>
<p class="calibre1">Hamdi'nin</p>
<p class="calibre1">yerine, cevap verdi:</p>
<p class="calibre1">—    Senden yaman    olmasın    Kurubacak!    Senin    işin,    elde    mavzer    efelik etmekten    daha</p>
<p class="calibre1">müşkül!</p>
<p class="calibre1">Scanned by hlecter II</p>
<p class="calibre1">Gece fırtınalı geçti.</p>
<p class="calibre1">Rüzgâr, uzak mandıraların köpek seslerini, biribirine çarpan ağaç dallarının çatırdıları ile kayalarda döğünen denizin homurtusunu kulübenin etrafında bir tahta fıçı gibi yuvarladı, durdu.</p>
<p class="calibre1">Hamdi, sabahleyin kahvaltıdan sonra İbrahim'e:</p>
<p class="calibre1">—    Biz gidiyoruz,    dedi,    hayvanlar yemi    kesince    ormana    bırakırsınız.    Benim    çamaşırlar</p>
<p class="calibre1">ıslaktır, sermeyi unutma.</p>
<p class="calibre1">—    Olur.</p>
<p class="calibre1">Kurubacak Mehmet yirmi lira verdi:</p>
<p class="calibre1">—    Yarısı benim, yarısı Recep'in.    Bakkal    Rıza    Efendi    gönderir. Posta kâğıdını sonra</p>
<p class="calibre1">alırız.</p>
<p class="calibre1">—    Adresleri biliyor mu?</p>
<p class="calibre1">—    Onda yazılısı var.</p>
<p class="calibre1">Hamdi, sırtına yakası küçük sedef düğmelerle yandan ilikli bir siyah Çerkeş gömleği, bunun üstüne kahverengi abadan bir yarım palto giymişti. Bacaklarının, küçükten beri beygire binmekten ileri gelen hafif çarpıklığı, kilot pantolondan büsbütün belli oluyordu. Ağazade Mustafa da hazırdı. Arkasında, İstanbul'un Kapalıçarşı koltukçularından aldığı lâcivert elbise vardı. Pantolon biraz kısa, ceket biraz bol olduğundan Mustafa bu kıyafetle daha kısa boylu, daha ufak tefek görünüyordu. Ceketinin içine beyaz jarseden bir boyun atkısı asmış, göğsündeki pembe kenarlı mendili, yirmi beş kuruşluk dolma kalemiyle tutturmuştu. Yola çıkacakları zaman, yorganın arasından beyaz saplı Bursa bıçağını alıp beline soktu.</p>
<p class="calibre1">İbrahim gülerek sordu:</p>
<p class="calibre1">—    Silâhlanıyorsun Mustafa,    Sarıcalara    muharebeye    mi    ?</p>
<p class="calibre1">Sandalı çözdüler. Hamdi küreklere oturdu.</p>
<p class="calibre1">Mustafa eline uzun bir sırık almış, kıç üstünde ayakta duruyordu. Sığ yerlerde sopa ile dayanarak küreğe yardım edecekti.</p>
<p class="calibre1">Durgun suyun üstünde yavaşça yola çıktılar.</p>
<p class="calibre1">Mustafa:</p>
<p class="calibre1">—    Önce tıraş oluruz, dedi, sonra İneboluluların    parasını    yatırırız.</p>
<p class="calibre1">—    Dişini çektirecek misin?    1</p>
<p class="calibre1">—    Ağrımıyor.</p>
<p class="calibre1">—    Sen bilirsin. Unutturma...    Dönüşte bulursak    gazete    alalım.    Salih okumaya</p>
<p class="calibre1">meraklıdır. Sevinir oğlan.</p>
<p class="calibre1">—    Unutmayız.</p>
<p class="calibre1">Kürekler ıskarmozlarda gıcırdıyordu.</p>
<p class="calibre1">Gökyüzü göle vurmuştu. Yer yer beyaz, yer yer mavi renkler] kırışıksız ve derin parçalarla uzanıp gidiyordu. Rüzgârda yosun ve çamur kokusu vardı. Suyun dibi apaçık duruyor, eski sandal, bir gün Hamdi'nin bir Beyoğlu mağazasının camekânmda gördüğü kocaman bir kavanozun içinde yüzüyormuş gibi, irili ufaklı balıkların ve yosunların üzerinden geçiyordu.</p>
<p class="calibre1">Mustafa:</p>
<p class="calibre1">—    Köpoğlusu göl... Uyu bakalım, uyu! dedi.</p>
<p class="calibre1">—    Uyuyor    mu sanırsın Mustafa? Su uyur mu?</p>
<p class="calibre1">—    Uyuyor    işte... Su, neden uyumaznnş. Bizde:    «Su    uyur,    düşman    uyumaz.»    derler.</p>
<p class="calibre1">Deniz homur homur homurdanırken, bilmez misin, bunun kılı kıpırdamaz. Sana bir şey söylesem inanır imsin Hamdi? Göl kısmı, suların aptalıdır.</p>
<p class="calibre1">Hamdi küreklerin sapma doğru    gülümsedi:</p>
<p class="calibre1">—    Suyun    akıllısı, aptalı olur mu, Ağazade ?</p>
<p class="calibre1">—    Denize    bakarsan göl aptal, şuna bak... Koca    İstanbul'a    su    veren    adam    hali    var    mı</p>
<p class="calibre1">şunda?</p>
<p class="calibre1">—    Sahi, Ağazade. Bütün İstanbul evlerine suyu burası verir. Sen buralısın,    bilirsin,</p>
<p class="calibre1">suyu acaba azalır mı?</p>
<p class="calibre1">—    Azalmak ne gezsin. İnadına çoğalır. Büsbütün çoğalırsa, denize akan kanalın kapaklarını açarlar da suyunu azaltırlar. Görmedin mi? Kayıkçılar, fırtınadan sonra kanaldan geçip denize çıkarlar. Sahile düşen tahta, kömür çuvalı, teneke-siyle gazyağı, zeytin falan, öteberi toplarlar.</p>
<p class="calibre1">—    Öyle ya, toplarlar. Terkos gölü evvel- eski var mı dersin?</p>
<p class="calibre1">—    Yok camm... Terkos gölü yenidir. Bizim ihtiyarlar buranın serencamını anlatırlardı: Vaktiyle gölün yeri düzlük, ovalıknuş. Ortasında bağlı bahçeli, davarı sığırı saymakla tükenmez büyük bir köy varmış.</p>
<p class="calibre1">— Ne olmuş? Su mu basmış?</p>
<p class="calibre1">— Su basmış. Allaha âsi olmuşlar. Namusu, hayayı unutmuşlar. Bir gece, yatsı vakti köye yeşil sarıklı bir hoca gelmiş. Milleti hak dinine davet etmiş. Hocayı bir eve misafir etmişler. Yarı gecede yanına, on dört yaşında güzel mi güzel, bir kız göndermişler. Hani baştan çıkarsın, diye. Yeşil sarıklı hoca sabaha kadar teşbih çekip dua etmiş, dayanmış. Lâkin horozlar öterken şeytana uymuş, elini kızın şalvarına götürünce bir top patlamış, sular: «Gürrr!» diye boşalmış, köyü basmış. Kırk gün, kırk gece yağmur yağmış; köyden, hayvan olsun, insan olsun, bir can kurtulmamış. Bahar üstü hava açık olursa, suların dibinde köyün beyaz minaresini gören olur. Bundan başka, bazı bazı horoz sesleri duyulur, dağ, taş çınlar. Sarıca köy yok mu? Eskiler: «Batan köyün gurbete gezenleri gelip kurdu. Mezhep genişliği oradan kalmadır» derler.</p>
<p class="calibre1">Terkos köyüne çıkınca tıraş oldular.</p>
<p class="calibre1">Hamdi, İneboluluların parasını göndermek, cı-garaları satmak için ayrıldı.</p>
<p class="calibre1">Mustafa, aşçı dükkânına girip arka taraftaki bahçede, çardağın altında, bir masaya oturdu.</p>
<p class="calibre1">Burasını rüzgâr tutmadığından hava sıcaktı. Kabak fidelerinin geniş yaprakları, mısır koçanlarından sarkan püsküller sararmıştı. Tembel ve kirli tavukların arasında, ibiği ve kanatlarının ucu kıpkırmızı bir horoz, yanpiri yanpiri kabararak dolaşıyordu.</p>
<p class="calibre1">Mustafa küçük Salih için aldıkları Köroğlu gazetesinin resmine dalgın dalgın bakarken, Hamdi, kasketini arkaya atmış, terini silerek geldi, karşısına oturdu:</p>
<p class="calibre1">—    Gazete mi okuyorsun Mustafa?</p>
<p class="calibre1">—Yok... Resimlerine baktım. İşleri bitirdin mi?</p>
<p class="calibre1">—    Bitirdim ama, karnım aç...</p>
<p class="calibre1">—    Eh acıktık, vakit öğleye yaklaşıyor,    paydos    düdüğü    çalınınca buraları kalabalık</p>
<p class="calibre1">olur.</p>
<p class="calibre1">—    Ne yiyelim?</p>
<p class="calibre1">—    Köfte yaptırırız. Piyaz söyleriz. Bir    şişe    de    rakı    ısmarlayalım.</p>
<p class="calibre1">—    Hay hay! Ismarlayalım.</p>
<p class="calibre1">Daha şişe yarı olmadan paydos düdüğü çaldı.</p>
<p class="calibre1">Dükkân ve bahçe, üstü başı kapkara ustalar ve ustabışalarla doldu. Acele acele yemek yiyorlar, yüksek sesle konuşuyorlardı. Yakın masalardan birinde Türkçeyi pek fena söyleyen bir ecnebi ustabaşı şarap içmekteydi. Yorgun ve usanmış bir hali vardı.</p>
<p class="calibre1">Bu hal Mustafa ile Hamdi'ye de sirayet etti. Biribirlerine bir şey söylememelerine rağmen kalabalıktan canları sıkılmaya başlamıştı. Aylardır, tenhalığa, gürültüsüzlüğe alışmışlardı. Mustafa bir şişe daha getirtti.</p>
<p class="calibre1">Kadehler ziyadeleştikçe, can sıkıntıları artıyordu. Sıcak büsbütün bastırmıştı.</p>
<p class="calibre1">Hamdi gönülsüz gönülsüz İstanbul hikâyeleri anlattı.</p>
<p class="calibre1">Bir müddet sonra, Mustafa kızarmış gözlerini daldığı yerden kurtardı:</p>
<p class="calibre1">—    Gidelim istersen yavaş yavaş...    dedi, yolcu yolunda gerek.</p>
<p class="calibre1">—    Sıcak be, serinlikte gideriz.</p>
<p class="calibre1">— -Gölde rüzgâr olur... Kalk haydi!</p>
<p class="calibre1">—    Sen bilirsin.</p>
<p class="calibre1">İkisinin de dizleri karıncalanıyor, başları dönüyordu.</p>
<p class="calibre1">Su kenarında, sıra sıra oturmuş amelelere rastladılar. Yeni yapılan koca fabrika binası, sanki bunların omuzlarına çökmüştü. Bol yamalı, buruşuk elbiseleriyle yorgun insanlardan ziyade, hastalara benziyorlardı.</p>
<p class="calibre1">Hamdi, mahpusluk gibi, adamı zaman zaman öfkelendiren bu amele hayatını iyi biliyordu. Sandalın ipini bir türlü çözemediği için küfretti.</p>
<p class="calibre1">Gölde, rüzgâr yerine buğu halinde, nemli bir sıcaklık vardı.</p>
<p class="calibre1">Mustafa kelimelerini dişlerinin arasında eze eze, bir şarkı tutturmuştu. Arada sırada Hamdi'nin yüzüne bakıp gülümsüyordu.</p>
<p class="calibre1">Şarkısını birdenbire keserek sordu:</p>
<p class="calibre1">—    Doğru Kırklara mı gidiyoruz?</p>
<p class="calibre1">Hamdi, beklediği lâfın nihayet açılmasına memnun oldu:</p>
<p class="calibre1">—    Ne olacak?</p>
<p class="calibre1">—    Bir şey yok... Sordum öyle...</p>
<p class="calibre1">—    Bir sözün var gibi, durdun?</p>
<p class="calibre1">—    Sarıca köye uğrasak mı derim?</p>
<p class="calibre1">—    Deminden beri buna mı sırıtıyorsun Ağazade ?</p>
<p class="calibre1">— Hani... Sen de istersen... Benden «gidelim» demesi...</p>
<p class="calibre1">■—Bana bakma... Senin canın fazla çekiyorsa uğrarız... Hay hay!</p>
<p class="calibre1">Hamdi sandalı sol sahile aldı. Kıyıdan gidiyorlardı.</p>
<p class="calibre1">Mustafa sopaya var kuvvetiyle dayanıyordu.</p>
<p class="calibre1">Sarıca köye yaklaşırken kasketlerini tekrar tekrar düzelttiler.</p>
<p class="calibre1">Berberin sürdüğü kolonya, genizlerine bir kadın kokusu halinde çarptı.</p>
<p class="calibre1">Köye on dakika mesafede, suyun kenarındaki mezarlıkta beş, altı kadın görünüyordu. Birkaç tanesi yaklaşan sandala aldırmayarak, tokaçlarla çamaşır yıkamaya aevam ettiler. Diğerleri çıplak ayaklarını göle sallandırmışlardı.</p>
<p class="calibre1">Havanın yağmursuz olduğu günlerde, Sarıca köy kadınları, hem böyle bekâr çamaşırı yıkarlar, hem de kısmet beklerlerdi.</p>
<p class="calibre1">Oturanlardan birisi, başını öteye çevirip eliyle ağzını kapayarak yan gözle sandala baktı:</p>
<p class="calibre1">— K'z Avşe! Senin Mustafa geliyor.</p>
<p class="calibre1">Hamdi ile Mustafa, sandalı bağlıyor gibi davranarak arkalarını kadınlara dönmüşlerdi. Sarhoşlukları kalmadığı için utanıyorlardı. Hele Hamdi, başını eğerek yürüyen Ağazade'nin</p>
<p class="calibre1">âdeta arkasına saklandı. Kadınların yanından böylece geçip mezarlığın içindeki çalı kümelerinin arkasına oturdular.</p>
<p class="calibre1">Daha cıgaralarını yakmadan Ayşe yanlarına geldi. Sırtına bir basma entari giymiş, beıine bir şal kuşak sarmıştı. Beyaz yemenisi sarı saçlarını ve çenesini kapatıyor, mavi gözleri ağlamış gibi parlıyordu. Dudakları kalındı ve bir köşesiyle belli belirsiz gülümseraekteydi:</p>
<p class="calibre1">— Safa geldiniz, dedi, arkadaşının adı Hamdi değil mi Mustafa Efendi? Hatice ablam görür görmez tanıdı. Geçen ay beraber gelmişsiniz.</p>
<p class="calibre1">Kuşağının üzerinde, uçları birbirine uzak duran gergin göğsü, konuşurkentitriyordu. Kınalı parmak-lanyle çenesindeki yemeniyi tutmuştu.</p>
<p class="calibre1">Mustafa, gözlerini Hamdi'ye çevirerek cevap verdi:</p>
<p class="calibre1">—    İyi bilmiş, adı Hamdi...</p>
<p class="calibre1">—    Gene Hatice'yi mi istiyor?</p>
<p class="calibre1">Hamdi omuzlarını sallayınca Ayşe kadınlara doğru seslendi:</p>
<p class="calibre1">—    Hatice gel... Gel kız!</p>
<p class="calibre1">Hatice, uzun boylu, şişman bir kadındı. Elleri, ayakları pek büyüktü. Göğsü karnına kadar sarkmıştı.</p>
<p class="calibre1">— • Safa geldiniz! dedi. Ayşe güldü:</p>
<p class="calibre1">—    Hamdi Efendi, seni istiyor. Ayakta bir müddet durdular.</p>
<p class="calibre1">—    Gece kalacak mısınız ?</p>
<p class="calibre1">Mustafa doğrudan doğruya cevap vermedi:</p>
<p class="calibre1">—    Kocan hâlâ gurbette mi Ayşe?.</p>
<p class="calibre1">—    Gurbette.</p>
<p class="calibre1">—    Kızının hastalığı nasıl oldu? Geçende, hasta diyordun    ?</p>
<p class="calibre1">—    Öldü. Siz sağ olun... Gece kalacak mısınız, dedim ?</p>
<p class="calibre1">—    Yok, gideceğiz.</p>
<p class="calibre1">—    Haydi kalk, Hatice'yi efendisiyle bir başlarına bırakalım. Elbette gizli sözleri vardır.. Mustafa cıgarasını yere atarak, kalktı.</p>
<p class="calibre1">Ayşe önden yürüyordu. Entarisinin etekleri boldu. Çıplak ayaklarına topukları çarpılmış kaba kunduralar giymişti. Adımlarını geniş geniş attığından bacaklarının yuvarlaklığı bir görünüp bir kayboluyordu. Bütün kadınlarımız gibi, kalçaları aşağıdaydı.</p>
<p class="calibre1">Mustafa babasının evinde kalan tıkız Çukurova kısrağını hatırladı.</p>
<p class="calibre1">Bir çalı yığınını dolaşır dolaşmaz, Ayşe beyaz dişlerini göstererek döndü. Yemenisi çözülmüş, oyalı uçlan göğsüne düşmüştü. Yanakları yuvarlaktı.</p>
<p class="calibre1">Mustafa yanına gelip kolunu tutunca nazlandı:</p>
<p class="calibre1">—    Bırak, canımı yaktın!.. Çok göresin geldi mi?</p>
<p class="calibre1">—    Gelmez mi ulan!...</p>
<p class="calibre1">Ayşe, delikanlının gözlerindeki parıltıya cesaretle baktı:</p>
<p class="calibre1">— Biraz daha yürü... Kahpelerin işi yok, seyrederler. Ben utanırım. Mezarlığa da yakın... Günah olur.</p>
<p class="calibre1">Mustafa somurtuyor, Hamdi kürekleri yorgun yorgun çekiyordu.</p>
<p class="calibre1">Başlarında ve yüreklerinde dalgınlığa benzeyen bir boşluk hissediyorlardı. Pişman olmuşlardı.</p>
<p class="calibre1">Sahilden sesleri işitilmeyecek kadar uzaklaşınca, Hamdi bir cıgara yaktı:</p>
<p class="calibre1">—    Bu işi aklım almıyor Mustafa... Vay canına... Kötü be!</p>
<p class="calibre1">—    Hangi iş?..</p>
<p class="calibre1">—    Şu Sarıca köyün hali. Baksana kadınlarının çoğu fena    yola    düşmüş.    Kocaları    da</p>
<p class="calibre1">bilir mi?</p>
<p class="calibre1">—    Hepsi değilse de, Ayşe'nin herifi karısının yediği haltı    bilir.    Köy,    baştan    ayağa</p>
<p class="calibre1">bozuk diyemem, lâkin çoğu bu yoldadır. Eskiden burası böyle değildi. Fabrika açıldı açılalı, büsbütün azdı karılar. Fabrikaya bir sürü bekâr amele geliyor. Şurada kurtarma birlikleri de var. Para bol, karı kıt! Önce oynak dulları baştan çıkardılar. Köy nikâhı, hoca duası derken eloğlu birkaç ay içinde başından atıveriyor. Sonra sonra gelinler, körpe kızlar başladı. Koca karılar bir ikisini mühendislere götürü götürüverdiler. Yavaş yavaş köyün mezhebi bütün bütün genişledi. Para bu, adamda, din, iman, namus komaz. Baksana, ellişerden bir lira verdik. Dört rençber yevmiyesi...</p>
<p class="calibre1">— -Ne olursa olsun, ben şaşıyorum vesselam.</p>
<p class="calibre1">—    Hem şaşarsın, hem de gelir Hatice abla ile oynaşırsın.</p>
<p class="calibre1">Akşamın alaca karanlığında çakıl yığını ile tahta iskele görününce, Hamdi kürekleri bıraktı:</p>
<p class="calibre1">—    Mustafa, Sarıca'ya uğradığımızı arkadaşlar bilmesin. İbrahim bizimle eğlenir.</p>
<p class="calibre1">—    Söylemesine söylemeyiz, lâkin Bulgaryalı bilmem inanır, bilmem inanmaz. Sandalı, sahile bağladıktan sonra suya girip gusü! abdesti aldılar.</p>
<p class="calibre1">Scanned by hlecter</p>
<p class="calibre1">Kaptan gelecek diye, hazırlık yapılıyordu. Deli İbrahim iki saat kadar uğraşarak bir miktar balık tutmuştu. Balıklar büyük bir kovanın içinde, mecalsiz mecalsiz kımıldanıyorlardı.</p>
<p class="calibre1">Kurubacak Mehmet'le Recep, ağır bir yağ kokusu ve çalı dumanı içinde idiler. Recep hamur açıyor, Kurubacak tavada gözleme pişiriyordu. Gözlemeleri arkadaşlar arasında pek makbuldü. Bir kere de kaptan rastlamış, çok hoşuna gittiğini söylemişti.</p>
<p class="calibre1">Hamdi kulübede piyaz için soğan doğruyor, ara sıra elinin tersiyle, yaşaran gözlerini uğuşturu-yordu.</p>
<p class="calibre1">Hava iyiden iyiye kararınca, bir tahta parçası üzerinde tuz döven Salih'e:</p>
<p class="calibre1">— Şu lâmbayı yak, dedi, sovan diyerek elimi doğrayacağım.</p>
<p class="calibre1">Lâmbanın ışığında, ortalık derli toplu mu diye, etrafa göz gezdirdi. Toprak zemin bol su dökülerek süpürülmüştü. Sedirin üstünde Köroğlu* gazetesi duruyordu.</p>
<p class="calibre1">—    Gazeteyi okudun mu Salih ?</p>
<p class="calibre1">—    Okudum, Hamdi Ağa.</p>
<p class="calibre1">—    Ne yazıyor, harp olacak mıymış    ?</p>
<p class="calibre1">—    Orasını okumadım.</p>
<p class="calibre1">—    Bak şuna... Ya neresini okudun?</p>
<p class="calibre1">—    Pehlivanlığa mahsus yazıyor, orasını okudum.    Salih, kulübenin loşluğunda, noksan</p>
<p class="calibre1">dişiyle yavaşça güldü.</p>
<p class="calibre1">Bu esnada bir silâh sesi işittiler. Kurşunun ıslığı, bir yerlere çarparak, ormanın hışırtısı arasırdan geçti. Hamdi:</p>
<p class="calibre1">—    Duydun mu? diye başını uzattı.</p>
<p class="calibre1">—    Duydum Hamdi Ağa... Kaptan    geliyor.</p>
<p class="calibre1">Kaptan, pek keyifli olduğu zamanlar, yaklaştığını, mavzer atarak haber verirdi.</p>
<p class="calibre1">Hamdi, kulübenin kapısına çıktı.</p>
<p class="calibre1">Kaptan kır atının üstünde idi. Hayvan yüksek olduğu için Şerif Ağa, çelimsiz vücuduyla küçük bir çocuğa benziyordu.</p>
<p class="calibre1">—    Heyy! diye bağırarak tüfeğini havada salladı.    Öteki elinin yumruğunu    beline</p>
<p class="calibre1">dayamıştı. Başını iki yanma sallayan yorgun beygiri tırısa kaldırdı. Kapının önüne gelince, dizginleri şiddetle topladı, özengideki ayaklarım iki yana gerip cakalı cakalı durdu.</p>
<p class="calibre1">Hamdi:</p>
<p class="calibre1">—    Safa geldin Kaptan! diyerek hayvanın başını ı    ut muştu, mavzeri sen    mi attın?</p>
<p class="calibre1">—    Ben altım.</p>
<p class="calibre1">—    Çocuk silâh    sesini    duyunca «Kaptan geliyor» dedi.</p>
<p class="calibre1">—    Demek bildi    bizim    olduğumuzu?</p>
<p class="calibre1">—    Bildi.</p>
<p class="calibre1">Kaptan yere atladı. Kamçısıyle çizmesine vuruyordu.</p>
<p class="calibre1">Hamdi, dizginleri Salih'e vererek eğerin üzerinden heybeyi indirdi. Kolanları gevşetti. Terkiye bağlı çulu çözüp beygirin üstüne örttü:</p>
<p class="calibre1">—    Zorlamışsın    hayvanı Kaptan... Eziyorsun biçareyi...</p>
<p class="calibre1">—    Aldırma, alışıktır.</p>
<p class="calibre1">Salih, ay ışığı altında daha beyaz, daha yüksek görünen beygiri, yavaş yavaş gezdirmeye başlamışu.</p>
<p class="calibre1">Kaptan, küçük ve acele adımlarla gözleme yapanlara yaklaştı:</p>
<p class="calibre1">—    Hayrola... Ortalığı    dumana vermişsiniz, değirmen pidesi mi bu?</p>
<p class="calibre1">Kurubacak, aşağıdan yukarıya baktı:</p>
<p class="calibre1">—    Safa geldin Kaptan... Değirmen pidesi değil, Karadeniz gözlemesi...    Seversin, diye.</p>
<p class="calibre1">yapalım dedik.</p>
<p class="calibre1">—    Severiz ya... Elinize sağlık...</p>
<p class="calibre1">Kaptan geri dönerek kulübeye girdi. Heybeyi boşaltmakla    uğraşan    Hamdi'ye:</p>
<p class="calibre1">—    Kavurmanız vardı ama, ayrıca et getirdim. Mezelik    olur. Beş    kilo da    rakı    var,</p>
<p class="calibre1">tenekeyi çıkardın mı?</p>
<p class="calibre1">— Çıkardım, Kaptan!</p>
<p class="calibre1">—    Sofrayı nereye kuracaksın?</p>
<p class="calibre1">—    Nereye emredersen... İster içeri, ister dışarı.</p>
<p class="calibre1">—    İçerisini bırak... Dışarda oturalım. Ay ışığıdır.</p>
<p class="calibre1">—    Başüstüne.</p>
<p class="calibre1">— Kutu konservesi, leblebi, kaynamış yumurta getirdik.</p>
<p class="calibre1">—    Eksik olma.</p>
<p class="calibre1">Kaptan sedire çıkarak mavzeriyle ceketini duvardaki çivilere astı.    Gömleğinin    kollarını</p>
<p class="calibre1">sıvadı. Kolları esmer ve kıllıydı. Lâmbanın ışığı sağ kolundaki    deniz    kızı    döğmesini</p>
<p class="calibre1">aydınlattı. Kaptan her fırsatta, bunu mahpushanede yaptırdığını söylerdi.</p>
<p class="calibre1">Çevik bir hareketle yere atlayıp belindeki tabancanın kılıfını arkasına doğru itti.</p>
<p class="calibre1">—    Mustafa nerede, göremedim ?</p>
<p class="calibre1">—    Buradadır, gelir şimdi.</p>
<p class="calibre1">—    Gelsin... Bize bağlama çalar...</p>
<p class="calibre1">—    Çalsın.</p>
<p class="calibre1">— Bu gece coşarsam, ikitelli oynarım.</p>
<p class="calibre1">Sofra örtüsünü kulübenin biraz ilerisindeki çayırlığa serdiler. Çayırlık yüksekçe bir yerdi. Ortasında kabukları çatlamış, kalın bir meşe ağacı vardı. Köy harabesinden ötede ormanın yüzü kapkaranlık duruyordu. Yalnız yüksek ağaçların tepesine, ay ışığı vurmuştu. Göl istikametinde duran iki beyaz bulut parçasının ucu, bakır bakır parlıyordu.</p>
<p class="calibre1">Küçük iskemleyi kaptanın altına verdiler.</p>
<p class="calibre1">Kurubacak Mehmet, gözlemeleri genişçe bir tabağa yerleştirmiş, üstünü tencere kapağı ile örtüp bir çuvalla sarmıştı. Kırılacak bir şey itinasıyle orta yere bıraktı.</p>
<p class="calibre1">Kaptan kırçıl bıyıklarını yolmak istiyormuş gibi, hızlı hızlı çekiştiriyordu.</p>
<p class="calibre1">— Haydi başlayalım. Lâkin bir kere oturuldu mu, sıralı sırasız, fırlamak yok. Tadını kaçırırsınız. Ne lazımsa getirin, sonrasına çocuk hizmet eder. Bağlamam aldın mı Mustafa?</p>
<p class="calibre1">—    Hazır Şerif Ağa, meşede    asılı.</p>
<p class="calibre1">Salih ayrı yiyeceği için, beşi sofranın etrafına bağdaş kurup oturdular. Tıraşı uzamış yorgun yüzleri, ay ışığında daha yumuşak, daha çizgisiz görünüyordu.</p>
<p class="calibre1">Kaptan kâseyi kaldırdı:</p>
<p class="calibre1">—    Haydi muhabbete!</p>
<p class="calibre1">—    Muhabbetine Kaptan!</p>
<p class="calibre1">Rakıyı kocaman yudumlarla suratlarını buruşturmadan içtiler.</p>
<p class="calibre1">Ay, ağır ağır yükseldi.</p>
<p class="calibre1">Orman, hafifçe esmeye başlayan rüzgârın altında, yorgun bir hayvan gibi kımüdanıyor, gölden serin ve yumuşak yosun kokusu geliyordu.</p>
<p class="calibre1">En çelimsizleri olduğu için Kurubacak Mehmet, ötekilerden evvel neşelendi. Bağlamayı indirip Ağazade'ye uzattı:</p>
<p class="calibre1">—    Göster kendini Ağazade...    Yak şu dağları! Mustafa başını eğerek sazın gövdesini</p>
<p class="calibre1">kucağına</p>
<p class="calibre1">bastırdı. Telleri gerdi. Yarım yırtık sesler evvelâ arka arkaya telâşla koşuştular, gittikçe damla damla düştüler; sonra kalın sesli bir erkek inliyor gibi uzadılar. ,</p>
<p class="calibre1">Mustafa eğilmiş başı, az kamburca sırtı ile neler hissettiğini, neler söylediğini sanki biliyor, tazenenin ucunu tellere, orta parmağının tırnağını bağlamanın göğsüne vurup tempo tutarak çalıyordu. Küçük tekne, hazin bir hikâye ile ağzına kadar dolmuştu.</p>
<p class="calibre1">Halbuki Mustafa, böyle coştuğu sıralarda bir şey düşünmez, haberi olmadan çalışan parmaklarının çıkardıkları seslere, kendisi de şaşardı.</p>
<p class="calibre1">Hamdi, farkında olmaksızın, yavaş yavaş Sarıcalar köyünü, Hatice ablayı hatırlıyordu. Omuz başı, dişleniyormuş gibi tatlı tatlı sızladı. Maşra-bayı rakı tenekesine daldırdı:</p>
<p class="calibre1">— içelim arkadaşlar, içelim anasını sattığımın.. Rakıyı içtikten sonra yüzünün yarısın eliyle</p>
<p class="calibre1">kapatarak, içinden geçenleri sezip sezmediklerini anlamak için, oradakilerin yüzüne ayrı ayrı baktı. Tekrar Kaptanın hikâyesini dinlemeğe devam etti.</p>
<p class="calibre1">Kurubacak Mehmet kendi kendine gülümsü-yordu: «Karı on lirayı ahnea bir sevinir... Sevinsin-Sekizini harcarsa ikisini bir tarafa mutlak gizler... Gizlesin... »</p>
<p class="calibre1">Bulgaryalı İbrahim'in yüreğinden, yeleleri mavi boncukla örülmüş demir kın beygirlerin çektiği kenarları kırmızı çiçeklerle süslü bir araba, gıcırdaya gıcırdaya geçiyordu. Ölüm aman verseydi, Bursa'-da kalıp, para biriktirecek, çocuklarıyle karısını bir pazar günü, üstüne beyaz tente çekilen bu araba ile gezmeye götürecekti. Şimdi kocaman yumruğu ile mütemadiyen ağzını siliyordu.</p>
<p class="calibre1">Recep, güneş çıksa ekin biçmeyi, harman kaldırmayı düşünür, yağmur yağsa sürülecek tarlaları hatırlardı. Toprağına bağlı bir köylü olduğundan, hepsinden daha dalgındı. Böyle ay ışığı bol yaz geceleri, delikanlılar harman yerinde, öküzleri salarlar, ateşin etrafında oturarak konuşurlar.</p>
<p class="calibre1">Küçük Salih, bir taraftan karnını doyuruyor, bir taraftan aya bakıyordu. Birkaç gün evvel ortasından yırtılmış gibi görünen bu beyaz şeyin, bu gece Ağazade Mustafa'nın cebindeki ufak ayna gibi, yusyuvarlak oluşu acayipti.</p>
<p class="calibre1">Kaptan her zaman içtiği için hiç değişmemişti. Bir kabadayılık hikâyesi anlatıyordu: «Çetecilik zamanında böyle bir gece... Ay ışığı varmış... Karıştıran taraflarında dağ cümbüşü yapıyorlarmış. Muhabbetin ortasında Gâvur Efe ile ağız dalaşına tutuşmuşlar. Gâvur Efenin önünde o vakitler on kişi duramazmış. Lâkin Kaptan, kafası kızınca bıçağı efenin göğsüne daldırmış. Biçare bu yarayı aylarca işletmiş gezmiş...»</p>
<p class="calibre1">— Kulakları çınlasın, hâlâ, «Canım, senin gibi babayiğite feda olsun» der. «Ben senin gib elini korkak alıştırmamış kabadayı görmedim.» diye, hâlâ parmak ısırır Gâvur Efe...</p>
<p class="calibre1">Biraz durdu.</p>
<p class="calibre1">— Hey gidi insan oğlu hey! dedi; adam öldürmekten kolay iş yoktur. Lâkin bizim gib eskiden alışmalı.</p>
<p class="calibre1">Kâsedeki rakıyı bitirdi. Sağ gözü daha ufal-mıştı. Testekerlek duran sol gözü, gittikçe kırmızı-laşıyordu. Parmaklarım şıkırdattı.</p>
<p class="calibre1">—    Salih, su getir ulan... Uyuyor musun    orada?</p>
<p class="calibre1">—    Uyumuyorum amca!</p>
<p class="calibre1">—    Sen çiftetelli oynamasını bilir misin?</p>
<p class="calibre1">—    Bilmem.</p>
<p class="calibre1">—    Yuf olsun. İnsan çiftetelli oynamasını    bilmez mi? Öğren mutlak... Bak, ben</p>
<p class="calibre1">oynayayım da</p>
<p class="calibre1">gör.</p>
<p class="calibre1">Kollarını kabartıp göğsünü şişirerek yerinden kalktı. Hamdi'nin yeni doldurduğu kâseyi, çenesinden akıta akıta içti:</p>
<p class="calibre1">—    Mustafa, vur çiftetelliyi... Haydi vur!</p>
<p class="calibre1">Kıvrak oynuyordu. Başım ve omuzlarını titreterek parmaklarını şakırdatırken, mavzerli huşunetinden ayrılmış, azametle kösteğini kımıldatan, kamçısıyle asabî asabî çizmesine vuran, ağırbaşlı, mal sahibi kılığından çıkmıştı. Süzgün gözleriyle yüzü, munis göründüğünden küçük vücudu, erkek kıyafetine girmiş bir kadım andırıyordu. Yorgun bir kadın gibi sevimliydi.</p>
<p class="calibre1">Bir müddet sonra, geniş bir hareketle elini kuşağının arasına sokup, bir deste banknot çıkardı. Parmaklarını tükürükledi. Bir lirayı hızla çekti. Mustafa'nın omuzuna doğru attı:</p>
<p class="calibre1">—    Çal, Mustafa, aferin!..</p>
<p class="calibre1">Yeşil kâğıt, Mustafa'nın omuzunda biraz durakîayarak bağlamanın teknesine, oradan da yere düştü.</p>
<p class="calibre1">Ağazade Mustafa, üstüne cıvık bir şey sürülmüş gibi, telâşla sazı kesti. Lirayı avucunda buruşturduktan sonra küçük Salih'e fırlattı:</p>
<p class="calibre1">—Al Salih, sana Kaptan Ağa bahşiş veriyor.</p>
<p class="calibre1">Hamdi, Mustafa'nın yüzünü, hiçbir zaman bu kadar sevimli görmemişti. «Ne de olsa kişi evlâdı. Ayda yedi buçuk liraya çakıl çeker de, hovarda bahşişine el sürmez.» diye</p>
<p class="calibre1">düşündü.</p>
<p class="calibre1">*</p>
<p class="calibre1">Kaptan Şerif Ağa, çiftetelliden usamnca, mendiliyle alnını kurulayarak yerine oturdu.</p>
<p class="calibre1">— Benden bu kadar, haydi Kurubacak, bir Karadeniz havası yap. İyi becerirsin köpoğlusu...</p>
<p class="calibre1">Kurubacak Mehmet, «Çarşambayı sel aldı.» türküsüne başladı. Gözlerini yummuştu. Heceleri inatla uzatmasını seven, barbar ve pürüzlü bir sesi vardı ki, «meyvasmı kuşlar yediği için meyvasız kalmış dağlar»ı iyi anlatıyordu.</p>
<p class="calibre1">Türkünün sonunda Mustafa, içi tamamıyle tükenmiş gibi, yorgun ve somurtkan durdu:</p>
<p class="calibre1">— Keselim artık!</p>
<p class="calibre1">Kaptan mendilini boynuna sarıyordu:</p>
<p class="calibre1">— Sahi, çalgı yeter... Biraz da nişan endahtı yapalım. Var mısın Çerkeş Hamdi?</p>
<p class="calibre1">Hamdi öğündü:</p>
<p class="calibre1">— Askerde keskin nişancı idik. Lâkin bunca yıl elimize almadık.</p>
<p class="calibre1">— Görürüz, görürüz... Salih, koş mavzeri getir... Doludur, dikkat et... Ceketimin cebinde de ayrıca fişekler var. Onları da getir.</p>
<p class="calibre1">Tüfek gelince, Kaptan, elli altmış metre kadar ilerdeki taşın üstüne bir yumurta koydurdu. Ayağa kalkıp avuçlarına tükürdü. Bacaklarını bir parça açmıştı. Silâhı kaldırdı. Öyle uzun boylu nişan almaya lüzum görmeden, namluyu yukarıdan aşağıya indirirken, göz hizasryle tetiğe bastı.</p>
<p class="calibre1">Hepsi, taşın üstünde beyazlığı hafifçe parlayan yumurtaya bakıyordu.</p>
<p class="calibre1">Mavzer patlar patlamaz, yumurta dağıldı.</p>
<p class="calibre1">Hamdi:</p>
<p class="calibre1">— Yaşa Kaptan, yaşa! dedi. Bir yumurta daha koydular.</p>
<p class="calibre1">Kaptan aynı sükûnetle onu da parçaladı. Epey sarhoş olduğu halde, tüfeğini kaldırırken eski bir itiyatla dimdik duruyordu. İkinci yumurtayı da vurduktan sonra silâhın dipçiğini yere dayayarak azametle sallandı.</p>
<p class="calibre1">Hamdi ile arkadaşları askerlik etmiş, silâh kullanmış adamlardı. Nişancılığın kıymetini biliyorlar, Şerif Ağaya say gıy le bakıyorlardı.</p>
<p class="calibre1">Mustafa, güç bir şey itiraf ediyor gibi:</p>
<p class="calibre1">— Aşkolsun, dedi, gece vakti meseledir. Haydi Hamdi, sen de kendini göster.</p>
<p class="calibre1">Hamdi, gülümseyerek yaklaştı:</p>
<p class="calibre1">—    Müsaade eder misin Kaptan?</p>
<p class="calibre1">—    Al bakalım, içinde üç mermi var. Üçünü de yak!</p>
<p class="calibre1">Hamdi, arka arkaya üç kurşun atıp silâhı boşalttı. Yumurta olduğu yerde, sakin sakin duruyordu. Kaptan gülmeye başladı:</p>
<p class="calibre1">—    Sen başka usulde nişan alıyorsun Hamdi, bizim    mavzer    çeteci    silâhıdır.</p>
<p class="calibre1">Tüfeğin kundağını sevgiyle okşadı. Doldururken:</p>
<p class="calibre1">—    Yakından vurmak daha müşküldür, dedi, kurşun    sıçrar.    Sen    onu    hesap etmedin!</p>
<p class="calibre1">Biraz daha içtiler.</p>
<p class="calibre1">Kaptanın gözleri kapanıyor, başı göğsüne düşüyordu. Âdeti malûmdu. Epeyce içti mi, bir müddet uyuklar, fakat mahmurluğu dağılırsa, sabaha kadar içmek isterdi. Cıvık sarhoşluğu bundan sonra başlıyordu.</p>
<p class="calibre1">Hamdi, arkadaşlarına göz kırptı:</p>
<p class="calibre1">— Rakı tükendi, gece de yarı oldu. Yarın iş var. Haydi artık yatalım!</p>
<p class="calibre1">Recep, kulübeye girip sedirin üstüne, Kaptanın yatağını serdi.</p>
<p class="calibre1">Hamdi ile İbrahim kollarına girdiler.</p>
<p class="calibre1">Kaptan müşkülâtla soyunda ve yatar yatmaz uyudu.</p>
<p class="calibre1">*</p>
<p class="calibre1">Hamdi, uykusunun arasında bir ses duyarak uyandığı zaman kulübe henüz karanlıktı. İşittiği sesin nereden geldiğini anlamaya çalıştı. Arkadaşları, derin derin uyuyorlardı.</p>
<p class="calibre1">İçerisi ter ve rakı kokuyordu.</p>
<p class="calibre1">Kaptanla küçük Salih'in yanyana yattıkları sedirin üzerinde bir kımıldanma vardı.</p>
<p class="calibre1">Hamdi bütün gayretine rağmen öksürüp doğrulamadı. Sol pazusu seyirmeye başlamıştı.</p>
<p class="calibre1">Torbasmdaki brovning tabancası, yanında yatan Mustafa'nın daima yastık altında duran Bursa bıçağı aklına geldi. «Evham olmasın, belki sayık-lamıştır» diye bir müddet kulak verdi.</p>
<p class="calibre1">Evham ettiğini zannederken Şerif Kaptan cı-gara yaktı.</p>
<p class="calibre1">Hamdi, göğsünden bir ağırlık kalkmış gibi, soluyarak doğruldu. Acele giyindi. Kapıyı açarken Kaptan sordu:</p>
<p class="calibre1">—    Sen misin Hamdi 7</p>
<p class="calibre1">—    Benim.</p>
<p class="calibre1">—    Ne var, erken erken?    Cevap vermedi.</p>
<p class="calibre1">—    Çoktan uyanık miydin    ?</p>
<p class="calibre1">—    Yok... Şimdi kalktım.</p>
<p class="calibre1">Dışarda ortalık serindi. Çıplak ayaklarını sürükleyerek yavaş yavaş göle doğru yürüdü. Sahile inince bir müddet başı dönmüş gibi durdu.</p>
<p class="calibre1">Göl, rüzgârla ürpererek ağarıyordu.</p>
<p class="calibre1">Çabuk çabuk soyundu. Koşarak, var kuvvetiyle suya atıldı. Başım dışarı çıkarmadan, nefesi kesilinceye kadar, karanlıkta yüzdü. Sonra geniş geniş ve hiddetli kulaçlarla göle vurdu,</p>
<p class="calibre1">Soğuk su, asabını yatıştırıyordu. Bir zaman hiç bir şey düşünmeden, insana yalancı gibi gelen mosmor gökyüzüne bakarak, arka üstü yattı. Dinlenmekten usamnca tekrar derinlere daldı. Her yukarı çıkışta, abdest alır gibi ağzını çalkalıyordu.</p>
<p class="calibre1">Ortalık iyiden iyiye aydınlanınca kenara çıktı. Yumruklarıyle göğsünü uğuşturdu. Gömleğiyle donunu ıslak vücuduna giyip yere uzandı. Toprağın katılığı, yüreğindeki sıkıntıyı sanki çekip alıyordu.</p>
<p class="calibre1">Geçenlerde Ağazade Mustafa: «Çakıl çekmek cenabet şey!» demişti. Burada aylardır, nasıl takılıp kaldığına şaştı. İçinde birdenbire dehşetli bir tembellik, bitmez tükenmez bir usanma duydu.</p>
<p class="calibre1">Dünyanın ucu, uzun..</p>
<p class="calibre1">İstanbul'da Sipahi Ocağında seyislik yaptığı zamanlar... Parlak çizmeli, kibar kadınlar aklına geldi. Başkasıyle evlenen Zeliha'nın hâtırası, içinde çoktan kapanmış bir yara izi gibi, hiç sızlamadan duruyordu.</p>
<p class="calibre1">Muhtarın oğlu tezkere alınca düğün yapacaktı. Çoktan yapmıştır. Düğünlerde delikanlılar, küçük deyneklerle tahta vururlar, kızlar armonik çalar. Vaktiyle köyde kendisi kadar güzel oynayan yoktu. Ayaklan şimdi hamlamışım</p>
<p class="calibre1">Kederli kederli gülümserken, kendisinden ilk defa şüphelenerek, kaşlarını çattı. Karabiga buralara yakındı. Âdeta yüksek sesle:</p>
<p class="calibre1">—    Biz de, Ağazade Mustafa gibi, ağır ağır köye mi gidiyoruz? dedi.</p>
<p class="calibre1">Ceketini yanma çekerek, ceplerinde, bıkmadan usanmadan cıgara aradı. Bulamayınca kızdı. He men kasketini şiddetle başına geçirdi.</p>
<p class="calibre1">Kulübeye yaklaşırken, Kurubacak Mehmet'e rastladı. Mehmet'in yüzü, her zamandan daha sarı, daha zayıftı.</p>
<p class="calibre1">—    Neredesin Hamdi? Merak ettik, dedi, bakmadığımız yer kalmadı.</p>
<p class="calibre1">—    Burdayım.</p>
<p class="calibre1">—    Ahırda, deniz kenarında aradık.</p>
<p class="calibre1">—    Gölde yıkanıyordum.</p>
<p class="calibre1">—    Hayrola... Gece rüya mı gördün?</p>
<p class="calibre1">—    Yok... Ter basmış.</p>
<p class="calibre1">—    Kaptan gitti.</p>
<p class="calibre1">—    Gitsin.</p>
<p class="calibre1">—    «Hamdi bugün bizim hayvanı tımar etmemiş» dedi.</p>
<p class="calibre1">—    Unutmuşum.</p>
<p class="calibre1">—    Bir şey yemedin mi, sen?</p>
<p class="calibre1">—    Yemedim, canım istemiyor.</p>
<p class="calibre1">—    Hasta mısın yoksa?</p>
<p class="calibre1">—    Hastalığı da ncrden uydurdun, Kurubacak ?</p>
<p class="calibre1">—    Ne bileyim, gözlerin fersiz... Yüzün bir hoş.</p>
<p class="calibre1">—    Suya girdim, ondandır. Gece rakıyı çok kaçırdık. Merkeplere yem verdiniz mi?</p>
<p class="calibre1">—    Verdik... Semerleri bile kapattık.</p>
<p class="calibre1">— Pekâlâ.</p>
<p class="calibre1">Hamdi, kulübeden deniz kenarına kadar hiç konuşmadı. Sevgili eşeği «Bozoğlan»ı geri kalıyor diye sopaladı. Küfeleri doldururken somurttuğunu görüp, «Karadeniz'de gemilerin mi battı reis?» ' diyerek şaka etmeye kalkan Bulgaryalı İbrahim'i tersledi. Salih'e, sebepsiz yere küfretti.</p>
<p class="calibre1">Öğle yemeğinden sonra gölgeye oturmuşlar, ctgara içiyorlardı.</p>
<p class="calibre1">Hamdi, birdenbire sordu:</p>
<p class="calibre1">—    Kaptan sizin neyiniz olur, Salih?</p>
<p class="calibre1">—    Akrabamız.</p>
<p class="calibre1">—    Orasını biliyorum. Neyiniz olur?</p>
<p class="calibre1">—    Anamla kardeş çocukları... Kaptanın babası anama amca    olurmuş.</p>
<p class="calibre1">—    Dün gece ne konuştunuz?</p>
<p class="calibre1">—    Bir şey konuşmadık.</p>
<p class="calibre1">Hamdi, çocuğun inkâr etmesine öfkelendi. Yüzü kıpkırmızı olarak sesini yükseltti:</p>
<p class="calibre1">—    Söylesene ulan... Salih ağlamaya başladı.</p>
<p class="calibre1">Hamdi elini, çökük avurtlarına götürdü:</p>
<p class="calibre1">—    Haydi merkepleri topla... Haydi oğlum...</p>
<p class="calibre1">/</p>
<p class="calibre1">Çocuk ağaçların arasında kayboldu. Hamdi arkadaşlarına döndü:</p>
<p class="calibre1">— Meseleyi siz de biliyor muydunuz? Bulgaryalı İbrahim gözlerini ufaltmış gülüyordu —</p>
<p class="calibre1">—    Sen daha yeni mi öğrendin Çerkeş oğlu... Elbet biliyorduk.    Lâkin ne demeye</p>
<p class="calibre1">hakkın var? Aylığını veriyor. Dilediği gibi kullanır.</p>
<p class="calibre1">Hamdi, ikindiye kadar hem çalıştı, hem düşündü. İkindi üzeri:</p>
<p class="calibre1">—    Ben Salih'i şimdi götürüp babasına teslim edeceğim, dedi.</p>
<p class="calibre1">Kurubacak korktu:</p>
<p class="calibre1">—    Kaptanı kızdırmayalım. Ağzı bozuktur. Bir kötü lâf eder.</p>
<p class="calibre1">—    Ederse, bana eder. Haydi Salih, hazır ol, köye gidiyoruz.</p>
<p class="calibre1">Hamdi kulübeye yatsı vakti geldi. Arkadaşlar daha uyumamışlardı. İbrahim sordu:</p>
<p class="calibre1">—    Ne oldu bakalım?</p>
<p class="calibre1">—    Ne olacak, babasına    teslim ettim.</p>
<p class="calibre1">—    Ne dedin ?</p>
<p class="calibre1">—    «Orada bir sürü herif var. Oğlanın ahlâkı    bozulacak,    kötü    olacak.,    bir    daha</p>
<p class="calibre1">göndermen dedim.</p>
<p class="calibre1">—    Şaşmadı mı?</p>
<p class="calibre1">—    Şaştı. «Bbim Kaptan    var ya... Ne olabilir    ki?.. »    falan    diyordu.    «Kaptana    değil ya,</p>
<p class="calibre1">bu zamanda çocuğu, dedene emniyet etme» dedim. Artık bü-mem anladı, bilmem anlamadı.</p>
<p class="calibre1">—    Nasıl adam?</p>
<p class="calibre1">— İhtiyar be... Elli beşlik var. Bir ayağı topal. Durmadan tütün içiyor. Evleri, iki odalı yer evi. «Tütün parasını çıkarıyordu. Şimdi aylak gezecek» diye, dizine vurdu. «Vah! Vah!» dedi. Bunca yaş yaşamış, ama hâlâ öküz.</p>
<p class="calibre1">İbrahim, bir fenalığın önünü tamamıyle aldığını umarak, kendi kendine memnun olan Hamdi'yi üzmemek için hiç cevap vermedi.</p>
<p class="calibre1">Salih, gürültücü, neşeli bir çocuk olmadığı halde, o gece bir şeylerini kaybetmişler gibi surat astılar.</p>
<p class="calibre1">Scanned by hlecter IV</p>
<p class="calibre1">Üç gün sonra, akşam üstü, kulübeye yorgun argın döndükleri zaman, Kaptan çıka geldi. Hiddetli olduğu ve bütün hiddetini köpük içinde kalan beygirden almağa çalıştığı belliydi: — Merhaba, dedi, paydos mu ettiniz? Hamdi: «Acaba Salih'in gittiğinden haberi var mı?» diye düşünerek, cevap verdi:</p>
<p class="calibre1">—    Paydos ettik.</p>
<p class="calibre1">—    Kaç sefer yaptınız bugün?</p>
<p class="calibre1">—    Dokuz sefer.</p>
<p class="calibre1">—    İyi... İyi...</p>
<p class="calibre1">İbrahim beygiri çullayıp ahıra çekti.</p>
<p class="calibre1">Kaptan kulübeye girince, her vakit yaptığı gibi, ceketini çıkarmamış, mavzerini duvara asacağına yanma dayayıp oturmuştu.</p>
<p class="calibre1">— Karnım aç, dedi, ne varsa getirin bakalım. Geçen akşamdan rakı arttı. Hepsini içmedik. Biliyorum, getirin şunu.</p>
<p class="calibre1">Sofrayı çabuk kurdular.</p>
<p class="calibre1">Hamdi, ne olur olmaz diye, Kaptanın yanına oturmuştu. Rakıyı sakin sakin içiyor, fakat gözlerini Şerif Ağanın ellerinden ayırmıyordu. Çoktan niyetlenmişti. Mavzerine davranır, tabancaya sa-rılırsa, üstüne çullanacaktı. İş yumruğa kalsa, Kaptan gibi iki kişinin hakkından geleceğine emindi. Salih'i köyüne götürdüğündenberi torbasından siyah kuşağını çıkarıp beline sarmış, tabancasını bunun arasına sokmuştu. Arkadaşları da, Kaptan da, kendisinde silâh olduğunu bilmezlerdi. Şerif Ağanın durup dururken bir şey yapacağını ummuyordu. Lâkin sarhoşken kolayca kavga çıkardığı, elini derhal silâhına götürdüğü malûmdu.</p>
<p class="calibre1">Bu gece, hepsi de bir şeyler bekliyorlarmış gibi, düşünceliydiler.</p>
<p class="calibre1">Hiç konuşmadan, bir yere yetişeceklermiş gibi, acele acele içiyorlardı.</p>
<p class="calibre1">Neden sonra Kaptan:</p>
<p class="calibre1">—    Bağlama çalmıyorsun Mustafa! dedi.</p>
<p class="calibre1">Gaz lâmbası yüzüne yandan vurmuş, başının yarısı gölgede kalmıştı. Açık duran sol gözü fena fena ışıldıyordu.</p>
<p class="calibre1">—    Telleri koptu. Gidip alamadık. Kaptan yavaş yavaş Hamdi'ye döndü:</p>
<p class="calibre1">—    Sen bir şey çalmaz mısın?</p>
<p class="calibre1">—    Ben çalmasını bilmem.</p>
<p class="calibre1">—    Git işine...</p>
<p class="calibre1">Bir zaman başını sallayarak güldü:</p>
<p class="calibre1">—    Çerkeş olur da çalmasını bilmez mi? Çer-kesler toptan at hırsızı olurlar,    at da</p>
<p class="calibre1">çalmadın mı sen?</p>
<p class="calibre1">—    Çalmadım.</p>
<p class="calibre1">—    Sizi bilirim, domuz gibi inatçıJolursunuz. Çetecilik zamanında, Karabiga taraflarında^bir Çerkeş köyü basmıştım. Halifecilik ediyorlardı. Şöyle, gerine gerine verdim kurşunu...</p>
<p class="calibre1">—    Bizim millet cahildir. Halifenin fermanını okudular. Sahi zannettik.</p>
<p class="calibre1">—    Yoksa, sen de Kuvayı İnzibatiyeden miydin?</p>
<p class="calibre1">—    Hayır, ben o sıralarda ufaktım.</p>
<p class="calibre1">—    İyi kurtulmuşsun satırdan...</p>
<p class="calibre1">—    Öyle oldu.</p>
<p class="calibre1">Hamdi, kaşlarını çatmış yere bakıyordu. Kaptan rakı içti. Bıyıklarını çekiştirdi:</p>
<p class="calibre1">—    Hamdi, iyisin hoşsun, gayretli çalışırsın, ama üstüne vazife olmıyan işlere de karışırsın.</p>
<p class="calibre1">—    Ne gibi?</p>
<p class="calibre1">—    Salih'i köyüne götürmüşsün.</p>
<p class="calibre1">—    Götürdüm.</p>
<p class="calibre1">—    Sen bana sormadan işçime nasıl yol verirsin? Salih bize akraba da olur.</p>
<p class="calibre1">—    Oldu bir kere Kaptan, açma bunun lâfını...    Sonra... Yarın konuşuruz.</p>
<p class="calibre1">—    Ulan!... Yüz verdikse astar mı istiyorsun? Aklım başına topla at hırsızı...    Bana Şerif</p>
<p class="calibre1">Kaptan derler. Ben adamın gözünü patlatırım.</p>
<p class="calibre1">Hamdi, başını kaldırdı. Kaptanın yüzüne dimdik baktı.</p>
<p class="calibre1">—    Benim hesabımı gör, Kaptan! dedi.</p>
<p class="calibre1">—    Ne hesabı?</p>
<p class="calibre1">—    Ne hesabı olur!.. Yevmiyeleri ver. Gidiyorum, on bir günlük yevmiyem var. Yarımşar liradan beşyüz elli kuruş tutar. Şunu ver, dilersen şimdi giderim.</p>
<p class="calibre1">—    Şimdi git, yarın git, orasını kendin bilirsin. Lâkin ben adama gece vakti    para</p>
<p class="calibre1">vermem.</p>
<p class="calibre1">Hamdi birdenbire kızdı:</p>
<p class="calibre1">—    Lâfa bak... Geceden paraya ne?</p>
<p class="calibre1">—    tşte o kadar... Fazla uzatma.</p>
<p class="calibre1">—    Kaptan! Beşyüz elli kuruşumu şimdi vereceksin.</p>
<p class="calibre1">Şerif Ağa, Hamdi'nin sesinde bir acayiplik sezdiği için ileri gitmedi.</p>
<p class="calibre1">—    Vermeyiz demedik. Sonra veririz. Üzerimde    bozukluk    yok.</p>
<p class="calibre1">—    Ne kadar büyük para var? —-Ne yapacaksın?    Ellilik    var!</p>
<p class="calibre1">—    Çıkar bakalım, bozacağım.</p>
<p class="calibre1">Hamdi ayağa kalkarak elini kuşağının arasına götürdü.</p>
<p class="calibre1">Kaptar bu hareketten ürktü:</p>
<p class="calibre1">—■ Ulan! Beni soyacak mısın ? diyerek mavzerine davranınca diğerleri de bir yerden kumanda almışlar gibi hep beraber ayağa kalktılar.</p>
<p class="calibre1">Hamdi, hepsinden daha sakin görünüyordu:</p>
<p class="calibre1">—    Sonu fena olacak, Kaptan, dedi. paramı ver, ben gideceğim.</p>
<p class="calibre1">Kaptan, beşinin yüzüne de ayrı ayrı baktı. Bu beş kişi, bu anda, korkunç derecede birbirlerine benziyorlardı. Hepsinin gözleri kısılmış, ağızlarındaki çizgiler incelmişti.</p>
<p class="calibre1">Yüzüne düşman gibi bakıyorlardı.</p>
<p class="calibre1">Kaptan, parmağını tüfeğin emniyet tetiğinden ihtiyatla çekip, çenesini kabartarak azametli azametli güldü:</p>
<p class="calibre1">— Deli olma Hamdi, haydi otur... Çalışmak istemiyorsan, pekâlâ... Paranı veririz, gidersin. Öyle değil mi İbrahim!</p>
<p class="calibre1">İbrahim, yardımcı arayan bu suali işitmemiş gibi, cevap vermeyince, Şerif Ağa cüzdanını çıkardı. Altı lira saydı:</p>
<p class="calibre1">—    Al bakalım. Biz senin yüzünden çok kazandık, elli kuruş da    caba    olsun.    Ben    yürekli</p>
<p class="calibre1">adamları severim.</p>
<p class="calibre1">Hamdi sofranın kenarına elli kuruş    bıraktı: —Ben cabadan yaşamağa    alışmamışım.</p>
<p class="calibre1">İşte paranın üstü...</p>
<p class="calibre1">Beş yüz elli kuruşu alıp kuşağının arasına sokarken, Ağazade Mustafa:</p>
<p class="calibre1">—    Benim hesabımı da gör, dedi.    Ben de yolcuyum Kaptan!</p>
<p class="calibre1">Kurubacak Mehmet'le Recep:</p>
<p class="calibre1">—    Biz de gidiyoruz! dediler.</p>
<p class="calibre1">İbrahim gülerek elini omuzu hizasında salladı:</p>
<p class="calibre1">—Anca beraber, kanca beraber... Madem hesap görülüyor... Bizim işi de bitiriver Kaptan!.</p>
<p class="calibre1">Hamdi, işin böyle olacağını hiç beklemiyordu. Arkadaşlarının yüzüne Şerif Ağadan daha hayretle baktı.</p>
<p class="calibre1">Kaptan:</p>
<p class="calibre1">— • Demek söz birliği ettiniz, dedi. Aferin Hamdi, aferin!</p>
<p class="calibre1">Mustafa derhal cevap verdi:</p>
<p class="calibre1">—    Ben zaten baba ocağına gidecektim.</p>
<p class="calibre1">Hamdi düşünüyordu. Amelesiz kalırsa, Kaptanın işi bozulacaktı. Mavzerini hâlâ elinde tutmasına rağmen bu küçücük adam, beşinin karşısında pek kuvvetsizdi. Âdeta homurdandı:</p>
<p class="calibre1">— Buna bozgunculuk derler Mustafa! Demine kadar böyle bir niyetin yoktu. Kaptan çakılı zamanında çekemezşe zarar eder. Ekmeğini yedik.</p>
<p class="calibre1">İbrahim alay etti:</p>
<p class="calibre1">—    Ne demeye gidersin kardeşlik? Sen ekmeğini yemedin mi ?</p>
<p class="calibre1">—    Ben buraya sizinle beraber gelmedim, bir başıma geldim, bir başıma gidiyorum.</p>
<p class="calibre1">—    Sen bizden sonra geldin... Evvel gidemezsin. Gitmek iktiza ise, önce biz gideriz. Recep, ağlıyor gibi burnunu çekti:</p>
<p class="calibre1">—    Sen kalırsan biz de kalırız Hamdi Efendi, yoksa hesabımızı görsünler.</p>
<p class="calibre1">Hamdi, arkadaşlarının bu geceden sonra, hele kendisi giderse, burada kalmaya artık cesaret edemediklerini anlayamadı. Biraz düşündü. Kuşağının arasında sımsıkı tuttuğu tabancasını bırakarak yerine oturdu.</p>
<p class="calibre1">—    İşte gitmiyorum, var mı bir diyeceğiniz? Ötekiler uslu uslu oturunca Kaptan güldü:</p>
<p class="calibre1">—    Domuz Çerkeş bizimle alay ettin ulan!.. Farkına bile varmadık. Para lazımmış, domuza... Haydi içelim, doldur Hamdi.</p>
<p class="calibre1">Temmuz ayında bunlara verdiğinin üç mislini teklif etse, amele bulmasına imkân olmadığından Kaptan rahat bir nefes almıştı.</p>
<p class="calibre1">Gece arka arkaya içtiği halde Kaptan, bir türlü sarhoş olmadı.</p>
<p class="calibre1">Evvelâ Kurubacak, sonra Recep, daha sonra da Ağazade ile İbrahim yattılar.</p>
<p class="calibre1">Hamdi, Şerif Ağa ile karşı karşıya kaldı. Dışarıda rüzgâr çıkmıştı. Orman ve deniz uğulduyordu.</p>
<p class="calibre1">Kaptan ağır ağır:</p>
<p class="calibre1">—    Divanelik ettin, dedi, bunların yanında böyle şey yapılır mı Hamdi? Ben sana malımı, işimi emanet etmişim. Bir oğlan yüzünden yaptığını beğendin mi ?</p>
<p class="calibre1">— Ne yapalım Kaptan, biz cahil adamlarız. Aklıma böyle hükmetti, böyle yaptım.</p>
<p class="calibre1">Az kalsın: «kusura bakma!» diyecekti, yumuşamak üzere olduğuna hayret ederek hemen sustu. İş bir kere çığırından çıkmıştı. Bugün değil de yarın, bir hafta on gün sonra, yahut çakıl işi bitince, Kaptan öcünü arayacaktı. «Hırsız» diye karakola verir. Ormanda ölüsünü bulsalar kanını, diyetini kim arar? Diz kapağına bir kurşun deyse, ölünceye kadar sakat kal, sürün. Mahkeme topallığını iyi etmez, adama, fazla fazla bir deynek parası ahverir. Hamdi bunları süratle düşünerek ayağa kalktı:</p>
<p class="calibre1">— Bana müsaade Kaptan!</p>
<p class="calibre1">— Ne o, yatıyor musun?</p>
<p class="calibre1">— Hayır, gidiyorum.</p>
<p class="calibre1">— Nereye gidiyorsun? Hani kalıyordun? Hamdi, kabadayı kabadayı cevap verdi:</p>
<p class="calibre1">— Erkek kısmı bir kere söyler... Gidiyorum, dedim, gideceğim!</p>
<p class="calibre1">Bulgaryalı uyku arasında: «Kardeşlik!» diye bir şeyler sayıklıyordu.</p>
<p class="calibre1">Hamdi, bunu işitmedi. Arkadaşlarını tamamıy-le unutmuştu.</p>
<p class="calibre1">Kaptan, yan gözle duvara dayalı mavzerine bakarak, omuzlarını salladı:</p>
<p class="calibre1">— -Ne yapalım, yalvaracak halimiz yok ya... Gidersen gidersin. Esir değilsin!</p>
<p class="calibre1">Hamdi, elini tekrar kuşağının arasındaki tabancasının üstüne koymuştu. Geri geri yürüyerek, Salih'i götürdü götüreli hazırladığı çamaşır torbasını battaniyesiyle beraber duvarın dibinden aldı.</p>
<p class="calibre1">— Kal sağlıkla Kaptan, hakkını helâl et! Kaptan yumruklarım sofranın üzerinden çekmeğe cesaret edemiyordu:</p>
<p class="calibre1">— Helâl olsun, dedi, lâkin benden çok korkuyorsun.</p>
<p class="calibre1">— Korkarım, mavzeri iyi atarsın, keyif için adam vurursun.</p>
<p class="calibre1">Eşikte, tekrar:</p>
<p class="calibre1">— • Sağlıkla Kaptan! dedi.</p>
<p class="calibre1">Ay ışığını kaim bir bulut kapatmıştı.</p>
<p class="calibre1">Kenara sıçrayarak yıkık duvarların arasından eğile eğile koştu. Yirmi, yirmi beş adım ilerde, çalıların arasına yattı.</p>
<p class="calibre1">Kulübenin açık kapısından toprağa sarı bir ışık vuruyordu.</p>
<p class="calibre1">Biraz sonra, bu ışıkta sallanan bir gölge göründü.</p>
<p class="calibre1">Mavzeri elinde dışarı çıkan Şerif Ağa, bir müddet başım uzatarak ormanın hışırtılarım dinledi.</p>
<p class="calibre1">Nihayet, Hamdi'nin arkasına saklandığı çalılığı geçip göle doğru, hızlı hızh yürüdü.</p>
<p class="calibre1">Hamdi; kendi kendine: «İyi düşünmüşüm, sandalla giderim zannetti» dedi.</p>
<p class="calibre1">Ayak sesleri uzaklaşıp işitilmez olunca, kalktı.</p>
<p class="calibre1">Bu esnada göl istikametinden üstüste iki kurşun sesi duyuldu.</p>
<p class="calibre1">Hamdi, Bulgaryalı İbrahim gibi elini omuzu hizasında sallayarak gülümsedi: «Atarsın Kaptan, ne yapalım, buralarını sana bağışlamışlar!»</p>
<p class="calibre1">Rüzgâr, ağaçlarla beraber, karanlığı da koparıp sürüklemek, istiyormuş gibi azgın azgın esmeye başlamıştı.</p>
<p class="calibre1">Tabancasını kuşağına sokup torbasının iplerini omuzuna taktı, ormana girdi.</p>
<p class="calibre1">ÇOBAN ALİ</p>
<p class="calibre1">Scanned by hlecter</p>
<p class="calibre1">Çoban Ali, kepeneğini sırtına almış, rahat rahat cıgara içiyordu.</p>
<p class="calibre1">Bağdaş kurup oturmuş olduğu halde, ayakta duran kısa boylu, şişman bir adam kadar yüksek ve genişti.</p>
<p class="calibre1">Kuyrukçusu Kör Ahmet:</p>
<p class="calibre1">— Şose yoluna yanaştı hayvanlar, usta! dedi.</p>
<p class="calibre1">Çoban Ali, cıgarasını ağzından indirip seslendi:</p>
<p class="calibre1">-r- Dadaaa! Dadaaa!</p>
<p class="calibre1">Ustasının kalın sesi, tepeden aşağı canlı ve büyük bir şey gibi, yuvarlanırken, Kör Ahmet, kendi kendine: «Bu sefer mutlaka dönmezler... Caddeye vururlar» diye düşünüyordu.</p>
<p class="calibre1">Ay ışığı denizde parladığı için gece âdeta aydınlıktı. Arada epey mesafe olmasına rağmen telgraf direkleri, şosenin ötesindeki demiryolu pekâlâ görünüyordu.</p>
<p class="calibre1">Bir toprak parçası kayıyor gibi belli belirsiz ilerleyen sürü, çobanın sesini işitir işitmez biraz duraklayıp geri döndü.</p>
<p class="calibre1">Hayvanlar otlaya otlaya yokuşa sardılar.</p>
<p class="calibre1">Kuyrukçu Kör Ahmet, sesine sürü alıştırmasının usulünü bildiği halde, koyunların söz dinlemesine gene şaştı.</p>
<p class="calibre1">İskilip'ten beş yüz toklu ile martta yola çıkmışlar, sürüyü Yapraklı yaylasında bir ay, İlgaz'ın Kırkpınar, Kuşkaya, Belan, Yağbasan ve Küçük İlgaz yaylalarında iki ay güttükten sonra, İstanbul'a doğru sürmüşlerdi.</p>
<p class="calibre1">Et kaybedip kilodan düşmesinler diye, hayvanları öğle sıcağında gölgeye yatırıyorlar, gece serinliğinde bir taraftan otlatıp bir taraftan yürütüyorlardı. Yirmi dört saatte ancak iki saatlik yol aldıkları için, Küçük İlgaz'dan burası tamam elli beş. gün tutmuştu.</p>
<p class="calibre1">Uzaktan bir tren düdüğü işitildi.</p>
<p class="calibre1">Kör Ahmet, evvelâ lokomotifin bacasından püsküren kıvılcımları gördü. Bunlar, ay ışığında biraz savruluyor, yarmaların kayalarını kırmızı kırmızı aydınlattıktan sonra sönüyorlardı. Uzun bir yük katarı, toprağın temellerini sarsarak kapkaranlık geçti. Son vagonun arkasındaki küçücük kırmızı nokta, bir dönemeçte denize vurup kayboldu.</p>
<p class="calibre1">Tren, İstanbul tarafından gelip Ankara tarafına gitmişti.</p>
<p class="calibre1">Kör Ahmet, başını çevirmeden sordu:</p>
<p class="calibre1">—    Usta?</p>
<p class="calibre1">—    Ne var?</p>
<p class="calibre1">—    Şimdi    neredeyiz?</p>
<p class="calibre1">—    Gebze    üstündeyiz. Dört konaklık yolumuz kaldı. Kurt köyü, Samandere, Uzunçayır,</p>
<p class="calibre1">Üsküdar, Oradan araba vapuruyla Okmeydanı.</p>
<p class="calibre1">Çoban Ali: «Bu iş de bitti.» der gibi son kelimenin son hecesini uzattı.</p>
<p class="calibre1">İskilip toprağının en namlı çobanı Osman, evlenip Rıza Beyin yanına ortakçı yerleştikten sonra, İskilip'te «Alinin üstüne yiğit çoban kalmadı» derlerdi.</p>
<p class="calibre1">Sesine sürü alıştırmasını, otun ağılısını iyisinden ayırmayı, hayvan hastalıklarını anlayıp ilâç etmeyi, artık Ali kadar iyi bilen kalmamıştı.</p>
<p class="calibre1">Ali'ye göre iyi çoban, davarı hendekten atlatmayacak, ürkek yapmayacak, yavaş güdecekti. U-yutmak, kaldırıp otlatmak, sulamak vakitleri bilinmedi mi, sürü et tutmaz, Karaman'ın kuyruğu çatlar, koyun sakat olurdu.</p>
<p class="calibre1">Ali'nin çobanlığa dair her fırsatta tekrarladığı üç mühim sözü vardı:j&lt;Yiğit çoban kurdun nasibini keser.». «Dağ taş, su yel, canlı cansız her şey çobana" düşmandır.», «Tenhada başı sıkılan çoban, ablasına da, ağasına da, beyine de küfreder. Hem de etmeli.»</p>
<p class="calibre1">Ali, sürünün başında iken kurdun nasibini kesmek için yiğit olmaya, canlı cansız her şeyle düşman yaşadığından tetik üstünde durmaya, tenhada kafası kızarsa yüksek sesle küfretmeye alışmıştı. Baş çoban oldu olalı, on bir senedir, sürüsünü istanbul'a bir noksansız götürdüğü meşhurdu.</p>
<p class="calibre1">Nüfus tezkeresi küçük yazıldığından askere yirmi dokuz yaşında gitmiş, topçu alayı ikinci taburuna, iki buçuk sene, onun kadar güçlü kuvvetli, alımlı nefer gelmemişti.</p>
<p class="calibre1">Boyu, iki metreye yakındı. Çankırı pazarında, eskiden beri, sırtına uygun çoban kepeneği bulamazlardı. Acı kuvveti vardı. Hayvan da olsa, beş yüz cana hükmettiğinden ve on okka teslim aldığı bir yaşındaki tokluları, dilediği yaylalarda otlatıp dilediği sulardan içirerek</p>
<p class="calibre1">gözü önünde kırk, kırk beş kiloluk koyunlar haline getirdiğinden, kaşlarım daima çatık tutmaya çalışırdı. Lâkin tombul ve kırmızı yüzünde, yanakları her zaman gülümser gibi yuvarlak duruyor, bulanık kehribar tanelerine benzeyen gözleri, ne yapsa, yumuşacık bakıyordu. Bu sebepten istediği kadar heybetli olamadığını düşünerek, bazı bazı kederlenirdi.</p>
<p class="calibre1">Sürü tepeye çıkınca, Ali hiç yerinden kımıldamadan «Kis! Kis!» diyerek, hayvanları geri çevirdi. Sardığı cıgarayı yakıp, kibrit çöpüyle dişlerini karıştırarak Kör Ahmet'e döndü. Boş oturdukları zamanlarda, kuyrukçularını imtihan etmek baş çobanların âdetiydi.</p>
<p class="calibre1">— Say bakalım Ahmet, dedi, İlgaz'dan İstanbul'a kaç konak var?</p>
<p class="calibre1">Kör Ahmet, yüzükoyun uzandığı yerden dizleri üstüne toplandı, saymaya başladı:</p>
<p class="calibre1">—    İlgaz, Osmangölü, Anbardere, Hamamlı, Kurtgölü, Gerede, Kanburun değirmeni, Bolu...</p>
<p class="calibre1">—    Oldu mu ya... Kanburun değirmeninden    Bolu'ya beygirle mi geçtin?</p>
<p class="calibre1">—    Ha... Dur ağa... Kanburun değirmeni...    Kanburun değirmeni...</p>
<p class="calibre1">Ali, cıgarasını ağır ağır ağzına götürdü. Kendisi de derhal bulup çıkaramadığı için titizlendi. «Aklı başka yerde olunca adam şaşırıyor» diyerek, içinden saydı: «Hamamlı, Kurtgölü, Gerede, Kanburun değirmeni... » Hatırlayarak, yüksek sesle ilâve etti:</p>
<p class="calibre1">—    Köroğlu devreti.</p>
<p class="calibre1">Kör Ahmet, ustasının durakladığını fark etmemişti:</p>
<p class="calibre1">—    Ha... Sahi, dedi, öyle ya... Köroğlu devreti, sonra Çaytut, Bolu, Yumlutepe, Devebağırtan, Dar-yeri, Düzce, Karasu, Akcami, Hendek.</p>
<p class="calibre1">—    Aferin Kuyrukçu.</p>
<p class="calibre1">—    Hendek, Kargalı, Yağbasan, Çatalköprü,    Ters-yeri, Adapazarı, Serveren, Çağgölü,</p>
<p class="calibre1">Uzuntarla, Ki-razoğlu...</p>
<p class="calibre1">—    Aferin, bellemişsin... Yeter... Yiğit çobanın gözü, en fazla nerede açık olacak, bil bakalım?</p>
<p class="calibre1">—    Yiğit çoban, Bandır, Çumçöllü,    Hamamh'da gözünü açacak. Buralarda davar</p>
<p class="calibre1">hırsızları ziyadedir. Sürü yoluna çukur kazarlar, üstüne çırpı örterler, koyun içine düşer, kalır.</p>
<p class="calibre1">— -Aferin... Hayvan bulanık ağrısı olursa, ne yaparsın ?</p>
<p class="calibre1">—    Kavun veririm, sarımsaklı yoğurt veririm.</p>
<p class="calibre1">—    Kelebek illeti olduğu nasıl anlaşılır?</p>
<p class="calibre1">—    Davarın gözünden... Gözündeki damarlar sararır.</p>
<p class="calibre1">—    Pekâlâ... Bunu da bildin, aferin... Şimdi gelelim, dalak olunca...</p>
<p class="calibre1">—    Dalak olunca... Sürü, dereye çaya vurulur, sudan    birkaç    kere    geçer... Akıntıya</p>
<p class="calibre1">doğru yürür de, zorlamasıyle dalağını eritir hayvan... Silâhın varsa atar, korkutursun. Sağa, sola koşturması da faydalı. Elli hayvan kırılacaksa, yirmi, otuz baş ölür.</p>
<p class="calibre1">—    Yiğit çoban davarın doyduğunu nereden bilecek?</p>
<p class="calibre1">—    Tren gibi bağırır da ondan...    İkisi de güldüler.</p>
<p class="calibre1">—    Gelelim, sürüyü sesine nasıl    alıştırırsın?</p>
<p class="calibre1">—    Tokluları teslim aldık mı, bir    iki ay uğra</p>
<p class="calibre1">sırım. Yere halı, kilim, çuval sererim. Üstüne bulgur, yarma saçarım. Sürüye «Dadaaa!» diye bağırırım. Gelip tane yemeye alışırlar. Gide gide, tane istemez. Sesinle idare olur.</p>
<p class="calibre1">—    Bunu doğru bellediğin iyi oldu.    Çobanlıkta sesine sürü alıştıramadın da ayakla</p>
<p class="calibre1">çevirmeye başladın mı, aldığın parayı, kunduraya, çarığa verirsin. Aferin, çoban oldun sayılır Ahmet, artık seneye bir kuyrukçu bulur, İstanbul'a tek başına gelirsin.</p>
<p class="calibre1">—    Daha nerde usta? -Kör Ahmet,    önüne bakarak gülümsedi- Daha çok, seninle gelip</p>
<p class="calibre1">gitmek lâzım.</p>
<p class="calibre1">Çoban Ali içini çekti:</p>
<p class="calibre1">—    Artık bize bakma... Bu son seferimiz... Evleniyoruz, duymadın mı? Osman gibi,</p>
<p class="calibre1">Rıza Beye ortakçı giriyoruz.</p>
<p class="calibre1">Kör Ahmet sevindi. On dokuz yaşındaydı. Beş seneden beri kuyrukçuluk ediyor, ayda on iki lira ahyordu. «Beni baş çoban tutar mı Rıza Bey?» diye düşündü. Baş çoban olursa, ayda yirmi lira alacaktı. Sürünün başında yedi ay dolaşıyorlardı, ustasına belli etmeden parmaklarıyle hesapladı. Demek, yedi ayda yüz kırk lira kazanacaktı. Her on günde bir</p>
<p class="calibre1">okka yağ, bir haki bulgur, tiryaki isen tütün tayını beye ait. Kendisinden küçük dört kardeşi daha vardı. Babası bu habere kimbilir ne kadar sevinecekti.</p>
<p class="calibre1">Kör Ahmet, memnuniyetini saklamak için sordu:</p>
<p class="calibre1">—    Çobanlık, ortakçılıktan kötü mü usta?</p>
<p class="calibre1">—    Çobanlık iyidir ya... Genç işi... Bizden geçti. Ali, ihtiyarladığından    bahseden bütün</p>
<p class="calibre1">gençler</p>
<p class="calibre1">gibi, sesini zorla kalınlaştırmıştı.</p>
<p class="calibre1">—    Yok be usta... Sen daha babayiğit delikanlısın.</p>
<p class="calibre1">—    Geçti... On iki yaşında Osman'ın yanına kuyrukçu girdim.    Tam    altı    yıl</p>
<p class="calibre1">kuyrukçulukta dolaştık. Sonra baş çoban olduk. O vakit bu vakittir, dağ, bayır gezeriz. Çobanlık güç iş, müşkül zenaat. Köyde ara sıra söylerler, gülerim: «Çobanlıktan âlâ, güzel iş mi olur? Yüksek yaylalarda dolaş, gez. Soğuk sulardan iç. Süt, yoğurt, et, kaymak, bedava!» derler. Kulak verme. Aklı ermezlerin lâfı. Bir yağmur yağdı mı, çoban rezil olur. Sürüyü, akşam üstü sayarsın... İki, üç koyun eksik... Arayacaksın. Göğsüne kadar çamura batarsın. Üstün başın paralanır. Davarları, canlı cansız bulmalı. Kaybetmek ayıp bir taraftan; beyin yüreğine şüphe düşer, «Acaba kesip yedi mi, satıp geçti mi?» der, bir taraftan...</p>
<p class="calibre1">Ahmet, ustasına hak verdi. İçine bir keder düşmüştü:</p>
<p class="calibre1">—    Doğru usta... Rezilliktir çobanlık...</p>
<p class="calibre1">— Bak, Rıza Beye bu sefer: «Ben ortakçı olacağım» dememe karşılık, «Düşünelim» bile demedi. Payapınar'dan tarla, öküz, merkep, tohum verecek. Namus dairesinde iş gördüğümüzden... Kopukluk edip sürüyü horla... Koyunu kurda kaptır. Et yemek için davar kes, derisini köpeğe hırpalattıktan sonra «Canavar yedi» diye, beyin önüne atıver, işte itibarın da o kadar olur. Ölünceye kadar çoban kalır, sürünürsün. Gençlikte bir şey değil, ihtiyarlıkta bütün kepazeliktir. Ayağına yörük, sesine sağlam olmayınca, sürünün hakkından gelinmez.</p>
<p class="calibre1">Ahmet, kendi kendini teselli etmek ihtiyacını duydu:</p>
<p class="calibre1">—    Çiftçilik de ağır usta, adamı toprak çok ezer... Babamdan    bilirim.</p>
<p class="calibre1">—    Elbet o da ağır... Ağır olmaz mı? Hiç bir işte, kolay ekmek    yok.    İyiliği şu ki: Yerini,</p>
<p class="calibre1">yurdunu, evini, ocağını bilirsin. Anası, babası olanlara neyse ne, benim gibi, kimi kimsesi olmayanlara müşkül. Sürüyü sattım mı, köyde, çiftlikte, nereye gideceğimi şaşırıyorum. Rıza Bey de öyle dedi: «Çiftçilik ağır iştir. Sürme, ekme, yolma, savurma tek başına çevrilmez. Yiğit bir karı bulalım sana» dedi.</p>
<p class="calibre1">—    Doğru    söylemiş.</p>
<p class="calibre1">— Kâmil'in kızını alacaktık. Kâmil'i bildin mi? Asmaköy'den Kâmil?..</p>
<p class="calibre1">— -Bildim, Fatma'nın babası...</p>
<p class="calibre1">—    Evet... İşte o rezil.</p>
<p class="calibre1">Çoban Ali, deminden beri sürüye bakıyordu. Hayvanların tren yoluna yaklaştıklarını görünce, seslenerek geri çevirdi:</p>
<p class="calibre1">—    İşte o    rezil... Bizim    ana    tarafından    akraba    da    olur.    Marttan    önce,    kızı    satmaya razı</p>
<p class="calibre1">idi. Altmış kayme başlık, elli hak ekin verilecekti. Rıza Bey, yirmi lira para, on beş hak ekin yolladıydı. Üst tarafı düğünde verilecek...</p>
<p class="calibre1">—    İyi imiş...</p>
<p class="calibre1">—    Kâmil    caymasaydı,    iyi    idi    ya...    Caydı    alçak...    Bakalım,    çiftliğe    dönersek,    ne</p>
<p class="calibre1">yapacağız?</p>
<p class="calibre1">—    Karı uğruna belâya girme sakın ?</p>
<p class="calibre1">—    Bakalım artık... Kadere...</p>
<p class="calibre1">Ali, konuşmaktan usanarak, arka üstü yattı.</p>
<p class="calibre1">Gökyüzü aydınlıktı. Ayın önünden duman gibi bir bulut süratle geçiyordu:</p>
<p class="calibre1">«Askerliğini bitirdikten sonra evlenmemek olmaz.» Tevellüdü birkaç yd eksik yazılsa, bir yıl evvel askere gitseydi, öyle ya, bu yaz köyde kalırdı. Kim-bilir, Allah izin verdiyse, bu gece, evin toprak damında Fatma ile çoktan yatmış, uyumuştu... Ali hem düşünüyor, hem de geceyi dikkatle dinliyordu.</p>
<p class="calibre1">Hışır hışır yaklaşan sürü, birdenbire hızlanınca, doğrulup oturdu.</p>
<p class="calibre1">Çalılık tarafındaki koyunlar ayaklarını yere vurarak melemeğe başladılar.</p>
<p class="calibre1">Kör Ahmet de sıçradı.</p>
<p class="calibre1">—    Ne var, usta ?</p>
<p class="calibre1">—    Hay Allah belâsını versin... Koş ulan... Ali omuzundaki kepeneği atıp, deyneği kaparak fırladı. Bir yandan da Ahmet'e bağırıyordu:</p>
<p class="calibre1">—    Kurt var... Sürüyü kolla!</p>
<p class="calibre1">O kadar hızlı koşuyordu ki, Ahmet, ona yeti-şemeyeceğini anlayarak sağa doğru yayılan sürüyü toplamak için yolunu değiştirdi.</p>
<p class="calibre1">Ali, canavarı karşılamak üzere, sürü ile çalıların arasına girmişti. Hem koyunları Ahmet'e doğru kovalamak için haykırıyor, hem de köpek gibi uluyordu.</p>
<p class="calibre1">Bütün hayvanlar, çalılıktan süratle uzaklaştıkları halde, bir tanesi orta yerde kalmıştı.</p>
<p class="calibre1">Bir kere meledi, sonra çalılık istikametinde kurdun arkasından koşmaya başladı.</p>
<p class="calibre1">Ali, canavar tarafından ısıalan koyunun korkudan ne yapacağını şaşırarak, ekseriya peşi sıra koştuğunu bildiği için, hayret etmeden, arkasına düştü. Çalı kümelerine beş, on adım kala, koyuna yetişip kuyruk yününe yapıştı.</p>
<p class="calibre1">Hayvan, keskin keskin meleyerek hâlâ ileri atılmak, kurda doğru gitmek istiyor, çırpınıyordu.</p>
<p class="calibre1">Canavar da, altı, yedi adım ötede durmuştu. Ay ışığında gözleri kırmızı kırmızı parlıyordu. Ali, koyunu daha sıkı tutarak, sopasını savurdu.</p>
<p class="calibre1">Sopa havada vınlayarak dönünce, kurt, birkaç adım geriledi.</p>
<p class="calibre1">Ali, silâhı olmadığı için sopayı büsbütün fırlatamıyor, vızlayan dairelerle başının üstünde çeviriyordu. Bir iki kere, köpek gibi uludu:</p>
<p class="calibre1">— Kurt, haydi git! Kurt, haydi git! dedi.</p>
<p class="calibre1">Koyun, kolunu sarsacak derecede titriyor, elinden kurtulmağa çalışıyordu.</p>
<p class="calibre1">Ali, davarın bu kadar ahmak oluşuna kızdı. Boynuzlarına vurdu ve gözlerini kurttan ayırmak-sızın, yavaşça geri geri sürükledi.</p>
<p class="calibre1">Lâkin kaç adım atıyorsa, kurt da o kadar yaklaşıyordu. Yiyeceği elinden alındığı için hiddetlenmiş, boynundaki boz tüyler dikilmişti. Savrulan her sopaya karşı, bütün sürüyü korkudan birbirine geçirecek derecede, korkunç uluyordu.</p>
<p class="calibre1">Ali, ürktü. «Ellerim serbestlesin» diye, koyunu bacaklarının arasına sıkıştırıp dikildi.</p>
<p class="calibre1">Bir müddet karşı karşıya durdular.</p>
<p class="calibre1">Kurt, bu sefer ard ayakları üstüne oturmuştu. Bu haliyle sıska bir köpeğe benziyordu. Çobanın silâhsız olduğunu anlamıştı. Hiç telâş etmiyor, arada sırada, dişlerini göstererek hırlıyordu. Bu öfkeyle sürüye dalmağı akıl etse, vurduğu koyunu parçalardı.</p>
<p class="calibre1">Ali, tehlikeyi sezdiği halde, bunca senelik çoban namusuna yediremediğinden, beş, altı hatta on beş zarara karşı, gözü görerek bir koyun veremiyordu. Birkaç kere havladı ve deyneği savurdu. Yolda sancılanıp birdenbire ölen köpeği Alaş, sağ olsaydı, şunun boğazını sıktı mı, öldürürdü. Canavara belli etmemeğe çalışarak, koyunu bacakları arasında tekrar arkaya doğru yürüttü.</p>
<p class="calibre1">Aralarındaki mesafe biraz açılınca, kurt, dört ayağı üstüne kalkarak, uludu ve dişlerini gösterdi.</p>
<p class="calibre1">Ali, bir yandan sürüyü ne yapacağını düşünüyor, bir yandan Rıza Beye de, sinsilesine de küfrediyordu. Allanın bu köpeksiz memleketinde, bu kadar açgözlü bir kurda karşı, beş yüz hayvanı müdafaa etmenin imkânı yoktu. Yiğitlikle alamazsa, sabaha kadar hırsızlıkla mutlak bir koyun aşı-racaktı.</p>
<p class="calibre1">Kör Ahmet'e bağırdı:</p>
<p class="calibre1">—    Kuyrukçu!</p>
<p class="calibre1">—    Buyur, usta!</p>
<p class="calibre1">—    Sürüyü topla, bu    lanete    sezdirmeden    tren    yoluna    indir.</p>
<p class="calibre1">—    Başüstüne...</p>
<p class="calibre1">—    Ulan, merkebe dikkat et...    Paralatırsak,    bir    rezalete    benzemez.</p>
<p class="calibre1">Ali, sürüden pek uzaklaşmamağa çalışarak, koyunu ağır ağır geri çekti. Kurt yaklaşınca, sopasını savuruyor, «haydi git, kurt haydi git!» diye yalvar-dıktan sonra, hiç faydası olmadığım bile bile, köpek gibi uluyordu. Bir aralık dizlerinde ıslak bir hararet hissetti. Eğilip yokladı. Avucuna sıcak ve yapışkan bir şey sıvaştı. Kurt, bir vuruşta Karamanın kuyruğunu paralamıştı. Kan akıyordu. Hâlâ bacakları arasından kurtulup kurda koşmak için debelenen koyunu tartakladı.</p>
<p class="calibre1">— Alçağın rezili... Alçağın rezili... Namus et-mesem, vallah billâh seni veririm şuna... Vallah billâh veririm!</p>
<p class="calibre1">Kurt, tren xomna kadar peşlerini bırakmadı. Sonra kuyruğunu kısıp büyük pençeli ayaklarını sürüye sürüye, çalıların arkasına geçti.</p>
<p class="calibre1">Lâkin Ali, bu oyuna aldanmayacak kadar, usta çobandı.</p>
<p class="calibre1">Koyunları deniz kenarına indirdi. Sürünün bir yanını suya, bir yanını tren yolu yarmasına dayadı. Baş tarafa Ahmet'i yollayıp, kendisi arkaya geçti.</p>
<p class="calibre1">Buraya gelinceye kadar büsbütün takatten düşen yaralı koyunu, ölmeden evvel kesti. Sabaha kadar, hem canavarı kolladı, hem de karışık bir mesele düşündü: «Koyun kısmı fırtınanın patlayacağını, zelzeleyi, su baskını olacağım, vaktinden önce seziyordu da, kuyruğunu paralayan kurdun ardı sıra, neden koşuyordu? Sonunda yenileceğini neden kestiremiyordu ?»</p>
<p class="calibre1">Velhasıl, Allahın akıl almaz işleri çoktu.</p>
<p class="calibre1">II</p>
<p class="calibre1">Scanned by hlecter</p>
<p class="calibre1">Rıza Bey, parmaklarını tükürükleye tükurük-leye paraları saymağa başlamıştı. Elleri teşbih çekiyor gibi alışık hareket ediyor, ezberlenmiş bir duayı yavaşça okuyor gibi ağzını kıpırdatıyordu.</p>
<p class="calibre1">Dudakları kıpkırmızıydı. Çenber sakalı, rafta yanan gaz lâmbasının ışığında boyalı gibi simsiyah parlıyordu. Sedire bağdaş kurup oturmuştu. Sırtında kahve rengi çuhadan bir elbise vardı. Pek bol kesilmiş ceketinin etekleri, diz kapaklarına kadar iniyordu. Halbuki pantolonunun paçaları, bilâkis kısa ve dar olduğundan, uzun konçlu mestleri ta-mamıyle görünüyordu. Başındaki püsküllü fesi ensesine bastırmıştı. Siyah fötr şapkasını, ancak kasabaya, nahiyeye giderken, yahut da büyücek memurlardan bir misafiri olduğu zaman kullanırdı.</p>
<p class="calibre1">Çoban Ali: «Para sayıhrken bakmak ayıp olur» diye gözlerini yerden kaldırmıyordu.</p>
<p class="calibre1">Kapının sağ tarafında, ocağa yakın, diz üstü oturmuştu. Rıza Bey: «Otur... Haydi otur!.. » diye ısrar ettiği için, memnundu. Fakat kımıldamağa sıkıldığından, buzlu kürt kiliminin üzerinde kalın baldırları sızlamağa başlamıştı.</p>
<p class="calibre1">Kapının solunda, Rıza Beyin dört oğlundan en küçüğü Hüseyin Bey ayakta, hizmet bekliyordu. Ellerini göbeğine kavuşturmuş, gözlerini ayaklarının burnuna dikmişti. Değnek gibi ince bacaklarına sımsıkı sarılan kilot pantolonunun altında kırmızılı mavili yün çorapları, Ali'yi şaşırtacak kadar büyük görünüyorlardı. Nüfus kâğıdına bakılırsa, Hüseyin Bey 12 yaşında idi. Halbuki Ali onun doğduğu zamanı biliyordu. İlk yazda, tamam on beş yaşını bitirecek, on altısına basacaktı. Kâmil'in Fatma ile, alacağı kızla yaşıttılar.</p>
<p class="calibre1">Hüseyin Bey, birbirine bitişik siyah kaşları ve kemerli burnuyla, babasına çok benziyordu. Bu kemer burnun altında dudakları incecik ve mosmordu. Daima dişliyormuş gibi kısılmış duruyorlardı. Cepleri, yukarıdan aşağıya, çapraz kesilmiş avcı biçimi ceketi de, kilot pantolonu gibi çizgili, siyah kadifedendi. Beline Tosya işi bir kuşak sarmıştı. Yaşına göre beygir terbiye etmesini, mavzer atmasını iyi bilirdi.</p>
<p class="calibre1">Çoban Ali bunu hatırlayarak: «Aferin!» diye gülümsedi. ,</p>
<p class="calibre1">Sedirin köşesinde, dünyanın en rahat bağdaşını kurup oturmuş olan Hacı İmam, bir müddet kulasını kaşıdıktan sonra, Ali'ye sordu:</p>
<p class="calibre1">—    İstanbul, yine eskisi gibi mi çoban başı? Rıza Bey, paraları    ağır    ağır saymağa</p>
<p class="calibre1">devam</p>
<p class="calibre1">ediyordu.</p>
<p class="calibre1">Ali, Hacı İmamın kırçıl sakallı, tombul yüzüne çekinerek baktı. Şaşırmıştı. Hem beyin misafirini cevapsız bırakmamalı, hem de para sayan Rıza Beyi şaçtrtmamali...</p>
<p class="calibre1">Hacı İmam elim dizin*3 vuruyordu:</p>
<p class="calibre1">—    Son gidişimden bu yana, kırk sene oldu. O devirde Sultan    Hamit,    tahtında</p>
<p class="calibre1">otururdu. Selâmlık alayında bulunduk. Dinliyor musun Rıza Bey?</p>
<p class="calibre1">Rıza Bey başını salladı.</p>
<p class="calibre1">Hacı İmam, teşbihini büyük şakırtılarla çeke çeke Ali'ye tekrar sordu:</p>
<p class="calibre1">—    Beyazıt Kulesi olduğu yerde duruyor mu çoban başı ?</p>
<p class="calibre1">—    Biz Okmeydanı'na geçeriz Hacı Efendi, kule durur besbelli!</p>
<p class="calibre1">— Dursun.. Sultan Mahmut devrinde yapılmış şeddadî binadır. Kule de kule... Amerika'yı,</p>
<p class="calibre1">Romanya'yı, Mısır'ı, Şam'ı, Mekke'yi, Medine'yi, Hind'i, Buhara'yı tekmil gezdim, hep dolaştım. Öylesini hiç görmedim. Tövbe, tövbe!.. Fransızın payitahtında bir tane var.</p>
<p class="calibre1">Lâkin kulakasma... Bizim mübareğe benzemez... Ne mümkün?</p>
<p class="calibre1">Hacı İmamın hafif sürmeli gözleri ve göğsündeki kalın gümüş köstek, lâmba ışığında parladı.</p>
<p class="calibre1">Hacı İmam, kıyafet meraklısı olduğundan, yine pek göz alıcı giyinmişti. Halis İngiliz çuhasından şalvarı ve sırtındaki Arnavut cepkeni baştan başa kaytanla, sırma ile işlemeliydi. Beyaz üzerine kırmızı benekli halis şal kuşağını okşayarak:</p>
<p class="calibre1">—    Sürüyü, bir tamam götürdün mü çoban başı ? dedi.</p>
<p class="calibre1">— Duan sayesinde götürdük, Hacı Efendi.</p>
<p class="calibre1">—    Aşkolsun... Çoban değil, ordu kumandanı imişsin.</p>
<p class="calibre1">Hacı İmamın çizgili alnı boncuk boncuk ter-lemişti. Çok konuştuğu vakit kalbi sıkıştırıyordu. Sustu. Kasketinin altına giyip başından hiç bir zaman çıkarmadığı kenarları işlemeli beyaz takkesini, saçsız tepesinden arkaya doğru itti. Elini göğsüne vurarak, kendi kendine yüksek sesle konuştu:</p>
<p class="calibre1">—    Canımda hastabk yok ya... Şu nefes borusu tıkanmasa...</p>
<p class="calibre1">Rıza Bey, şaşırmamak için yüzer yüzer ayırıp sedirin üzerine sıraladığı banknotları toplayarak kuşağının arasına soktu.</p>
<p class="calibre1">—    Tamam oğlum, dedi, aferin Ali... Bizim Osman'dan yiğit çoban    çıktın.    «Davarın</p>
<p class="calibre1">birini canavar paraladı» demiştin. Zararı yok. Bir davarın lâfı olmaz... Aferin!</p>
<p class="calibre1">Ali, demin Hacı İmama: «Sürüyü bir tamam götürdüm» diye yalan söylediğine pişman oldu.</p>
<p class="calibre1">—    Köpek ölünce kazasız geçiremedik, dedi, kurt çarptı. Kuyruğunu    paralamış.    Gebze</p>
<p class="calibre1">üzerinde kestik. Gebze üzerinde kurt olur mu? Oldu işte... Sabah söyledim de, Osman bile şaştı.</p>
<p class="calibre1">—    Zararı yok... Zararı    yok...</p>
<p class="calibre1">—    Sağ ol, Efendi Ağa!</p>
<p class="calibre1">Rıza Bey ceketinin iç cebinden bir cüzdan çıkardı:</p>
<p class="calibre1">— İptida, kuyrukçunun hesabını görelim. Mahiye on iki liradan, yıllığı seksen dört lira tutar. Beş lira borcu vardı. Kaldı mı yetmiş dokuz? Babasına yirmi hak tohumluk vermişler. Altmış dokuz mu kaldı? Buyur, işte altmış dokuz lira.</p>
<p class="calibre1">Kör Ahmet, acele kalktı. Beyin uzattığı paralan alıp, edeple cebine koydu.</p>
<p class="calibre1">—    Sağ ol, Efendi Ağa!</p>
<p class="calibre1">—    Şimdi, senin hesaba    gelelim İşittiğime göre tabancan yokmuş. Canavara karsı</p>
<p class="calibre1">silâhsızlıktan epey sıkılmışsın. Silâh, erkek kısmına her zaman lâzım. Bende yirmi liraya bir kırma var, otuz beş fişeği de beraber. İşine gelirse Hüseyin'den alırsın. Askerlikte iken istediğin on kaymeyi de, pek lüzumlu ise bu yıl kesmeyiz.</p>
<p class="calibre1">Rıza Bey, elindeki banknot destesiyle cevap bekliyordu.</p>
<p class="calibre1">Ali, yerdeki kilimin çizgilerine bakarak ses çıkarmayınca, Hacı İmam cesaret vermek istedi:</p>
<p class="calibre1">—    Neye sustun çoban başı?    Sana bir lüver mutlak iktiza.    On    kayme    de    borcun    çıktı.</p>
<ul class="calibre2"><li class="calibre3"><a href="main-1.xhtml">Çıkar... İnsan hali bu... «Kesilmesin» dersen, hiç</a></li><li class="calibre3"><a href="main-2.xhtml">Köpek seslerine kulak vererek sustu:</a></li><li class="calibre3"><a href="main-3.xhtml">Musa Çavuş iyice şaşırmıştı. «Hey Allah! bugün, na</a></li><li class="calibre3"><a href="main-4.xhtml">Geçti bir zaman daha... Güz yağmurları bu yll 329</a></li></ul>
</body>
</html>
