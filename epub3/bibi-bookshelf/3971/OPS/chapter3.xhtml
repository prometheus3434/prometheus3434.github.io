<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kitabın Adı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="17" id="page17"></span><st c="0">üç</st></h1>
		<p><st c="3">Nisan ayını herkes sever.</st></p>
		<p><st c="29">Sabahleyin uyandığında yorgana şöyle bir tepik atmak da mutluluktur.</st></p>
		<p><st c="98">Niye olmasın?..</st></p>
		<p><st c="114">Sabahleyin yorganı öyle tepiklediğinde tir tir titremiyorsan, nisan ayı gelmiş demektir.</st></p>
		<p><st c="203">Özellikle de, kendinden herkesi bıktırmayı başaran o mart ayından sonra geldiği için, daha büyük bir coşkuyla seviliyordur, nisan ayının gelişi sanki.</st></p>
		<p><span epub:type="pagebreak" title="18" id="page18"></span><st c="354">Evet, yakında yeşil erik de çıkacaktır...</st></p>
		<p><st c="396">Bunun da önemini unutmamak gerekir.</st></p>
		<p><st c="432">Çünkü, nisan ayının coşkusuna ağızları sulandıran, ekşimsi ama çok da hoş bir tat katar canerik.</st></p>
		<p><st c="529">Aynen!</st></p>
		<p><st c="536">Yeşil erik, canerik!</st></p>
		<p><st c="557">Hah ha!</st></p>
		<p><st c="565">Ne ilgisi varmış gibi düşünülebilir, ama bu işin de kökü gider, dedeme ulaşır. </st><st c="645">Tıpkı ailemizin tarihiyle ilgili her konuda olduğu gibi.</st></p>
		<hr />
		<p><st c="701">Babam doğduğunda, dedem yavrusunun adını Ercan koymuş.</st></p>
		<p><st c="756">Evet, iyiden iyiye anlamı zengin bir ad. </st><st c="798">Çünkü –vaay vaay– hem “er” erkek yani, hem de “can”! </st><st c="851">Öyle ya, var mı can’dan daha değerlisi?..</st></p>
		<p><st c="892">Benim adımı açıklamak için de bu yorum geçerli.</st></p>
		<p><st c="940">Çünkü adım, Caner.</st></p>
		<p><st c="959">Hah ha!</st></p>
		<p><st c="967">Can-er!</st></p>
		<p><span epub:type="pagebreak" title="19" id="page19"></span><st c="975">Çünkü babamın adı, Ercan.</st></p>
		<p><st c="1001">Ama dedem yeni doğmuş oğluna bu adı verirken, o adı yalnızca derin anlamları nedeniyle seçmemiş.</st></p>
		<p><st c="1098">Bunun öyküsü de güzel...</st></p>
		<p><st c="1123">O yıllarda dedemin çok saygı duyduğu bir müdürü varmış: Ercan Bey...</st></p>
		<p><st c="1192">Çok iyiliksever bir adammış.</st></p>
		<p><st c="1221">İşte, ona benzesin diyerek, babamın adını Ercan koymuş dedem.</st></p>
		<p><st c="1283">Günler geçmiş, babam da bugünlere erişmiş. </st><st c="1327">Müdür olmamış ama bir Ercan Bey olmuş. </st><st c="1366">Sonra şu da çok önemli: Doğrusu, bugün babamın iyilikseverliğine hiç diyecek yok!</st></p>
		<hr />
		<p><st c="1447">Ama dedem babama hiç Ercan demez, hep “yavrum” der.</st></p>
		<p><st c="1499">Matrak.</st></p>
		<p><st c="1507">Yani babam bugün bile, 1,78 metre boyunda, tam 82 kiloluk bir yavrudur.</st></p>
		<p><st c="1579">Epeyce büyük bir yavru, yani...</st></p>
		<p><st c="1611">Sabahları kara çantasını tutar sapından ve </st><span epub:type="pagebreak" title="20" id="page20"></span><st c="1655">Ercan Bey olarak işine gider.</st></p>
		<p><st c="1684">Bizim evde, hepimizden önce babam çıkar evden. </st><st c="1732">Sonra annem ve ben birlikte çıkarız. </st><st c="1769">Anayolda önce benim okul servisini bekleriz. </st><st c="1814">Ece benimle yine “anasının kuzusu” diyerek dalga geçecek olsa da, ben buna katlanmayı göze alırım. </st><st c="1913">Çünkü anneme karşı sabah sabah bir tatsızlık çıksın istemem. </st><st c="1974">Öyle, servisin gelip benim bindiğimi görünce içi rahatlar annemin.</st></p>
		<p><st c="2040">Sonra, işine giden Gamze Hanım olarak yolu karşıya geçecektir, orada kendi işyeri servisini bekleyecektir.</st></p>
		<p><st c="2147">Evet, çünkü ters yöne gidecektir.</st></p>
		<hr />
		<p><st c="2181">Babam: Reklamcılıkta çalışır ah dedemin yavrusu!</st></p>
		<p><st c="2230">Saçları uzundur, ama biraz erken ağarıyordur.</st></p>
		<p><st c="2276">Akşamları kara çantasını tutar sapından, evine döner.</st></p>
		<p><st c="2330">Hepimizden sonra eve döner.</st></p>
		<p><span epub:type="pagebreak" title="21" id="page21"></span><st c="2358">Reklamcıların bitmez ki toplantıları...</st></p>
		<p><st c="2398">Elbet, babama yavru diyecek dedemden başka bir kişi daha yoktur.</st></p>
		<p><st c="2463">Cahit Amca’yı saymazsak...</st></p>
		<p><st c="2490">Yok, Cahit Amca dedemin değil, babamın arkadaşıdır.</st></p>
	</section>
<div id="charCountTotal" value="2542"></div></body>
</html>
