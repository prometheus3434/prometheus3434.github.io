<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kitabın Adı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="48" id="page48"></span><st c="0">dokuz</st></h1>
		<p><st c="6">Az önceki bizim balkon ile o andaki bizim balkon arasında çok önemli bir fark vardı: Çünkü o anda Ece bizim balkondaydı.</st></p>
		<p><st c="127">Bizim her zamanki balkonda, her zamankinden çok farklı bir coşku vardı: İşte, karşımda oturuyordu Ece.</st></p>
		<p><st c="230">Şenlikli olması gereken bir durumdu bu.</st></p>
		<p><st c="270">Sanki, kesin öyleydi!</st></p>
		<p><st c="292">Mantık varsa, şenlik vardı.</st></p>
		<p><st c="320">Oysa, mantıktan da, şenlikten de korkmuş gibi oturuyordu Ece.</st></p>
		<p><st c="382">Peki, bana neler olmuştu?..</st></p>
		<p><span epub:type="pagebreak" title="49" id="page49"></span><st c="410">Ben niçin –sanki– korkmuş gibi oturuyordum öyle?..</st></p>
		<p><st c="461">Bilmiyordum.</st></p>
		<p><st c="474">Bilemiyordum.</st></p>
		<p><st c="488">O birkaç dakikada, bizim her zamanki Tufan Sokak’tan, bir yüzyıl aktı geçti.</st></p>
		<hr />
		<p><st c="565">Ece, sandalyenin arkalığına astığı –çevreci yaklaşımlı, bezden yapılma– torbasından bir paket kâğıtlı şeker çıkardı:</st></p>
		<p><st c="682">“Bunu sana aldım...” dedi.</st></p>
		<p><st c="709">Masanın üstüne bıraktı paketi, güzelce.</st></p>
		<p><st c="749">“Sağ ol!” dedim.</st></p>
		<p><st c="766">Paketi masanın üstünde biraz kendime doğru çektim.</st></p>
		<p><st c="817">Sonra da birden atıldım...</st></p>
		<p><st c="844">“Sana ne ikram etsem!..”</st></p>
		<p><st c="869">Başka yana bakarmış gibi etti Ece, burnunu dikti havaya:</st></p>
		<p><st c="926">“Seçenekleri alalım...” dedi.</st></p>
		<p><st c="956">Güldüm ben.</st></p>
		<p><st c="968">Şakacı kız!</st></p>
		<p><st c="980">Sonra güneşliği göstererek dedim ki:</st></p>
		<p><st c="1017">“Bu gazoz bize daha gelmedi...”</st></p>
		<p><span epub:type="pagebreak" title="50" id="page50"></span><st c="1049">“Aman yok!” dedi Ece. </st><st c="1072">“Öyle reklamı yapılan şeylere bayılmam ben!”</st></p>
		<p><st c="1116">“İyi, bayılma!” dedim.</st></p>
		<p><st c="1139">Tam o sırada, balkon kapısındaydı annem:</st></p>
		<p><st c="1180">“Çay demleniyor...” dedi. </st><st c="1207">“Beş dakikası var.”</st></p>
		<p><st c="1226">Sonra Ece’ye güzel güzel baktı annem.</st></p>
		<p><st c="1264">Sonra birden ayağa kalkmayı akıl etti Ece.</st></p>
		<p><st c="1307">Sonra onları tanıştırdım.</st></p>
		<p><st c="1333">Ece’nin aynı sınıftan değil de, öteki sınıftan oluşuna sanki biraz şaşırdı annem.</st></p>
		<p><st c="1415">“A, ne güzel!” dedi sonra da.</st></p>
		<p><st c="1445">Annem gidince, Ece dedi ki:</st></p>
		<p><st c="1473">“Caner, ‘Niye gelmiş bu kız?..’ der mi annen?..”</st></p>
		<p><st c="1522">“Demez...” dedim. </st><st c="1541">“Demez, Ece...”</st></p>
		<p><st c="1556">Durdum biraz.</st></p>
		<p><st c="1570">Sanki ille de açıklamam gerekiyordu...</st></p>
		<p><st c="1609">“Ama ‘Niye gelmiş bu kız?..’ dese, ne var ki bunda?..”</st></p>
		<p><st c="1664">“E, başkaları beni yanlış tanısın istemem, Caner!”</st></p>
		<p><st c="1715">Biraz sertlendim:</st></p>
		<p><st c="1733">“Tanımasın!” dedim. </st><st c="1754">“Kimse kimseyi yanlış tanımasın, efendim!”</st></p>
		<p><st c="1796">Şeker paketini hırsla açtım.</st></p>
		<p><span epub:type="pagebreak" title="51" id="page51"></span><st c="1825">“Hışırdatma şunu!” dedi Ece.</st></p>
		<p><st c="1854">O zaman sakinleştim birden, önce Ece’ye tuttum paketi.</st></p>
		<p><st c="1909">Şekeri alırken bir an duraksadı Ece. </st><st c="1947">Kâğıdından çıkardı şekeri, ağzına götürdü. </st><st c="1990">Elindeki şeker kâğıdını bıraktı masaya. </st><st c="2030">Sonra bana laf çakmakta hiç de geri kalmadı:</st></p>
		<p><st c="2074">“‘Birlikte saçmalamak’ demiştin, bu olsa gerek!..”</st></p>
		<p><st c="2125">“Olsun varsın...” dedim ben.</st></p>
		<p><st c="2154">Şekerlerden birini kâğıdından çıkarıp attım şöyle ağzıma!</st></p>
		<p><st c="2212">Sonra paketi –hiç hışırdatmadan– masanın öteki köşesine çektim. </st><st c="2277">Ağzımdaki şeker biraz erisin diye bekledim, dedim ki sonra:</st></p>
		<p><st c="2336">“Güzelmiş!”</st></p>
		<p><st c="2348">Beni bağışlamış olarak baktı Ece.</st></p>
		<p><st c="2382">Masadaki boş şeker kâğıtlarını toplayıp torbasına tıkıştırdı:</st></p>
		<p><st c="2444">“Ortalıkta çöp bırakılmaz!” dedi.</st></p>
		<hr />
		<p><st c="2478">Gerçekte, beni sinirlendiren şuydu: Başkaları!</st></p>
		<p><st c="2525">Başkaları ne der?..</st></p>
		<p><span epub:type="pagebreak" title="52" id="page52"></span><st c="2545">Ne var yani!.. </st><st c="2561">Bir arkadaş...</st></p>
		<p><st c="2575">Ayrıca, balkonda oturmak öyle özel de sayılmaz.</st></p>
		<p><st c="2623">Çünkü dünya görür ne yaptığını. </st><st c="2656">En çok da, ne yapmadığını görür yani... </st><st c="2696">Evet, kimilerine bakarsan, o daha da önemlidir.</st></p>
		<p><st c="2743">Ne yapılmayacaksa, onu yapıp yapmadığının bilinmesi önemlidir... </st><st c="2809">Zorunludur bu.</st></p>
		<p><st c="2823">Niye?..</st></p>
		<p><st c="2831">Çünkü başkaları efendim, başkaları...</st></p>
		<p><st c="2869">Sen “sen” olamazsın!</st></p>
		<p><st c="2890">Başkalarının istediği “sen” olursun ancak...</st></p>
		<p><st c="2935">Falan...</st></p>
		<hr />
		<p><st c="2944">Balkon kapısında, elinde tepsiyle göründü annem.</st></p>
		<p><st c="2993">Ben hemen ayağa fırladım.</st></p>
		<p><st c="3019">Kaşlarını kaldırarak:</st></p>
		<p><st c="3041">“Sen otur... </st><st c="3055">sen otur!..” dedi annem.</st></p>
		<p><st c="3079">Demin oturduğum yeri anneme bırakıp, yandaki tabureye geçtim ben.</st></p>
		<p><st c="3145">Çayları önlerimize koydu annem.</st></p>
		<p><st c="3177">Kuru pasta tabağı ortaya. </st><st c="3204">Şekerlik ile maşası şuraya. </st><st c="3232">Peçetelik de onun yanına. </st><st c="3258">İşi biten tep</st><span epub:type="pagebreak" title="53" id="page53"></span><st c="3271">si de dikey olarak yere bırakıldı, güzelce yaslandı duvara.</st></p>
		<p><st c="3331">Sonra da:</st></p>
		<p><st c="3341">“Herkes kendi şekerini kendisi ayarlıyor!” dedi annem.</st></p>
		<p><st c="3396">“Çok zahmet verdim...” dedi Ece.</st></p>
		<p><st c="3429">“A, ne demek!” dedi annem.</st></p>
		<p><st c="3456">Sonra da bana döndü:</st></p>
		<p><st c="3477">“Baban aradı, işleri uzamış iyice...”</st></p>
		<p><st c="3515">Ben de Ece’ye açıkladım:</st></p>
		<p><st c="3540">“Babamlar bu hafta sonu da çalışıyorlar...” dedim.</st></p>
		<p><st c="3591">Sonra, çayı beğendiğini söyledi Ece.</st></p>
		<p><st c="3628">E yani, hadi beğenme bakalım!</st></p>
		<p><st c="3658">Ben de kuru pastayı beğendim: Tuzlu olanlardandı, tam benlik!</st></p>
		<p><st c="3720">Alsın diye Ece’ye gösterdim, Ece de aldı.</st></p>
		<p><st c="3762">Sonra, annem ona bazı sorular sordu.</st></p>
		<p><st c="3799">Yok artık, annesinin kızlık soyadını sormadı.</st></p>
		<p><st c="3845">Ece’nin T.C. </st><st c="3859">kimlik numarasını da sormadı.</st></p>
		<p><st c="3888">Ece de annemin soruları karşısında “tek top” oynamayı seçti: Hep kısa kısa yanıtlar verdi.</st></p>
		<p><st c="3979">Niçinse, annem de onlar için bir yorum yapmadı hiç.</st></p>
		<p><span epub:type="pagebreak" title="54" id="page54"></span><st c="4031">Bense –aman aman– uzak durmayı seçtim.</st></p>
		<p><st c="4070">Sonra, annem bardağını aldı eline:</st></p>
		<p><st c="4105">“Gençlerle oturması güzeldi!” dedi.</st></p>
		<p><st c="4141">Az daha:</st></p>
		<p><st c="4150">“Dedem duymasın bunu...” diyordum, tuttum kendimi.</st></p>
		<p><st c="4201">Kendimi tutup öyle söylemediğim için annem de:</st></p>
		<p><st c="4248">“Sen söylemezsen deden duymaz elbet!” diye çıkışmadı bana.</st></p>
		<p><st c="4307">“İçeride benim biraz işim var...” dedi kalkarken.</st></p>
		<p><st c="4357">Sonra da ekledi:</st></p>
		<p><st c="4374">“İstediğiniz zaman alın, çay var daha!”</st></p>
		<p><st c="4414">Annem gidince, sanki üzerinden bir yük kalkmış gibi oldu Ece.</st></p>
		<p><st c="4476">Sonra bakıştık.</st></p>
		<p><st c="4492">Sonra yoldan geçenlere baktık hep.</st></p>
		<p><st c="4527">Sustuk.</st></p>
		<hr />
		<p><span epub:type="pagebreak" title="55" id="page55"></span><st c="4535">Aramızdaki sessizliği Ece bozdu önce.</st></p>
		<p><st c="4573">“Bugün gazetede bir şey vardı...” dedi.</st></p>
		<p><st c="4613">Durdu, bekledi.</st></p>
		<p><st c="4629">Ben bir şey sormadan, öylece baktım Ece’ye.</st></p>
		<p><st c="4673">“Diyor ki...” dedi Ece. </st><st c="4698">“Gazetede... </st><st c="4711">Ölmeden önce görmeniz gereken 50 yer...”</st></p>
		<p><st c="4751">Ben de sinirlendim biraz, dedim ki:</st></p>
		<p><st c="4787">“Saçma!”</st></p>
		<p><st c="4796">Benim öyle sinirlenişime şaşarak baktı Ece.</st></p>
		<p><st c="4840">Yani, mutlaka görün dese, olmaz!” diye açıkladım ben.</st></p>
		<p><st c="4894">“Tamam, ama kavram olarak...” diye savundu Ece.</st></p>
		<p><st c="4942">Biraz dalga geçermiş havalarında:</st></p>
		<p><st c="4976">“Konsept diyorsun...” dedim ben.</st></p>
		<p><st c="5009">Damarına basmak istediğimi anladı elbet...</st></p>
		<p><st c="5052">“Kavram diyorum, kav-ram!”</st></p>
		<p><st c="5079">Ben de kendi kendime söylenir gibi dedim ki:</st></p>
		<p><st c="5124">“Anladık aman, bu da ille Leman Hanım’a yaranacak!..”</st></p>
		<p><st c="5178">“Yaranmak mı?..” dedi öfkeli. </st><st c="5209">“Ne yaranması!..”</st></p>
		<p><st c="5226">Bunu bilmeyecek ne var?..</st></p>
		<p><st c="5252">Gerçekte, ben de konsept yerine Türkçe’sini </st><span epub:type="pagebreak" title="56" id="page56"></span><st c="5297">söyler, kavram derim. </st><st c="5319">Ama burada konu biraz değişik.</st></p>
		<p><st c="5349">Şöyle...</st></p>
		<p><st c="5358">Leman Hanım, öğretmenimiz. </st><st c="5386">Türkçe. </st><st c="5394">Bu yıl, Eceler’i okutuyor, gelmiyor bize. </st><st c="5436">Ders aralarında rastlarsam, benimle konuşmadan geçmez.</st></p>
		<p><st c="5490">“Ne haber, Caner?..” der. </st><st c="5517">“Önemli bir başlık var mı?..”</st></p>
		<p><st c="5546">Ben bir şey söylemem. </st><st c="5569">Gülerek bakarım ona. </st><st c="5590">Çünkü, geçen yıl böyle sordu bir kez ve ben ona dedim ki:</st></p>
		<p><st c="5647">“Yok öğretmenim, hep asparagas!”</st></p>
		<p><st c="5680">Hep böyle yakındır insana. </st><st c="5708">Sevinç duyar insan. </st><st c="5728">Ben onu çok severim.</st></p>
		<p><st c="5748">“Ah, keşke...” derim bazen. </st><st c="5777">“Ah, keşke Leman Hanım annemin arkadaşı olsaydı...”</st></p>
		<p><st c="5828">Evet, o zaman ona Leman Teyze derdim.</st></p>
		<p><st c="5866">Güzel olurdu.</st></p>
		<p><st c="5880">Bunu Ece nerden bilecek –konu bu.</st></p>
		<p><st c="5914">“İnsanların, yapılacak işleri kendilerince düzenlemeleri, sence yanlış mı?..” diye yumuşak bir sesle sordu Ece.</st></p>
		<p><st c="6026">“Ölmeden önce...” diye vurguladım ben.</st></p>
		<p><st c="6065">“Evet?..”</st></p>
		<p><span epub:type="pagebreak" title="57" id="page57"></span><st c="6075">“Yaşanılan her şey, ölmeden önce yapılması gereken şey değil mi sanki!..”</st></p>
		<p><st c="6149">“Yani, nerden belli 51. </st><st c="6174">yerin daha önemsiz olduğu!.. </st><st c="6203">Gerçekte –diyelim– 27. </st><st c="6226">sırada olması gerekirken...”</st></p>
		<p><st c="6254">“Tamam, anladım ‘göreceli’ diyorsun, ama bunda ne kötülük var?..”</st></p>
		<p><st c="6320">“Evet, ağır cezalık bir suç yok. </st><st c="6354">Ama başkalarının beğeni sıralamasına niçin uymak zorunda olayım ben?..”</st></p>
		<p><st c="6425">Beni onaylarmış gibi sessiz kaldı Ece.</st></p>
		<p><st c="6464">“Sonra, bunun sonu yok ki...” dedim. </st><st c="6502">“Ölmeden önce geçilmesi gereken 50 sokak...”</st></p>
		<p><st c="6546">“Bizimki!” diye atıldı Ece. </st><st c="6575">“Şirin Sokak! </st><st c="6589">Yıldız Durak, Şirin Sokak...”</st></p>
		<p><st c="6618">“Bir hurdacı varmış...” dedim ben. </st><st c="6654">“Üç tekerli bir arabası varmış. </st><st c="6686">Bir de, geçilmesi gereken 50 sokak...”</st></p>
		<p><st c="6724">“Sen iyi atıyorsun!..” dedi Ece. </st><st c="6758">“Okçu olsana!..”</st></p>
		<p><st c="6774">Ben de gülerek baktım yalnızca.</st></p>
		<p><st c="6806">“Çay?..” diye sordum sonra.</st></p>
		<p><st c="6834">“Boş ver şimdi!” dedi. </st><st c="6858">“Getir götür uzun iş!..”</st></p>
		<p><st c="6882">Birden, karşı komşunun keman sesi, dokunaklı bir inlemeyle duyuldu.</st></p>
		<p><span epub:type="pagebreak" title="58" id="page58"></span><st c="6950">Ece kulak kesildi ilgiyle.</st></p>
		<p><st c="6977">Müzik yükseldi ve her yana sanki kıvrım kıvrım yayıldı.</st></p>
		<p><st c="7033">“Ne güzel!” dedi Ece.</st></p>
		<p><st c="7055">O an, hiç tanımadığım karşı komşuya bir borçlanmışlık duygusu kapladı içimi.</st></p>
		<p><st c="7132">Gizemli bir şey söyleyecekmiş gibi eğildim Ece’ye, dedim ki:</st></p>
		<p><st c="7193">“Ev alma, komşu al...”</st></p>
		<p><st c="7216">Ece, anlam dolu bir bakış attı bana ve küçük bir gülücük belirdi yüzünde.</st></p>
		<p><st c="7290">Sanki söylemeden de duramadı:</st></p>
		<p><st c="7320">“Ben bu balkona her gün gelirim...”</st></p>
		<p><st c="7356">Ama...</st></p>
		<p><st c="7363">Ama, o sırada telefonu cıngıl cıngıl etti.</st></p>
		<p><st c="7406">Ekrana baktı ve dedi ki:</st></p>
		<p><st c="7431">“Beni kaynanam arıyor!”</st></p>
		<p><st c="7455">Ben bir şey anlamadan baktım Ece’ye.</st></p>
		<p><st c="7492">“Efendim anane...” dedi Ece telefona.</st></p>
		<p><st c="7530">Kaynana belli olmuş oldu.</st></p>
		<p><st c="7556">“Tamam tamam, merak etme...” dedi Ece.</st></p>
		<p><st c="7595">Sonra telefonu kapatırken:</st></p>
		<p><st c="7622">“‘Kız sen nerelere saklandın yine!’ diyor ananem...” diye açıkladı bana.</st></p>
		<p><span epub:type="pagebreak" title="59" id="page59"></span><st c="7695">Ben de sormadım:</st></p>
		<p><st c="7712">“Saklanmak da ne demek!”</st></p>
		<p><st c="7737">Ama benim sormama gerek kalmadı.</st></p>
		<p><st c="7770">Çünkü...</st></p>
	</section>
<div id="charCountTotal" value="7779"></div></body>
</html>
