<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kitabın Adı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="92" id="page92"></span><st c="0">on dört</st></h1>
		<p><st c="8">Defter, güzel bir deftere benziyordu.</st></p>
		<p><st c="46">Dedem geldi, masaya oturdu.</st></p>
		<p><st c="74">Çay fincanını önüne çekti.</st></p>
		<p><st c="101">Ama içmedi, durdu.</st></p>
		<p><st c="120">“Nasılsın, evlat?..” dedi bana.</st></p>
		<p><st c="152">“İyi...” dedim ben. </st><st c="173">“Pek bir şey yok, dede...”</st></p>
		<p><st c="199">Dedem çayından bir yudum aldı.</st></p>
		<p><st c="230">“İyi...” dedi yalnızca.</st></p>
		<p><st c="254">Susuldu.</st></p>
		<p><st c="263">Şekerlik, masanın orta yerinde –elbette– kı</st><span epub:type="pagebreak" title="93" id="page93"></span><st c="307">pırdamadan duruyordu.</st></p>
		<p><st c="329">“Bana bakıp durmasana!” diye bağıracak gibi oluyordu şekerlik.</st></p>
		<p><st c="392">Aman, ha!” oluyordum ben şekerliğe. </st><st c="429">Aman, ha!”</st></p>
		<p><st c="439">“Ben kime söylüyorum!” diye öfkelenirmiş gibi oluyordu şekerlik.</st></p>
		<p><st c="504">Dedem susmayı sürdürdü.</st></p>
		<p><st c="528">Ben susmayı sürdürdüm.</st></p>
		<p><st c="551">“Benim çayım var...” dedi dedem sonra. </st><st c="591">“Sen de kendine bir şey al dolaptan, istersen...”</st></p>
		<p><st c="640">Ben bir şey söylemedim, ama başımı hafifçe yanlara salladım şöyle, istemediğim belli oldu.</st></p>
		<p><st c="731">“Baban, şu hani reklamlarını yaptıkları gazozdan birkaç şişe getirmişti geçende...” dedi gülerek. </st><st c="830">“Ama bu deden var ya, hepsini içip bitirdi!..”</st></p>
		<p><st c="876">Bunu söyleyince, güldü de.</st></p>
		<p><st c="903">Bir şey demedim.</st></p>
		<p><st c="920">Ne, “aferin” mi diyeyim?..</st></p>
		<p><st c="947">Ben bir şey demeyince, şunu ekledi hemen:</st></p>
		<p><st c="989">“Dondurma aldı deden senin için, dolapta...”</st></p>
		<p><st c="1034">Ben çocuk muyum, dolaba koşturayım hemen!</st></p>
		<p><st c="1076">“Sonra alırım, dede...” dedim. </st><st c="1108">“Sonra...”</st></p>
		<p><span epub:type="pagebreak" title="94" id="page94"></span><st c="1118">“İyi, dolapta...” dedi yalnızca.</st></p>
		<p><st c="1151">Susuldu.</st></p>
		<p><st c="1160">Sonra, defteri masanın üstünde şöyle biraz öne çekermiş, sonra biraz geriye itermiş gibi etti dedem, gülerek dedi ki:</st></p>
		<p><st c="1278">“Babannen, ben durup durup da böyle susunca, ‘Ah Yakup Bey, ah!..’ derdi bana.”</st></p>
		<p><st c="1358">Yine kısacık bir gülermiş gibi oldu dedem...</st></p>
		<p><st c="1403">“Bana, ‘Siz yok musunuz!’ derdi hep. </st><st c="1441">‘Susmakla insanı deli ediyorsunuz, Yakup Bey!’”</st></p>
		<p><st c="1488">Çayından bir yudum aldı.</st></p>
		<p><st c="1513">“Senin aklında mı babannen?..” diye sordu bana.</st></p>
		<p><st c="1561">“Çok az, dede...” dedim ona. </st><st c="1591">“Çok az...”</st></p>
		<p><st c="1602">Ama hemen de sanki biraz bir şeyler anlatma isteği duydum içimde, sonra dedim ki:</st></p>
		<p><st c="1684">“Siyah mantosu vardı. </st><st c="1707">Pazara giderken beni de yanında götürmüştü. </st><st c="1751">Bir elinden ben tutuyorum, bir elinde çekçek var, çekiyor. </st><st c="1810">Nasıl bağrışıyordu pazarcılar! </st><st c="1841">Öyle nasıl bağrışıyorlar! </st><st c="1867">Korkmak değil ama, çok şaşırmıştım: Ne yapıyorlar bu adamlar? </st><st c="1929">Sanki eskiden korkunç adamlardı da, artık zararsız olmuşlardı... </st><st c="1994">İnsanı ısırmazlardı...</st></p>
		<p><st c="2016">‘Çocuğunu sevindir hanım, çocuğunu!’</st></p>
		<p><span epub:type="pagebreak" title="95" id="page95"></span><st c="2053">‘Hey, ben babaannemin çocuğu değilim!’</st></p>
		<p><st c="2092">‘Duydun mu efendi, ne diyor çocuk!’</st></p>
		<p><st c="2128">‘Geeel, akıllı sıpa burada!’</st></p>
		<p><st c="2157">Söylenmeye başlamıştı babannem, çekçeki ittiriyordu, beni elimden çekeliyordu...”</st></p>
		<p><st c="2239">Gözleri ışıltılar yansıtarak baktı dedem bana.</st></p>
		<p><st c="2286">“Bunlar kalmış aklımda!” dedim ona.</st></p>
		<p><st c="2322">“Bir yazar gibi anlatıyorsun, evlat!” dedi dedem.</st></p>
		<p><st c="2372">Sonra defteri oradan alıp önüme koydu.</st></p>
		<p><st c="2411">“Bana bakıp durmasana!” diye bağıracak gibi oluyordu şekerlik. </st><st c="2475">“Hep bu! </st><st c="2484">Bakacaksan deftere baksana!”</st></p>
		<p><st c="2512">Yok artık!</st></p>
		<p><st c="2523">Neyse, ben de öyle yaptım.</st></p>
		<p><st c="2550">Defteri masadan aldım ve yakın bir ilgi gösterdiğimi belli ederek, uzun uzadıya baktım ona...</st></p>
		<p><st c="2644">Güzel bir defterdi.</st></p>
		<p><st c="2664">Hep şu lise defteri denilenlerden biraz küçüktü, ama gereğince de büyüktü.</st></p>
		<p><st c="2739">İncecik değildi. </st><st c="2757">İyice kalın sayılırdı.</st></p>
		<p><st c="2779">Ciltliydi elbet.</st></p>
		<p><span epub:type="pagebreak" title="96" id="page96"></span><st c="2796">Pütürlü kumaş gibi bir şey vardı üstünde.</st></p>
		<p><st c="2838">Yok, plastik değildi. </st><st c="2861">Sanki daha değerli olan –krem rengi– bir şeyle kaplıydı.</st></p>
		<p><st c="2917">Dikkat etmek isterdi, çünkü kolay kirlenebilirdi.</st></p>
		<p><st c="2967">Yanlarının yaldızlı olması, defterin değerine değer biçiyordu, evet.</st></p>
		<p><st c="3036">Kalın kapağını kaldırınca, şöyle biraz karıştırınca, beklenilenden çok daha görkemli ve tok bir kâğıtla karşılaşıyordu insan.</st></p>
		<p><st c="3162">Çok küçük noktalarla oluşan çizgileri vardı. </st><st c="3208">Ama noktalar öylesine küçüktüler ki, istersen çizgisiz bir defter de sayabilirdin onu.</st></p>
		<p><st c="3294">Üstten cildinin içine tutturulmuş, ibrişimden örme bir ip vardı. </st><st c="3360">Ayraç işlevi görüyordu. </st><st c="3384">Elbet o da altın sarısı renkteydi.</st></p>
		<p><st c="3418">Arka kapağın içindeki üçgen cep de, bir işe yaramayı bekliyordu. </st><st c="3484">Bak, kısa kısa notlar alınan küçük kâğıtlar oraya konulabilirdi.</st></p>
		<p><st c="3548">Ama şu vardı: İnsan bu defteri kullanmaya kıyamazdı...</st></p>
		<p><st c="3603">“İlle bana bakacak...” diye söyleniyordu şekerlik.</st></p>
		<p><st c="3654">Dedem de dayanamadı:</st></p>
		<p><span epub:type="pagebreak" title="97" id="page97"></span><st c="3675">“Sen de bu dedeni hiç aratmıyorsun!” dedi sonunda. </st><st c="3727">“Bir sustun mu, aman bir sustun mu!..”</st></p>
		<p><st c="3765">“Güzel deftermiş!..” dedim ben de, kapağını bir de şöyle okşayarak. </st><st c="3834">“Benim mi oluyor, yani?..”</st></p>
		<p><st c="3860">Ben öyle deyince, dedemin hemen sevindiğini gördüm.</st></p>
		<p><st c="3912">“Düşündüm ki...” dedi sonra. </st><st c="3942">“Bu yaz bir şeyler yazmayı belki bir deneyebilirsin, ha?..”</st></p>
		<p><st c="4001">Bu yaz bir şeyler yazmayı bir denemek!..</st></p>
		<p><st c="4042">Yok, hiç de çekinmemek gerekirmiş. </st><st c="4078">Ne varmış sanki çekinecek!.. </st><st c="4107">Yazılan, saçma sapan bile olsa, insanın kendisinin bir şeyler yapması, güzel olurmuş. </st><st c="4193">Değerli de olurmuş, çünkü kendin yapıyorsun! </st><st c="4238">Yazılanlar bir şeye benzese de, benzemese de, yazması güzel olurmuş. </st><st c="4307">Yani, yazma işinin kendisi, kendi başına ayrı bir güzellikmiş o! </st><st c="4372">Bunun tadını almak gerekirmiş. </st><st c="4403">Nasıl olduğunu bilmek için bir denemek gerekirmiş. </st><st c="4454">Hiç denemeden nasıl bilsin insan? </st><st c="4488">Kimse bilemezmiş bunu... </st><st c="4513">Biraz ısrar etmek de önemliymiş elbet. </st><st c="4552">Çekiç tutmayı öğrenmek gibi. </st><st c="4581">Öyle değil mi, çiviyi çakmayı nasıl öğrenirsin?.. </st><st c="4631">Çiviyi çaka çaka... </st><st c="4651">Çekiç tuta tuta öğrenir insan çekiç tutmasını. </st><st c="4698">Yazmak da öyle... </st><st c="4716">Ayrıca, yazmak önemli bir şeymiş. </st><st c="4750">Yazabilmek...</st></p>
		<p><span epub:type="pagebreak" title="98" id="page98"></span><st c="4763">Kulağa eğilir gibi yapıp vurgulanan bir ayrıntı: Havalı da olurmuş!</st></p>
		<p><st c="4831">Ayrıntının ayrıntısı sonra: Kızlar bayılırmış!</st></p>
		<p><st c="4878">Defteri bana armağan ederken yalnızca bir tören düzenlemediği kaldı dedemin.</st></p>
		<p><st c="4955">Caner’e Yaldızlı Defter Armağan Etme Töreni!</st></p>
		<p><st c="5000">Aman neyse ki, bir tören yapılmadığından, kırmızı kurdele kesme takıntısı da olmadı!</st></p>
		<p><st c="5085">Fırsat bu fırsat diye, ben hemen tüydüm mutfağa:</st></p>
		<p><st c="5134">“Ben dondurma alıyorum, dede!..”</st></p>
		<p><st c="5167">Seslendi arkamdan dedem:</st></p>
		<p><st c="5192">“Bana getirme şimdi!..”</st></p>
		<p><st c="5216">Dondurma güzelmiş.</st></p>
		<p><st c="5235">Ama benden bir ses çıkmayınca, bir görüş açıklama gereğini duydu dedem:</st></p>
		<p><st c="5307">“Adamlar yapıyorlar, değil mi?..”</st></p>
		<p><st c="5341">Dedemin, bu bana soruyormuş gibi yapma yöntemiyle belirttiği beğenisine, ben de sessizce katıldım. </st><st c="5441">Başımla şöyle şöyle onayladım.</st></p>
		<p><st c="5471">Dedem kalktı yerinden, komodinin olduğu </st><span epub:type="pagebreak" title="99" id="page99"></span><st c="5512">yere gitti. </st><st c="5524">Açtı çekmeceyi, ince bir kutu çıkardı. </st><st c="5563">Bir kalem...</st></p>
		<p><st c="5575">Dedem yeniden yerine oturunca, kalemi çay fincanının yanına bıraktı. </st><st c="5645">Ama yuvarlanmaya başladı kalem. </st><st c="5677">Çünkü, hani üstte pimpirikleri olur ya kalemlerin, cebe falan takarsın... </st><st c="5751">Bunun yoktu öyle bir şeyi. </st><st c="5778">O zaman da yuvarlanabiliyor işte! </st><st c="5812">Neyse, kalemin duruş yönünü değiştirdi dedem, artık yuvarlanmaz oldu.</st></p>
		<p><st c="5881">Susuldu.</st></p>
		<p><st c="5890">Bazen hani insan kendine gülümser ya, biraz öyle gibi oldu dedem, sonra dedi ki:</st></p>
		<p><st c="5971">“Yazın falan işte, ceket giyinmedimse hani, benim yanımda kalem olmazdı bazen. </st><st c="6051">Tutar, bir de kalem gerekirdi, iyi mi?.. </st><st c="6092">‘Uygar insanın yanında kalemi olur!’ derdi babannen. </st><st c="6145">Hemen çıkarır çantasından bir kalem verirdi bana.”</st></p>
		<p><st c="6195">Sonra kalemi işaret ederek şunu ekledi dedem:</st></p>
		<p><st c="6241">“Bu onun kalemi...”</st></p>
		<p><st c="6261">Sonra da sanki özellikle vurguladı:</st></p>
		<p><st c="6297">“Uygar insan...”</st></p>
		<p><st c="6314">Dedemi susmaya bırakmadan...</st></p>
		<p><st c="6343">“Bakabilir miyim?..” dedim.</st></p>
		<p><span epub:type="pagebreak" title="100" id="page100"></span><st c="6371">Dedem susmaya başlamıştı bile!</st></p>
		<p><st c="6402">Yine de uzattı kalemi bana, susmayı sürdürdü.</st></p>
		<p><st c="6448">Kalemi aldım, ben de katıldım susmaya...</st></p>
		<p><st c="6489">Altın kaplama, incecik, ışıltılı bir kalemdi.</st></p>
		<p><st c="6535">Işıltılıydı, çünkü kristal diye adlandırılan şu kesme cam bardaklar gibi, baştan sona oymalarla desenlenmişti. </st><st c="6647">Ve desenleri oluşturan oymaların ışığı yansıtması en küçük kıpırtıda değiştiği için, kalem, altın değerinde ışıl ışıl bir kalem oluyordu.</st></p>
		<p><st c="6784">Şu hani cebe takmaya yarayan pimpiriği olmadığı gibi, üstten basma işlevi de gizliydi. </st><st c="6872">Alt ve üst bölümlerini ters yönlere biraz şöyle çevirince, kalemin ucu hiç ses etmeden dışarıya çıkıyordu.</st></p>
		<p><st c="6978">Deminkinin tersine çevirirsen, bu kez de, kalemin içini geriye alıyordu.</st></p>
		<p><st c="7051">“Onu da sana vereyim isterdim ama...” dedi dedem. </st><st c="7102">“Görüyorsun, kadın kalemi...”</st></p>
		<p><st c="7131">Durdu sonra...</st></p>
		<p><st c="7146">“Ben bu kalemi alırım, dede!” dedim.</st></p>
		<p><st c="7183">Şaşarak baktı dedem...</st></p>
		<p><st c="7206">“Bu kalem benim için kadın kalemi değil ki...” dedim.</st></p>
		<p><span epub:type="pagebreak" title="101" id="page101"></span><st c="7260">Sonra da hemen açıkladım:</st></p>
		<p><st c="7286">“Bu benim babannemin kalemi!”</st></p>
		<p><st c="7316">Dedem durdu bir...</st></p>
		<p><st c="7335">“Güzel!..” dedi sonra.</st></p>
		<p><st c="7358">Yalnızca böyle de demedi...</st></p>
		<p><st c="7386">“O şekerliğin kapağını kaldır bakalım...” diye hemen ekledi. </st><st c="7448">“Orada bir şey seni bekliyor!..”</st></p>
		<p><st c="7480">Ben de kim bilir nasıl sırıttım!</st></p>
	</section>
<div id="charCountTotal" value="7513"></div></body>
</html>
