<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kitabın Adı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="10" id="page10"></span><st c="0">iki</st></h1>
		<p><st c="4">Şimdi aklıma dedem geliyor ve onun sevdiği türden bir küçük gülücük, hemen yüzümde belirmiş oluyor.</st></p>
		<p><st c="104">Hayır, o gülücüğü bilmem için gidip aynaya bakmam gerekmiyor.</st></p>
		<p><st c="166">Hah ha!</st></p>
		<p><st c="174">Dedim ya, ben böyleyim.</st></p>
		<p><st c="198">Öyle daldan dala dolaşırken dedem aklıma geliyor; çünkü ben, düşünmeyi –bilinçli biçimde düşünmeyi– dedemden öğrendim.</st></p>
		<p><st c="317">Şu kadar, küçük bir çocukken daha, bir şey oldukça hep, “Niçin?” diye sorardı dedem bana.</st></p>
		<p><span epub:type="pagebreak" title="11" id="page11"></span><st c="407">Ben de o zamanki çocuk aklımla, “Çünküüü...” diye başlar, açıklamaya çalışırdım.</st></p>
		<p><st c="488">Bir şeyi açıklamaya çalışmak da, o şeyi başka başka yönlerden düşünmeyi gerektiriyor. </st><st c="575">Çocuk olsan bile bu değişmiyor, kendini düşünmeye alıştırıyorsun.</st></p>
		<p><st c="640">Üstelik çocuksan, böyle değişik bakışlarla düşünmenin şöyle bir yararı daha oluyor: Önceden bilmediğin ya da duymuşluğun varsa da pek öyle ayırdında olmadığın birçok konuyu ve nesneyi de güzelce tanımış oluyorsun.</st></p>
		<p><st c="854">Örnek mi?..</st></p>
		<p><st c="866">İşte Marmara Denizi, orada duruyor.</st></p>
		<p><st c="902">Biz Bostancı’ya yakın oturuyoruz.</st></p>
		<p><st c="936">Dedem der ki:</st></p>
		<p><st c="950">“Caner Bey, Caner Bey!..”</st></p>
		<p><st c="976">E, “Bey” olduk ya...</st></p>
		<p><st c="997">“Efendim, dede!” derim ben.</st></p>
		<p><st c="1025">“Ne dersin, gidip bir bakalım mı?..” der dedem gülerek. </st><st c="1082">“Marmara Denizi her zamanki yerinde duruyor mudur?..”</st></p>
		<p><st c="1135">“E, şimdi yoktur yerinde, dede!” derim ben. </st><span epub:type="pagebreak" title="12" id="page12"></span><st c="1180">“Alışverişe gitmiştir o!..”</st></p>
		<p><st c="1207">Evet, daha neler!..</st></p>
		<p><st c="1227">Ama son sözü diyen de hep dedem olur:</st></p>
		<p><st c="1265">“Aman, o da alışverişe gitmekten başka şey bilmez ki!..” diye söylenir.</st></p>
		<p><st c="1337">Tam öyle değil ama...</st></p>
		<p><st c="1359">Öyle!</st></p>
		<p><st c="1365">Şakalaşmak niye kötü olsun ki?..</st></p>
		<p><st c="1398">Evet, “Caner Bey”sin, ama çocuksun işte...</st></p>
		<p><st c="1441">Gidersiniz, bakarsınız: Marmara Denizi her zamanki yerinde –kocaman– duruyordur.</st></p>
		<p><st c="1522">Gülersiniz.</st></p>
		<p><st c="1534">Kıyıda sen şöyle denize yan durursun, deden de fotoğrafını çeker senin.</st></p>
		<p><st c="1606">Buna da gülersiniz.</st></p>
		<p><st c="1626">Bir de sen gülerken çeker resmini deden, sonra da der ki:</st></p>
		<p><st c="1684">“Gel bak, nasıl çıktın!”</st></p>
		<p><st c="1709">Caner Bey’in resmi güzel çıkar!</st></p>
		<p><st c="1741">Sonra, kısa bir sessizlik olur.</st></p>
		<p><span epub:type="pagebreak" title="13" id="page13"></span><st c="1773">“Elbet, şimdi telefonu eline alan herkes fotoğrafçı kesildi başımıza!..” diye söylenir deden.</st></p>
		<p><st c="1867">Sen ona bakarsın, o güzel güzel söylenir...</st></p>
		<p><st c="1911">İskeleye doğru, kıyıda demir borulardan yapılmış korkuluklara kollarını dayar ve artık sanki sana değil de denize anlatıyormuş gibidir...</st></p>
		<hr />
		<p><st c="2049">Evet, şimdi artık herkes fotoğrafçı olmuştur sanki.</st></p>
		<p><st c="2101">Niye?..</st></p>
		<p><st c="2109">Çünkü eskiden herkes fotoğraf çekemezmiş.</st></p>
		<p><st c="2151">Her şeyden önce, bir fotoğraf makinesi gerekirmiş...</st></p>
		<p><st c="2204">Yok efendim öyle telefonla şipşak!</st></p>
		<p><st c="2239">Doğrusu çok para tutarmış iyi bir fotoğraf makinesi edinmek. </st><st c="2301">Boynuna bir makine asmakla da bitmezmiş...</st></p>
		<p><st c="2343">Nerde öyle bedavadan, herkesle fotoğraflarını paylaşmak mı diyorlar, ne diyorlar şimdi hani?..</st></p>
		<p><st c="2438">Önce film almak istermiş makineye ki çeksin, efendim...</st></p>
		<p><st c="2494">Ama her makine türünün filmi de ayrı olurmuş. </st><st c="2541">Başka filmin makarası uymazmış makinenin film konulan yerine.</st></p>
		<p><span epub:type="pagebreak" title="14" id="page14"></span><st c="2602">Çekip çekip film bitince, götürüp banyo ettirmek gerekirmiş. </st><st c="2664">Ancak o zaman çıkan filmin arabından biraz görebilirmişsin. </st><st c="2724">Çektin ya çıktı mı, hele hele nasıl çıktı bakalım?..</st></p>
		<p><st c="2776">Sonra o pozlardan seçip beğendiklerini –hem de herkes için ayrı ayrı– bastırmak gerekirmiş.</st></p>
		<p><st c="2868">Bitmediii!..</st></p>
		<p><st c="2881">Bir de göndereceksin, herkes için ayrı ayrı zarf ister, posta parası ister, postaneye gitmek ister, falan...</st></p>
		<p><st c="2990">Yaaa!</st></p>
		<hr />
		<p><st c="2996">O böyle anlatırken, deniz de güzelce dinlemiştir dedemi.</st></p>
		<p><st c="3053">Sonra yine kısa bir sessizlik olmuştur.</st></p>
		<p><st c="3093">Sonra da bana dönüp:</st></p>
		<p><st c="3114">“Herkes Japon oldu artık...” demiştir dedem.</st></p>
		<p><st c="3159">Gülmüştür de.</st></p>
		<p><st c="3173">Gülme sırası bana gelmiştir işte!</st></p>
		<p><st c="3207">E, Japonlar’ın fotoğraf çekmeye ulusça pek düşkün olduklarını herkes bilir.</st></p>
		<p><st c="3283">Ben de gülüyorum dedeme.</st></p>
		<p><span epub:type="pagebreak" title="15" id="page15"></span><st c="3308">Fotoğraf çekme merakı böyle yaygınlaşmadan önce de, nerede bir Japon görsen, boynunda bir fotoğraf makinesi asılı olmaz mıydı?..</st></p>
		<p><st c="3437">O sırada birkaç martı şamata ederek hızla geçerler denizin hemen üzerinden.</st></p>
		<p><st c="3513">Dedem de gözlerini uçlarından çekik çekik yapar, önce martılara, sonra bana bakar.</st></p>
		<p><st c="3596">Ben de hemen katılırım oyuna: Öyle ellerimi dikey olarak yüzümün önünde dümdüz birleştirir, saygıyla belden eğilerek selamlarım dedemi.</st></p>
		<p><st c="3732">Ben Japon. </st><st c="3744">Dedem benden Japon...</st></p>
		<hr />
		<p><st c="3765">İşte, Bostancı’dan bakınca, Adalar yan yana dizilidir orada.</st></p>
		<p><st c="3826">Bir fotoğraf altı gibi algılarsan, soldan sağa: Büyükada, Heybeliada, Burgazada ve Kınalıada. </st><st c="3921">Onların arkasında kalıyor Yassıada ve Sivriada. </st><st c="3969">Yok, Kaşık Adası görünmez oradan. </st><st c="4003">Bazı gemiler en son Sedef Adası’na gider –unutmak olmaz.</st></p>
		<p><st c="4059">İskeledeki gemi:</st></p>
		<p><span epub:type="pagebreak" title="16" id="page16"></span><st c="4076">“Vuuut!” ediyor, sanki telaşlı.</st></p>
		<p><st c="4108">Sanki doğruluyor seni, adaları doğru saydın diye.</st></p>
		<p><st c="4158">Sen de el sallıyorsun giden gemiye, şöyle!</st></p>
		<p><st c="4201">Bunu eskiden öğrendin: Giden bir gemiye öyle el sallaması güzel olur. </st><st c="4272">Gemide giden tanıdık biri olmasa da güzel olur.</st></p>
		<p><st c="4319">Peki, diyelim Gölcük’te, Erdek’te ya da Bandırma’da, dahası, Tekirdağ’da aynı Marmara Denizi değil mi hep her zamanki yerinde duran?..</st></p>
		<p><st c="4454">Güzel olmaz mı, Marmara Denizi herkesin olunca!</st></p>
		<p><st c="4502">Olur.</st></p>
		<p><st c="4508">Evet, temiz olunca herkesin olur.</st></p>
		<p><st c="4542">Böyle uzaktan uzağa, ışıl ışıl yansır ve göz alır.</st></p>
	</section>
<div id="charCountTotal" value="4593"></div></body>
</html>
