<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Kitabın Adı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="43" id="page43"></span><st c="0">sekiz</st></h1>
		<p><st c="6">Geçen hafta, Ece bize gelmişti.</st></p>
		<p><st c="38">İlk kez geliyordu.</st></p>
		<p><st c="57">Anımsaması da güzel: Çünkü, şenlikli bir gün olmuştu.</st></p>
		<p><st c="111">Günlerden, evet cumartesiydi.</st></p>
		<p><st c="141">Evde öyle canı sıkıla sıkıla oturuyormuş Ece.</st></p>
		<p><st c="187">“Ben gidip Caner’i bulayım!” demiş kendine. </st><st c="232">“Evde sıkılmaktan daha kötü olacak değil ya...”</st></p>
		<p><st c="279">Bak bak, inceliklere bak...</st></p>
		<p><st c="307">Caner’i bulmak da sıkıcıdır, ama evde öyle oturmaktan daha iyidir yani.</st></p>
		<p><st c="379">Akşamları okul servisinden –alışveriş falan </st><span epub:type="pagebreak" title="44" id="page44"></span><st c="424">için– değişik yerlerde insem de, sabahları öyle –annemle birlikte, anasının kuzusu olarak– uykulu uykulu servisi beklediğim yeri biliyor Ece. </st><st c="566">Bir de, “Tufan Sokak” diye kocaman yazıyor sokağın başında.</st></p>
		<p><st c="625">Evet, bir minibüse bindin mi!..</st></p>
		<hr />
		<p><st c="657">Eskiden bakkalın adı, “Şenbakkal”dı.</st></p>
		<p><st c="694">Tufan Sokak ile anayolun birleştiği o köşedeydi.</st></p>
		<p><st c="743">Oradaki durağın adı öyle yazmaz ama herkes “Şenbakkal” olarak bilir o durağı.</st></p>
		<p><st c="821">Yok, “Şaşkınbakkal”ın bir şeyi oluyor değil.</st></p>
		<p><st c="866">Bakkalın bitişiğinde bir gömlekçi vardı.</st></p>
		<p><st c="907">Terzi.</st></p>
		<p><st c="914">Artık kimse ısmarlama gömlek diktirmez olunca, kapatmak zorunda kaldı.</st></p>
		<p><st c="985">Dedem falan öyle söyledi.</st></p>
		<p><st c="1011">Sonra bir de bakıldı ki, gömlekçinin yeri ile bakkal birleştirilmiş ve yerlerine bir market açılmış.</st></p>
		<p><st c="1112">Yok, “Şenmarket” yapmadılar adını, çünkü onların kendi zincir adları var.</st></p>
		<p><span epub:type="pagebreak" title="45" id="page45"></span><st c="1186">E-veet, o daha önemli.</st></p>
		<hr />
		<p><st c="1209">Neyse, ben balkonda oturuyordum öyle sıkıla sıkıla...</st></p>
		<p><st c="1263">İyi.</st></p>
		<p><st c="1268">Öyle: Gün, bizlerin sıkılma saatiydi yani...</st></p>
		<p><st c="1313">Öğleden sonra.</st></p>
		<p><st c="1328">Telefon.</st></p>
		<p><st c="1337">Ece arıyor.</st></p>
		<p><st c="1349">Ne diyor?..</st></p>
		<p><st c="1361">Diyor ki:</st></p>
		<p><st c="1371">“Tufan Sokak’tayım...”</st></p>
		<p><st c="1394">“Yapma be!”</st></p>
		<p><st c="1406">“Yaptım bile!”</st></p>
		<p><st c="1421">“İyi, sağ kaldırıma geç ve...”</st></p>
		<p><st c="1452">“Ca-ner!”</st></p>
		<p><st c="1462">“Ne var?”</st></p>
		<p><st c="1472">“Niye ben sol kaldırımda oluyormuşum!..”</st></p>
		<hr />
		<p><st c="1513">E, kız haklı ama...</st></p>
		<p><st c="1533">Neyse, “Hiç heyecanlanmadım!” desem yalan olur.</st></p>
		<p><span epub:type="pagebreak" title="46" id="page46"></span><st c="1581">Heyecanla bekledim onu. </st><st c="1606">Sonra uzaktan Ece göründü. </st><st c="1633">Geliyor. </st><st c="1642">Benim orada, o balkonda olduğumu fark etti sonra. </st><st c="1692">Sonra benim olduğum yere bir daha bakmaz oldu. </st><st c="1739">O zaman, onun geliyor oluşunun sevinci, derin bir kaygıya dönüştü bende: Yoksa, kötü bir şey mi olmuştu?..</st></p>
		<p><st c="1845">Bahçeye girince, erguvan ağacının orada durdu Ece. </st><st c="1897">Yukarı baktı. </st><st c="1911">Aman neyse, kötü bir şey olmuş gibi değildi: Yüzünde güzel bir gülücük vardı.</st></p>
		<p><st c="1988">“Selam!” dedi.</st></p>
		<p><st c="2003">Erguvan çiçeklerinden süzülen ışığın Ece’nin yüzünde yansıması, ne güzeldi!</st></p>
		<p><st c="2079">“Yukarı gel!” dedim.</st></p>
		<p><st c="2100">Başını hafifçe yana yatırdı şöyle:</st></p>
		<p><st c="2135">“Yukarı gelmesem mi?..” dedi.</st></p>
		<p><st c="2165">“Saçmalama!” dedim biraz sertçe.</st></p>
		<p><st c="2198">Bir şey demeden durdu Ece.</st></p>
		<p><st c="2225">“Ben kapıyı açıyorum!” dedim. </st><st c="2256">“Gel, birlikte saçmalarız...”</st></p>
		<p><st c="2285">“Birlikte...” diyerek vurguladı Ece.</st></p>
		<p><st c="2322">Ben kapıya koştum.</st></p>
		<p><st c="2341">“Bir arkadaşım geliyor...” dedim anneme.</st></p>
		<p><span epub:type="pagebreak" title="47" id="page47"></span><st c="2382">“A, ne iyi!..” dedi annem uzaktan.</st></p>
		<p><st c="2417">Kapıyı açıp orada bekledim.</st></p>
		<p><st c="2445">Geldi Ece.</st></p>
		<p><st c="2456">Sanki yüzü biraz kızarmış gibiydi.</st></p>
		<p><st c="2491">Yoksa, bana mı öyle geliyordu?..</st></p>
		<p><st c="2524">Niçin bana öyle gelsindi?..</st></p>
		<p><st c="2552">İçeriye girmeden uzattı elini Ece.</st></p>
		<p><st c="2587">Kuralcıdır ya...</st></p>
		<p><st c="2604">Ben de tuttum elini, dedim ki:</st></p>
		<p><st c="2635">“Hoş geldin!”</st></p>
		<p><st c="2649">Dedi:</st></p>
		<p><st c="2655">“Hoş bulduk...”</st></p>
		<p><st c="2671">Ayakkabılarını göstererek sorar gibi etti...</st></p>
		<p><st c="2716">“Bunlar?..”</st></p>
		<p><st c="2728">Yanda, salona açılan kapıyı gösterdim ben hemen.</st></p>
		<p><st c="2777">“Gerekmez...” dedim. </st><st c="2799">“Balkona geçeceğiz, şuradan!”</st></p>
		<p><st c="2828">O zaman gördüm ki, balkona çıkma düşüncesi rahatlattı onu. </st><st c="2888">Ve sanki bir can simidiymiş gibi, hemen sarıldı o düşünceye:</st></p>
		<p><st c="2948">“Ben bayılırım balkonlara!”</st></p>
	</section>
<div id="charCountTotal" value="2976"></div></body>
</html>
