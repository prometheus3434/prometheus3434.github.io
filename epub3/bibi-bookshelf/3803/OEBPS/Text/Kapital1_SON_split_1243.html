<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kapital</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/Kapital1_SON_split_047.html#footnote-223045-47-backlink" id="footnote-223045-47">47</a>]</sup> F. Bastiat gibi birinin kapitalist üretimin özünden ne anladığını, salariat'yı, kapitalist üretime dışsal ve onunla ilgisiz bir formalite olarak ilan etmesine ve "que ce n'est pas la forme de la remunération qui crée pour loui (l'ouvrier) cette dépendance" ["onun (işçi) için bağımlılık yaratan şeyin ücret biçimi olmadığını"] keşfetmesine bakarak çıkarabiliriz. (378. Harmonies Economiques. Paris. 1851). Aynı yazıda, yani 1851'de "ce qui est plus décisif et plus infallible encore, c'est la disparition des grandes crises industrielles en Angleterree" ["Daha belirleyici ve daha şaşmaz olan, İngiltere'de büyük sınai bunalımların yok oluşudur."] (396) keşfinde bulunan aynı tumturaklı cahile layık bir keşiftir bu – üstelik gerçek iktisatçılardan alınma yanlış anlaşılmış bir aşırmadır. Her ne kadar F. Bastiat büyük bunalımların 1851'de İngiltere'den yok olduğunu ferman etmişse de İngiltere, daha 1857'de yeniden büyük bir bunalıma mazhar oldu ve 1861'de, İngiliz ticaret odalarının resmî raporlarında bile okunabileceği üzere yalnızca Amerikan iç savaşının patlak verişi sayesinde, şimdiye kadar umulmadık çapta bir sınai bunalımdan kurtuldu.</p>

    <p class="normal">Kastedilen, 1857'de ABD'de başlayıp 1858 ortasına dek süren dünya iktisadi bunalımıdır. Bunalım sırasında Marx, Avrupa'nın en önemli ülkeleri ve ABD'deki iktisadi gelişmelerle ilgili verileri topladığı üç tane defter tutar. "Books of Crisis" diye anılan bu defterler, dönemin en büyük Amerikan günlük gazetesi olan New York Daily Tribune için yazdığı makalelerle birlikte, Marx'ın yaptığı ilk ve tek konjonktür verileri tahlilini içerir. Defterler, MEGA2 IV/14 içinde yayımlanacaktır.</p>

    <p class="normal">1861-1865 Amerikan iç savaşında Kuzey eyaletleri, plantasyon köleliği uygulayan Güney eyaletlerini yendi. Köleci sistemin kapitalizmin gelişmesi ve Amerika Birleşik Devletleri'nin bekası için engel olduğu ortaya çıkmıştı.</p>
  </div>

  <div class="calibre1" id="calibre_pb_1241"></div>
</body>
</html>
