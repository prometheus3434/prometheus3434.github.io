<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Ah!”diye bağırdı Hannele. “Ne, onu sevecek misin? Sahiden zavallı şeyi sevecek misin?”</p>
<p class="calibre1">“Kelimenin o anlamında değil, hayır. Ona tapmayacağım ve âşık olmayacağım. Ama karım olacak ve ona o şekilde sevgi ve şefkat göstereceğim.”</p>
<p class="calibre1">“Yalnızca karın olduğu için. Kendisi olduğu için değil. Herhangi mutsuz bir kadın için korkunç bir kader,” dedi Hannele.</p>
<p class="calibre1">“Öyle düşünmüyorum. Onun en yüksek kaderi olduğunu düşünüyorum.”</p>
<p class="calibre1">“Eşin olmak mı?”</p>
<p class="calibre1">“Bir eş olmak ... ve bir eş olarak sevilmek ve korunmak ... flört eden bir kadın olarak değil.”</p>
<p class="calibre1">“Yalnızca karısı olduğun için sevilmek ve şefkat görmek! Hayır, teşekkür ederim. Hayran olabildiğim tek şey bu işin kibri ve küstahlığı.”</p>
<p class="calibre1">“Pekala, o halde ... işte böyle,” dedi adam, ayağa kalkarak.</p>
<p class="calibre1">Kadın da kalktı ve kayığın bağlı olduğu yere doğru ilerlediler.</p>
<p class="calibre1">Gölün üzerinden sessizlik içinde kürek çekerlerken, adam:</p>
<p class="calibre1">“Yarın gideceğim,” dedi.</p>
<p class="calibre1">Kadın cevap vermedi. Oturarak villanın ışıklarının yakınlaşmasını seyretti. Ve sonra:</p>
<p class="calibre1">“Seninle Afrika’ya geleceğim. Fakat sana saygı göstermeye ve itaat etmeye söz vermeyeceğim,” dedi.</p>
<p class="calibre1">“Seni başka türlü istemiyorum,” dedi adam, çok yavaşça.</p>
<p class="calibre1">Kayık küçük iskeleye doğru sürükleniyordu. Hanne-le’nin arkadaşları balkondan ona sesleniyorlardı.</p>
<p class="calibre1">“Mcrhaba!” diye bağırdı kadın. <span class="calibre2">“Ja. Da bin ich. Ja, ’s war wunderschön.”</span></p>
<p class="calibre1">Sonra adama:</p>
<p class="calibre1">“İçeri gelecek misin?” dedi.</p>
<p class="calibre1">“Hayır,” dedi adam, “hemen geri döneceğim.” Villadakiler Hannele’yi karşılamak için basamaklardan aşağı koşuyorlardı.</p>
<p class="calibre1">“Ama seni sevsem de beni istemeyecek misin?” diye sordu kadın.</p>
<p class="calibre1">“Diğerine söz vermelisin,” dedi adam. “Evlilik yemininin bir parçası o.”</p>
<p class="calibre1"><span class="calibre2">“Hat’s geregnet? Wiewar das Wetter? Warst du auf dem Gletscher?”</span> diye bağırdı sesler bahçeden.</p>
<p class="calibre1"><span class="calibre2">“Nein ... kein Regen. Wunderschön! Ja, er warganz auf dem Gletscher,”</span> diye bağırdı Hannele. Ve adama alçak sesle: “Ciddi bir ahmak olma. Gel içeriye.”</p>
<p class="calibre1">“Hayır,” dedi adam, “içeriye gelmek istemiyorum.” “Yarın gitmek mi istiyorsun? Eğer İstiyorsan git. Ama ne olursa olsun, evlilik töreninden önce söylemeyeceğim. Söylemem gerekmez, değil mi?”</p>
<p class="calibre1">Kadın kayıktan iskeleye çıktı.</p>
<p class="calibre1">“A,” dedi dönerek, “bana o resmi ver, lütfen, olur mu? Onu yakmak istiyorum.”</p>
<p class="calibre1">Adam resmi kadına verdi.</p>
<p class="calibre1">“Ve yarın gel, olur mu?” dedi kadın.</p>
<p class="calibre1">“Evet, sabahleyin.”</p>
<p class="calibre1">Adam hızla karanlığa doğru kürek çekti.</p>
</body>
</html>
