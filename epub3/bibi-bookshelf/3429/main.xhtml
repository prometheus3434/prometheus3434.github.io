<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">D.H. LAWRENCE </p>
<p class="calibre1"></p>
<p class="calibre1">HARMAN YERİNDE AŞK</p>
<p class="calibre1"><span class="calibre2">Harman Yerinde Aşk /</span> D. H. Lawrence </p>
<p class="calibre1"></p>
<p class="calibre1"><span class="calibre2">Özgün Adı</span></p>
<p class="calibre1">Love among the Haystacks and other stories, 1930 © 2011, Kitap Yayınevi Ltd.</p>
<p class="calibre1">I</p>
<p class="calibre1"><span class="calibre2">Türkçesi </span>Suzan Aral Akçora</p>
<p class="calibre1"><span class="calibre2">Kit4p Tasanmt </span>Bülent Erkmen</p>
<p class="calibre1"><span class="calibre2">Tasanm Dantşmanhğı </span>BEK</p>
<p class="calibre1"><span class="calibre2">Grafik Uy^p/ama w Baskı</span></p>
<p class="calibre1">MAS Matbaacılık A.Ş.</p>
<p class="calibre1">Kâğıt Hane Binası Hamidiye Mahallesi, Soğuksu Caddesi No. ) 34408 Kâğıthane-lstanbul Sertifika no:12055 t: (0212) 294 10 00 f: (0212) 294 90 80 e: <a href="mailto:info@masmat.com.tr">info@masmat.com.tr</a></p>
<p class="calibre1">1. <span class="calibre2">Basım</span></p>
<p class="calibre1">Haziran 2011, İstanbul</p>
<p class="calibre1">ISBN 978-605-5819-24-8</p>
<p class="calibre1"><span class="calibre2">Yayın Yönetmeni</span></p>
<p class="calibre1">Levent Yılmaz</p>
<p class="calibre1"><span class="calibre2">Helikopter </span>Kitap Yayınevi Ltd.</p>
<p class="calibre1">Kâğıt Hane Binası Hamidiye Mahallesi, Soğuksu Caddesi No. )/ı-a 34408 Kâğıthane-lstanbul Sertifika no: 1234-8 t: (0212) 294 65 55 f: (0212) 294 65 56 e: <a href="mailto:kitap@kitapyayinevi.com">kitap@kitapyayinevi.com</a> w: ^ww.kitapyayinevi.com</p>
<p class="calibre1"><span class="calibre2">Helikopter bir Kitap Yayınevi Ltd. kurulusudur.</span></p>
<p class="calibre1">D.H. LAWRENCE</p>
<p class="calibre1"></p>
<p class="calibre1">HARMAN YERİNDE AŞK</p>
<p class="calibre1"></p>
<p class="calibre1">TÜRKÇESİ</p>
<p class="calibre1">SUZAN ARAL AKÇORA</p>
<p class="calibre1"></p>
<p class="calibre1">ÖYKÜLER</p>
<p class="calibre1"><a id="bookmark0"></a>HARMAN YERİNDE AŞK</p>
<p class="calibre1">Güneye bakan yamaçta iki büyük tarla uzanıyordu. Samanlar yeni toplandığı için tarlalar altın yeşili bir renkteydi ve güneşte göz kamaştırarak parlıyordu. Tepenin karşısında, yan yolda, siyah gölge çimlerin kızgın ışıltısının üzerine düşen yüksek bir çit uzanıyordu. Samanlar, çitin hemen yukarısında yığılmaktaydı. Çok büyük, kocaman bir yığındı bu, ama o kadar zarif, gümüşsü bir parlaklığı vardı ki, ağırlığı yok gibiydi. Tarlanın düzenli, altın yeşili parıltısı içinde darmadağınık ve ışık saçarak yükseliyordu. Biraz geride, tamamlanmamış bir başka yığın daha vardı.</p>
<p class="calibre1">Çitteki aralıktan boş bir yük arabası geçiyordu. Çimenliğin üzerinin hâlâ yol yol samanla kaplı olduğu aşağı tarlanın uzak köşesinden, yüklü bir araba,"yığına doğru tepeyi tırmanmak üzere ileri fırladı. Saman kesiciler samanların arasında beyaz noktalar gibi görünüyorlardı.</p>
<p class="calibre1">İki kardeş bir dakikalığına dinleniyor, yükün yukarı gelmesini bekliyorlardı. Alınlarını kollarıyla silip duruyor, sıcağın etkisi ve son yükü yerleştirmenin yorgunluğuyla iç çekiyorlardı. Üzerinde durdukları yığın çok yüksekti, onları çitlerin tepesinden daha yukarılara kaldırıyordu; çok da genişti, güneş ışığının içine dolduğu ve samanın sıcak, tatlı kokusunun boğucu olduğu büyük ve biraz çukur bir kap gibiydi. Kardeşler büyük, gevşek çanağa yarı gömülmüş, bir sunakta güneşe doğru kaldırılmış gibi küçük ve etkisiz görünüyorlardı.</p>
<p class="calibre1">Kardeşlerden genç olanı, Maurice, kaygısız ama nazik, güçlü, yirmi bir yaşında yakışıklı bir delikanlıydı. Ağabeyine takılırken gri gözleri güçlü bir duyguyla parlak ve şaşkındı. Esmer yüzünde ilk kez tutkuyla uyarılmış genç bir adamın umutlu, sevinçli ve heyecanlı, garip gülümsemesi vardı.</p>
<p class="calibre1">“Bak sen,” dedi, dirgeninin topuzuna dayanarak, “beni kandırdığını sanmıştın değil mi?” Konuşurken gülümsedi, sonra yine düşüncelerinin tatlı eziyetine daldı.</p>
<p class="calibre1">“Öyle düşünmedim ... seni bilmiş,” diye sertçe cevap verdi Geoffrey, hafifçe alay ederek. Kardeşi onu alt etmişti. Geoffrey, Maurice’den bir yaş büyük, çok iri ve hantal bir adamdı. Mavi gözleri kararsızdı, hemen başka tarafa kayıyordu; ağzı marazi derecede hassas görünüyordu. Tüm iri gövdesinde ürkeklikle geri çekildiği hissediliyordu. Ateşli çekingenliği onda bir hastalıktı.</p>
<p class="calibre1">“Ya, ama öyle düşündüğünü biliyorum,” diye alay etti Maurice. “Gizlice kaçtın” ... Geoffrey irkilerek sarsıldı ... “Burada kalmamız gereken son gece olduğunu düşünerek, sıra sende olduğu halde beni uyur bırakacaktın... ”</p>
<p class="calibre1">Geoffrey’nin oynadığı oyunun sonucunu düşünerek, kendi kendine gülümsedi.</p>
<p class="calibre1">“Gizlice kaçmadım,” diye tersledi Geoffrey, ağır, hantal tavrıyla, bu sözcüklerden irkilerek. “Babam beni kömür getirmeye göndermedi mi?”</p>
<p class="calibre1">“Ya evet, evet ... hepsini biliyoruz. Ama ne kaçırdığını görüyorsun, aslanım.”</p>
<p class="calibre1">Maurice kıkırdayarak kendini arkaüstü saman yığınının üzerine attı. O an dünyasında, yığının alçak surlarından ve parlak gökten başka hiçbir şey yoktu. Yumruklarını sıktı, kollarını yüzüne kapadı ve yine adalelerini kastı. Belli ki çok duygulanmıştı, duyguları öyle şiddetliydi ki hoş bile değildi, ama hâlâ gülümsüyordu. Arkasında duran Geoffrey, onun siyah kürkü andıran genç bıyığını ve bir gülümsemeyle geri kıvrılarak dişlerini gösteren kırmızı ağzını görebiliyordu. Ağabey, çenesini dirgeninin topuzuna dayayarak karşılara baktı.</p>
<p class="calibre1">Uzakta hafif, mavi bir yığın halinde Nottingham görünüyordu. Arada, kırlar bir ısı bulutu altında uzanıyor, orada burada kömür madenlerinin dumanları bayrak gibi sallanıyordu. Fakat yakında, tepenin eteğinde, derin çitli ana yolun karşısında, yalnızca ağaçların arasındaki eski kilisenin ve kale çiftliğinin sessizliği vardı. Bu geniş manzara Ge-offrey’yi daha da hasta etti. Aşağıdaki tarlayı geçen yük arabalarına, tepeden aşağı inen büyük bir böceğe benzeyen boş arabaya, bir gemi gibi sarsılarak yukarı gelen yüke, atın eğilen kahverengi başına, güçlükle kalkıp inen kahverengi dizlerine baktı. Geoffrey bu işin çabuk bitmesini istiyordu.</p>
<p class="calibre1">“Düşünmedin, değil mi...?”</p>
<p class="calibre1">Geoffrey irkildi, içine çekildi ve kardeşinin kahverengi kollarının altında kıpırdayan güzel dudaklarına baktı.</p>
<p class="calibre1">“Onun benimle orada olacağını düşünmedin... yoksa beni orada bırakmazdın,” dedi Maurice ve küçük bir kahkaha attı. Geoffrey nefretle kızardı ve ayağını orada, altında kımıldayan, alay eden ağzın üstüne koymak için bir dürtü hissetti. Bir süre sessizlik oldu, sonra Maurice’in garip bir sevinci yansıtan sesi yine duyuldu; kelimeleri adeta tek tek heceleyerek,</p>
<p class="calibre1"><span class="calibre2">“leh bin klein, mein Herz ist rein,</span></p>
<p class="calibre1"><span class="calibre2">İst nie, mand d’rin als Christ allein, ”1</span> dedi.</p>
<p class="calibre1">Maurice kıkırdadı, sonra acı kadar keskin bir anının sancısıyla sarsılarak döndü ve kendini samanların içine bastırdı.</p>
<p class="calibre1">“Dualarını Almanca söyleyebiliyor musun?” diyordu boğuk sesiyle.</p>
<p class="calibre1">“İstemiyorum,” diye homurdandı Geoffrey.</p>
<p class="calibre1">Maurice kıkırdadı. Yüzü tamamen saklıydı ve karanlıkta bir gece önceki deneyimlerini yeniden yaşıyordu.</p>
<p class="calibre1">“Onu kulağının altından öpmeye ne dersin, oğlum,” dedi garip ve huzursuz bir sesle. Aşk ile ilk temasından hâlâ şaşkın ve ateşli, kıvrandı.</p>
<p class="calibre1"><span class="calibre2">1</span> Ben küçüğüm, kalbim temizdir, içimde İsa’dan başka kimse yoktur.</p>
<p class="calibre1">Geoffrey’nin yüreği kabardı ve her şey karanlığa gömüldü. Manzarayı göremiyordu.</p>
<p class="calibre1">“Göğüsleri tam iki avuç dolusu,” dedi Maurice, alçak ve kışkırtıcı bir ses tonuyla, kendi kendine konuşur gibi.</p>
<p class="calibre1">İki kardeş kadınlardan şiddetle çekiniyorlardı ve bu harmana kadar, kadın cinsinin tek temsilcisi anneleri olmuştu; onun dışında herhangi bir kadının yanında dilsiz ve kabaydılar. Üstelik köyde bir yabancı olan gururlu bir anne tarafından yetiştirildikleri için, sıradan kızları küçük görüyorlardı, çünkü onların düzeyi, düzgün İngilizce konuşan ve çok sessiz olan annelerinin altındaydı. Sıradan kızlar yüksek sesle konuşuyorlardı, dilleri de kabaydı. Dolayısıyla bu iki genç adam, bakir ancak azap içinde büyümüşlerdi.</p>
<p class="calibre1">Şimdi Maurice yine Geoffrey’den öndeydi ve ağabey derinden incinmişti. Yaşama eksikliğinden, ilgi eksikliğinden hastalanma tehlikesiyle karşı karşıyaydı. Bahçesi üst tarlanın yanında olan Papaz Evi’ndeki yabancı mürebbiye, çitin üzerinden delikanlılarla konuşmuş ve onları büyülemişti.. Geniş krem rengi çiçekleri bahçe yoluna ve tarlaya dökülen büyük bir mürver çalısı vardı. Geoffrey mürver çiçeğinin kokusunu duyduğunda hep irkilir ve ürker, çitin dibinde tırpanla ot biçerken onu o kadar şaşırtmış olan garip yabancı sesi düşünürdü. Bebeklerden.biri aralıktan kaçmış ve Fraulein, Almanca seslenerek çiçeklerin arasından onu izlemişti. Orada, gölgede duran bir adam görünce öyle irkilmişti ki, bir an kıpırdayamamıştı, sonra da adamın yanında duran tırmığa takılmıştı. Geoffrey onun ileri doğru düştüğünü görünce, bir kadın olduğunu unutarak dikkatlice kaldırmış, “Bir yeriniz acıdı mı?” diye sormuştu.</p>
<p class="calibre1">O ise bir kahkaha atmış, kollarını göstererek ve kaşlarını çatarak Almanca cevap vermişti. Kolları kötü bir şekilde sıyrılmıştı.</p>
<p class="calibre1">“Size bir çoban değneği yaprağı lazım,” demişti Ge-offrey. Kız şaşkın bir ifadeyle kaşlarını çatmıştı.</p>
<p class="calibre1">“Bir çoban değneği yaprağı?” diye tekrarlamıştı. Ge-offrey kızın kollarını yeşil yapraklarla ovmuştu.</p>
<p class="calibre1">Şimdi de o, Maurice’den hoşlanmaya başlamıştı. Başta kendisini tercih ediyor gibiydi. Şimdi ise ay ışığında Maurice’le oturmuş ve öpmesine izin vermişti. Geoffrey kavga etmeden, somurtarak acı çekiyordu.</p>
<p class="calibre1">Bilinçsizce Papaz Evi’nin bahçesine bakıyordu. İşte oradaydı, altın kahverenginde bir elbise giymişti. Geoffrey şapkasını çıkardı, sağ elini kaldırarak onu selamladı. Kız küçük ve altın rengi görünüyordu, patates sıralarının arasından kayıtsızca el salladı. O ise aynı pozda, şapkası sol elinde, sağ kolu kalkmış, düşünerek durdu kaldı. Kızın selamındaki kayıtsızlıktan Maurice’i beklediğini anlıyordu. Ya kendisi hakkında ne düşünüyordu? Onu neden istemiyordu?</p>
<p class="calibre1">Yükü getiren arabacının sesini duyan Maurice kalktı. Geoffrey hâlâ aynı şekilde duruyordu, ama suratı asılmıştı ve yukarı kalkan eli düşünceleriyle ağırlaşmıştı. Maurice tepeye doğru döndü. Gözleri parladı ve güldü. Geoff-rey’nin kolu düştü; seyrediyordu.</p>
<p class="calibre1">“Aslanım!” diye kıkırdadı Maurice. “Onun orada olduğunu bilmiyordum.” Beceriksizce elini salladı. Bu işlerde Geoffrey daha iyiydi. Ağabey kızı seyrediyordu. Kız, evden görülmemek için yolun sonuna, çalıların arasına koştu. Sonra mendilini çılgınca salladı. Maurice manevrayı fark etmedi. Bir çocuğun ağlaması duyuldu. Kız kayboldu, sonra bir kundak taşıyarak tekrar göründü ve yoldan yaklaştı. Orada yükünü bıraktı, tepe yukarı büyük bir dişbudak ağacına koştu, hızla oradaki çiti oluşturan büyük bir yatay çubuğa tırmandı ve dengede durarak, kardeşleri heyecanlandıran yabancı bir tarzda iki eliyle öpücükler gönderdi. Maurice kırmızı mendilini sallayarak yüksek sesle güldü.</p>
<p class="calibre1">“Ee, tehlike nedir?” diye bağırdı aşağıdan alaycı bir ses. Maurice şiddetle kızararak olduğu yere yığıldı.</p>
<p class="calibre1">“Hiçbir şey!” diye seslendi.</p>
<p class="calibre1">Aşağıdan içten bir kahkaha duyuldu.</p>
<p class="calibre1">Yük yaklaştı, bir hışırtıyla yığını yaladı, sonra tekrar takozların üzerine çöktü. İki kardeş dirgenlerini alarak saman kütlesinin üzerinde güçlükle ilerlediler. Biraz sonra kırmızı ve parlak, iri yarı bir adam, yükün tepesine tırmandı. Sonra döndü, kalın kaşlarının altından yamacı gözden geçirdi. Dişbudak ağacının altındaki kızı fark etti.</p>
<p class="calibre1">“Ah, demek o,” diye güldü. “Buna benzer bir kuş olduğunu tahmin ettim, ama onu göremedim.”</p>
<p class="calibre1">Baba içten, şakacı bir ifadeyle güldü, sonra samanı dir-genlemeye başladı. Yukarıda, yığının üzerindeki Geoffrey, onun gönderdiği koca saman kümelerini alıp Maurice’e savuruyor, o da onları alıyor ve yerleştiriyor, yığını oluşturuyordu. Kuvvetli güneş ışığında üçü, tutkuyla birbirlerine kaynaşmış, sessizlik içinde çalışıyorlardı. Baba ayaklarının altından samanı alırken, bir an yavaşça kımıldıyordu. Ge-offrey, dirgeninin mavi dişleri parıldayarak bekliyordu; kütle yükseliyor, Geoffrey’nin dirgeni altına savruluyor, dirgenler hafifçe çarpışıyor, sonra saman yığınının üzerine fırlatılıyor, Maurice yakalıyor ve akıllıca yerleştiriyordu. Üç erkeğin omuzları birbirinin ardı sıra eğiliyor ve kasılıyordu. Hepsi sırtlarına sıkıca yapışan açık mavi, ağarmış gömlekler giymişti. Baba makine gibi hareket ediyor, kalın, kamburlaşmış omuzları ağır ağır eğilip kalkıyordu. Geoff-rey ise olanca gücünü harcıyordu. Heybetli omuzları samanı güçlü bir biçimde fırlatıyor ve savuruyordu.</p>
<p class="calibre1">“Beni devirmek mi istiyorsun?” diye sordu Maurice öfkeyle. Darbeye karşı kendini kasması gerekiyordu. Üç erkek şiddetle çalışıyorlardı, bir irade onları zorluyormuş gibi. Maurice işte hafif ve hızlıydı, ama aklını kullanması gerekiyordu. Ayrıca samanı uzak uçlara yerleştirmesi gerektiği zaman, belli bir mesafe taşımak zorunda kalıyordu. Geoffrey için bu fazla yavaştı. Genellikle, ağabey samanı mümkün olduğu kadar kardeşinin istediği yere koyardı. Ancak şimdi saman kümelerini yığının ortasına atıyordu. Maurice hızla ve zarafetle yatağın üzerinde yürüyor, fakat iş ona fazla geliyordu. Diğer iki erkek, alıp verme işine dalmış, hızlı bir tempoyla çalışıyorlardı. Geoffrey hâlâ samanı rasgele savuruyordu. Maurice yoğun biçimde terliyor ve kaygılanmaya başlıyordu. Ara sıra Geoffrey, bir hayvan gibi mekanik bir biçimde koluyla alnını siliyordu. Sonra hoşnutlukla Maurice’in eziyetli durumuna göz atıyor ve bir sonraki kümeyi yakalıyordu.</p>
<p class="calibre1">“Nereye fırlattığını sanıyorsun, budala!” diye soludu Maurice, ağabeyi kümeyi yetişemeyeceği bir yere savurunca.</p>
<p class="calibre1">“Canımın çektiği yere,” diye cevap verdi Geoffrey.</p>
<p class="calibre1">Maurice güçlükle çalışmaya devam etti; artık çok öfkelenmişti. Terin vücudundan aşağı aktığını hissediyordu; damlalar uzun siyah kirpiklerine düşüyor, onu kör ediyordu, öyle ki ikide bir durup öfkeyle gözlerini silmesi gerekiyordu. Esmer boynunda damarlar kabarmıştı. İş yakın zamanda yavaşlamazsa çatlayacağını ya da düşeceğini hissediyordu. Babasının dirgeninin boğuk bir sesle arabanın dibine sürtündüğünü duydu.</p>
<p class="calibre1">“İşte, sonuncusu,” diye soludu baba. Geoffrey son hafif kümeyi rasgele savurdu, şapkasını çıkardı ve terini kurularken Maurice’in yatağı düzeltmeye çabalayışını kendinden memnun bir biçimde izledi.</p>
<p class="calibre1">“Alt köşen biraz dışarıda değil mi sence?” diyordu babanın sesi aşağıdan. “Artık İçeriye çekmen gerekiyor, öyle değil mi?”</p>
<p class="calibre1">“Sonuncu dediğini sanmıştım,” diye seslendi Maurice, somurtarak.</p>
<p class="calibre1">“Evet! Öy1 e ... Ama ya bu alt köşe?..”</p>
<p class="calibre1">Sabırsızlanan Maurice, aldırmadı.</p>
<p class="calibre1">Geoffrey uzun adımlarla yığını aştı ve dirgenini bozuk köşeye batırdı. “Ne... burası mı?” diye bağırdı koca sesiyle.</p>
<p class="calibre1">“Evet ... biraz gevşek değil mi?” diye geldi rahatsız edici ses.</p>
<p class="calibre1">Geoffrey dirgenini çıkıntı yapan köşeye soktu ve ağırlığını sapa vererek itti. Yığının sarsıldığını hissetti. Bütün gücüyle tekrar yüklendi. Kütle sallandı.</p>
<p class="calibre1">“Ne karıştırıyorsun, budala!” diye bağırdı Maurice, tiz bir sesle.</p>
<p class="calibre1">“Kime budala dediğine dikkat et,” dedi Geoffrey ve tekrar İtmeye hazırlandı. Maurice ileri fırladı ve ağabeyini dirseğiyle kenara İtekledi. Çöken, sallanan saman yığınının üstünde, Geoffrey dengesini kaybedip düştü. Maurice köşeyi yokladı.</p>
<p class="calibre1">“Yeterince sağlam,” diye bağırdı öfkeyle.</p>
<p class="calibre1">“Evet ... peki,” diye geldi babanın teskin edici sesi; “arabayla gidilecek çok yol olduğuna göre sen biraz dinlen şimdi,” diye ekledi düşünceli bir ifadeyle.</p>
<p class="calibre1">Geoffrey ayağa kalkmıştı.</p>
<p class="calibre1">“Kimi dürttüğüne dikkat et, sana söylüyorum,” diye ağır bir tehdit savurdu. Maurice çalışmaya devam ederken ekledi, “ve bir daha bana budala demeyeceksin, duyuyor musun?”</p>
<p class="calibre1">“Gelecek sefere kadar demem,” diye alay etti Maurice.</p>
<p class="calibre1">Yığının üstünde sessizce çalışırken, ağabeyinin somurtkan bir heykel gibi, dirgeninin sapma dayanmış, kırlara bakarak durduğu yere yaklaştı. Maurice’in kalp atışları hızlandı. Çalışmaya devam etti, ta ki dirgeninin bir ucu Geoffrey’nin çizmesinin derisine takılıp, metal keskin bir sesle çınlayıncaya kadar.</p>
<p class="calibre1">“Kımıldayacak mısın?’’. diye sordu Maurice tehdit edici bir sesle. Koca kütleden cevap gelmedi. Maurice bir köpek gibi üst dudağını kaldırdı. Sonra dirseğini uzatıp ağabeyini yığının içine İtmeye çalıştı.</p>
<p class="calibre1">“Kimi itiyorsun?” diyordu derin, tehlikeli ses.</p>
<p class="calibre1">“Seni,” diye cevap verdi Maurice alayla ve iki kardeş, karşı karşıya gelen boğalar gibi kapışmaya başladı; Mauri-ce Geoffrey’yi kımıldatmaya çabalıyor, Geoffrey bütün ağırlığıyla direniyordu. Ayağı sağlam basmayan Maurice biraz sendeledi ve Geoffrey’nin ağırlığı onu takip etti. Yığının kenarından aşağıya kaydı.</p>
<p class="calibre1">Geoffrey dudaklarına kadar bembeyaz kesildi ve ayakta durarak dinledi. Düşme sesini duydu. Sonra üzerini bir karanlık kapladı; yalnızca çakılıp kalmış olduğu için ayakta durabiliyordu. Kıpırdayacak gücü yoktu. Aşağıdan hiçbir ses duyamıyordu; yalnızca uzaktan gelen keskin bir çığlığı belli belirsiz fark etti. Tekrar dinledi. Sonra birden paniğe kapıldı.</p>
<p class="calibre1">“Baba!” diye gürledi, heybetli sesiyle: “Baba! Baba!”</p>
<p class="calibre1">Vadi bu sesle yankılandı. Yamaçtaki küçük sığırlar başlarını kaldırdı. Aşağı tarladan erkekler koştular; daha yakındaki bir kadın, üst tarladan hızla o yana geliyordu. Geoffrey korkunç bir merakla bekledi.</p>
<p class="calibre1">Kızın tuhaf, çılgın gibi bir sesle, “Ahh!” diye bağırdığını duydu. “Ahh!” -ve sonra inler gibi yabancı bir konuşma. Sonra: “Ahh! Öldün mü?”</p>
<p class="calibre1">Yığının üstünde küskün gibi dimdik duruyor, aşağı inmeye cesaret edemiyor, samanın içine saklanmaya can atıyordu; ama gizlenmeyecek kadar küskündü. En büyük ağabeyinin, “Ne oldu?” diyerek soluk soluğa geldiğini, sonra rençberin, sonra da babasının geldiklerini duydu.</p>
<p class="calibre1">Babası daha yığının köşesini dönmeden: “Ne yaptınız?” diye sordu. Ve sonra “Ah, ölmüş! Hepsini o yığının üstüne koymamalıydım,” dedi hafif, acı bir sesle.</p>
<p class="calibre1">Bir iki dakikalık bir sessizlik oldu, sonra en büyük ağabey Henry canlı bir şekilde: “Ölmemiş ... kendine geliyor,” dedi.</p>
<p class="calibre1">Geoffrey duydu, ama sevinmedi. Maurice’in ölmüş olmasını yeğlerdi. En azından olay biterdi: Kardeşinin suçlamalarıyla karşılaşmaktan ve annesinin Maurice’in yanma, hasta odasına gittiğini görmekten daha iyiydi. Eğer Maurice ölmüşse, hiçbir açıklama yapmayacaktı, hayır, tek bir sözcük bile ve isterlerse onu asabilirlerdi. Maurice yalnızca yaralandıysa, o zaman herkes bilecekti ve Geoffrey bir daha kimsenin yüzüne bakamayacaktı. Herkes bilirken onların arasından geçmek, daha kötü bir işkence olacaktı. Dayanacağı bir şey istiyordu, kesin bir şey, bu kardeşini öldürmüş olduğunun bilinci bile olsa. Dayanacağı sağlam bir şey <span class="calibre2">olmalıydı,</span> yoksa aklını kaçıracaktı. Öyle yalnızdı ki, oysa her şeyden çok anlayışa ve desteğe ihtiyaç duyuyordu.</p>
<p class="calibre1">ber.</p>
<p class="calibre1">“Ölmemiş, ölmemiş,” diye geldi yabancı kızın ateşli, tuhaf, şarkı söyler gibi sesi. “Ölmemiş ... hayır.”</p>
<p class="calibre1">“Biraz konyak gerek ona ... dudaklarının rengine bakın,” dedi J-:Ienry’nin kararlı, soğuk sesi. “Biraz getirebilir misin?”</p>
<p class="calibre1">“Ne-e? Getirmek?” Fraulein anlamamıştı.</p>
<p class="calibre1">“Konyak,” dedi Henry, açık seçik. “Konyak!” diye tekrarladı kız.</p>
<p class="calibre1">“Sen git, Bili,” diye inledi baba.</p>
<p class="calibre1">“Tamam, giderim,” diye cevap verdi Bili ve tarladan karşıya koştu.</p>
<p class="calibre1">Maurice ölmemişti ve ölmeyecekti. Geoffrey şimdi anlıyordu bunu. Her şeye karşın, en şiddetli cezanın geri alındığına memnundu. Ama kendi hayatının devam edeceğini düşünmekten nefret ediyordu. Artık hep çekinecekti. Maurice gibi kaygısız, cesur olacağı, ürküp çekinmeyeceği zamanı umutla beklemişti. Şimdi artık hep aynı olacak, kabuksuz bir kaplumbağa gibi kendi içine kıvrılacaktı.</p>
<p class="calibre1">“Ah! İyileşiyor!” diyordu Fraulein’ın çılgın sesi ve erkekleri şaşırtan, içlerindeki hayvanı uyandıran tuhaf bir sesle ağlamaya başladı. Geoffrey, onun hıçkırıklarının arasında, nefesi geri gelen kardeşinin sabırsız inlemelerini duyunca ürperdi.</p>
<p class="calibre1">Rençber koşarak geri döndü; peşinde papaz vardı. Konyaktan sonra, Maurice yine inleyen, hıçkıran sesler çıkardı. Geoffrey işkence içinde dinledi. Papazın açıklama istediğini duydu. Kaygı yüklü sesler, hep bir ağızdan kısa cümlelerle cevap verdiler.</p>
<p class="calibre1">“Öbürüydü,” diye bağırdı Fraulein “Onu aşağıya devirdi -Ha!”</p>
<p class="calibre1">Sesi tiz ve kinciydi.</p>
<p class="calibre1">“Sanmıyorum,” dedi baba papaza, herkesin işitebileceği ama özel bir tonla, Fraulein, onun İngilizcesini anla-mıyormuş gibi konuşarak.</p>
<p class="calibre1">Papaz kötü bir Almancayla çocuklarının mürebbiye-sine seslendi. Kız, papazın anlayamadığı bir biçimde, sel gibi yanıt verdi. Maurice küçük, inleyen, iç çeken sesler çıkarıyordu.</p>
<p class="calibre1">“Neren acıyor, oğlum, ha?” diye sordu baba, dokunaklı bir sesle.</p>
<p class="calibre1">“Onu biraz yalnız bırakın,” diye geldi Henry’nin soğukkanlı sesi. “Soluğu kesilmiş, en azından.” .</p>
<p class="calibre1">“Kemiklerinin kırılıp kırılmadığına baksanız iyi olur,” dedi papaz kaygıyla.</p>
<p class="calibre1">“Oracıktaki saman yığınına düştüğüne şükretmeli,” dedi rençber. “Şu tahtaya takılmış olsaydı fazla şansı olmazdı.”</p>
<p class="calibre1">Geoffrey ne zaman aşağı inmeye cesaret edebileceğini merak etti. Kendini yığından baş aşağı atmak gibi delice fikirler geliyordu aklına; kendini bir yok edebilse, emniyette olacaktı. Çılgın gibi, var olmamayı istedi. Hastalıklı bir sıkılganlıkla böyle kendi içine kıvrılmış olarak, hep yalnız, somurtkan ve perişan bir şekilde yaşamak düşüncesi, onu haykırtmaya yeterdi. Maurice’i o yüksek yığından aşağı düşürdüğünü öğrendikleri zaman herkes ne düşünecekti?</p>
<p class="calibre1">Aşağıda Maurice’le konuşuyorlardı. Delikanlı kendine gelmiş sayılırdı, zayıf bir sesle de olsa yanıt verebiliyordu.</p>
<p class="calibre1">“Ne yapıyordunuz, Tanrı aşkına?” diye sordu baba tatlılıkla. “Bizim Geoffrey’yle oynaşıyor muydunuz?.. Peki o nerede?”</p>
<p class="calibre1">Geoffrey’nin kalbi duracak gibi oldu.</p>
<p class="calibre1">“Bilmiyorum,” dedi Henry, garip, alaycı bir tonla.</p>
<p class="calibre1">“Git de bir bak,” diye yalvardı baba, bir oğlu konusunda son derecede rahatlamışken, şimdi diğeri için kaygı duyarak. Geoffrey en büyük ağabeyinin yukarı tırmanıp tiz ve meraklı sesiyle onu sorgulamasına dayanamazdı. Suçlu, azimle ayağını merdivene uzattı. Çivili çizmeleri bir basamak aşağı kaydı.</p>
<p class="calibre1">“Kendine dikkat et,” diye bağırdı telaşlı baba.</p>
<p class="calibre1">Geoffrey bir cani gibi merdivenin dibinde durarak kaçamak bakışlarla gruba baktı. Maurice, solgun ve hafifçe sarsılmış, bir saman yığınının üzerinde yatıyordu. Fraulein başının hizasında diz çökmüştü. Papaz delikanlının gömleğinin önünü iyice açmış, kırık kaburga olup olmadığına bakıyorduy Baba öbür tarafta diz çökmüştü; rençber ve Henry kenarda duruyorlardı.</p>
<p class="calibre1">“Kırık göremiyorum,” dedi papaz; biraz hayal kırıklığına uğramış gibiydi.</p>
<p class="calibre1">“Kırık filan yok,” diye mırıldandı Maurice, gülümseyerek.</p>
<p class="calibre1">Baba irkildi. “Ha?” dedi. “Ha?” ve hastanın üzerine eğildi.</p>
<p class="calibre1">“Bir şeyim yok diyorum,” diye tekrarladı Maurice.</p>
<p class="calibre1">“Ne yapıyordunuz?” diye sordu Henry’nin soğuk, alaycı sesi. Geoffrey başını öteye çevirdi; henüz yüzünü yukarı kaldırmamıştı.</p>
<p class="calibre1">“Hiçbir şey,” diye homurdandı hırçın bir tonla.</p>
<p class="calibre1">“Ne!” diye haykırdı Fraulein kınayan bir tonla. “Onu görüyorum ... onu deviriyor!” Dirseğiyle sert bir hareket yaptı. Henry alaycı bir biçimde uzun bıyığını kıvırdı.</p>
<p class="calibre1">“Yok kızım, asla,” diye gülümsedi Maurice solgun yüzüyle. “Kaydığımda benden epeyce uzaktaydı.”</p>
<p class="calibre1">“Oh, ah!” diye bağırdı Fraulein, anlamayarak.</p>
<p class="calibre1">“Ya,” diye gülümsedi Maurice hoşgörüyle.</p>
<p class="calibre1">“Galiba yanılıyorsun,” dedi baba, biraz dokunaklı bir şekilde, o “yetersiz”miş gibi kıza gülümseyerek.</p>
<p class="calibre1">“Ah hayır,” diye bağırdı kız. “Onu <span class="calibre2">görüyorum. ” </span>“Yok, kızım,” diye gülümsedi Maurice yavaşça.</p>
<p class="calibre1">Kız Polonyalıydı, adı Paula Jablonovski’ydi. Gençti, yalnızca yirmi yaşındaydı, bir yaban kedisi kadar hızlı ve hafifti, tuhaf, yaban kedisini andıran bir sırıtışı vardı. Saçları san ve hayat doluydu, yüzünün yanlarından diri bukleler halinde dökülüyordu. Güzel mavi gözlerinin kapakları garipti ve bir yaban kedisi gibi önce delici sonra baygın bakıyordu. Slavlarınkine benzeyen elmacık kemikleri vardı ve çok çilliydi. Solgun, oldukça soğuk bir adam olan papaz belli ki ondan nefret ediyordu.</p>
<p class="calibre1">Maurice solgun ve gülümseyerek kucağında yatıyor ve kız bir eş gibi ona yanaşıyordu. İlişkileri hissedilebili-yordu. Maurice şimdi yaralı olduğundan kız her an onu savunmak için vahşice savaşmaya hazırdı. Geoffrey’e bakışları şiddet doluydu. Maurice’in üzerine eğildi ve tuhaf İngilizcesiyle onu okşadı.</p>
<p class="calibre1">“Ne istersen söyle,” diye güldü, ona boyun eğerek.</p>
<p class="calibre1">“Gidip Margery’ye ne olduğuna baksan iyi olmaz mı?” diye sordu papaz azarlayan bir tonla.</p>
<p class="calibre1">“O annesiyle beraber ... duydum. Biraz sonra gideceğim,” diye gülümsedi kız soğukça.</p>
<p class="calibre1">“Ayağa kalkabilecek misin?” diye sordu baba; hâlâ endişeliydi.</p>
<p class="calibre1">“Evet, biraz sonra,” diye gülümsedi Maurice.</p>
<p class="calibre1">“Kalkmak istiyor musun?” diye okşadı kız, üzerine eğilip yüzünü onunkine yaklaştırarak.</p>
<p class="calibre1">“Acelem yok,” diye cevap verdi Maurice, gülümseyerek.</p>
<p class="calibre1">Bu kaza ona garip bir rahatlık, bir otorite vermişti. Kendini olağanüstü derecede sevinçli hissediyordu. Birdenbire yeni bir güç sahibi olmuştu.</p>
<p class="calibre1">“Acelen yok,” diye tekrarladı kız, ne demek istediğini anlayarak. Şefkatle gülümsedi; onun hizmetindeydi.</p>
<p class="calibre1">“Bir ay sonra bizden ayrılacak ... Bayan lmwood ona daha fazla katlanamıyor,” diye babadan özür diledi papaz yavaşça.</p>
<p class="calibre1">“Neden... ”</p>
<p class="calibre1">“Vahşi bir şey gibi ... itaatsiz ve saygısız.”</p>
<p class="calibre1">“Ya!”</p>
<p class="calibre1">Baba dalgın görünüyordu.</p>
<p class="calibre1">“Artık yabancı mürebbiye istemem.”</p>
<p class="calibre1">Maurice kıpırdadı ve yukarı, kıza baktı.</p>
<p class="calibre1">“Ayağa kalkacaksın?” diye sordu kız parlak bir şekilde. “I yisin?”</p>
<p class="calibre1">Maurice sevimli bir şekilde dişlerini göstererek yine güldü. Kız onun başını kaldırdı, elleriyle hâlâ başını tutarak ayağa fırladı, sonra koltuk altlarından tutarak, kimseye yardım etme fırsatı vermeden Maurice’i ayağa kaldırdı. Maurice kızdan çok daha uzun boyluydu. Kızın güçlü omuzlarını ağır bir şekilde kavradı, ona yaslandı ve yan tarafına dayanan yuvarlak, sağlam göğsünü hissedince nefesini tutarak gülümsedi.</p>
<p class="calibre1">“Görüyorsun, iyiyim,” dedi nefes nefese. “Yalnızca soluğum kesilmişti.”</p>
<p class="calibre1">“Sen iyisin?” diye bağırdı kız, büyük bir sevinçle.</p>
<p class="calibre1">“Evet, iyiyim.”</p>
<p class="calibre1">Bir dakika sonra Maurice birkaç adım yürüdü.</p>
<p class="calibre1">“Bir şeyim yok, baba,” diye güldü.</p>
<p class="calibre1">“Çok iyisin, sen?” diye bağırdı kız, yalvaran bir tonla. Maurice yüksek sesle güldü, aşağıya, kıza bakarak parmaklarıyla onun yanağına dokundu.</p>
<p class="calibre1">“Evet öyle ... istiyorsan.”</p>
<p class="calibre1">“İs-tiyorsam!” diye tekrarladı kız, sevinçle.</p>
<p class="calibre1">“Üç hafta sonra gidiyor,” dedi papaz çiftçiye.</p>
<p class="calibre1">Konuşurlarken uzaklardan bir maden ocağının düdüğünü duydular.</p>
<p class="calibre1">“Paydos düdüğü çalıyor,” dedi Henry, soğuk bir ifadeyle. “Bugün o köşeyi yapamayacağız.”</p>
<p class="calibre1">Baba kaygıyla dönüp baktı.</p>
<p class="calibre1">“Maurice, şimdi iyi olduğuna emin misin?” diye sordu.</p>
<p class="calibre1">“Evet, iyiyim. Sana söylemedim mi?”</p>
<p class="calibre1">“Öyleyse sen orada otur; biraz sonra yemeği çıkarabilirsin. Henry, sen yığına çık. Jim nerede? Ha, atlara bakıyor. Bill ve sen, Geoffrey, Jim yüklerken toplayabilirsi-n!z.”</p>
<p class="calibre1">Maurice kendine gelmek için karaağacın altında oturdu. Fraulein koşarak gitmişti. Ona evlenme teklif etmeye karar verdi. Kendine ait elli sterlini vardı; annesi de ona yardım ederdi. Uzun süre dalgın bir ifadeyle, ne yapacağını düşünerek oturdu. Sonra arabadan üstü bezle örtülü büyük bir sepet aldı ve yemeği hazırladı. Kocaman bir tavşanlı börek, bir tabak soğuk patates, bolca ekmek, büyük bir parça peynir ve koyu bir pirinç pudingi vardı.</p>
<p class="calibre1">İki tarla çiftlikten dört mil uzaktaydı. Fakat birkaç kuşaktan beri Wookey’lerin elindeydi, bu yüzden baba onları muhafaza ediyordu ve herkes Greasley’deki saman harmanını sabırsızlıkla beklerdi; bir tür piknikti bu. Babanın sabahleyin sürdüğü süt arabasıyla yemek ve çay getirirlerdi. Delikanlılar ve rençberler bisiklete binerlerdi. Harman, aşağı yukarı on beş gün sürerdi. Alfreton’dan Nottingham’a giden ana yol tarlaların eteğinden geçtiğinden, birisi aletleri korumak için genellikle sundurmanın altında, samanlarda uyurdu. Oğullar bu işi sırayla yaparlardı. Bundan pek hoşlanmazlardı ve bu nedenle harmanı o gün bitirmek için sabırsızlanıyorlardı. Fakat Maurice’in kazasından sonra çalışma yavaş ve kopuk kopuk sürdü.</p>
<p class="calibre1">Yük boşaltıldığı zaman, çitle yığın arasındaki bir ağacın altına serilmiş olan beyaz bezin etrafına toplandılar ve</p>
<p class="calibre1">yerde oturarak yemeklerini yediler. Bayan Wookey her zaman temiz bir bez ve herkes için çatal, bıçak ve tabak gönderirdi. Bay Wookey her zaman bu yaygıdan oldukça gurur duyardı; her şey öyle adabına uygundu ki.</p>
<p class="calibre1">“İşte,” dedi, neşeyle oturarak. “Şimdi ne güzel görünüyor, değil mi ... ha?”</p>
<p class="calibre1">Hep birlikte beyaz örtünün etrafında, ağacın ve yığının gölgesinde oturdular, yemeklerini yerken tarlalara doğru baktılar. Gölgeli serinliklerinden bakınca, altın renkli çayır güneşten erimiş gibi görünüyordu. At, boş arabayla birlikte birkaç <span class="calibre2">yarda</span> dolaştı, sonra durarak otlamaya başladı. Her şey kendinden geçmiş gibi durgundu. Ara sıra, yığının yanında dayalı duran yük arabasının okları arasındaki at, yemini yerken gevşek gemini şıngırdatıyordu. Erkekler sessizlik içinde yiyip içiyorlar, baba gazeteyi okuyor, Maurice bir semere yaslanıyor, Henry <span class="calibre2">Nati-on ’ı</span> okuyor, diğerleri boyuna yiyorlardı.</p>
<p class="calibre1">Biraz sonra “Hey! O yine geldi!” diye bağırdı Bill. Hepsi başlarını kaldırdılar. Paula bir tabak taşıyarak tarladan geliyordu.</p>
<p class="calibre1">“Senin İştahını kabartacak bir şey getiriyor, Maurice,” dedi en büyük ağabey alaycı bir ifadeyle. Maurice büyük bir dilim tavşanlı böreği ve bir miktar soğuk patatesi yarılamıştı.</p>
<p class="calibre1">“Evet, sahiden öyle,” diye güldü baba. “Onu kaldır, Maurice, kızı hayâl kırıklığına uğratmak ayıp olur.”</p>
<p class="calibre1">Maurice tabağını ne yapacağını bilemeyerek, çok mahcup bir ifadeyle dönüp baktı.</p>
<p class="calibre1">“Buraya ver,” dedi Bili. “Ben temize havale ederim.” “Hastaya bir şey mi getiriyorsun?” diye güldü baba Fraulein’a. “İyileşiyor.”</p>
<p class="calibre1">“Ona biraz tavuk getiriyorum!” Kız başını çocuksu bir biçimde Maurice’e salladı. Maurice kızardı ve gülümsedi. “Onu patlatmak İstemiyorsun, değil mi?” dedi Bili. Herkes yüksek sesle güldü. Kız anlamadı, fakat o da güldü. Maurice kuzu kuzu payını yedi.</p>
<p class="calibre1">Baba oğlunun çekingenliğine hayıflandı.</p>
<p class="calibre1">“Buraya gel de yanıma otur,” dedi. “Eh, Fraulein! Seni böyle mi çağırıyorlar?”</p>
<p class="calibre1">“Yanma oturuyorum, baba,” dedi kız masumca. Henry başını arkaya atıp uzun uzun ve sessizce güldü. Kız iri yarı, yakışıklı adamın yanma yerleşti.</p>
<p class="calibre1">“Adım,” dedi, “Paula Jablonovski.”</p>
<p class="calibre1">“Ne?” dedi baba; diğer erkekler kahkahalarla güldüler. “Bir daha söyle,” dedi baba. “Adın... ”</p>
<p class="calibre1">“Paula.”</p>
<p class="calibre1">“Paula? Ah ... doğrusu, biraz acayip bir isim, ha? Onun adı... ” başıyla oğlunu işaret etti.</p>
<p class="calibre1">“Maurice ... biliyorum.” Kız ismi tatlı bir sesle telaffuz etti, sonra babanın gözlerinin içine güldü. Maurice saçlarının köküne kadar kızardı.</p>
<p class="calibre1">Kızı geçmişiyle ilgili olarak sorguya çektiler ve Hano-ver’den geldiğini, babasının bir dükkan sahibi olduğunu, babasını sevmediği için evden kaçtığını öğrendiler. Paris’e gitmişti.</p>
<p class="calibre1">“Oo,” dedi baba; şimdi kuşkuluydu. “Peki orada ne yaptın?”</p>
<p class="calibre1">“Okulda ... bir genç bayanlar okulunda.”</p>
<p class="calibre1">“Sevdin mi?”</p>
<p class="calibre1">“Ah hayır ... hayat yok ... hayat yok!”</p>
<p class="calibre1">“Ne?”</p>
<p class="calibre1">“Dışarı çıktığımız zaman ... ikişer ikişer ... hep beraber, başka yok. Ah, hayat yok, hayat yok.”</p>
<p class="calibre1">“Hayret doğrusu!” diye bağırdı baba. “Paris’te hayat yok ha! Peki İngiltere’de hayat buldun mu?”</p>
<p class="calibre1">“Hayır ... ah hayır. Sevmiyorum.” Papaz Evi’ne bakarak yüzünü buruşturdu.</p>
<p class="calibre1">“Ne zamandır İngiltere’desin?”</p>
<p class="calibre1">“Noel ... falan.”</p>
<p class="calibre1">“Peki ne yapacaksın?”</p>
<p class="calibre1">“Londra’ya, ya da Paris’e gideceğim. Ah, Paris!.. Ya da evleneceğim! ” Babanın gözlerinin içine güldü.</p>
<p class="calibre1">Baba da içtenlikle güldü.</p>
<p class="calibre1">“Evlenmek, ha? Peki kiminle?”</p>
<p class="calibre1">“Bilmiyorum. Gideceğim.”</p>
<p class="calibre1">“Köy senin için çok mu sessiz?” diye sordu baba.</p>
<p class="calibre1">“Çok sessiz ... hm!” Kız başıyla onayladı.</p>
<p class="calibre1">“Ter&lt;)'ağı ve peynir yapmaktan hoşlanmaz mısın?”</p>
<p class="calibre1">“Tereyağı yapmak ... hm!”</p>
<p class="calibre1">Kız sevinçli, parlak bir hareketle ona döndü. “Severim.”</p>
<p class="calibre1">“Oo,” diye güldü baba. “Hoşlanırsın, öyle mi?”</p>
<p class="calibre1">Kız parlak gözlerle başını salladı.</p>
<p class="calibre1">“Değişiklik olacak her şeyden hoşlanır,” dedi Henry akıllıca.</p>
<p class="calibre1">“Sanırım öyle,” diye onayladı baba. Kızın, söylediklerini tam olarak anladığı akıllarına gelmiyordu. Kız onlara dikkatle baktı, sonra başını önüne eğerek düşündü.</p>
<p class="calibre1">“Hey!” diye bağırdı dikkatli Henry. Bir serseri aralıktan miskince onlara doğru geliyordu. Çok kılıksız, sinsi görünüşlü bir adamdı; palavracının birine benziyordu. Küçük ve zayıftı, bir gelinciği andırıyordu; sivri çenesinde bir haftalık kızıl sakalla, miskince yürüyerek yaklaştı.</p>
<p class="calibre1">“Yapacak iş var mı?” diye sordu.</p>
<p class="calibre1">“Yapacak iş,” diye tekrarladı baba. “Neredeyse bitirdiğimizi görmüyor musun?”</p>
<p class="calibre1">“Evet ... fakat bir yardımcınızın eksik olduğunu fark ettim ve belki bana yarım günlük iş verirsiniz diye düşündüm.”</p>
<p class="calibre1">“Ne, harman yerinde bir işe yarar mısın?” diye sordu Henry, alay ederek.</p>
<p class="calibre1">Adam miskince saman yığınına dayanmış duruyordu. Diğerleri yerde oturuyordu. Onun bir üstünlüğü vardı.</p>
<p class="calibre1">“Hepinizden iyi çalışırım,” diye övündü.</p>
<p class="calibre1">“Belli oluyor,” diye güldü Bili.</p>
<p class="calibre1">“Peki gerçek mesleğin nedir?” diye sordu baba.</p>
<p class="calibre1">“Aslında jokeyim. Ama patronum için kirli bir iş yaptım ve yakalandım. Onun işi görüldü, bense kovuldum. Benden istedi ... sonra da beni hiç görmemiş gibi yaptı.”</p>
<p class="calibre1">“Öyle mi!” diye bağırdı baba, anlayışla.</p>
<p class="calibre1">“Öyle yaptı!” diye ısrar etti adam.</p>
<p class="calibre1">“Ama sana göre bir şeyimiz yok,” dedi Henry, soğuk bir ifadeyle.</p>
<p class="calibre1">“Patron ne diyor?” diye sordu adam, küstahça.</p>
<p class="calibre1">“Hayır, yapabileceğin bir iş yok,” dedi baba. “Bir şeyler yiyebilirsin, istersen.”</p>
<p class="calibre1">“Sevinirim,” dedi adam.</p>
<p class="calibre1">Geri kalan tavşanlı börek parçası ona verildi. Bunu oburca yedi. Onda Henry’yi tiksindiren; alçakça, asalakça bir şeyler vardı. Diğerleri onu acayip bir yaratık olarak görüyorlardı.</p>
<p class="calibre1">“Güzel ve lezzetliydi,” dedi serseri, zevkle.</p>
<p class="calibre1">“Bir parça peynir ve ekmek?” diye sordu baba.</p>
<p class="calibre1">“Doldurmaya yardımcı olur,” oldu yanıt.</p>
<p class="calibre1">Adam bunu daha yavaş yedi. Topluluk onun varlığından rahatsız olmuştu; konuşamıyorlardı. Yemek bitmişti; bütün erkekler pipolarını yaktılar.</p>
<p class="calibre1">“Demek yardım istemiyorsunuz?”dedi serseri sonunda.</p>
<p class="calibre1">“Hayır ... kalanını biz kendimiz halledebiliriz.”</p>
<p class="calibre1">“Fazladan bir tutam tütününüz yoktur, değil mi?”</p>
<p class="calibre1">Baba ona bolca bir tutam verdi.</p>
<p class="calibre1">“Burada iyisiniz,” dedi adam, etrafa bakınarak. Bu teklifsizliğe içerlediler. Ama, adam piposunu doldurdu ve diğerleriyle birlikte tüttürmeye başladı.</p>
<p class="calibre1">Suskun otururlarken, çitteki aralıktan birisi daha geçti ve sessizce yaklaştı. Bir kadındı bu. Oldukça ufak ve ince yapılıydı. Yüzü küçük, çok sağlıklı, taşıdığı acı ifade dışında alımlıydı. Saçları bir denizci şapkasının altında sıkıca arkaya çekilmişti. Bir temizlik, kesinlik ve doğruluk izlenimi uyandırıyordu.</p>
<p class="calibre1">“İş buldun mu?” diye sordu erkeğine. Diğerlerini görmemezlikten geldi. Adam kuyruğunu bacaklarının arasına kıstırdı.</p>
<p class="calibre1">“Hayır, bana göre işleri yok. Bana sadece bir çekimlik tütün verdiler.”</p>
<p class="calibre1">Adi, sürüngen bir adamdı.</p>
<p class="calibre1">“Peki, ben bütün gün orada, patikada seni mi bekleyeceğim?”</p>
<p class="calibre1">“İstemiyorsan beklemen gerekmez. Devam edeb<span class="calibre3">ilir</span>din.”</p>
<p class="calibre1">“Peki, geliyor musun?” diye sordu kadın küçümseyerek. AdaRı sarsak bir şekilde ayağa kalktı.</p>
<p class="calibre1">“Bu kadar acele etmen gerekmez,” dedi. “Biraz beklersen bir şeyler alabilirsin.”</p>
<p class="calibre1">Kadın ilk defa erkeklere doğru göz gezdirdi. Oldukça gençti vc böyle sert ve duygusuz görünüşlü olmasa, güzel sayılırdı.</p>
<p class="calibre1">“Yemek yedin mi?” diye sordu baba.</p>
<p class="calibre1">Kadın bir tür öfkeyle ona baktı ve başını çevirdi. Yüz hatları öyle çocuksuydu ki, ifadesiyle garip bir şekilde çelişiyordu.</p>
<p class="calibre1">“Geliyor musun?” dedi adama.</p>
<p class="calibre1">“O bir şeyler atıştırdı. Biraz al, İstiyorsan,” diye teşvik etti baba.</p>
<p class="calibre1">“Ne aldın?” diye çıkıştı kadın adama.</p>
<p class="calibre1">“Kalan tavşanlı böreğin hepsini yedi,” dedi Geoffrey, öfkeli, alaycı bir tonla, “kocaman bir parça da peynir ve ekmek. ”</p>
<p class="calibre1">“Eh, bana verdiler,” dedi adam.</p>
<p class="calibre1">Genç kadın Geoffrey’ye baktı, o da kadına. Aralarında bir tür yakınlık vardı. İkisi de dünya ile anlaşmazlık halindeydi. Geoffrey alaycı bir ifadeyle gülümsedi. Kadın gülümseyemeyecek kadar ciddi ve derinden öfkeliydi.</p>
<p class="calibre1">“Burada bir kek var ama ... ondan biraz alabilirsin,” dedi Maurice neşeyle.</p>
<p class="calibre1">Kadın onu küçümseyerek süzdü.</p>
<p class="calibre1">Tekrar Geoffrey’ye baktı. O kendisini anlıyor gibiydi. Döndü ve sessizce oradan ayrıldı. Adam inatla piposunu çekerek olduğu yerde kaldı. Herkes düşmanca ona baktı.</p>
<p class="calibre1">“İşe başlayalım,” dedi Henry, kalkıp ceketini çıkartarak. Paula ayağa kalktı. Serserinin varlığından biraz kafası karışmıştı.</p>
<p class="calibre1">“Gidiyorum,” dedi, parlak bir ifadeyle gülümseyerek. Maurice kalktı ve kuzu kuzu peşinden gitti.</p>
<p class="calibre1">“İyi bir iş, ha?” dedi serseri, başıyla Fraulein’ı işaret ederek. Erkekler ne dediğini yarım yamalak anladılar, ama ondan nefret ettiler.</p>
<p class="calibre1">“Artık gitsen iyi olmaz mı?” dedi Henry.</p>
<p class="calibre1">Adam söz dinleyerek kalktı. Üzerinden tembellik, asalaklık, küstahlık akıyordu. Geoffrey ondan tiksiniyor, onu yok etmek istiyordu. Aşırı duyarlı kişilerin kesinlikle en kötü düşmanıydı o; duyarlılıkla beslenen duyarsız küstahlık.</p>
<p class="calibre1">“Bana onun için bir şeyler vermeyecek misiniz? Bildiğim kadarıyla bütün gün hiçbir şey yemedi. Götürürsem belki yer ... aslında benden habersiz fazlasını buluyor ya ... ” Bunu kıskançlıkla dolu sefih bir göz kırpmasıyla söyledi. “Sonra da beni sıkı tutmaya çalışıyor,” diye alay etti, ekmek ve peyniri alıp cebine tıkıştırarak.</p>
<p class="calibre1">Geoffrey bütün öğleden sonra küskün bir ifadeyle çalıştı ve Maurice atla tırmıklama işi yaptı. Çok sıcaktı. Gün ağır ağır geçti, hava yoğunlaştı ve güneş ışığı bulanıklaştı. Geoffrey<sub class="calibre4">v</sub>Bill ile birlikte topluyor, saman sıralarından arabaları yüklemeye yardım ediyordu. Suratı asıktı, ama son derece rahatlamıştı; Maurice söylemeyecekti. Kavgadan beri iki kardeş birbirleriyle konuşmamışlardı. Fakat sessizlikleri tamamen dostça, neredeyse şefkatliydi. İkisi de derinden duygulanmıştı, o kadar ki olağan ilişkileri kesilmişti: Ama içten içe, ikisi de birbirine saygı duyuyordu. Maurice garip bir şekilde mutluydu, şefkat duygusu her şeyin üzerinde yüzüyordu. Fakat Geoffrey hâlâ dünyanın büyük bir kısmına küskün ve düşmandı. Kendini soyutlanmış hissediyordu. Diğer işçilerin arasındaki teklifsiz ve rahat iletişim, onu belirgin bir biçimde yalnız bırakıyordu. Ve o yalnız olmaya dayanamayan bir adamdı; onu kuşatan ve çaresiz bırakan engin yaşam karmaşasından çok korkuyordu. Geoffrey herkesin yanında kendisini güvensiz hissediyordu.</p>
<p class="calibre1">İş yavaş ilerliyordu. Dayanılmaz derecede sıcaktı ve herkesin cesareti kırılmıştı.</p>
<p class="calibre1">“Bir gün daha çalışmamız gerekecek,” dedi baba çay saatinde, bir ağacın altında otururlarken.</p>
<p class="calibre1">“En az bir gün,” dedi Henry.</p>
<p class="calibre1">“Birinin kalması gerekecek, o zaman,” dedi Geoffrey. “En iyisi ben kalayım.”</p>
<p class="calibre1">“Hayır, ben kalırım,” dedi Maurice ve şaşkınlıkla başını sakladı.</p>
<p class="calibre1">“Bu gece yine kalmak mı!” diye bağırdı baba. “Eve gitmeni yeğlerim.”</p>
<p class="calibre1">“Hayır, kalıyorum,” diye itiraz etti Maurice.</p>
<p class="calibre1">“Kur yapmak istiyor,” diye aydınlattı onları Henry.</p>
<p class="calibre1">Baba bunu ciddiyetle düşündü.</p>
<p class="calibre1">“Bilmiyorum... ” dedi dalgınca, biraz da kaygılı bir biçimde.</p>
<p class="calibre1">Ancak, Maurice kaldı. Saat sekize doğru, günbatımın-dan sonra, erkekler bisikletlerine bindiler, baba atı arabaya koştu ve hep birlikte oradan ayrıldılar. Maurice çitin aralığında durup gidişlerini seyretti; araba biçilmiş otların üzerinden yokuş aşağı yalpalanarak ve sallanarak gidiyor, bisikletliler önde gölgeler halinde hızla iniyorlardı. Hepsi kapıdan geçti, misket limonu ağaçlarının altında, şosenin üzerinde nal sesleri duyuldu ve kayboldular. Genç adam kendini yalnız hissetmekten çok heyecanlanmış, adeta korkmuştu.</p>
<p class="calibre1">Karanlık, vadiden yükseliyordu. Daha şimdiden ara-lıaların lambaları dik yokuştan yukarı kararsızca yükseliyordu ve kulübelerin pencereleri aydınlanmıştı. Her şey Maurice’e garip görünüyordu; sanki daha önce hiç görmemiş gibiydi. Çitin ilerisinde büyük bir misket limonu ağanı, adeta konuşan bir ses gibi yoğun bir koku saçıyor, onu şaşırtıyordu. Bu gereğinden fazla tatlı kokudan içine bir nefes çekti, sonra umutla dinleyerek hareketsiz durdu.</p>
<p class="calibre1">Yamaçta bir at kişnedi. Genç bir kısraktı bu. Ağır atlar yıldırım gibi ilerideki çite doğru gittiler.</p>
<p class="calibre1">Maurice ne yapacağını bilemiyordu. Terkedilmiş yığınların etrafında huzursuzca dolaştı. Sıcak duman duman, kalın sicimler halinde geliyor, gece çok yavaş serinliyordu. Gidip yıkanmayı düşündü. Çitin dibinde berrak suyla dolu bir yalak vardı. Yalak, kenarından aşağı tarlanın yeşillikle kaplı çitinin dibine süzülen minik bir pınarla besleniyordu. Yalağın çevresinde, üst tarlada, toprak ba-<span class="calibre2">ı</span>aklıktı; orada spirealar sis parçaları gibi duruyor, alaca karanlıkta baygın baygın kokuyordu. Gece kararmıyordu, \İ.İnkü ay gökyüzündeydi; esmer renk gökten çekildikçe donuk ay ışığıyla soluk kalıyordu. Çitteki mor çançiçekle-ri kararıyor, nar bülbülünün pembe rengi soluk bir beya-ı.a dönüşüyor, spirealar fosforluymuş gibi ışığı topluyor ve havayı kokuyla sızlatıyordu.</p>
<p class="calibre1">Maurice taşın üzerine diz çökerek ellerini ve kollarını, sonra yüzünü yıkadı. Su hoş bir serinlikteydi. Paula’nın gelmesine daha bir saat vardı: dokuzdan önce gelmeyecekti. Bu durumda sabaha kadar beklemek yerine banyosunu geceleyin yapmaya karar verdi. Yapış yapış değil miydi, Pa-ula da onunla konuşmaya gelmiyor muydu? Bunu akıl ettiğine çok sevindi. Yalakta saçını ıslatırken, alttaki kadifemsi alüvyonda yaşayan küçük yaratıkların sabun tadı hakkında ne düşüneceklerini merak etti. Kendi kendine gülerek, bezini suyun içine sıktı. Tarlanın bu serin, terk edilmiş köşesinde donarak tepeden tırnağa yıkandı. Burada gündüz gözüyle bile kimse onu göremezdi; hele şimdi, ay ışığının gölgeli gri renginde, çiçek öbeklerinden daha dikkat çekici değildi. Gecenin yeni bir görüntüsü vardı; daha önce bu parlak gri ışıltısını gördüğünü, ya da ışıkların bu kadar diri, gümüşsü mekânlarda yaşayan canlı kişiler gibi göründüğünü fark ettiğini hiç hatırlamıyordu. Belirsizce pelerinlerine sarınmış yüksek ağaçlar konuşarak hareket etselerdi , onu şaşırtma-yacaklardı. Kurulanırken, havada küçük hareketler keşfetti, her iki yanında garip bir hoşlukta yumuşak dokunmalar ve okşamalar hisseder gibi oldu; bunlar bazen onu şaşırtıyor ve yalnız değilmiş gibi gülüyordu. Çiçekler, özellikle ispirya-lar hiç aklından çıkmıyordu. Yumuşaklıklarının üzerine elini koymak için uzandı. Çiçekler bacaklarına değdi. Gülerek onları topladı ve güzel kokulu tozlarını her tarafına serpti. Bir an kendi kendine şaşırarak durakladı; ama kır ve siyah gecedeki ince parlaklık ona güven verdi. Asla hiçbir şey ona bu kadar kişisel ve güzellik dolu görünmemişti; içindeki mucizeyi daha önce hiç tanımamıştı.</p>
<p class="calibre1">Saat dokuzda, mürver çalısının altında, büyük bir heyecan içinde, ama değerli olduğunu hissederek, kendi mucizesini duyarak bekliyordu. Kız geç kalmıştı. Dokuzu çeyrek geçe, kendine özgü o istekli tarzıyla hızla uçuşarak geldi.</p>
<p class="calibre1">“Hayır, <span class="calibre2">bir</span> türlü uyumadı,” dedi Paula, alabildiğine hiddetli bir sesle. Maurice mahcup bir ifadeyle güldü. Yamaçtaki karanlık tarlaya doğru yürüdüler.</p>
<p class="calibre1">“Oturdum ... o yatak odasında ... bir saat, saatlerce,” diye bağırdı kız öfkeyle. Derin bir nefes aldı: “Ah, nefes almak!” diye gülümsedi.</p>
<p class="calibre1">Çok hareketli ve enerji doluydu.</p>
<p class="calibre1">“İstiyorum” ... dili dönmüyordu ... “İstiyorum ... isterim ... koşmak ... oraya!”Tarlanın karşısını gösterdi.</p>
<p class="calibre1">“Koşalım, öyleyse,” dedi Maurice tuhaf bir sesle.</p>
<p class="calibre1">“Evet!”</p>
<p class="calibre1">Bir anda gitmişti. Maurice arkasından koşturdu. O kadar genç ve çevik olmasına rağmen, onu yakalamakta güçlük çekti. Elbisesinin hışırtısını duyabildiği halde, onu zor görebiliyordu. Kız şaşılacak bir hızla gidiyordu. Ona yetişti, kolundan yakaladı, nefes nefese gülerek ve birbirlerine bakarak durdular.</p>
<p class="calibre1">“Kazanabilirdim,” diye iddia etti kız neşeyle.</p>
<p class="calibre1">“Kazanamazdın,” diye cevap verdi Maurice, s.arip, heyecanlı bir kahkahayla. Nefes nefese yürüdüler. Onle-rinde aniden, otlayan üç atın karanlık biçimleri belirdi.</p>
<p class="calibre1">“Ata binelim mi?” dedi kız.</p>
<p class="calibre1">“Ne, çıplak mı?” diye sordu Maurice.</p>
<p class="calibre1">“Ne diyorsun?” Kız anlamamıştı.</p>
<p class="calibre1">“Eyersiz mi?”</p>
<p class="calibre1">“Eyersiz ... evet ... eyersiz.”</p>
<p class="calibre1">“Yavaş, kızım!” dedi Maurice kısrağa ve sonra onu perçeminden tutup yığınlara doğru götürdü; orada bir yular taktı. İri, güçlü bir kısraktı bu. Maurice kızı oturttu, arabanın tekerleğine basıp kızın önüne tırmandı ve birlikte yokuş yukarı tırıs gittiler; kız hafifçe Maurice’in belini tutuyordu. Tepenin doruğundan çevreye baktılar.</p>
<p class="calibre1">Gök bir bulut örtüsüyle kararıyordu. Solda siyah ve ağaçlı tepe yükseliyor, ana yolun kenarındaki kulübelerden gelen birkaç ışıkla sevimli görünüyordu. Tepe sağa doğru uzanıyor, ağaç kümeleri çevreyi kapatıyordu. Önde geniş bir gece manzarası vardı; etrafa serpiştirilmiş kulübe mumları, madende hareketli bir panayır yeri gibi parıldayan ışık demetleri, köylerden birinde kümelenmiş ışıklar, ilerideki bir demir dökümhanesinin üzerinde, gökyüzünde kızıl bir alev ve en uzakta kasaba ışıklarının belirsiz soluğu ... Alabildiğine uzanan geceyi seyrederlerken, kızın kolları Maurice’in belini daha sıkıca kavradı, o da dirsekleriyle onları iki yanına bastırdı. At huzursuzca kıpırdandı. Birbirlerine sıkıca sarıldılar.</p>
<p class="calibre1">“Hemen gitmek İstemiyorsun, değil mi?” diye sordu kıza.</p>
<p class="calibre1">“Seninle kalıyorum,” diye cevap verdi kız yavaşça ve Maurice oıt'un kendisine iyice sokulduğunu hissetti. Tuhaf bir sesle güldü. Onu öpmek için şiddetli bir dürtü duymasına rağmen, bunu yapmaya korkuyordu. Huzursuz atın üstünde, küçük ışıkların gecenin derinliğine, sonsuzluğa uzanışını seyrederek hareketsiz kaldılar.</p>
<p class="calibre1">“Gitmek İstemiyorum,” dedi Maurice, yarı yalvaran bir tonla.</p>
<p class="calibre1">Kız cevap vermedi. At huzursuzca kıpırdandı.</p>
<p class="calibre1">“Bırak koşsun,” diye bağırdı Paula, “hızlı!”</p>
<p class="calibre1">Büyüyü bozmuştu; Maurice ürkerek küçük bir taşkınlığa kapıldı. Kısrağı tekmeledi, ona vurdu ve kısrak yokuş aşağı fırladı. Kız sıkıca genç adama sarıldı. Engebeli, dik bir tepeden aşağı eyersiz gidiyorlardı. Maurice elleri ve dizleriyle sıkıca yapıştı. Paula onu belinden iyice tutarak başını omuzlarına dayadı ve heyecanla titredi.</p>
<p class="calibre1">“Gidiyoruz, gidiyoruz,” diye bağırdı Maurice, heyecanla gülerek; kız arkada iyice büzülerek ona sokuldu. Kısrak tarlada çılgın gibi koşuyordu. Maurice her an çimlerin üzerine fırlatılmayı bekliyordu. Dizlerinin bütün gücüyle kavradı. Paula kendini Maurice’in arkasına sıkıştırıyor ve sık sık onu tutunduğu yerden koparır gibi oluyordu. Her ikisi de gösterdikleri çabayla gergindi.</p>
<p class="calibre1">Sonunda kısrak soluyarak durdu. Paula aşağı kaydı ve Maurice hemen yanına indi. İkisi de çok heyecanlıydı. Daha ne yaptığını bilmeden, Maurice kızı sıkıca kollarına almış, onu öpüyor ve gülüyordu. Bir süre hareket etmediler. Sonra, sessizce, yığınlara doğru yürüdüler.</p>
<p class="calibre1">Karanlık bastırmıştı; gökyüzü yoğun bulutlarla kaplıydı . Sarmaş dolaş yürüyorlardı. Yığınlara yaklaşırlarken Maurice yüzünde bir yağmur damlası hissetti.</p>
<p class="calibre1">“Yağmur yağacak,” dedi.</p>
<p class="calibre1">“Yağmur!” diye tekrarladı kız, önemsiz bir şeymiş gibi.</p>
<p class="calibre1">“Yığını örtmem gerekecek,” dedi Maurice. Kız anlamadı.</p>
<p class="calibre1">Yığınlara vardıklarında, Maurice sundurmaya gitti ve karanlıkta, kocaman ve ağır örtünün yükü altında sendeleyerek geri döndü. Örtü harman boyunca bir kere bile kullanılmamıştı.</p>
<p class="calibre1">“Ne yapacaksın?” diye sordu Paula, karanlıkta ona yaklaşarak.</p>
<p class="calibre1">“Yığının üstünü örteceğim,” diye cevap verdi Mauri-ce. “Yağmuru önlemek için.”</p>
<p class="calibre1">“Ah!” diye bağırdı kız, “yukarıya!” Maurice elindeki-ni bıraktı. “Evet,” diye cevap verdi.</p>
<p class="calibre1">El yordamıyla uzun merdiveni yığının kenarına kaldırdı. Tepesini göremiyordu.</p>
<p class="calibre1">“Umarım sağlamdır,” dedi yavaşça.</p>
<p class="calibre1">Birkaç keskin yağmur damlası örtünün üzerinde davul çalar gibi bir ses çıkardı. Orada birisi daha vardı adeta. Koca saman kümelerinin arası gerçekten çok karanlıktı. Kız siyah duvardan yukarı baktı ve Maurice’e doğru büzüldü.</p>
<p class="calibre1">“Oraya mı taşıyacaksın?” diye sordu.</p>
<p class="calibre1">“Evet,” diye cevap verdi genç adam.</p>
<p class="calibre1">“Yardım edeyim mi?” dedi kız.</p>
<p class="calibre1">Etti de. Örtüyü açtılar. Maurice üst kısmını tutarak önden dik merdivenden yukarı tırmandı, kız örtünün diğer ucunu tutarak onu izledi. Sallanan merdiveni sessizlik içinde, yavaşça tırmandılar.</p>
<p class="calibre1">Yığına tırmanırlarken, ana yoldaki kapıda bir ışık belirdi. Kardeşine örtü için yardım etmeye gelen Geoffrey’ydi bu. Rahatsız etmekten korkarak, bisikletini sessizce sundurmaya doğru sürdü. Sundurma çitin karşı tarafında, oluklu demirden bir yap^dı. Işık Geoffrey’nin önünü aydınlatıyordu, ama âşıklardan hiçbir iz yoktu. Gizlice uzaklaşan bir gölge görür gibi oldu. Bisiklet lambasının ışığı karanlığın içinden sarı sarı parlıyor, yağmur damlalarının pırıltısını, yaprakların gölgesini ve uzun otların çizgilerini yakalıyordu. Geoffrey sundurmaya girdi; hiç kimse yoktu. Yavaş yavaş ve inatla yığınlara doğru yürüdü. Arabayı geçmişti ki, bir şeyin üzerine doğru düştüğünü duydu. Saman duvarının altına doğru sıçrarken, uzun merdivenin yığının yanından kaydığını ve şiddetli bir çınlamayla düştüğünü gördü.</p>
<p class="calibre1">“Neydi o?” diye Maurice’in yukarıdan ihtiyatla sorduğunu duydu.</p>
<p class="calibre1">“Düşen bir şey,” diye geldi Fraulein’ın garip, adeta memnun ses!.</p>
<p class="calibre1">“Merdiven olmasın,” dedi Maurice. Yığının kenarından aşağısını süzdü. Yere yatıp baktı.</p>
<p class="calibre1">“İşte oymuş!” diye bağırdı. “Örtüyü çekerken onu aşağı devirdik.”</p>
<p class="calibre1">“Burada mı kaldık?” diye bağırdı kız heyecanla.</p>
<p class="calibre1">Öyle oldu, bağırıp Papaz Evi’ndekilere sesimi duyurmazsam...”</p>
<p class="calibre1">“Ah hayır,” dedi kız hemen.</p>
<p class="calibre1">“Bunu yapmak istemiyorum,” diye cevap verdi Ma-urice, kısa bir gülüşle. Örtünün üzerinde yağmur damlalarının sesi duyuldu. Geoffrey diğer yığının duvarı altına büzüldü.</p>
<p class="calibre1">“Bastığın yere dikkat et ... dur, bu ucu düzelteyim,” dedi Maurice, bir emir ve bir kucaklama İçeren fısıltılı bir ses tonuyla. “Altında oturmamız gerekecek. En azından, ıslanmayacağız.”</p>
<p class="calibre1">“Islanmayacağız!” diye tekrarladı kız, memnun, ama kaygılı bir sesle.</p>
<p class="calibre1">Geoffrey yığının tepesinde örtünün kayışını ve Maurice’in kıza “Dikkat!” dediğini duydu.</p>
<p class="calibre1">“Dikkat!” diye tekrarladı kız. “Dikkat! ‘Dikkat!’ diyorsun.”</p>
<p class="calibre1">“Ee, diyorsam ne olur?” diye güldü genç adam. “Kenardan düşmeni istemiyorum, herhalde?” Sesi buyurgandı, ama kendinden pek emin değildi.</p>
<p class="calibre1">Bir iki dakika sessizlik oldu.</p>
<p class="calibre1">“Maurice,” dedi kız, ağlamaklı.</p>
<p class="calibre1">“Buradayım,” diye cevap verdi genç adam, sesi acıya yakın bir heyecanla titreyerek. “İşte, oldu. Şimdi ne yapalım ... şu köşenin altında oturalım.”</p>
<p class="calibre1">“Maurice!” Kız acınacak haldeydi.</p>
<p class="calibre1">“Ne? Her şey yoluna girecek,” diye çıkıştı Maurice, sevecen bir öfkeyle.</p>
<p class="calibre1">“Yoluna girecek,” diye tekrarladı kız, “yoluna girecek, Maurice?”</p>
<p class="calibre1">“Gireceğini biliyorsun ... sana Paula diyemiyorum. Minnie diyeyim mi?”</p>
<p class="calibre1">Ölen kız kardeşinin adıydı bu.</p>
<p class="calibre1">“Minnie?” diye bağırdı kız hayretle.</p>
<p class="calibre1">“Evet, diyebilir miyim?”</p>
<p class="calibre1">Kız ağız dolusu Almancayla cevap verdi. Maurice titreyerek güldü.</p>
<p class="calibre1">“Gel, altına gel. Ama Papaz Evi’nde emniyette olmak ister miydin? Birini çağırayım mı?” diye sordu.</p>
<p class="calibre1">“İstemiyorum, hayır!” Kız hiddetliydi.</p>
<p class="calibre1">“Emin misin?” diye ısrar etti Maurice, adeta öfkeyle.</p>
<p class="calibre1">“Emin ... çok eminim.” Kız güldü.</p>
<p class="calibre1">Bu son sözler üzerine Geoffrey başını çevirdi. Sonra yağmur bastırdı. Ağabey, yalnız başına, yağmurun delice dövdüğü kulübeye doğru mutsuz ve bitkin bir halde yürüdü. Kendini çaresiz hissediyor ve Maurice’i kıskanıyordu.</p>
<p class="calibre1">Bisikletinin yere dönük lambası, bir duvarı açık olan sundurmanın yalın zeminine sarı bir ışık veriyordu. Çiğnenmiş toprağı, binanın kasvetli gri metalinin yanında, kirişin altında yığılı duran aletlerin saplarını aydınlatıyordu. Lambayı çıkardı, kulübenin içinde etrafa tuttu. Koşum takımı yığınları, aletler, büyük bir şeker kutusu, derin bir saman yatağı ... sonra oluklu demirlerin ortasından geçen kirişler vardı; hep(ı de çok kasvetli görünüyordu. Lambayı karanlığa doğru tuttu: karanlık bulutunun içinde yalnızca yağmur damlalarının kaçamak pırıltısı ve etrafta uçuşan siyah şekiller görülüyordu.</p>
<p class="calibre1">Geoffrey ışığı söndürdü ve kendini samanın üzerine attı. Biraz sonra, ihtiyaçları olduğu zaman, onlar için merdiveni dayayacaktı. Bu arada oturup hırsla Maurice’in mutluluğunu düşündü. Hayâl gücü kuvvetliydi ve şimdi üzerinde çalışacağı somut bir şey vardı. Hayatta hiçbir şey onu bu kadını düşünmek kadar derinden ve alabildiğine heyecanlandırmıyordu. Çünkü Paula tuhaf ve yabancıydı ve sıradan kızlardan farklıydı; baştan çıkarıcı dişiliği onda şimdiye kadar tanıdığı herkesten daha yoğun, daha parlak, daha büyüleyiciydi, öyle ki kendini bir mumun ışığına gelen pervane gibi hissediyordu. Onu çılgınca sevebilirdi ... ama onu Ma-urice almıştı. Düşünceleri aynı rota üzerinde dönüp duruyordu. Onu öpmek, belinden sıkıca tutmak nasıl bir şeydi, Maurice’e karşı ne hissediyordu, ona dokunmayı seviyor muydu, Maurice onun için güzel ve çekici miydi; kendisi hakkında ne düşünüyordu... Ama onu ancak tarladaki bir at kadar önemsiyordu; böyle yapıyordu, onun Maurice yerine kendisini önemsemesini neden sağlayamıyordu: bir kadın onu asla o şekilde önemsemeyecekti, her zaman çok çabuk teslim oluyordu; öylesine beceriksiz ve kusurlu da olsa, keşke bir kadın gelip onu olduğu gibi kabul etseydi, ah, ne harika bir şey olurdu; onu nasıl da öperdi. Adeta bir deli gibi düşünüp duruyordu. Bu arada yağmur sundurmanın üzerinde trampet çalıyordu sanki; sonra hafifledi ve yumuşadı ses. Dışarıda düşen damlaların sesi duyuluyordu.</p>
<p class="calibre1">Bir karaltı sundurrrıa direğinin etrafından yavaşça dönüp eğilerek sessizce içeriye girince, Geoffrey’nin kalbi göğsünde hopladı ve vücudu kasıldı. Genç adamın kalbi öyle şiddetle çarpıyordu ki, konuşmak için soluk alamadı. Şok geçiriyordu sanki. Karaltı ona doğru yaklaştı. Geoffrey ayağa fırladı, büyük elleriyle onu yakaladı ve “Dur bakalım!” diye soludu.</p>
<p class="calibre1">Bir karşı koyma olmadı, yalnızca çaresizlik dolu bir inilti duyuldu.</p>
<p class="calibre1">“Bırak beni,” dedi bir kadın sesi.</p>
<p class="calibre1">“Neyin peşindesin?” diye sordu Geoffrey, derin, boğuk bir sesle.</p>
<p class="calibre1">“Onun burada olduğunu sanıyordum,” diye ağladı kadın çaresizce, küçük, inatçı hıçkırıklarla.</p>
<p class="calibre1">“Ve beklemediğini buldun, değil mi?”</p>
<p class="calibre1">Onun bu zorbalığı üzerine kadın kurtulmaya çalıştı.</p>
<p class="calibre1">“Bırak beni,” dedi.</p>
<p class="calibre1">“Burada kimi bulmayı umuyordun?” diye sordu Geoffrey, biraz doğal haline dönerek.</p>
<p class="calibre1">“Kocamı ... yemekte gördüğünü. Bırak beni.”</p>
<p class="calibre1">“A, sen misin?” diye bağırdı Geoffrey. “Seni terk mi etti?”</p>
<p class="calibre1">“Bırak beni,” dedi kadın küskün bir ifadeyle, çekilmeye çalışarak. Geoffrey kavradığı kolun incecik ve yeninin çok ıslak olduğunu fark etti. Birden kendisinden utandı; onu öyle sıkı tutarak <sup class="calibre5">incitmişti</sup> kuşkusuz. Gevşedi, ama kadını bırakmadı.</p>
<p class="calibre1">“Yemekte burada olan o bataklık çulluğunu mu arıyorsun?” diye sordu. Kadın cevap vermedi.</p>
<p class="calibre1">“Seni nerede bıraktı?”</p>
<p class="calibre1">“Onu ... burada bıraktım. Ondan beri görmedim.”</p>
<p class="calibre1">“Kurtulduğun iyi olmuş bence,” dedi Geoffrey. Kadın cevap vermedi. Genç adam kısa bir kahkaha attı ve, “Onu bir daha görmek istemeyeceğini düşünmüştüm,” dedi.</p>
<p class="calibre1">“Benim kocam o ... ve kaçıp gitmeyecek, tabii onu durdurabilirsem.”</p>
<p class="calibre1">Geoffrey ne diyeceğini bilemeyerek sessiz kaldı.</p>
<p class="calibre1">“Üstünde ceket var mı?” diye sordu sonunda.</p>
<p class="calibre1">“Ne sanıyorsun? Onu tutuyorsun ya.”</p>
<p class="calibre1">“Sırılsıklamsın, değil mi?”</p>
<p class="calibre1">“O sel gibi yağmurdan geldiğime göre kuru olamazdım. Ama o burada olmadığına göre gideyim.”</p>
<p class="calibre1">“Demek İstediğim,” dedi Geoffrey alçak gönüllülükle, “çok mu ıslaksın?”</p>
<p class="calibre1">Kadın cevap vermedi. Geoffrey onun titrediğini hissetti.</p>
<p class="calibre1">“Üşüyor musun?” diye sordu, hayret ve kaygıyla.</p>
<p class="calibre1">Kadın cevap vermedi. Geoffrey ne diyeceğini bilemedi.</p>
<p class="calibre1">“Bir dakika dur,” dedi ve kibritlerini bulmak için cebini yokladı. Bir ışık yakarak büyük, sert avcunun çukurunda tuttu. İri bir adamdı ve kaygılı görünüyordu. Işığı kadına doğru tutunca, onun biraz solgun ve çok bitkin olduğunu gördü. Eski denizci şapkası yağmurdan sırılsıklam olmuş ve sarkmıştı. Üzerinde düzgün kumaştan açık kahverengi bir ceket vardı. Yağmurun vurduğu yerler ıslaktı; eteği sırılsıklam sarkıyor ve çizmelerine damlıyordu. Kibrit söndü.</p>
<p class="calibre1">“A, sırılsıklam olmuşsun!” dedi genç adam.</p>
<p class="calibre1">Kadın cevap vermedi.</p>
<p class="calibre1">“Yağmur dininceye kadar burada kalır mısın?” diye sordu Geoffrey. Kadın cevap vermedi.</p>
<p class="calibre1">“Çünkü eğer kalacaksan, üstündekileri çıkarıp battaniyeyi alsan iyi olur. Kutuda bir at battaniyesi var.”</p>
<p class="calibre1">Genç adam bekledi, ama kadın cevap vermiyordu. Sonra bisiklet lambasını yakıp kutuyu karıştırarak kırmızı ve sarı çizgili, büyük, kahverengi bir battaniye çıkarttı. Kadın put gibi hareketsiz duruyordu. Geoffrey ışığı ona doğru tuttu. Çok solgundu ve nöbet geçirir gibi titriyordu.</p>
<p class="calibre1">“O kadar mı üşüyorsun?” diye sordu genç adam kaygıyla. “Ceketle şapkanı çıkar, bunu hemen arkana al.”</p>
<p class="calibre1">Kadın düşünmeden kocaman, açık kahverengi düğmeleri açtı ve şapkasını çıkardı. Basık, dürüst görünümlü alnından geriye çekilmiş siyah saçlarıyla, küçük bir kız gibi görünüyordu; yaşam baskısıyla zorla kadınlığa itilmiş bir kız gibi. Ufak ve zarifti; düzgün, küçük yüz hatları vardı. Ancak sarsılarak titriyordu.</p>
<p class="calibre1">“Neyin var?” diye sordu Geoffrey.</p>
<p class="calibre1">“Bulwell’e yürüyerek gidip geldim,” diye titredi kadın, “onu arayarak ... ve bu sabahtan beri hiçbir şey yemedim.” Ağlamadı ... sıkıntıdan ağlayamayacak kadar kasılmıştı. Genç adam, ağzı yarı açık, Maurice’in dediği gibi “aval aval,” dehşetle ona baktı.</p>
<p class="calibre1">“Hiçbir şey yemedin mi?” dedi.</p>
<p class="calibre1">Sonra kutuya döndü. Oraya arta kalan ekmekler, büyük bir parça peynir, şeker ve tuz gibi şeyler ve sofra gereçleri konurdu; biraz da tereyağı vardı.</p>
<p class="calibre1">Kadın hüzünlü bir ifadeyle saman yığınına oturdu. Genç adam ona bir parça ekmekle tereyağı, bir parça da peynir kesti. Kadın aldı, kayıtsızca yedi.</p>
<p class="calibre1">“Bir şey içmek İstiyorum,” dedi.</p>
<p class="calibre1">“Biramız yok,” diye cevap verdi Geoffrey. “Babam İstemiyor. ”</p>
<p class="calibre1">“Canım su istiyor.”</p>
<p class="calibre1">Genç adam bir maşrapa aldı ve karanlıkta, büyük siyah çitin altından yalağa doğru fırladı. Geri gelirken kadının yarı aydınlık küçük mağarada toparlanmış oturduğunu gördü. Sırılsıklam çimenler ayaklarını ıslattı ... Kadını düşündü. Ona bir bardak su verdiğinde, kadının eli kendi-sininkine dokundu ve parmaklarının sıcaklığını ve yumuşaklığını hissetti.</p>
<p class="calibre1">“Kendini kötü mü hissediyorsun?” diye sordu.</p>
<p class="calibre1">“Sakin duramıyorum ... ama sadece yorgun olduğum ve bir şey yemediğim için.”</p>
<p class="calibre1">Geoffrey düşünceli bir biçimde başını kaşıdı, kadın ekmek ve tereyağını yerken bekledi. Sonra bir parça daha teklif etti.</p>
<p class="calibre1">“Şu anda istemiyorum.”</p>
<p class="calibre1">“Biraz yemelisin,” dedi genç adam.</p>
<p class="calibre1">“Şu anda başka yiyemem.”</p>
<p class="calibre1">Geoffrey kararsız bir halde parçayı kutunun üstüne koydu. Sonra yine uzun bir duraklama oldu. Genç adam, başı eğik, ayağa kalktı. Bisiklet, arkasında sakin bir hayvan gibi duvara dönük parıldıyordu. Kadın samanın üstünde büzülmüş oturuyor, titriyordu.</p>
<p class="calibre1">“Isınamıyor musun?” diye sordu genç adam.</p>
<p class="calibre1">“Yavaş yavaş ısınırım ... üzülme. Yerini alıyorum ... bütün gece burada mı kalıyorsun?”</p>
<p class="calibre1">“Evet.”</p>
<p class="calibre1">“Biraz sonra giderim,” dedi kadın.</p>
<p class="calibre1">“Yok, gitmeni istemiyorum. Nasıl ısınabileceğin! düşünüyorum.”</p>
<p class="calibre1">“Beni merak etme,” diye itiraz etti kadın, neredeyse sinirli bir ifadeyle.</p>
<p class="calibre1">“Yığınları bir kontrol etmek istiyorum. Sen ayakkabılarını, çoraplarını ve ıslak olan her şeyini çıkar; o battaniyeye kolayca sarınabilirsin, o kadar iri değilsin.”</p>
<p class="calibre1">“Yağmur yağıyor ... ben iyiyim ... biraz sonra gideceğim.”</p>
<p class="calibre1">“Yığınların emniyette olup olmadığına bakmam gerek. Islak şeylerini çıkar.”</p>
<p class="calibre1">“Geri gelecek misin?”</p>
<p class="calibre1">“Gelmeyebilirim, sabaha kadar.”</p>
<p class="calibre1">“Eh, on dakika sonra giderim, öyleyse. Burada olmaya hakkım yok ve kimsenin benim için dışarı atılmasını istemem.”</p>
<p class="calibre1">“Beni dışarı atmış olmayacaksın.”</p>
<p class="calibre1">“Öyle de olsa, kalmayacağım.”</p>
<p class="calibre1">“Peki, geri gelirsem kalacak mısın?” diye sordu genç adam. Kadın cevap vermedi.</p>
<p class="calibre1">Genç adam gitti. Birkaç dakika sonra, kadın ışığı söndürdü. Yağmur durmadan yağıyordu ve gece siyah bir uçurumdu. Her şey son derece sakindi. Geoffrey her tarafı dinledi; yağmurdan başka hiçbir ses yoktu. Yığınların arasında durdu, ama yalnızca suyun akışıyla yağmurun hafif hışırtısını duydu. Karanlıkta her şey gözden kaybolmuştu. Ölümün böyle olacağını hayal etti, sessizlik ve karanlıkta eriyip silinmiş, aslında var olan birçok şey. Yoğun karanlıkta neredeyse yok olduğunu hissetti. Her şeyi olduğu gibi bulamamaktan korktu. Adeta çılgın gibi, eli ıslak metale değinceye kadar sendeleyerek el yordamıyla yolunu bulmaya çalıştı. Bir ışık parıltısı arıyordu.</p>
<p class="calibre1">“Lambayı söndürdün mü?” diye sordu, sessizliğin cevap vermesinden korkarak.</p>
<p class="calibre1">“Evet,” diye cevap verdi kadın alçak gönüllülükle. Genç adam onun sesini duyunca sevindi. Zifiri karanlık sundurmada el yordamıyla yürürken, kapağıyla masa işlevi gören kutuya çarptı. Bir şangırtı ve düşme sesi duyuldu.</p>
<p class="calibre1">“Lamba, bıçak ve bardak” düştü, dedi. Bir kibrit yaktı.</p>
<p class="calibre1">“Bardak kırılmamış.” Onu kutunun içine koydu.</p>
<p class="calibre1">“Ama lambanın yağı dökülmüş. Hep berbat bir şeydi zaten.” Aceleyle parmaklarını yakan kibriti söndürdü. Sonra bir tane daha yaktı.</p>
<p class="calibre1">“Lambaya ihtiyacın yok, biliyorsun, ben de hemen gideceğim, onun için sen gel yat ve dinlen. Yerini almayacağım.”</p>
<p class="calibre1">Genç adam bir başka kibritin ışığında ona baktı. Her tarafı kahverengi, gösterişli kenarı içe ve dışa kıvrılan ve küçük yüzüyle kendisine bakan tuhaf, küçük bir bohçayı andırıyordu. Kibrit sönerken genç adamın gülümsemeye başladığını gördü.</p>
<p class="calibre1">“Ben bu uçta oturabilirim,” dedi kadın. “Sen yat.”</p>
<p class="calibre1">Genç adam geldi ve samanın üzerine, kadının biraz uzağına oturdu. Kısa bir sessizlikten sonra: “Gerçekten kocan mı o?” diye sordu.</p>
<p class="calibre1">“Kocam!” diye cevap verdi kadın sertçe.</p>
<p class="calibre1">“Hımm!” Sonra yine sessizlik oldu.</p>
<p class="calibre1">Bir süre sonra: “Artık ısındın mı?”</p>
<p class="calibre1">“Neden kaygılanıyorsun?”</p>
<p class="calibre1">“Kaygılanmıyorum ... onu sevdiğin için mi ardından gidiyorsun?” Bunu çok çekingen bir ifadeyle sordu. Bilmek istiyordu.</p>
<p class="calibre1">“Sevmiyorum ... ölmesini isterdim,” dedi kadın acı bir küçümsemeyle. Sonra da ekledi: “Ama benim kocam o.” Genç adam kısa bir kahkaha attı.</p>
<p class="calibre1">“Tanrım!” dedi.</p>
<p class="calibre1">Bir süre sonra da, “Uzun zamandır mı evlisin?” diye sordu.</p>
<p class="calibre1">“Dört yıldır.”</p>
<p class="calibre1">“Dört yıldır ... Kaç yaşındasın?”</p>
<p class="calibre1">“Yirmi üç.”</p>
<p class="calibre1">“Yirmi üçüne bastın mı?”</p>
<p class="calibre1">“Geçen mayıs.”</p>
<p class="calibre1">“Öyleyse benden dört ay büyüksün.” Uzun uzun düşündü. Zifiri karanlık gecede yalnızca iki sestiler. Yine garip bir sessizlik oldu.</p>
<p class="calibre1">“Hep böyle başıboş mu dolaşırsınız?” diye sordu. “Kocam iş arıyormuş gibi görünür. Ama hiçbir biçimde çalışmayı sevmez. Onunla evlendiğimde, Chesterfi-eld’de, hizmetçisi olduğum at taciri Greenhalgh’larda, ahırda çalışıyordu. Bebek daha iki aylıkken işi bıraktı; o zamandan beri de orada burada sürünüyorum. Yuvarlanan taş yosun tutmaz derler... ”</p>
<p class="calibre1">“Peki, bebek nerede?”</p>
<p class="calibre1">“On aylıkken öldü.”</p>
<p class="calibre1">Şimdi aralarındaki sessizlik perçinleşmişti. Oldukça uzun bir süre sonra Geoffrey anlayışlı bir sesle, “Bekleyeceğin fazla bir şey yok,” demeye cesaret etti.</p>
<p class="calibre1">“Birçok kez, geceleri titreyip sarsılırken, ölecek kadar hasta olmayı diledim. Ama elimizden ölmek gelmiyor.” Geoffrey sessizdi. “Peki ne yapacaksın?” diye kekeledi.</p>
<p class="calibre1">“Ne pahasına olursa olsun, onu bulacağım.” “Neden?” diye sordu genç adam, hayret ederek, koyu karanlıktan başka bir şey görmediği halde kadına doğru bakarak.</p>
<p class="calibre1">“Çünkü öyle. Her şey onun istediği gibi olmayacak.” “Ama neden onu bırakmıyorsun?”</p>
<p class="calibre1">“Çünkü <span class="calibre2">her şey onun istediği gibi olmayacak.”</span> Sesi son derece kararlı, hatta kin doluydu. Geoffrey şaşkınlık içinde oturup kaldı; kendini huzursuz hissediyor ve biraz da ona acıyordu. Kadın olağanüstü derecede hareketsizdi. Yalnızca bir ses, bir varlık gibiydi.</p>
<p class="calibre1">“Şimdi ısındın mı?” diye sordu genç adam, yarı korkarak.</p>
<p class="calibre1">“Biraz ısındım ... ama ayaklarım!” Sesi ağlamaklıydı.</p>
<p class="calibre1">“Onları ellerimle ısıtayım mı?” diye sordu Geoffrey. “Ben yeterince sıcağım.”</p>
<p class="calibre1">“Hayır, teşekkür ederim,” dedi kadın soğukça.</p>
<p class="calibre1">Sonra, karanlıkta, onu kırdığını hissetti. Genç adam onun bu tavrı karşısında ezilmiş gibiydi, çünkü önerisi safi şefkattendi.</p>
<p class="calibre1">“Belki kirlidirler,” dedi kadın, yarı alayla.</p>
<p class="calibre1">“Eh ... benimkiler de öyle ... oysa hemen hemen her gün banyo yapıyorum,” diye cevap verdi genç adam.</p>
<p class="calibre1">“Ne zaman ısınacaklarını bilmiyorum,” diye sızlandı kadın kendi kendine.</p>
<p class="calibre1">“Peki öyleyse, onları ellerimin içine koy.”</p>
<p class="calibre1">Kadın onun kibrit kutusunu hafifçe salladığını duydu ve sonra fosforlu bir ışık ona doğru tütmeye başladı. Biraz sonra genç adam, tüten, mavi-yeşil iki kibrit alevini kadının ayaklarına doğru tutuyordu. Kadın korktu. Ama ayakları alabildiğine sızlıyordu ve içinden bir güç onu İtiyordu; sonunda tabanlarını hafifçe onun ellerinin üzerine koydu. Geoffrey’nin büyük elleri, ayaklarını sımsıcak ve sıkıca kavradı.</p>
<p class="calibre1">“Buz gibiler!” dedi, derin bir kaygıyla.</p>
<p class="calibre1">Ayakları kendine yaklaştırarak elinden geldiğince ısıttı. Kadın ara sıra sarsılarak titriyordu. Genç Geoffrey’nin ılık nefesini, onun ellerinin içindeki ayak parmaklarının ucunda hissetti. İleri doğru uzanarak, parmaklarıyla onun saçlarına nazikçe dokundu. Genç adam heyecanla titredi. Kadın ürkek, yalvaran parmak uçlarıyla yavaşça onun saçlarını okşamaya başladı.</p>
<p class="calibre1">Geoffrey birden yüzünü kadına doğru kaldırarak, “Daha iyi misin?” diye sordu, alçak bir sesle. Bu hareketle kadının eli hafifçe genç adamın yüzünden aşağı kaydı ve parmak uçları ağzına değdi. Kadın hemen elini çekti. Ge-offrey, bir avcunda kadının iki ayağını birden tutarak, diğer eliyle onun ağzını aradı. Arayan eli kadının yüzüne değdi. Ona merakla dokundu. Islaktı. İri parmaklarını dikkatle kadının gözlerine, iki küçük gözyaşı gölcüğünün üzerine koydu.</p>
<p class="calibre1">“Ne oldu?” diye sordu, hafif, boğulur gibi bir sesle.</p>
<p class="calibre1">Kadın ona doğru eğildi ve boynundan sımsıkı tutarak onu acıyla göğsüne bastırdı. Yaşadığı yoğun hayal kırıklığı, son dört yılın utancı ve aşağılanması onu yalnızlığa itip katılaştırarak kişiliğinin büyük bir kısmını kalıplaştırmış ve kısırlaştırmıştı. Şimdi yine yumuşamıştı; güzel bir bahar yaşayabilirdi. Az kalsın çirkin yaşlı, bir kadın olacaktı.</p>
<p class="calibre1">Geoffrey’nin başını habire kabarıp inen göğsüne bastırdı. Genç adam şaşkındı. Kadının ona istediğini yapmasına izin verdi. Kadın sessizce ağlarken, gözyaşları saçlarına düşüyor, bu arada Geoffrey derin derin soluk alıyordu. Sonunda kadın kollarını gevşetti.</p>
<p class="calibre1">Geoffrey ona sarıldı.</p>
<p class="calibre1">“Gel de seni ısıtayım,” dedi, dizüstü oturup ağır kollarıyla onu kucaklayarak. Kadın ufak tefek ve yumuşaktı. Genç adam onu sıcacık ve sıkıca tuttu. Biraz sonra kadın yavaşça kollarını onun etrafına sardı.</p>
<p class="calibre1">“Kocamansın,” diye fısıldadı.</p>
<p class="calibre1">Geoffrey kadını sımsıkı kavradı, irkildi ve ağzıyla onu aradı. Dudakları onun şakağına değdi. Kadın yavaşça, acele etmeden ağzını onunkine doğru çevirdi ve aralanmış dudaklarıyla öptü; Geoffrey’nin ilk aşk öpücüğüydü bu.</p>
<p class="calibre1">Geoffrey uyandığında şafak söküyordu. Hava soğuktu. Hâlâ kollarında uyuyan kadının yüzü olanca şefkatini uyandırıyordu: Çok zor bir şeye katlanma kararı almışçasına sıkıca kapanan ağzı, yüz hatlarının narinliğiyle alabildiğine çelişiyordu. Geoffrey onu göğsüne bastırdı; ona sahip olunca, kendisini hor görenleri alt edebileceğini ve dimdik, gururu kırılmadan yoluna devam edebileceğini hissediyordu. Onun kendisini tamamlamasıyla, özünü oluşturmasıyla, sağlam ve bütündü. Böylesine gereksinim duyduğu bu kadını coşkuyla seviyordu.</p>
<p class="calibre1">Bu arada şafak ölüm gibi geldi; adeta soğuk bir terlemeyle gelen o yavaş, kurşuni sabahlardan biriydi. Ortalık yavaş yavaş ağardı. Geoffrey yağmurun yağmadığını gördü. Dışarıdaki soluk değişimi seyrederken, bir şey hissetti. Aşağı baktı: Kadının gözleri açıktı, onu seyrediyordu; altın kahve, sakin gözleriyle, Geoffrey’nin gözlerinin içine bakarak hemen gülümseyiverdi. O da gülümsedi, yavaşça aşağı eğildi ve kadını öptü. Bir süre konuşmadılar. Sonra:</p>
<p class="calibre1">“Adın ne?” diye sordu Geoffrey merakla.</p>
<p class="calibre1">“Lydia,” dedi kadın.</p>
<p class="calibre1">“Lydia,” diye tekrarladı hayranlıkla. Biraz utangaçlık duyuyordu.</p>
<p class="calibre1">“Benimki Geoffrey Wookey,” dedi.</p>
<p class="calibre1">Kadın yalnızca gülümsedi.</p>
<p class="calibre1">Uzunca bir süre sessiz kaldılar. Sabah ışığında her şey küçük görünür. Gecenin dev gibi ağaçları, havanın hasta solgunluğuna tecavüz eden kır renkli, küçük, belirsiz şeylere dönüşmüşlerdi. Yoğun bir sis vardı; aydınlık sanki zorlanıyordu. Her şey soğuktan ve hastalıktan titriyor gibiydi.</p>
<p class="calibre1">“Sık sık dışarda mı uyursun?” diye sordu Geoffrey kadına.</p>
<p class="calibre1">“Pek sık değil,” diye cevap verdi.</p>
<p class="calibre1">“Onun arkasından gitmeyeceksin, değil mi?” diye sordu Geoffrey.</p>
<p class="calibre1">“Gitmem gerekir,” dedi kadın, ama Geoffrey’ye sokuldu. Geoffrey aniden paniğe kapıldı</p>
<p class="calibre1">“Gitmemelisin,” diye bağırdı ve kadın onun kendisi için korktuğunu gördü. Oluruna bıraktı; sessiz kaldı.</p>
<p class="calibre1">“Evlenemez miyiz?” diye sordu genç adam düşünceli bir şekilde.</p>
<p class="calibre1">“Hayır.”</p>
<p class="calibre1">Genç adam derin derin düşündü. Sonunda,</p>
<p class="calibre1">“Benimle Kanada’ya gider miydin?” dedi.</p>
<p class="calibre1">“İki ay sonra ne düşündüğünü görürüz,” diye cevap verdi kadın yavaşça, öfkelenmeden.</p>
<p class="calibre1">“Aynı şeyi düşüneceğim,” diye itiraz etti genç adam, incinmiş gibi.</p>
<p class="calibre1">Kadın cevap vermedi, yalnızca ısrarla onu seyretti. Geoffrey ona istediğini yapabilirdi; ama genç adama zarar vermeyecekti; hayır, onun ruhunu kurtarmak için bile olsa.</p>
<p class="calibre1">“Akraban yok mu?” diye sordu Geoffrey.</p>
<p class="calibre1">“Crick’de evli bir kız kardeşim var.”</p>
<p class="calibre1">“Bir çiftlikte mi?”</p>
<p class="calibre1">“Hayır ... bir çiftlik işçisiyle evlendi ... ama çok rahat. İstersen, başka bir hizmetçilik buluncaya kadar oraya giderim.”</p>
<p class="calibre1">Genç adam düşündü.</p>
<p class="calibre1">“Bir çiftlikte iş bulabilir misin?” diye sordu istekle.</p>
<p class="calibre1">“Greenhalgh’ların yeri bir çiftlikti.”</p>
<p class="calibre1">Geoffrey geleceğin aydınlandığını gördü; kadın onun yardımcısı olacaktı. Kız kardeşine gidip bir hizmetçilik işi bulmayı kabul ediyordu; “bahara kadar,” dedi genç adam; baharda gemiyle Kanada’ya gideceklerdi. Kadının onaylamasını bekledi.</p>
<p class="calibre1">“Benimle gelecek misin?” diye sordu.</p>
<p class="calibre1">“Zamanı gelince.”</p>
<p class="calibre1">Güvensizliği genç adamın başını eğmesine neden oldu, ama bunda haklıydı.</p>
<p class="calibre1">“Crick’e yürüyecek misin, yoksa Langley Mill’den Ambergate’e mi gideceksin? Ama yalnızca on millik bir yürüyüş. Böylece birlikte Hunt’s Hill’e çıkabiliriz ... Bizim patikanın ucundan geçmen gerekecek; o zaman rahatça koşup sana biraz para getirebilirim,” dedi Geoffrey alçak gönüllülükle.</p>
<p class="calibre1">“Bende yarım altın lira var ... bana fazlasıyla yeter.” “Görelim,” dedi genç adam.</p>
<p class="calibre1">Biraz sonra Lydia, battaniyenin altında aranarak parayı çıkardı. Geoffrey onun bağımsız olduğunu hissetti. Kendisini terk edeceğini düşündü acı acı. Öfkesi ona, “Kızlık adınla mı hizmetçilik yapacaksın?” diye sorma cesaretini verdi.</p>
<p class="calibre1">“Hayır.”</p>
<p class="calibre1">Geoffrey ona karşı acı bir öfkeyle, hınçla doluydu. “Seni bir daha görmeyeceğime eminim,” dedi kısa, sert bir gülüşle. Kadın Geoffrey’ye sarıldı ve onu göğsüne bastırdı; gözleri yaşla dolmuştu. Genç adamın içi rahatlamış, ama tatmin olmamıştı.</p>
<p class="calibre1">“Bu gece bana yazacak mısın?”</p>
<p class="calibre1">“Evet, yazacağım.”</p>
<p class="calibre1">“Ben de sana yazabilir miyim ... kime yazacağım?” “Bayan Bredon.”</p>
<p class="calibre1">“'Bredon’!” diye tekrarladı genç adam acı bir ifadeyle. Son derece huzursuzdu.</p>
<p class="calibre1">Şafak söküyordu. Gri sisin içinde çitlerin sırılsıklam olduğunu gördü. Sonra kadına Maurice’den bahsetti.</p>
<p class="calibre1">“Ah, <span class="calibre2">yapmamalısın!”</span> dedi kadın. “Onlar için merdiveni dayamalıydın, <span class="calibre2">yapmalıydın.</span> ”</p>
<p class="calibre1">“Eh ... umurumda değil.”</p>
<p class="calibre1">“Git ve şimdi yap ... ve ben de gideyim.”</p>
<p class="calibre1">“Hayır, sakın gitme. Kal ve Maurice’imizi gör; haydi, kal ve onu gör ... o zaman ona söyleyebilirim.”</p>
<p class="calibre1">Kadın razı oldu. Genç adama, o dönmeden gitmeyeceğine dair söz verdi. Elbisesini düzeltti, yalağa gitti ve yıkandı.</p>
<p class="calibre1">Geoffrey üst tarlaya doğru gitti. Yığınlar siste ıslak görünüyorlardı; çit sırılsıklamdı. Sis çimenlerden buhar gibi yükseliyordu ve yakın tepeler bu perdenin arkasında neredeyse birer gölge haline gelmişti. Vadide, bazı siyah kavakların tepeleri oldukça belirgin görünüyor, sisin içinden yukarı doğru çıkıyorlardı. Geoffrey soğuktan titredi.</p>
<p class="calibre1">Yığınlardan hiç ses gelmiyor ve o hiçbir şey göremi-yordu. Gerçekten orada olup olmadıklarını merak etti. Merdiveni düştüğü yere doğru kaldırdı, sonra kuru dal toplamak için çite doğru gitti. Bir dikenli meşe ağacının altındaki ince, ölü dalları koparıyordu ki, tamamen durgun havada: “Vay canına!” diye bir ses duydu.</p>
<p class="calibre1">Dikkatle dinledi. Maurice uyanmıştı.</p>
<p class="calibre1">“Şuraya bak!” diye bağırdı delikanlının ses!. Biraz sonra, kızın sesi duyuldu.</p>
<p class="calibre1">“Ne ... ah, orada!”</p>
<p class="calibre1">“Evet, merdiven orada, işte.”</p>
<p class="calibre1">“Düştüğünü söyledin.”</p>
<p class="calibre1">“Eh, düştüğünü duydum ... ne dokunabiliyordum, ne de görebiliyordum.”</p>
<p class="calibre1">“Düştüğünü söyledin... yalan söylüyorsun, seni yalancı.”</p>
<p class="calibre1">“Hayır, yemin ederim... ”</p>
<p class="calibre1">“Bana yalan söylüyorsun ... beni burada tutuyorsun... bana yalan söylüyorsun... ” Kız ateşli bir öfke içindeydi. “Yemin ediyorum... ” diye başladı Maurice.</p>
<p class="calibre1">“Yalanlar!.. yalanlar!.. yalanlar!” diye bağırdı kız. “Sana inanmıyorum, asla. Sen <span class="calibre2">kötüsün,</span> sen <span class="calibre2">kötüsün, kötüsün, kötüsün. ”</span></p>
<p class="calibre1">“Peki, öyleyse!” Bu sefer Maurice çileden çıkmıştı. “Sen fenasın, kötüsün, kötüsün, kötüsün.”</p>
<p class="calibre1">“Aşağı geliyor musun?” diye sordu Maurice soğukça. “Hayır ... seninle gelmeyeceğim ... kötüsün, bana yalan söylüyorsun.”</p>
<p class="calibre1">“Aşağı geliyor musun?”</p>
<p class="calibre1">“Hayır, seni İstemiyorum.”</p>
<p class="calibre1">“Peki, öyleyse!”</p>
<p class="calibre1">Dikenli meşe ağacının arasından bakan Geoffrey, Ma-urice’in merdivenle uğraştığını gördü. Üst basamak yığının kenarından aşağıdaydı ve örtüye dayanıyordu; bu durumda ona yaklaşmak tehlikeliydi. Fraulein, geriye atılmış örtünün altından açık renkli, kuru samanın göründüğü yığının ucundan onu seyrediyordu. Maurice hafifçe kaydı; kız çığlık attı. Merdivene bastığı zaman Maurice kızın inmesini kolaylaştırmak için örtüyü çekip geriye attı.</p>
<p class="calibre1">“Şimdi geliyor musun?” diye sordu.</p>
<p class="calibre1">“Hayır!” kız hırçın bir biçimde ve küşkünce başını salladı.</p>
<p class="calibre1">Geoffrey onu biraz küçümsedi. Ama Maurice bekliyordu.</p>
<p class="calibre1">“Geliyor musun?” diye seslendi yine.</p>
<p class="calibre1">“Hayır,” diye parladı kız, bir yaban kedisi gibi.</p>
<p class="calibre1">“Peki, öyleyse ben gidiyorum.”</p>
<p class="calibre1">Maurice indi. Aşağıda, merdiveni tutarak durdu.</p>
<p class="calibre1">“Ben sabit tutarken gel haydi,” dedi.</p>
<p class="calibre1">Cevap gelmedi. Maurice birkaç dakika, ayağı merdivenin alt basamağında, sabırla bekledi. Görünüşü solgun, biraz bitkindi ve soğuktan büzüldü.</p>
<p class="calibre1">“Geliyor musun, gelmiyor musun?” diye sordu sonunda. Yine cevap gelmedi.</p>
<p class="calibre1">“Öyleyse hazır oluncaya kadar yukarıda kal,” diye mırıldandı Maurice ve gitti. Yığınların öteki tarafında Ge-offrey’yle karşılaştı.</p>
<p class="calibre1">“Ne, sen burada mısın?” diye bağırdı.</p>
<p class="calibre1">“Bütün gece buradaydım,” diye cevap verdi Geoffrey. “Örtüyü sermek için sana yardım etmeye gelmiştim, ama onu serilmiş buldum, merdiven de aşağıdaydı, bu yüzden gittiğini düşündüm.”</p>
<p class="calibre1">“Merdiveni sen mi dayadın?”</p>
<p class="calibre1">“Biraz önce dayadım.”</p>
<p class="calibre1">Maurice bunu düşündü; Geoffrey’yse kendi haberini verebilmek için kendisiyle mücadele etti. Sonunda atıldı:</p>
<p class="calibre1">“Dün yemekte burada olan kadını biliyorsun ... o geri geldi ve bütün gece sundurmada kaldı, yağmurdan korunmak için.”</p>
<p class="calibre1">“Yaa ... ah!” dedi Maurice; gözleri parladı ve solgunluğunun içinden gülümsedi.</p>
<p class="calibre1">“Ona biraz kahvaltı vereceğim.”</p>
<p class="calibre1">“Yaa ... ah!” diye tekrarladı Maurice.</p>
<p class="calibre1">“İşe yaramaz olan adamdı, o değil,” diye itiraz etti Geoffrey. Maurice kendini taş atacak durumda hissetmedi.</p>
<p class="calibre1">“Sen ne yapacağını bilirsin,” dedi. Çok sessizdi, her zamanki hali yoktu. Geoffrey’nin daha önce hiç görmediği kadar sıkıntılı ve kaygılı görünüyordu.</p>
<p class="calibre1">“Senin neyin var?” diye sordu, kendi yüreğinde sevinçli ve yüreği ferahlamış olan ağabey.</p>
<p class="calibre1">“Hiçbir şey.”</p>
<p class="calibre1">Birlikte kulübeye gittiler. Kadın battaniyeyi katlıyordu. Yeni yıkanmıştı ve çok güzel görünüyordu. Saçını, kulaklarını kısmen örten bir topuz yapmıştı. Daha önce kendisini bilerek çirkinleştirmişti; şimdiyse düzgün ve güzeldi; tatlı, kadınsı bir ağırbaşlılığı vardı.</p>
<p class="calibre1">“Merhaba. Seni burada bulacağımı sanmıyordum,” dedi Maurice, beceriksizce gülümseyerek. Kadın cevap vermeden, ciddi bir ifadeyle baktı. “Ama dün gece dışarıda olmaktansa bir yere sığınmak daha iyiydi,” diye ekledi genç adam.</p>
<p class="calibre1">“Evet,” diye cevap verdi kadın.</p>
<p class="calibre1">“Birkaç dal daha toplar mısın?” diye sordu Geoffrey kardeşine. Lider olmak Geoffrey için yeni bir şeydi. Ma-urice itaat etti. Nemli, soğuk sabaha çıktı. Yığına gitmedi, çünkü Paula’yla karşılaşmaktan çekiniyordu.</p>
<p class="calibre1">Kulübenin ağzında, Geoffrey ateşi yakıyordu. Kadın kutudan kahve çıkardı. Geoffrey maşrapayı kaynamaya koydu. Paula göründüğünde kahvaltı hazırlıyorlardı. Kızın şapkası yoktu. Saçına saman parçaları yapışmıştı; yüzü beyazdı ... Hiç de iyi görünmüyordu.</p>
<p class="calibre1">“Ah ... sen!” diye bağırdı, Geoffrey’yi görünce.</p>
<p class="calibre1">“Merhaba!” diye cevap verdi genç adam. “Erkencisin.”</p>
<p class="calibre1">“Maurice nerede?”</p>
<p class="calibre1">“Bilmiyorum, birazdan gelir.”</p>
<p class="calibre1">Paula bir süre sessiz kaldı.</p>
<p class="calibre1">“Ne zaman geldin?” diye sordu.</p>
<p class="calibre1">“Dün gece geldim, ama etrafta kimseyi göremedim. Yarım saat önce kalktım ve yığını örtmek için merdiveni dayadım.”</p>
<p class="calibre1">Paula anlamıştı ve sesini çıkarmadı. Maurice çalı çırpıyla döndüğü zaman, çömelmiş ellerini ısıtıyordu. Kız başını kaldırıp ona baktı, fakat genç adam gözlerini ondan kaçırıyordu. Geoffrey Lydia’nın gözleriyle karşılaştı ve gülümsedi. Maurice ellerini ateşe uzattı.</p>
<p class="calibre1">“Üşüdün mü?” diye sordu Paula şefkatle.</p>
<p class="calibre1">“Biraz,” diye cevap verdi genç adam, dostça, ama ihtiyatı elden bırakmadan. Dördü ateşin etrafında oturmuş, tütsülenmiş kahvelerini içiyor, birer küçük parça kızarmış domuz eti yiyorlardı; Paula hevesle Maurice’in gözlerini arıyor, o ise kaçınıyordu. Sevecendi, ama gözlerini kızın bakışlarından kaçırıyordu. Geoffrey’yse, ciddi ciddi bakan Lydia’ya sürekli gülümsüyordu.</p>
<p class="calibre1">Alman kız, Papaz Evi’ne girmeyi başardı; kaçamağını hizmetçi dışında hiç kimse bilmiyordu. Bir hafta geçmeden, Maurice’le nişanlanmıştı ve bir aylık ihbar süresi dolunca, çiftlikte yaşamaya gitti.</p>
<p class="calibre1">Geoffrey ile Lydia birbirlerine sadık kaldılar.</p>
<ul class="calibre6"><li class="calibre7"><a href="main-1.xhtml">UĞUR BÖCEĞİ</a></li><ul class="calibre8"><li class="calibre7"><a href="main-2.xhtml">“‘Fabre’ı bilir misiniz?” diye araya girdi Lord Be</a></li><li class="calibre7"><a href="main-3.xhtml">Şimdi sessizce dik, çimenli bayırdan yukarı ve kat</a></li><li class="calibre7"><a href="main-4.xhtml">“Evet,” dedi Hannele.</a></li><li class="calibre7"><a href="main-5.xhtml">“Ah!”diye bağırdı Hannele. “Ne, onu sevecek misin?</a></li></ul></ul>
</body>
</html>
