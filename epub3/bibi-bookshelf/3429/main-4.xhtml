<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Evet,” dedi Hannele.</p>
<p class="calibre1">“Ve kocamın tavrı çok belirsizdi. ‘Evet, fena değil,’ dedi. Kendi kendime: Ha, oğlum, ‘fena değil’inle beni aldatamazsın,’ diye düşündüm. ‘Fena değil’den çok daha fazla bir şey o. Böyle de söyledim. Tabii, bir kuşkum olduğunu bildirmek istiyordum.”</p>
<p class="calibre1">“Peki, sizce biliyor muydu?”</p>
<p class="calibre1">“Tabii biliyordu. Tabii biliyordu. ‘Evli ve bekar bu kadar çok yabancı erkeğin olduğu bir kentte bulunması çok tehlikeli,’ dedim. Ve o zaman bana doğru döndü ve ah, öyle açıkça kendini ele verdi ki. ‘Neden?’ dedi. Fakat ne mağrur, soğuk bir ton. Kendi kendime: ‘Tehlike bölgesinden uzaklaştırılmanın zamanı geldi, sevgili oğlum,’ dedim. Ama ona: Birisi muhakkak ona aşık olur, diye cevap verdim. ‘Hiç de değil,’ dedi, ‘yalnız kendi memleketlileriyle arkadaşlık ediyor.’ ‘Öyle mi diyorsun,’ diye cevap verdim, ‘o hoş, kırık dökük İngilizcesiyle! İkisinin kentte kalmalarına izin verilmesi şaşılacak şey.’ Ve o zaman yine üzerime geldi. ‘Aman Tanrım!’ dedi. ‘Gidecek başka yerleri olmadığı ve azıcık geçimlerini burada sağladıkları halde, yalnızca güzel göründükleri için kovulmalarını mı İsterdin?’ Sizi temin ederim, bütün evlilik hayatımızda, daha önce bir kere bile öyle mütehakkim bir şekilde üzerime gelmemişti. Bu yüzden yalnız sessizce: ‘Kendi erkeklerimizi korumak İsterdim,’ dedim. Ve o daha fazla bir şey söylemedi. Fakat kaşlarının altından bana baktı ve odadan dışarı çıktı.”</p>
<p class="calibre1">Bir sessizlik oldu. Hannele, elleri kucağında bekledi ve Bayan Hepburn, elleri kucağında düşünceye daldı. Yüzü sarı ve çok kırışık görünüyordu.</p>
<p class="calibre1">“Peki şimdi,’ dedi, birdenbire yine canlanarak. “Ne yapmalıyız? Yani ne yapılmalı? Siz Barones’in en yakın arkadaşısınız. Ve ona hiçbir zarar gelmesini İstemiyorum, hiç.”</p>
<p class="calibre1">“Ne yapabiliriz?” dedi Hannele, duraklama sırasında.</p>
<p class="calibre1">“Bir süredir kocamı ordudan ayrılmaya teşvik ediyorum,” dedi küçük kadın. “Üç ay içinde ayrılabileceğini biliyorum. Fakat birçok erkek gibi, kendine ait bir geliri yok ve kendini bağımlı hissetmek istemiyor. Tam bir saçmalık! Bu yüzden orduda kalmak istediğini söylüyor. Daha önce asla gerçek arzularıma karşı çıktığını bilmem.”</p>
<p class="calibre1">“Fakat bir erkeğin bağımsız olması gerçekten de daha iyi,” dedi Hannele.</p>
<p class="calibre1">“Olduğunu biliyorum. Fakat aynı zamanda evde olmak onun için daha iyi. Ve ona rasathanelerden birinde bir görev bulabilirim. Meteoroloji işinde bir şeyler yapabilir.” Hannele artık cevap vermeyi reddetti.</p>
<p class="calibre1">“Tabii,” dedi Bayan Hepburn, “eğer burada kalacak olursa, Barones’in kentten ayrılması çok daha iyi olur.” “Asla kendi seçimiyle ayrılmayacağına eminim,” dedi Hannele.</p>
<p class="calibre1">“Ben de eminim. Ama kendi isteğiyle taşınmasının çok daha akıllıca olacağını görmesi sağlanabilir.”</p>
<p class="calibre1">“Neden?” dedi Hannele.</p>
<p class="calibre1">“Çünkü her an İngiliz yetkililer tarafından uzaklaştırılabilir.”</p>
<p class="calibre1">“Neden uzaklaştırılsın?” dedi Hannele. “Erkeklerimizi tehdit eden kadınların uzaklaştırılması gerektiğini düşünüyorum.”</p>
<p class="calibre1">“Fakat o erkeklerinizi tehdit etmiyor.”</p>
<p class="calibre1">“Eh, o konudaki kanaatim farklı.”</p>
<p class="calibre1">Bu kesin bir çıkmazdı.</p>
<p class="calibre1">“Gevezeliğimle sizi çok uzun zaman tuttuğuma eminim,” dedi Bayan Hepburn. “Ama her şeyi mümkün olduğu kadar basit hale getirmek istedim. Daha önce dediğim gibi, ona karşı hiçbir kötü niyet hissedemem. Ancak işlerin böyle-ce devam etmesine de izin veremem. Ne zaman sona ereceğini yalnız Tanrı bilir. Tabii kocamı görevinden çekilip İngiltere’ye geri dönmeye ikna edebilirsem ... her neyse, göreceğiz. Dünyada kin besleyecek son insan olduğuma eminim.”</p>
<p class="calibre1">Bunu söylerken sesinin tonu dehşetli bir tehdit taşıyordu.</p>
<p class="calibre1">Hannele sandalyesinden kalktı.</p>
<p class="calibre1">“Ah, bir şey daha,” dedi ev sahibesi, küçük, dantel bir mendil çıkarıp bununla zarif bir şekilde burnuna dokunarak. “Acaba” ... ve yine burnuna dokundu ... “o bebeği alabilir miyim ... biliyorsunuz - ?”</p>
<p class="calibre1">“O -?”</p>
<p class="calibre1">“Evet, kocamınki”... küçük hanımefendi mendiliyle burnunu ovuşturdu.</p>
<p class="calibre1">“Fiyatı üç gine,” dedi Hannele</p>
<p class="calibre1">“Ya, öyle mi!” ... ses tonu çok soğuktu. “Satılık olmadığını sanıyordum.”</p>
<p class="calibre1">Hannele atkısını üzerine aldı.</p>
<p class="calibre1">“Gönderirsiniz ... değil mi? ... Lütfen.”</p>
<p class="calibre1">“Önce arkadaşıma sormalıyım.”</p>
<p class="calibre1">“Evet, tabii. Fakat eminim onu bana gönderme nezaketini gösterir. Biraz ... uygunsuz bir şey, öyle düşünmüyor musunuz?”</p>
<p class="calibre1">“Hayır,” dedi Hannele. “Bir yağlıboya portreden daha fazla değil.”</p>
<p class="calibre1">“Öyle mi?” dedi ev sahibesi soğukça. “Eh, yağlıboya bir portre bile olsa ona kendim sahip olmak isterim sanırım. Bu bebek -”</p>
<p class="calibre1">Hannele bekledi, ama sonu gelmedi.</p>
<p class="calibre1">“Her neyse,” dedi, “fiyatı üç gine veya mark olarak karşılığı.”</p>
<p class="calibre1">“Çok iyi,” dedi küçük hanımefendi, “bebek elime geçtiği zaman üç ginenizi alacaksınız.”</p>
<p class="calibre1">Hannele yoluna giderken düşünüyordu. Bir erkek asla karısının, “kocam’dan bahsederek onu gösterdiği kadar düşkün bir kimse değildir. Dolayısıyla, eğer bir kadın kocasını başka bir dişinin pençelerinden kurtarmak istiyorsa, sadece bu dişiyi çaya davet etsin ve gayet içten bir şekilde “kocam, biliyorsun” hakkında konuşsun. Her erkek bir zamanda kendini bir kadınla korkunç bir aptal durumuna düşürmüştür. Hiçbir kadın asla unutmaz. Ve çoğu kadın bir başka kadına, gerçek bir dokunaklılıkla, bütün olayı ifşa edebilir. Mesela, Alec’in düğün gecesinde, karısının ayakları dibinde, kendisini onun ömür boyu mutluluğuna adamaya ant içtiği tablo ... ne zaman sevgili yüzbaşısını düşünse, bu tablo tekrar tekrar aklına geliyordu. Yüzbaşı için yıkıcı sonuçlarla. Tabii eğer kendi ayakları dibinde olsaydı, o zaman Hannele bunun neredeyse doğal olduğunu, aşk gösterisinin neredeyse gerekli bir parçası olduğunu düşünürdü. Fakat o diğer küçük kadının ayakları dibinde! Peki, o diğer küçük kadın ne giyiyordu? Düğün gecesi! Hanne-le bütün kalbiyle bunun, narin, çiçekli ipekten berbat küçük bir gecelik olmadığını ümit etti. Tasavvur edin, o küçük hanımefendi! Belki şık küçük bir <span class="calibre2">punto di Milano</span> başlık ve narin, çiçekli ipekten bir jüpon içinde, adam da belki pantolon askılarıyla. Ah, bağışlayıcı Tanrı, bizi diğer insanların tedbirsizliklerinden koru. Hayır, uygun gece kıyafeti içinde olduğuna emin olalım ... yirmi yıl önce ... çok dekolte, arkada toplanmış ve yere değen bol etekler, yüksek taranmış saçlarına tutturulmuş küçük bir tüy ve birçok mücevher: tabii inciler: ve adam bir ziyafet ceketi ve beyaz bir yelek içinde: muhtemelen Lugano veya Biarritz’de bir otelin yatak odasında. Ve kadın? Bir küçük eli adamın omzunda mı duruyordu? ... yoksa yatak odasındaki kanepede mi oturuyordu? Ah, korkunç düşünce! Yine de adeta kaçınılmazdı, bu sahne. Hannele hiç evlenmemişti, fakat olayın gerçekleşmesine, böyle bir sahnenin hemen hemen kaçınıl-</p>
<p class="calibre1">maz olduğunu bilecek kadar yaklaşmıştı. Her balayının vazgeçilmez bir parçası. Erkek dizlerinin üzerinde, topukları havada!</p>
<p class="calibre1">Ve kim bilir saçları o zaman ne kadar siyah ve düzgündü! Ve herhalde şakaklarında hiç ak yoktu. Ne yakışıklı bir damat. Belki yakasında hâlâ bir beyaz gül vardı. Ve onun, yeni siyah pantolonu ve kolalı yakasıyla orada diz çöktüğünü görebiliyordu. Ve başının önüne eğildiğini görebiliyordu. Ve gür, ahenkli sesinin: “Tanrı’nın yardımıyla, hayatını mutlu kılacağım. Bunun için yaşayacağım, başka hiçbir şey için değil,” dediğini duyabiliyordu. Ve o zaman küçük hanımefendinin gözleri yaşarmış ve oldukça görkemli bir şekilde: “Teşekkür ederim, sevgilim. Bundan tamamen eminim,” demiş olmalıydı.</p>
<p class="calibre1">Ah! Ah! Kocalar kendi karılarına bırakılmalı: ve kadınlar kendi kocalarına. Ve hiçbir yabancı, evlilik oyununun bu korkunç parçalarına ortak edilmemeli. Yok, diye düşündü Hannele, bu sahne gerçekten doğruydu. Hakikaten olmuştu. Ve ben o sahnenin erkeğine âşık oldum. O küçük hanımefendinin vefakâr kocasına. Ah Tanrım, ah Tanrım, bu nasıl mümkündü! O dizlerinin üzerinde, dizlerinin üzerinde, topukları havada!</p>
<p class="calibre1">Katıksız bir aptal mıyım? diye düşündü kendi kendine. Aslında onun aşkıyla aptallaşan bir budala mıyım sadece? Nasıl yapabildim? Nasıl yapabilirim? Karısına: “Evet, sevgilim!” deyişi! Onun söylediklerini yapışı! Elleri ceplerinde odanın içinde kıpırdanıp duruşu! Karısı benimle konuşmak İstediği için onu gönderdiği zaman gidişi. Ve karısının benimle konuşmak İstediğini biliyor. Ve bana söyleyebileceği şeyleri biliyor. Ama bir uşak gibi, soru sormadan buyurduğu işe gidiyor. “Ne istersen yaparım, sevgilim.” Bu sözleri küçük hanımefendiye defalarca söylemiş olmalıydı. Ve hem de yapmış olmalıydı. Bütün yeminlerini ve vaatlerini yerine getirmiş olmalıydı.</p>
<p class="calibre1">Ah! Ah! Hannele kendisinin onunla ilişkiye girdiğini düşündükçe ellerini ovuşturuyordu. Ve ona öyle erkekçe görünmüştü ki. İçinde öyle çok sessiz, erkeksi ihtiras var gibiydi ki. Öte yandan ... küçük hanımefendi! “Kocam her zaman bana karşı çok tatlı olmuştur.” Düşünün! Ve üstelik dizlerinin üzerinde. Ve onun “Evet, canım! Elbette. Elbet-te”si. Küçük hanımefendiden korktuğundan değil. Sadece ona, hapse atılmış veya cennete düşmüş gibi bağlıydı.</p>
<p class="calibre1">Düş mü görüyordu; ona nasıl aşık olmuştu? Ah, hiç olmamış olmayı öyle isterdi ki. Kendini hiç vermemiş olmayı isterdi. Ona! ... kendini ona vermişti! ... hem de bir köle gibi. Sözlerine ve hareketlerine dört elle sarılıyor ve sanki Sezar’mış gibi ona saygı gösteriyordu. Adam ona öyle görünmüştü: sessiz bir Sezar gibi. Germanicus gibi. Ne gibi olduğunu bilmiyordu.</p>
<p class="calibre1">Bütün bunlar nasıl olmuştu? Onu ne aldatmıştı? Yalnızca yakışıklılığı mı? Hayır, pek değil. Çünkü pek de hoşlanmadığı, sabit bakışlı bir yakışıklılıktı bu. Çekiciliği olmuş olmalıydı. Çekiciliği olmalıydı. Evet, çekiciliği vardı. Etkili olduğu zaman.</p>
<p class="calibre1">Çekiciliği bir süredir kadını etkilemiyordu ... karısının gelişinden sonraki akşamdan beri asla. Ondan beri adam ona oldukça berbat geliyordu. Oldukça berbat... aptal... bir ahmak ... sınırlı, biraz kaba bir insan. Çekiciliği etkili olmadığı zaman adam ona böyle görünüyordu. Sınırlı, biraz kalitesiz bir insan. Ve Schieberler, vurguncular ve kaba, gösterişçi insanlarla dolu bir dünyada, olabilecek en kötü şey buydu. Sınırlı, kalitesiz, biraz gösterişçi bir kişi! Küçük hanımefendinin kocası! Ve ah Tanrım, onunla öyle derin bir ilişkiye girmişti ki! Ancak karısının gelişinden beri adam onunla yalnız konuşmamıştı. Muhtemelen onunla bir daha hiç yalnız konuşmayacaktı. Bunu delice umuyordu. Korkunç olan şey, geçmişte kalanlar, ikisinin arasında olmuş olanlardı. Bunu düşündüğü zaman ürperiyordu. Küçük hanımefendinin kocası!</p>
<p class="calibre1">Fakat şüphesiz bunu izah edecek bir şey vardı. Çekicilik, yalnızca çekicilik. Bir çekiciliği vardı. Ve sonra, ah Tanrım, çekicilik etkisini kaybedince! Şu anda, Hannele’nin durumunda, öyle tamamen etkisini kaybetmişti ki, ağzında bile bir tuz tadı vardı. Bütün bunlar ne anlama geliyordu?</p>
<p class="calibre1">Çekiciliği neydi, nihayetinde? Ona nasıl tesir etmiş olabilirdi? Onu yine en iyi halinde düşünmeye başladı: yukarılarda, yıldızlara yakın o büyük, tenha çatı odasında yalnız oldukları zamanki varlığı. Odası! ... büyük, beyaz ... boyalı duvarlar, tütünün o ilk kokusu, sessizlik, yıldızların yakın olduğu duygusu, teleskoplar, enfes kızıl çiçekli kaktüs: ve her şeyden çok, kadına da öylesine uygun gelen, varlığının o garip, uzak, gizli sessizliği. Dinlemek için tuhaf bir şekilde başını çevirişi ... neyi dinlemek için? ... sanki yıldızlarda bir şey duymuş gibi. iyice açılmış, adeta ısrarla bakan siyah gözlerindeki o garip, kader gibi bakış. Üzerinde her zaman bir bulut varmış gibi görünen kaşlarının güzel çizgileri. Yürürken düzgün, güzel bacaklarının yavaş zarafeti ve göğsünün eşsizliği! Ah, o çekiciliğin yine onu kapladığını hissedebiliyordu. Yılanın yüreğini ısırdığını, arzu oklarının içini yaktığını hissedebiliyordu.</p>
<p class="calibre1">Fakat yine de ... ve düşüncelerinden Vier Jahresze-iten’daki bu son küçük çay partisine geri döndü. Adamın sesini düşündü: “Evet, sevgilim. Elbette. Elbette yaparım.” Ve yüzündeki aptal, kalitesiz bakışı düşündü. Ve karısının buyruklarını yerine getirmek için bir uşak gibi gidişini.</p>
<p class="calibre1">Ve o zaman, çekicilik yine kayboldu, gün batımının kızıl ışığının yanan bir şehirden kaybolup onu kirli bir endüstriyel delik halinde bıraktığı gibi. işte çekicilik bu kadardı!</p>
<p class="calibre1">Çekicilik bu kadardı. Kendi türündeki erkeklere bağlı kalmış olmalıydı, mesela bir centilmen ve cesur bir asker, tuhaf ve hoşsohbet bir insan olan Martin’e. Ancak onun büyüsü yoktu. Büyü mü? Bu kelime bile onu kıvrandırıyordu. Büyü mü? Sahtekârlık. Sahtekârlık, hepsi buydu. Büyü!</p>
<p class="calibre1">Ama yine de ... fazla aceleci olmayalım. Ya o büyük, yüksek çatı odasındaki gecelerde, büyü <span class="calibre2">gerçekten</span> var idiyse? Var mıydı? Evet. Evet, bunu kabul etmesi gerekirdi. Büyü vardı. Ya varlığında ve temasında büyü var idiyse, küçük hanımefendinin kocasında? Fakat ağzında yine o kötü tadı duydu.</p>
<p class="calibre1">Böylece, adamın o fazlasıyla uçucu büyüsü kuyruğundan sıkıca tutmaya çalışarak, baştan başladı. Yarabbi, bu büyü öyle çabuk hayal kırıklığına kayıyordu ki. Yine de. Eğer var idiyse vardı. Ve eğer varsa, sahip olmaya değerdi. Eğer isterseniz buna bir yanılsama diyebilirdiniz. Fakat gerçek bir deneyim olan bir yanılsama, sahip olmaya değerdir. Belki bu yanılsama, hayalin kendisinden daha büyük bir yanılsamaydı. Belki, küçük hanımefendiden ve küçük hanımefendinin kocasından kaynaklanan tüm bu hayal kırıklığı, o birkaç akşamın yanılsamasından ve büyüsünden daha sahteydi. Belki hayatın uzun hayal kırıklığı, kısa ve gerçek yanılsama anlarından daha sahteydi. Ne de olsa ... onun göğsünün narin karanlığı, tuniğini değiştirdikten sonra odasında yavaşça karşıya yürürken onunla birlikte gelir gibi olan gizem ... Yok, yok, eğer onun çekiciliğinin yanılsamasını muhafaza edebilirse, tüm hayal kırıklığını şeytanlara verebilirdi. Yok, yalnızca onun çekiciliğinin büyüsü altında olsun. Yalnızca büyü onun üzerinde olsun. Bütün özlemi buydu. Ve savaşması gereken şey hayal kırıklığının bayağılığıydı. Küçük hanımefendinin bayağılığı, küçük hanımefendinin kocasının bayağılığı, samimiyetsizliğinin, “Evet sevgilim. Elbette! Elbette!”sinin bayağılığı ... savaşması gereken buydu. Adam o zaman bayağı ve korkunç oluyordu. Ama ayrıca, damda yalnız oturup yıldızları seyreden o garip şekil! Kaktüsün harikulade kırmızı çiçeği. Tuniğini değiştirdikten sonra odanın karşısından gelirken onunla birlikte ilerleyen gizem. Eğilmiş, çizmelerini çözerkenki cazibesi ve hüznü, sessizliği. Ve eliyle kadının çenesinin altını okşarkenki o garip, grotesk, sabit gülümsemesi! Hayatın bütünü bir seçimdir. Ve eğer cazibeyi, büyüyü, çekiciliği, hayali, sihri seçerse! O diğerinden, küçük hanımefendinin kocasındansa ölüm daha iyiydi. Sonuçta, kendi bildiği o garip, narin göğüslü Sezar olduğu kadar, küçük bayanın kocası mıydı o? Hangisiydi?</p>
<p class="calibre1">Hayır, kadına bebeği göndermeyecekti. Küçük hanımefendi asla bebeği almayacaktı.</p>
<p class="calibre1">Kendisi de ne iyi bir bebek olurdu! Yarabbi, ne pörsü-müş bir mücevher!</p>
<p class="calibre1">Yüzbaşı Hepburn mektuplarını almak için hâlâ ara sıra eve uğruyordu. Merdivenleri tırmanmak zorunda kalmaması için, hizmetçi her zamanki mektuplarını holde belli bir yere koyuyordu. Bir gün mektuplarının arasında ... daha doğrusu, bir başka mektupla beraber, çünkü yazışmaları çok azdı ... armalı bir zarf buldu. Bu zarfın içinde de iki mektup.</p>
<p class="calibre1">“Sevgili Yüzbaşı Hepburn,</p>
<p class="calibre1">“Bayan Hepburn’den ilişikteki mektubu aldım. Senin bir kopyan olan bebeği almasına rızam yok, bu yüzden bu notu cevaplamayacağım. Ayrıca bizi neden kentten uzaklaştırmaya çalıştığını anlamıyorum. O gün çaydan sonra benimle konuştu, ve anlaşılan Mitchka’nın senin sevgilin olduğuna inanıyor. Hiçbir şey söylemedim ... yalnızca doğru olmadığını. Fakat benden korkması gerekmez. Kendini üzmeni istemiyorum. Fakat durumu bilsen iyi olur.</p>
<p class="calibre1">“JOHANNA Z.R.”</p>
<p class="calibre1">Diğer mektup karısının, iyi tanıdığı kalın kâğıdı üzerine ve iyi tanıdığı iri, “aristokrat” el yazısıyla yazılmıştı.</p>
<p class="calibre1">“Sevgili Kontes,</p>
<p class="calibre1">Acaba bir yanlışlık veya bir anlaşmazlık mı oldu diye merak ediyorum. Dört gün önce sözünü ettiğimiz o bebeği göndereceğinizi söylemiştiniz, ama daha bir izini görmedim. Atölyeyi ziyaret etmeyi düşündüm, ama Barones’i rahatsız etmek istemedim. Eğer bebeği hemen gönderebilirseniz, çok minnettar olurum, çünkü benim elimde olmadığı sürece kendimi rahat hissetmeyeceğim. Karşılığında bir çek alacağınıza güvenebilirsiniz.</p>
<p class="calibre1">Eski aile dostumuz, Tümgeneral Barlow dün beni ziyaret etti ve Tommy’lerimiz ve burada ahlaklarının korunması konusunda çok ilginç bir sohbet yaptık. Anlaşılan is-</p>
<p class="calibre1">tenmeyen kişi ya da kişileri yirmi dört saat önceden haber vererek uzaklaştırmaya tam yetkimiz var. Fakat tabii bütün bunlar mümkün olduğu kadar sessizce ve skandala neden olmamak niyetiyle yapılıyor.</p>
<p class="calibre1">Lütfen yarına kadar bebeği ve belki gelecekle ilgili niyetleriniz hakkında bir ipucu almama izin verin.</p>
<p class="calibre1">Yalnızca arkadaşınız olmaya çalışan birisinden en iyi dileklerle.</p>
<p class="calibre1">Saygılarımla, EVANGELINE HEPBURN”</p>
<p class="calibre1">Ve sonra korkunç bir şey oldu: gerçekten çok korkunç bir şey. Hannele olayı kentin akşam gazetesi ... <span class="calibre2">Abendb-</span>latt’ta okudu. Mitchka gece saat onda, tam Hannele yatacağı sırada gazeteyle koşarak yukarıya geldi.</p>
<p class="calibre1">Bayan Hepburn yatak odasının penceresinden, otelin üçüncü katından, aşağıdaki kaldırıma düşmüş ve ölmüştü. Akşam yemeği için giyiniyormuş. Ve anlaşılan sabahleyin küçük bir jüpon yıkamış ve kuruması için pencerenin pervazına koymuş. Pencereden düştüğünde bir sandalyenin üzerinde durmuş, ona uzanıyor olmalıymış. Giyinme odasında olan kocası, garip küçük bir ses, boğulur gibi bir çığlık duymuş ve ne olduğunu görmek için karısının odasına gelmiş. Ama karısı orada değilmiş. Pencere açık ve sandalye pencerenin yanındaymış. Adam etrafa bakınmış ve karısının bir an için odadan ayrıldığını düşünmüş, böylece tıraş olmaya devam etmiş. Hizmetçilerden biri koşarak içeri geldiğinde tıraşı yarılamışmış. Pencereden dışarı, aşağıya, sokağa baktığı zaman bayılmış ve eğer hizmetçi onu zamanında içeriye çekmiş olmasaymış, o da düşecekmiş.</p>
<p class="calibre1">Hemen ertesi gün yüzbaşı çatı odasına geri döndü. Gece geç vakit adam hafifçe kapısına vuruncaya kadar, Hannele bilmiyordu. Onun yumuşak vuruşunu derhal tanıdı.</p>
<p class="calibre1">“Biraz sohbet etmek için gelmez misin?” dedi adam.</p>
<p class="calibre1">Kadın cevap vermeden önce birkaç saniye duraladı. Ve sonra, belki de şaşkınlık, kabul etmesine neden oldu: şaşkınlık ve merak.</p>
<p class="calibre1">“Evet, bir dakika sonra,” dedi, kapıyı adamın yüzüne kapayarak.</p>
<p class="calibre1">Onu sessiz çatı odasında, tamamen hareketsiz, pipo bile içmeden oturur buldu. Adam kalkmadı, yalnızca hafif bir gülümsemeyle dönüp baktı. Ve kadın onun yüzünün farklı, daha esnek göründüğünü düşündü. Ama loş ışıkta pek seçemiyordu. Ondan biraz uzağa oturdu.</p>
<p class="calibre1">“Sanırım duydun,” dedi adam.</p>
<p class="calibre1">“Evet.”</p>
<p class="calibre1">Uzun bir duraklamadan sonra, adam devam etti:</p>
<p class="calibre1">“Evet. Olması imkansız bir şey gibi görünüyor. Ama oldu.”</p>
<p class="calibre1">Hannele’nin kulakları keskindi. Ama onları ne kadar zorladıysa da, adamın sesinin anlamını yakalayamadı.</p>
<p class="calibre1">“Korkunç bir şey. Çok korkunç bir şey,” dedi.</p>
<p class="calibre1">“Evet.”</p>
<p class="calibre1">“Tamamen kaza sonucu mu düştü sence?” dedi.</p>
<p class="calibre1">“Öyle olmalı. Hizmetçi bir dakika önce içerideydi ve o oldukça mutlu görünüyordu. Sanırım o geniş pencere pervazından uzanırken aniden beyni dönmüş olmalı. Beni neden çağırmadığını düşünemiyorum. Yüksek bir pencereden dışarı bakmaya bile asla tahammül edemezdi. Altında bir boşluk görse derhal hasta olurdu. Aya gerçekten baka-madığını, bunun sanki korkunç bir yükseklikten aşağı düşecekmiş gibi hissettirdiğini söylerdi. Ona şöyle bir bakmaktan fazlasına asla cesaret edemezdi. Sanırım her zaman, sanki aydaymış gibi, altındaki müthiş boşluğu hissederdi.”</p>
<p class="calibre1">Hannele sözlerini değil, sesini dinliyordu. Söylediklerinde biraz otomatik bir şeyler vardı. Ama insanlar şok geçirdiklerinde hep böyle olur.</p>
<p class="calibre1">“Senin için de korkunç olmuş olmalı,” dedi.</p>
<p class="calibre1">“Ah, evet. O anda berbattı. Berbat. Çarpmayı ta içimde duydum, biliyor musun?”</p>
<p class="calibre1">“Berbat!” diye tekrarladı kadın.</p>
<p class="calibre1">“Ama şimdi,” dedi adam, “bu konuda tuhaf bir şekilde mutlu hissediyorum kendimi. Mutlu hissediyorum. Onun adına mutlu hissediyorum, eğer bunu anlayabiliyorsan. Büyük bir gerginlikten kurtulduğunu hissediyorum. Şimdi hayatında ilk defa özgür olduğunu hissediyorum. O tatlı bir kişiydi, ve orijinal bir kişiydi, ama evlerde yaşamaya ve mobilyalarda oturmaya ve bu tür şeylere mahkûm edilmiş bir peri gibiydi, biliyor musun? Bu asla onun tabiatı değildi.”</p>
<p class="calibre1">“Öyle mi?” dedi Hannele, kendisi boş bir şaşkınlıkla oturarak.</p>
<p class="calibre1">“Her zaman onun yanlış devirde ... veya yanlış gezegende doğmuş olduğunu hissettim. Doğduğu anda tropikal bir ormandan çıkarttığın ve ilk andan itibaren numaralar yapmayı öğrettiğin bir tür narin yaratık gibi. Ne demek istediğimi biliyorsun. Bütün ömrünce hayatın numaralarını yaptı ve bunda becerikli küçük bir maymun gibiydi. Beni nöbetlere sokardı. Fakat kendi zavallı küçük ruhu, bir tür peri ruhu, o garip İrlandalı yaratıklar, bütün hayatı boyunca içine hapsedilmiş, mezara gömülmüştü. Orada mezara gömülmüştü ve o arada, bu devirde doğarsan yapman gereken, hayatın tüm numaralarını yapıyordu.”</p>
<p class="calibre1">“Fakat,” diye kekeledi Hannele, “eğer özgür olsaydı ne yapardı?”</p>
<p class="calibre1">“Ama, görmüyor musun, bugün dünyada yapacağı hiçbir şey yok. Lisanını al, mesela. O asla İngilizce konuşuyor olmamalıydı. Ne lisan konuşuyor olmalıydı bilmiyorum. Çünkü eğer İrlanda lisanını alırsan, onu yalnızca İngilizceden geri öğreniyorlar. İngilizce düşünüyorlar ve sadece üzerine İrlanda dilinde kelimeler koyuyorlar. Ama İngilizce asla onun dili değildi. Dudaklarından köpürüyordu, adeta. Ve başka lisanı yoktu. En baştan konuşmaya zorladığın ve böylece ancak bu konuşma seslerini bağırabi-len bir sığırcık gibi, biliyor musun? Hayatını kurtarmak için bile olsa, kendi ıslığını çalamaz. Yapamaz. Onu kaybetmiştir. Tüm doğal kendini ifade etme tarzı çökmüştür ve ancak yapay olabilir.”</p>
<p class="calibre1">Uzun bir duraklama oldu.</p>
<p class="calibre1">“Eğer bilinmeyen bir lisanda konuşabilseydi, o harikulade mi olurdu, o halde?” dedi Hannele kıskançlıkla.</p>
<p class="calibre1">“Harikulade olurdu demiyorum. Gerçek şu ki, konuşan bir sığırcığın alelade bir sığırcıktan çok daha harikulade olduğunu düşünürüz. Ben kendim öyle düşünmüyorum, ama çoğu insan öyle düşünüyor. Ve o bir tür sığırcık olurdu. Kendi lisanı ve kendi usulleri olurdu. Şimdiki durumda, zavallı şey, her zaman kendini düzenliyor, bir kafesin içinde çırpınıyor ve gevezelik ediyordu. Ve bizim kendi derilerimizin içinde olduğumuzu bilmediğimiz gibi, asla kafesin içinde olduğunu bilmiyordu.”</p>
<p class="calibre1">“Ama,” dedi Hannele, bir nebze istihzayla, “bütün bunları ... yalnızca kendini teselli etmek için ... uydurmadığını nereden biliyorsun?”</p>
<p class="calibre1">“Ah, bunları çok önceden düşündüm,” dedi adam. “Yine de,” diye atıldı kadın, “hepsini uydurmuş olabilirsin ... şey için ... hayatın için bir tür teselli olarak.”</p>
<p class="calibre1">“Evet, olabilirim.” dedi adam. “Fakat sanmıyorum. Gözlerinden anlardım. Hiç gözlerine dikkatettin mi? Ben sık sık gözlerini yakalardım. Ve o konuşuyor olurdu, tüm lisan dudaklarından köpürerek. Ve gözleri öyle berrak, parlak ve farklıydı ki. Bir şey dinleyen ve korkmak üzere olan bir çocuğunki gibi. Her zaman başka bir şey dinliyor ... ve bekliyordu. Sana söyleyeyim, aynen o İskoç şarkısındaki o peri gibiydi, bir ölümlüye aşık olan ve anayolun kenarında dehşet içinde oturup yağmur kuşlarını ve kervan çulluklarını duyarak onun gelmesini bekleyen. Ancak günümüzde kır yollarından motorlu kamyonlar geçiyor, zavallı şeye çarpıp bayıltıyorlar ve o, şuursuz bir halde dünyamıza taşınıyor; ayıldığı zaman bizim lisanımızı konuşmaya ve bizim davrandığımız gibi davranmaya çalışıyor, başka bir şey hatırlayamıyor ve böylece devam ediyor, ta ki bir gümbürtüyle kendi dünyasına geri düşünceye kadar.”</p>
<p class="calibre1">Hannele sessizdi ve adam da öyle.</p>
<p class="calibre1">“Onu seviyordun o halde?” dedi kadın nihayet.</p>
<p class="calibre1">“Evet. Ama şu şekilde. Çocukken bir kuş yakalamıştım, bir kara başlı yalı bülbülü ve onu bir kafese koymuştum. Ve o kuşu sevdim. Neden bilmiyorum, ama onu sevdim. O kuşu çok sevdim. Tüm katırtırnakları ve fundalar ve kayalar ve sarı katırtırnağı çiçeğinin sıcak kokusu ve ben çocukken sonu yokmuş gibi görünen gökyüzü, erkek çocukların olduğu gibi adeta deli olduğum her şey, kanat çırpan o küçük bülbüldeymiş gibi geliyordu bana! Ve başka ne yapacağını pek bilmezmiş gibi tohumunu gagalardı; ve etrafa bakar, şarkı söylemeye başlardı. Fakat birkaç gün sonra başını yana çevirdi ve öldü. Evet, öldü. Çocukken o bülbülden aldığım duyguyu bir daha asla duymadım ... onu görünceye kadar. Ve o zaman hepsini yeniden duydum. Hepsini yeniden duydum. Ve aynı duyguydu. Biliyordum, çok önceden biliyordum, ölecekti. Yine de kafesin içinde tohumunu gagalayacak ve etrafa bakacaktı. Ama sonunda ölecekti. Yalnız bu çok daha uzun sürecekti. Ama yalı bülbülü gibi kafeste ölecekti.”</p>
<p class="calibre1">“Ama kafesi çok seviyordu. Elbiselerini ve mücevherlerini çok seviyordu. Evini ve mobilyaları ve bu tür şeyleri tam bir çılgınlıkla sevmiş olmalı.”</p>
<p class="calibre1">“Seviyordu. Seviyordu, ama oyuncaklarını seven bir çocuk gibi. Ancak onun için büyük, harikulade oyuncaklardı onlar. A, evet, onlardan hiç ayrılmazdı. Asla eşyalarını unutmazdı... boncuklarını ve kürklerini ve mobilyalarını. Onlardan bir dakika uzaklaşamazdı. Ve zihninde her şey onlarla karışmıştı.”</p>
<p class="calibre1">“Korkunç!” dedi Hannele.</p>
<p class="calibre1">“Evet, korkunçtu.” diye cevap verdi adam. “Korkunç,” diye tekrarladı Hannele.</p>
<p class="calibre1">“Evet, tamamen. Tamamen! Ve giderek daha kötü oluyordu. Konuşma tarzı daha kötü oluyordu. Sanki dudaklarından köpürüyormuş gibi. Fakat gözleri asla parlaklığını kaybetmedi, asla o peri bakışını kaybetmedi. Ancak onlarda korku görürdüm. Her şeyden korku ... etrafına topladığı bütün o şeylerden bile. Aynen bülbülümün kafesinden dışarıya baktığı gibi ... öylesine parlak ve keskin bakışlarla, ama sanki onunla dışarısı arasındakinin yalnızca kafes olduğunu bilmiyormuşçasına. Engelin kendi içinde olduğunu zannediyordu. İçeri kapatılmanın kendi yaradılışının bir parçası olduğunu sanıyordu. Ve karım da bunu kendi yaradılışının bir parçası zannediyordu. Ve böylece ikisi de öldü.”</p>
<p class="calibre1">“Benim anlayamadığım,” dedi Hannele, “kafesinin dışında ne yapacağı. Bibloları ve mobilyaları ve konuşması dışında başka ne hayatı olabilirdi?”</p>
<p class="calibre1">“A, hiç. İnsanlar için dışarıda hayat yok.”</p>
<p class="calibre1">“Öyleyse hiçbir şey yok,” dedi Hannele.</p>
<p class="calibre1">“Bu doğru. Büyük ölçüde, hiçbir şey yok.”</p>
<p class="calibre1">“Teşekkür ederim,” dedi Hannele.</p>
<p class="calibre1">Uzun bir duraklama oldu.</p>
<p class="calibre1">“Ve belki ben suçluydum. Belki bir tür harekette bulunmam gerekirdi. Ama ne yapacağımı bilmiyordum. Hayatım için, ne yapacağımı bilmiyordum, onu mutlu etmeye çalışmaktan başka. Yeterince parası vardı ... ve benimle paylaşmasında bir sakınca görmüyordum. Her zaman bir bahçem vardı ... ve astronomi. Ayı seyretmek benim için muazzam bir avuntu oldu. Harikulade oldu. Kuşuma ya da ona baktığım gibi kafesin içine bakacağıma ... doğruca dışarı bakıyorum ... özgürlüğe ... özgürlüğe.”</p>
<p class="calibre1">“Aya, demek istiyorsun?” dedi Hannele.</p>
<p class="calibre1">“Evet, aya.”</p>
<p class="calibre1">“Ve senin özgürlüğün bu mu?”</p>
<p class="calibre1">“En büyük özgürlük duygusunu bulduğum yer o,” dedi erkek.</p>
<p class="calibre1">“Eh, ayı kıskanmayacağım,” dedi Hannele, bir süre sonra.</p>
<p class="calibre1">“Neden kıskanasın? Kıskanılacak bir şey değil.”</p>
<p class="calibre1">Biraz sonra, kadın adama iyi geceler diledi ve ondan ayrıldı.</p>
<p class="calibre1">Bu nazik zamanda, Yüzbaşı’nın emin olduğu başlıca şey, bir baltanın onu sevdiği insanlara bağlayan bağları ve damarları kesmiş, ve kendisinin tüm hayati insan ilişkilerinin kanayan uçlarıyla kalmış olduğuydu. Neden böyle olduğunu bilmiyordu. Fakat insan duygusal değişikliklerinin nedenlerini ve niçinlerini asla bilemez, tabii.</p>
<p class="calibre1">Yalnızca öyle olduğunu biliyordu. Onunla tanıdığı ve sevdiği bütün İnsanlar arasındaki duygusal akım kesilmişti ve şimdilik yalnızca bu bölünmenin farkındaydı. Onunla hemcinsleri arasında meydana gelen bölünmenin, şimdi onlarla arasında olan yarığın. Hiç kimsenin ya da hiçbir şeyin kabahati değildi bu. Ne kendini, ne de onları suçlaya-mıyordu. Vuku bulan şey uzun süredir hazırlık halindeydi. Şimdi aniden bu bölünme. Uzun, yavaş bir uzaklaşma olmuştu: ve şimdi bu ani, sessiz kopma.</p>
<p class="calibre1">Bunun başlıca sonucu, Hannele’yi bile görmek istememesiydi. Hatta onu düşünmek bile istemiyordu. Fakat herhangi bir başkasını görmek, herhangi bir başkasını düşünmek de İstemiyordu. Arkadaşlarından ve tanıdıklarından, onların ilgi ifadelerinden adeta bir tiksinme duygusuyla kaçınıyordu. Herhangi birisi onun hislerini paylaşmak istediği zaman, bu onda ani bir tiksinti uyandırıyordu. Hiçbir türden his veya duygu paylaşmak istemiyordu. Başka insanlar arasında dolaşıyor olsa da, esasen kendi başına olmak istiyordu.</p>
<p class="calibre1">Bu yüzden kendi işlerini yoluna koymak ve vazifeten çocuklarını görmek için İngiltere’ye gitti. Çocukları için dünyadaki en iyi şeyleri diliyordu ... kendisiyle herhangi bir duygusal ilişkiden başka her şeyi. Kızını derhal manastırdan almaya ve neşeli bir İngiliz okuluna vermeye karar verdi. Oğlu olduğu yerde iyiydi.</p>
<p class="calibre1">Yüzbaşı’nın şimdi ona bağımsızlığını vermek için yeterli bir geliri vardı, ama karısının evini devam ettirmeye yeterli değildi bu. Böylece evi ve içindeki çoğu şeyi satma-</p>
<p class="calibre1">ya hazırlandı. Ayrıca serbest olabildiği anda orduyu bırakmaya karar verdi. Ve istediği bir şeye rastlayana kadar bir süre dolaşmayı düşündü.</p>
<p class="calibre1">Böylece kış geçinceye kadar Almanya’ya dönmedi. Ordudan serbest kalmıştı. Akıntıya kapılmış yaşıyor, işlerini yoluna koyuyordu. Bunlar pek de önemli değildi. Ve bütün bu sürede, Hannele’ye bir kere bile yazmadı. İnsanların duygularını paylaşmakta ısrar etmelerinden duyduğu tiksintiyi atlatamıyordu. Onların duygularına ve faaliyetlerine tahammül edemiyordu. Diğer insanlar istedikleri bütün duygulara, hislere, iştiyaka ve hareketli faaliyetlere sahip olabilirlerdi. Hatta kendileri için böyle muhtelif heyecanlara sahip olmaları pek iyiydi. Fakat duygularını ona bulaştırmak veya onu faaliyetlerine karıştırmak için ona yaklaştıkları anda, içinde çaresiz bir tiksinti yükseliyor ve onlardan kaçıncaya kadar, fiziksel olarak bile, kendini hasta hissediyordu.</p>
<p class="calibre1">Bu bir aşık için uygun bir ruh hali değildi. Hannele’yi düşünemiyordu bile. Başka herhangi birini ise düşünmesi gerekmediğini hissediyordu. Karısı öldüğü için derin, çok derin bir şekilde müteşekkirdi. Artık merhamet sona ermişti; çünkü zavallı şey, uçan bir kuş gibi kurtulmuş ve kendi yoluna, boşluğa gitmişti.</p>
<p class="calibre1">Bununla birlikte, bir erkek kırk yaşında hayatını bitirmemiştir. Ancak, hayatının bir büyük safhasını bitirmiş olabilir.</p>
<p class="calibre1">Ve Alexander Hepburn yalnız yaşayacak bir adam değildi. Bütün dertlerimiz, der akıllı birisi, yalnız olamadığımız için başımıza gelir. Ve bu çok doğrudur. Hepimiz yalnız olabilmeliyiz, yoksa sadece birer kurban oluruz. Fakat yalnız olabildiğimiz zaman, yapılacak tek şeyin, bir başka ... hatta aynı İnsanla yeni bir ilişkiye başlamak olduğunu fark ederiz. İnsanların birer telgraf direği gibi hep ayrı ayrı dikili durması saçmalıktır.</p>
<p class="calibre1">Sevgili yüzbaşımız için de öyle. Bir telgraf direği gibi yalnızlığa doğru çırpınmıştı: bu da onun için kesinlikle gerekliydi. Fakat sonra yeni bir özlemle tomurcuklanmaya başladı ... ne için? Aşk için mi?</p>
<p class="calibre1">Bu, kendine İnce İnce sorup durduğu bir soruydu. Ve gerçekten, on sekiz ya da yirmi yaşındaki hoş genç kızlar onu çok cezbediyordu: öylesine taze, öylesine fevriydiler ki ve harikulade bir şeymiş gibi ona saygı gösteriyorlardı. Keşke yalnızca bir tanesi yerine, iki veya üç tanesiyle evlenebilseydi!</p>
<p class="calibre1">Aşk! Bir erkeğin belli bir emeli olmadığı zaman, aklı, bir iğnenin kutba döndüğü gibi, sürekli olarak oraya döner. O yorucu kelime: Aşk. Öyle çok anlama gelir ki. Karısı için beslemiş olduğu duygu anlamına geliyordu. Onu sevmişti. Fakat böyle bir aşkı tekrar yaşamak zorunda kalma düşüncesi onu ürpertiyordu. Orada burada rastladığı çok hoş genç şeyler: bütün kalplerini vermeye hazır, taze, fevri kızlar için beslediği duygu anlamına da geliyordu. Ah, evet, onların yarım düzinesine aşık olabilirdi. Fakat olmamasının daha iyi olacağını biliyordu.</p>
<p class="calibre1">Nihayet Hannele’ye yazdı ve cevap alamadı. Sonra Mitchka’ya yazdı ve yine cevap alamadı. Böylece bilgi İstemek için yazdı ... ve hiçbir bilgi alamadı, iki kadının Münih’e gitmiş olduğundan başka.</p>
<p class="calibre1">Şimdilik işi o kadarla bıraktı. Onun için, Hannele tam olarak toz pembe bir aşkı temsil etmiyordu. Daha ziyade zorlu bir kaderi. Ona tapmıyordu. Onun için bir nebze tapınma duymuyordu. Gerçek şu ki, kadın cinsinin bütün güzellikleri ve erdemleri, Hint Adaları’ndaki bütün altınla birleşse, onu artık tapınma işine özendirmezdi. Bir defa dizlerinin üzerine çökmüş, kekeleyerek, taptığı kişiyi mutlu etmeye çalışacağına ant içmişti. Ve artık ... bir daha asla... Asla.</p>
<p class="calibre1">Bu defa onu cezbeden şey, kendisine tapınılmasıydı. O taze genç şeylerden birisi ona bir Tanrı’ymış gibi tapardı. Ve bu düşüncede çok çekici bir şey vardı. Çok ...çok çekici. Kendi evinizde her şeye gücü yeten Tanrı olmak, güzel, genç bir şeyin size tapması, ve sizin bir Gloria gibi parlak ihtişam ışınları yaymanız. Buna kim özenmezdi: kırk yaşında? Ve bu yüzden oyalanıyordu.</p>
<p class="calibre1">Fakat sonunda aniden trenle Münih’e gitti. Ve oraya vardığı zaman, kenti son derece rahatsız, Bavyeralıları kaba ve aksi buldu ve kayıp dişilerden, Cafe Stephanie’de bile, hiçbir iz bulamadı. Etrafta dolaştı durdu.</p>
<p class="calibre1">Ve sonra bir gün, ah yarabbi, bebeğini bir mağazanın vitrininde gördü: küçük bir sanat mağazasının. Büyülenmiş gibi durdu ve bakakaldı.</p>
<p class="calibre1">“Doğrusu, bu şeytanca bir şey,” dedi. “Kendini bir mağaza vitrininde görmek!”</p>
<p class="calibre1">Öyle tiksinmişti ki, mağazaya girmedi.</p>
<p class="calibre1">Sonra, bir hafta boyunca her gün, o küçük sokakta yürüdü ve mağaza vitrininde kendisine baktı. Evet, bir eli cebinde, orada duruyordu. Ve bebeğin de bir eli cebindeydi. Kasketi kaşlarının üzerine iyice indirilmiş, orada duruyordu. Ve bebeğin de kasketi kaşlarının üzerine iyice indirilmişti. Fakat, Tanrı’ya şükür, kendi kasketi artık sivil yünlü kumaştandı. Ama başını biraz ileriye uzatmış sabit koyu renkli gözlerle bakarak orada duruyordu. Ve küçük kendisi, o sefil bebek de başını biraz ileriye uzatmış, sabit koyu renkli gözlerle bakarak orada duruyordu. Öyle gerçek bir küçük adamdı ki, onu adeta sersemletiyordu. Onu ne kadar sık görürse, o kadar çok sersemletiyordu. Ve ondan o kadar çok nefret ediyordu. Ancak bebek onu büyülüyordu ve adam yine bakmaya geliyordu.</p>
<p class="calibre1">Ve o hep oradaydı. Ufak tefek süs eşyaları ve biblolar arasında, bir eli cebinde ve yapacak hiçbir şeyi olmadan orada tembel tembel duran, yalnız, küçük bir birey. Zavallı şeytan, dünyaya öylesine aykırı bir şekilde oturtulmuştu ki. Ama yine de erkekliğinden hiçbir şey kaybetmemişti.</p>
<p class="calibre1">Bütün umutsuzluğuna rağmen, erkeksi küçük bir şeytan. Fakat öylesine bir soyutlanma, ya da ait olmama hali. Ama ekose pantolonuyla gergin ve erkeksi. Ve ne tuhaf bir durum! ... sağında birkaç eski çömlek ve solunda sıkıcı bir pirinç mürekkep tablasıyla, küçük bir Japon lake dolaba dayanmış, tembel tembel duruyordu; bu arada, fonun her tarafından pek de güzel olmayan file dantel parçaları sarkıyordu. Zavallı küçük şeytan: kasti bir hiciv gibiydi.</p>
<p class="calibre1">Ve sonra bir gün kayboldu. Dolap ve file dantel ve sıkıcı mürekkep tablası oradaydı: ama küçük beyefendi yoktu. Yüzbaşı derhal mağazaya girdi.</p>
<p class="calibre1">“O bebeği sattınız mı? ... o meçhul askeri?” diye ekledi, ne dediğini pek bilmeden.</p>
<p class="calibre1">Bebek satılmıştı.</p>
<p class="calibre1">“Kimin aldığını biliyor musunuz?”</p>
<p class="calibre1">Kız çok soğuk bir şekilde ona baktı; bilmiyordu.</p>
<p class="calibre1">“Bir zamanlar onu yapan hanımefendiyi tanırdım. Doğrusu, o bebek bendim,” dedi.</p>
<p class="calibre1">Kız şimdi ona ani bir ilgiyle baktı.</p>
<p class="calibre1">“Bana benzediğini düşünmüyor musunuz?” dedi.</p>
<p class="calibre1">“Belki” ... kız gülümsemeye başladı.</p>
<p class="calibre1">“O bendim. Ve onu yapan hanımefendi bir arkadaşımdı. Adını biliyor musunuz?”</p>
<p class="calibre1">“Evet.”</p>
<p class="calibre1">“Grafin zu Rassentlow,” diye haykırdı adam, gözleri parlayarak.</p>
<p class="calibre1">“A, evet. Ama onun bebekleri ünlüdür.”</p>
<p class="calibre1">“Nerede olduğunu biliyor musunuz? Münih’te mi?”</p>
<p class="calibre1">“Onu bilmiyorum.”</p>
<p class="calibre1">“Öğrenebilir misiniz?”</p>
<p class="calibre1">“Bilmiyorum. Sorabilirim.”</p>
<p class="calibre1">“Veya Barones von Prielau-Carolath.”</p>
<p class="calibre1">“Barones öldü.”</p>
<p class="calibre1">“Öldü mü?”</p>
<p class="calibre1">“<sup class="calibre5">S</sup>alzburg’da bir ayaklanmada vuruldu. Bir aşığı diyorlar -”</p>
<p class="calibre1">“Nereden biliyorsunuz?”</p>
<p class="calibre1">“Gazetelerden.”</p>
<p class="calibre1">“Ölmüş! Bu mümkün mü? Zavallı Hannele.”</p>
<p class="calibre1">Bir duraklama oldu.</p>
<p class="calibre1">“Peki,” dedi, “adresi soruşturabilirseniz ... tekrar uğrarım.</p>
<p class="calibre1">Sonra kapıdan geri döndü.</p>
<p class="calibre1">“Bu arada, bebeği kaça sattığınızı söyleyebilir misi-mz?”</p>
<p class="calibre1">Kız tereddüt etti. Meslek ayrıntılarını ifşa etmeye hiç de meraklı değildi. Fakat nihayet isteksizce cevap verdi. “Beş yüz mark.”</p>
<p class="calibre1">“Ne ucuz,” dedi erkek “İyi günler. Öyleyse tekrar uğrayacağım.”</p>
<p class="calibre1">Sonra yine bir iz buldu. <span class="calibre2">Müenchener Neue Zeitungun </span>dedikodu sütununda: Atölye yorumlarının altındaydı. “Theodor Worpswede’in son resmi, bir bebek, cam bir kavanozda iki ayçiçeği ve tost üzerinde bir yumurtadan ibaret eğlenceli bir grubu içeren bir natürmort. Üç cisim arasındaki tezat son derece oyalayıcı ve öğretici ve bu belki de Worpswede’in en ilginç yapıtlarından biri. Bu arada, bebek, verimli Kontes Hannele’mizin eserlerinden biri. Canlı Gal-li’nin bacaklarına sıkıca yapışarak itibarlı Jül Sezar’ı ve askerlerini öylesine dehşete düşüren o ünlü ekose pantolonlardan giymiş bir İngiliz, daha doğrusu İskoç subayının tasviri. Tabii, biz artık dehşete düşmüyoruz, fakat sevgili Kontes’imizin yaratıcı dehasına hayranlık duyuyoruz. Bebek bir başyapıt ve Theodor Worpswede’in natürmortunda bir başka başyapıt doğurmuş. Bu arada, Kontes zu Ras-sentlow’un nişanı hakkında bir söylenti duyduk. Anlaşılan şanslı adam, Tirol’deki o en güzel sayfiye Kaprun’dan Herr Regierungsrat von Poldi -”</p>
<p class="calibre1">Yüzbaşı natürmortu satın aldı. Kendisinin, yumurta ve ayçiçekleriyle beraber bu yeni tasviri biraz korkutucuydu. Böylece resmiyle birlikte Avusturya’ya, Kaprun’a gitmeye hazırlandı, berbat şeyi Almanya’dan çıkarmak için savaştı ve Avusturya’ya sokmak için yine savaştı. Yorgun ve müthiş öfkeli bir halde Salzburg’a vardı; hiçbir şeyde güzellik görmüyordu. Ertesi gün Kaprun’daydı.</p>
<p class="calibre1">Burası savaştan önce kibar ve şık bir sayfiyeydi: Alp-lerin ortasında güzel, küçük bir göl, su kıyısında eski bir Tirol kasabası, karşıda yükselen yeşil yamaçlar ve daha ötede bir buzul. Hâlâ kalabalık ve hâlâ kibardı. Ama ne yazık, kırık, iflas etmiş, çaresiz bir kibarlık; ve neredeyse boş mağazalar vardı.</p>
<p class="calibre1">Yüzbaşı biraz sersemlemiş gibiydi. Kendisini zengin, yanlış türden Yahudilerle dolu bir otelde buldu ve bundan sonra olacakları merak etti. Yer güzeldi, ama yaşam değildi.</p>
<p class="calibre1">Sonradan görme.</p>
<p class="calibre1">Herr Regierungsrat ilk bakışta etkileyici değildi. Ellisine yaklaşıyordu ve onun sınıfından ve ırkından birçok erkek gibi, şişmanlamış ve biraz gevşemişti. Ayrıca o korkunç, altı bol ceketlerden giyiyordu, bizim bol etekli redingotlarımızın bir çeşit zavallı akrabası: en iyi şekilde bir aile ceketi olarak tarif edilebilir bu. Ceket yürürken etrafında sallanıyordu ve adam ilk bakışta aşağı orta sınıf gibi görünüyordu.</p>
<p class="calibre1">Ama değildi. çökmüş Avusturya’da bir görevli olarak, cumhuriyetçiydi tabii. Ama yaradılış olarak bir monarşist, hayır, bir emperyalistti, her gerçek Avusturyalı gibi. Ve o gerçek bir Avusturyalıydı. Ve bu sıfatla, göründüğünden çok daha hassas ve inceydi. Ve insan ona alıştıkça, ince burnu ve biraz acı, büzülmüş ağzı ve şişmanca yüzü, son Roma İmparatorlarından bazılarının büstlerini andırmaya başlıyordu. Ve insan onunla beraber oldukça, yavaş yavaş tüm o şişkin burjuva görüntüsünden bir çeşit <span class="calibre2">grand geste</span> geldiğini fark ediyordu. Elinde değildi. Ruhunda geniş ve kaygısız bir şeyler vardı: büyük, biraz iddialı ve görgüsüz görünen, fakat aslında hiç de görgüsüz olmayan, yalnızca biraz buruk ve çevresine karşı oldukça ilgisiz olan bir şeyler. İlk bakışta öyle sıradan ve <span class="calibre2">parvenu'</span> görünüyordu ki. Ama sonra insan, onun büyük, eski bir imparatorluğun, bir tür Epikürcülük içine düşmüş ve biraz buruk bir mensubu olduğunu kavramak zorunda kalıyordu. Hiçbir küçüklük, hiçbir bayağılık ve hiçbir gerçek kabalık yoktu onda. Ama büyük bir konuşmacıydı ve dinleyicilerine karşı acımasızdı.</p>
<p class="calibre1">Hannele’yi cezbeden onun konuşmasıydı. Akşam yemeği görünür görünmez başlıyor ve devam ediyor, şarap sürahisini ve kadehi beraberinde villanın gölün üzerindeki balkonuna taşıyarak, geceyarısına kadar devam ediyordu. Yaz gecesi durgun ve ılıktı: göl derin ve dolgun uzanıyor; ve eski kasaba karşıda ışıldıyordu. Karşı tarafta, gecenin içinde gizli olan muazzam buzul tepelerinden, havada hafif</p>
<p class="calibre1">Görkemli tavır.</p>
<p class="calibre1">bir kar kokusu vardı. Bazen fenerli bir saıiıl .ı l l uı j;ıi,u 1111 gırdatıyordu. Terastan sarkan filbahar çiçekleri, v.ıpı .ıld.ıı gibi, tamamen siyahtı.</p>
<p class="calibre1">Orada, Tirol’ün tam kalbinde, her şey öyle gıi/cldi kı. Oteller ışıklarla parıldıyordu: elektrik ışığı hâlâ ucıı/d ıı. Gecede bir doluluk ve güzellik var gibiydi. Ama yine de lıir sebeple her şey çok korkunç ve harap ediciydi: yaşam ruh u hep kıvranıyor, kanıyor gibiydi.</p>
<p class="calibre1">Ve Herr Ragierungsrat çok yönlü bir Avusturyalının nükteli konuşkanlığıyla sürekli konuşuyordu. Gerçekten çok nükteli, çok insancıldı ve onda İmparatorluğun gerçek bir Romalısını hatırlatan bir nebze keskin istihza vardı. O ince stoacılık, o duygusal olmayan Epikürcülük, o tür pervasız umutsuzluk, kadınları büyülüyordu, tabii. Ve özellikle Hannele’yi. Adam sürekli konuşuyordu ... önemli bir memuriyete sahip olduğu ve yöneten sınıftan birisi olduğu savaş öncesindeki işleri hakkında ... sonra savaş hakkında -sonra şimdiki zamanın umutsuzluğu hakkında: ve hepsinde, kendine gülen bir kayıtsızlıktan ve umutsuzluktan kaynaklanan bir büyüklük, bir kaygısızlık var gibiydi. Gerçek, eski Avusturya Hannele’yi her zaman büyülemişti. Nükteli, buruk ve kayıtsız Herr Regierungsrat’ta temsil edilmiş haliyle, onu kendinden geçiriyordu.</p>
<p class="calibre1">Ve tabii, adam içgüdüsel olarak ona dönüyor, hızlı, aralıksız tarzıyla konuşuyordu, bir kahkaha ve içmek için bir duraklama ve yeni bir başlangıçla. Kadın onun Avusturyalı konuşma tarzının sesini seviyordu: canlı kaygısızlığını, doğruluk standartlarına karşı keskin kayıtsızlığını. Ah, evet, işte burada <span class="calibre2">grand geste</span> hâlâ mevcuttu.</p>
<p class="calibre1">Büyük göğsünü kadına doğru çeviriyor ve şişman, biçimli eliyle hızlı bir hareket yapıyor, ortaya bir başka karmaşık, kaba görünümlü öykü atıyor, ağzını büzüyor ve yine bardağını boşaltıyordu. Sonra yarı unutulmuş purosuna bakıyor ve yeniden başlıyordu.</p>
<p class="calibre1">Onda adeta çocuksu ve fevri bir şeyler vardı: kadına dönüşü ve büyük göğsünü tuhaf bir şekilde ona açıyor gibi oluşu. Ve yine, orada, sandalyesinde dizlerini açmış otururken, adeta ebedi görünüyordu. Sanki bir daha asla kalkmayacak, ebediyen oturacak ve konuşacaktı. Sanki oturmak amacı dışında bacakları yok gibiydi. Sanki ayakta durmak ve yürümek onun için doğal olmazmış gibi.</p>
<p class="calibre1">Yine de nihayet kalkıyor ve Fransa ya da Almanya’nın asla edinmediği görkemli bir hareketle kadının elini öpüyordu: kaygısızlık, diğer insanların standartlarına karşı derin bir kayıtsızlık ve sonra eğilip onun elini öperken öylesine ani bir durgunluk. Kadın kendini sürgünde bir kraliçe gibi hissediyordu, tabii.</p>
<p class="calibre1">Ve belki kendini sürgünde bir kraliçe gibi hissetmek, <span class="calibre2">in situ</span>bir kraliçe gibi hissetmekten daha tehlikelidir. Kadın ona âşık oldu, iki çocuklu, elli yaşındaki bu iri, şişman, gevşek dula. Onun, Avusturya dışında hiçbir değeri olmayan bir miktar Avusturya parasından başka hiç parası yoktu. Almanya’ya bile gidemiyordu. Orada, Tirol’ün ortasındaki bu çukurda çakılıp kalmıştı.</p>
<p class="calibre1">Fakat çöküş dönemindeki eski bir Romalı olarak, hâlâ bir emeli vardı. Seneden seneye ve hiç gürültü yapmadan kendi bölgesinin: Chiemgau ve Pinzgau’nun çok ayrıntılı ve eksiksiz bir tarihi için gerekli malzemeyi toplamıştı. Hannele, onun bu konudaki bilgi sermayesinin tükenmez olduğunu fark etti ve zekâsı öyle ince, öyle insancıldı ve kavrama gücü öyle geniş görünüyordu ki, ona adeta saygı duydu. O bu tarihi yazmak istiyordu. Ve kadın ona yardım etmek İstiyordu.</p>
<p class="calibre1">Çünkü işler böyleyken onu asla yazmazdı, tabii. O Regierungsrat’tı, yani kentinin ve yakın çevresinin küçük yerel yöneticisiydi. Amthaus eski, muazzam bir binaydı ve orada yüksek topuklu genç hanımefendiler kâğıt yığınları arasında Tirol kostümlü, çıplak dizli genç beyefendilerle flört ediyorlar ve ara sıra hoş, ilginç bir tavır almak ve bir iki kelime yazmak için ayrılıyorlar, sonra biraz daha ilginç eğlence için telaşla bir araya geliyorlardı. Aşk maceraların" asıl yerinde dan başka bir şeye uygun olmayan bir yaştaki güzel yapılı, yakışıklı birçok genç insanın bu dairenin idari işlerini yürütmesi olağanüstü bir şeydi. Ve Herr Regierungsrat, geniş ceketi kanat gibi uçuşup kâğıtları titreterek, şaraptan biraz kızarmış eski Romalı yüzü buruk bakışıyla gülümseyerek, büyük, eski odadan bir içeri bir dışarı süzülüyordu. Ve tabii, Macaristan sınırı istila ediyor da olsa, Viyana’da kolera salgını da olsa, ilk sözü bir nükte oluyordu.</p>
<p class="calibre1">Bacaklarının üzerinde olduğu zaman çevik, canlı bir şekilde yürüyor ve ceketinin etekleri hep uçuşuyordu. Böy-lece, birkaç adımda bir birisine selam vererek ve sırıtarak, ama yine de belli bir mağrur ihtiyatla, kentin içinde dalgalanıyordu. A, evet, onda insanların ona güvenmesini sağlayan belli bir keskin kibir vardı. Ve lehçeyi öyle canlı bir şekilde konuşuyordu ki.</p>
<p class="calibre1">Hannele onunla evlenmek istediğini hissediyordu. Ona yakın olmak istiyordu. Onun tarihini yazmasını istiyordu. Onun kendisini sürgünde bir kraliçe gibi hissettirmesini istiyordu. Hiç kimse elini tam olarak onun öptüğü gibi öpmemişti: o ani durgunluk ve tuhaf, mert kendini bı-rakışla. Kadına kendini nasıl da bırakıyordu! ... dehşetli ... harikulade ... belki biraz da korkunç bir şekilde. Geç evlendiği karısı, yedi yıllık evlilikten sonra ölmüştü. Hannele bunu da anlayabiliyordu. Biri ya da diğeri ölmeliydi.</p>
<p class="calibre1">Hannele nişanlandı. Fakat bir şey onun evlilikten önce tereddüt etmesine neden oluyordu. Avusturya’da olmak, kısa bir süre sonra mutlaka batacak olan, kazaya uğramış bir gemide olmak gibiydi. Ve Herr Regierungsrat ile evlenmek, mahkûm edilmiş o geminin mahkûm edilmiş kaptanıyla evlenmek gibiydi. Kader duygusu cazibenin bir parçasıydı.</p>
<p class="calibre1">Ama yine de tereddüt ediyordu. Yaz haftaları geçti. Yabancılar sel gibi akarak kenti doldurdular ve çekirgeler gibi yiyecekleri tükettiler. İnsanlar artık kâğıt parayı saymıyor, kiloyla tartıyorlardı. Köylüler onu un ambarının bir köşesinde biriktiriyor ve fareler gelip kemiriyordu. Hiç kimse bundan sonraki yiyeceğin nereden geleceğini bilmiyordu: yine de hep geliyordu. Ve göl yüzenlerle kaynıyordu. Yüzbaşı geldiği zaman, bütün gün boyunca yüzen iri yarı, güçlü insan kalabalıklarına, muhteşem sarışın erkek ve kadın tenlerine şaşkınlıkla baktı. Tevekkeli değil, eski Romalılar vahşi Almanların büyük sarışın vücutları karşısında hayretler içinde kalmışlardı.</p>
<p class="calibre1">Doğrusu, hayat bir çılgınlık gibiydi. Oteller günde bin beş yüz kron alıyordu: yaşlı ve genç kadınlar, köylü kıyafetiyle, çiçekli koton elbiseler ve gösterişli, pahalı ipek önlüklerle dolaşıyorlardı: Adamlar, çıplak dizler ve küçük kısa ceketlerle, Tirol kıyafeti giyiyorlardı. Ve erkekler için doğru şey, deri şortun ve mavi keten ceketin mümkün olduğu kadar eski olmasıydı. Eğer deri şortunuzun arkasında bir delik varsa, bu daha da iyiydi.</p>
<p class="calibre1">Her şey öylesine fizikseldi ki. Öyle muhteşem çıplak kol ve bacaklar ve çıplak vücutlar ve sokaklarda, otellerde, her yerde, kadınların çıplak, beyaz kolları ve erkeklerin çıplak, esmer, güçlü dizleri ve butları. Her yerde ten duygusu ve tenin sonsuz sızısı. Ayakta durarak tek bir eğri kürekle ve yavaş, ağır bir gondolcu hareketiyle gölün karşısına doğru kürek çeken köylülerde bile, fiziksel özlemin aynı sonsuz sızısı vardı.</p>
<p class="calibre1">Alexander Hannele’ye rastladığı zaman ağustostu. Çiçekli bir güneş şemsiyesinin altında yüıiiyordu; küçük kırmızı güllü ve kırmızı ipek önlüklü mavi koton bir elbise giymişti. Şapkası yoktu, kolları çıplak ve yumuşaktı ve kısa elbisesinin altında beyaz çorapları vardı. Yeni bir nükteyle gülen iri ve çevik Herr Regierungsrat, yanındaydı.</p>
<p class="calibre1">Alexander, hafif bir yazlık takım ve Panama şapkayla, cebine yirmi bin kron sokarak bankadan çıkıyordu. Kadının Amtsgericht’ten, yanında Herr Regierungsrat ile güneş ışığıyla dolu bir alandan karşıya doğru geldiğini gördü. Kadın gülüyordu ve onu fark etmedi.</p>
<p class="calibre1">Adam şapkasını çıkarıp onu selamlayıncaya kadar fark etmedi. Sonra gördüğü şey, siyah, düzgün, parlayan bir baştı ve kadın sarardı. Adamın siyah, düzgün, sıkı başını görünce bütün mavi Avusturya günü gözlerinin önünde büzülür gibi oldu.</p>
<p class="calibre1">“Nasılsınız, Kontes! Sizinle karşılaşacağımı umuyordum.”</p>
<p class="calibre1">Kadın yine onun yavaş, hüzünle çınlayan, dalgalanan sesini duydu ve elini şemsiyenin sapıyla birlikte göğsüne bastırdı. Onu unutmuştu ... garip, yavaş sesini unutmuştu. Ve şimdi gecenin sessizliğinde duyulan bir ses gibiydi. Ah, dünyanın aniden gözlerinin önünde yarılıp, içindeki bu karanlığı göstermesi ne kadar zordu. Onun gelmemiş olmasını İsterdi.</p>
<p class="calibre1">Onu, sert ve soğuk duran Herr Regierungsrat’a takdim etti. Yüzbaşının nerede kaldığını sordu. Ve sonra, başka ne diyeceğini bilemediği için:</p>
<p class="calibre1">“Çaya gelmez misiniz?” dedi.</p>
<p class="calibre1">Gölün karşısında bir villada kalıyordu. Evet, adam çaya gelecekti.</p>
<p class="calibre1">Gitti de. Bir sandal ve onu karşıya geçirecek bir adam kiraladı. Uzak değildi. Villa orada duruyordu, üst üste dizili kahverengi balkonları, her tarafta ışıldayan parlak kır-</p>
<p class="calibre1">mızı ve beyaz sardunyaları, bir köşede kümelenmiş filbahar ağaçlarıyla. Bütün yeşil panjurlar açıktı: ama etrafta hiç kimse yoktu. Suyun kenarındaki küçük bahçede, arkadaki koyu yeşil ağaçlarla çevrelenmiş gül ağaçları uzun ve ince görünüyordu. Sandalyeler ve bahçe koltuklarıyla beyaz bir masa, büyük bir söğüt ağacının gölgesinde duruyor ve hemen arkada minderli bir hamak sallanıyordu. Fakat görünürde kimse yoktu. Bahçenin önünde küçük bir iskele ve yanında oldukça büyük bir kayıkhane vardı.</p>
<p class="calibre1">Yüzbaşı kayıkhanenin villaya ait olduğundan emin değildi. Suyun yüzeyinden bağırışmalar, gülüşmeler geliyor, birileri yüzüyordu. Başında küçük kırmızı bir kep ve ince, genç, kalçalarında ufak kırmızı bir mayo olan uzun boylu, çıplak bir genç kayıkhanenin basamaklarında durmuş, yakında yüzen üç kadına sesleniyordu. Beyaz kepli, koyu renk saçlı kadın basamaklara doğru yüzdü ve çocuğu bileğinden yakaladı. Çocuk bağırdı, güldü, itiraz etti, ayağıyla kadının göğsünü dürttü.</p>
<p class="calibre1"><span class="calibre2">“Nein, nein, Hardu!”</span> diye bağırdı kadın, çocuk onu ayak parmağıyla gıdıkladıkça. <span class="calibre2">“Hardu! Hardu! Hör'auf!</span>... Yeter!” ... ve gürültüyle tekrar suya düştü. Genç adam sesi yeni değişen bir delikanlının yüksek sesli, derin gülüşüyle güldü.</p>
<p class="calibre1"><span class="calibre2">“Was macht er dann?”</span> diye bağırdı bir ses sulardan. “Ne yapıyor?” Süratle yüzen, büyük, koyu renkli gözleri suyun yüzeyinden eğlenceyle bakan koyu tenli bir kızdı bu.</p>
<p class="calibre1"><span class="calibre2">“]etzt Hardu hör'auf. Nein. ]etzt ruhigl</span> Yeter artık! Sessiz ol artık.” Ve koyu tenli kadın güneşe, kayıkhanenin soluk, kaba tahta basamaklarına tırmanıyor, su, koyu mavi mayosunda, yumuşak kalıplı sırtında ve belinde parlıyordu; bu arada çocuk ayağını uzatmış, onu suya geri itmeye çalışıyordu. Fakat kadın yukarı tırmandı ve hafifçe soluyarak güneşte, basamaklarda oturdu. Olgun, güzel vücudu ve biçimli, güçlü kadın bacaklarıyla, koyu tenli ve çekici görünüyordu.</p>
<p class="calibre1">Bahçede tepsisiyle siyah-beyaz kıyafetli bir hizmetçi belirdi.</p>
<p class="calibre1"><span class="calibre2">“Kaffee, gnadige Frau\"</span></p>
<p class="calibre1">Ses suyun üzerinden açık seçik geliyordu.</p>
<p class="calibre1"><span class="calibre2">“Hannele! Hannele! Kaffee!”</span> diye seslendi kayıkhanenin basamaklarındaki kadın.</p>
<p class="calibre1"><span class="calibre2">“Tante Hannele! Kaffee!”</span> diye seslendi koyu renk gözlü kız, suyun içinde dönüp, sonra eve doğru yüzerek.</p>
<p class="calibre1"><span class="calibre2">“Kaffee! Kaffee!”</span> diye gürledi genç adam hevesle.</p>
<p class="calibre1"><span class="calibre2">“Ja -al</span> leh <span class="calibre2">kom-mm,"</span> diye şakıdı Hannele’nin sesi sudan.</p>
<p class="calibre1">Saçları ipek bir eşarpla bağlanmış olan koyu renk gözlü kız basamaklara ulaşmıştı ve sıkı siyah mayosuyla ince, genç bir balık gibi dışarı tırmanıyordu. Üçü basamaklarda kümelenmiş duruyorlardı; daha yaşlı olan kadının bir kolu gencin çıplak omuzlarında ve diğer kolu kızın omuzların-daydı. Ve hepsi koro halinde şakıdılar:</p>
<p class="calibre1">“Hannele! Hannele! Hannele! <span class="calibre2">Wir warten auf dich."</span></p>
<p class="calibre1">Kayıkçı kürek çekmeyi bırakmıştı ve sandal yavaşça yanaşıyordu. Davetsiz misafirden dolayı aile sessizleşti. Çekici görünüşlü kadın döndü ve ona yakışan koyu mavi bornozunu aldı. Onu sanki bir opera peleriniymiş gibi omuzlarına savurdu. Genç adam sandala baktı.</p>
<p class="calibre1">Yüzbaşı Hannele’yi seyrediyordu. Kadın ipek gibi, kahverengimsi saçlarına beyaz bir eşarp bağlamış, eve doğru yüzüyordu. Adam onun beyaz omuzlarını ve altta, berrak suda sallanan beyaz bacaklarını gördü. Sandalın etrafında ansızın balıklar sıçramaya başladı.</p>
<p class="calibre1">Ötede, basamaklardaki üç kişi davetsiz sandalı hınçla seyrederek sessiz duruyorlardı. Kayıkçı başını çevirdi ve onları seyretti. Yüzü onlara dönük olan Yüzbaşı, Hannele’yi seyrediyordu. Kadın yavaşça ve kolaylıkla yüzerek geldi, basamakların parmaklığını yakaladı ve ileri doğru eğilerek, yavaşça sudan dışarı tırmandı. Bacakları iri ve parlak beyazdı ve zengin görünüyordu, arkasındaki mavi damarlarla zengin, beyaz butlar ve kavisli kalçalarının dolu, zengin yumuşaklığı.</p>
<p class="calibre1"><span class="calibre2">“Ach! Schön! ’S war shön! Das Wasser ist gut,"</span> diye duyuldu sesi, nefesini alırken yarı şakıyarak. “Çok güzeldi.” <span class="calibre2">“Heiss,"</span> dedi yukarıdaki kadın. <span class="calibre2">“Zu warm. Too warm."</span></p>
<p class="calibre1">Genç adam Hannele’ye yol açtı; kadın basamakların tepesinde etrafına bakınarak, biraz soluyarak ve ellerini başındaki eşarbın düğümüne götürerek doğruldu. Bacakları muhteşem ve beyazdı.</p>
<p class="calibre1"><span class="calibre2">“Kuck de Leut, die da bleiben,"</span> dedi mavi bornozlu kadın, alçak bir sesle. “Orada duran insanlara bak.”</p>
<p class="calibre1">“fa!” dedi Hannele kayıtsızca. Sonra baktı. Adeta korkuyla irkildi, kaçmak istercesine öbür tarafa baktı, tekrar geri baktı ve şapkasını çıkaran Yüzbaşı’nın gözleriyle karşılaştı.</p>
<p class="calibre1">Yüksek, korkmuş bir sesle haykırdı:</p>
<p class="calibre1">“Ah, ama ... yarın sanıyordum!”</p>
<p class="calibre1">“Hayır ... bugün,” diye geldi Yüzbaşı'nın sakin sesi suyun üzerinden.</p>
<p class="calibre1">“Bugün! Emin misin?” diye bağırdı kadın, sandala seslenerek.</p>
<p class="calibre1">“Tamamen eminim. Ama istersen yarın yaparız,” dedi adam.</p>
<p class="calibre1">“Bugün! Bugün!” diye tekrarladı kadın şaşkınlıkla. “Hayır! Bir dakika bekle.” Ve koşarak kayıkhaneye girdi.</p>
<p class="calibre1"><span class="calibre2">“Was ist es?"</span> diye sordu koyu tenli kadın, onu takip ederek. “Nedir?”</p>
<p class="calibre1">“Bir arkadaş ... bir ziyaretçi ... Yüzbaşı Hepburn,” diye geldi Hannele’nin sesi.</p>
<p class="calibre1">Kayıkçı şimdi yavaşça iskeleye doğru kürek çekti. Koyu tenli kadın, bir opera pelerini gibi mavi bornozuna sarınmış, gururla ve kayıtsızca bahçenin arkasından yürüdü ve basamaklardan verandaya çıktı. Hannele, ayaklarına bol gelen terliklerini şıpırdatarak, eski, sarı bir bornoza sarınmış bir halde iskeleye geldi ve el sıkıştı.</p>
<p class="calibre1">“Çok özür dilerim. Çok aptalca davrandım. Yarın olduğuna emindim,” dedi.</p>
<p class="calibre1">“Hayır, bugündü. Fakat senin hatırın için yarın olmasını dilerdim,” diye cevap verdi adam.</p>
<p class="calibre1">“Hayır. Hayır. Önemi yok. Bir dakika beklemenin bir sakıncası yok, değil mi? Böyle aptal olduğum için bana kız-mamalısın.”</p>
<p class="calibre1">Böylece, topuksuz terlikler çıplak topuklarına çarparak gitti. Sonra büyük gözlü, esmer kız gizlice eve girdi ve sonra da soğukkanlılıkla giden çıplak genç. Güzel, yakışıklı bir erkek olacaktı ve bunu biliyordu.</p>
<p class="calibre1">Hepburn ve Hannele, gökte soğuk soğuk sırıtarak orada, hep görünürde duran buzula küçük bir gezi yapacaklardı. Hava çok sıcaktı, ama o sabah gökte hafif bulutlar vardı. Yüzbaşı şafaktan hemen sonra gölün karşı tarafına kürek çekmişti. Hannele küçük tekneye bindi ve kasabaya geri döndüler. Suyu kırıştıran bir rüzgar vardı, öyle ki sandal hopluyor ve çatırdıyordu. Kıvrımlı dağların arasında, bir girintideki buzul, soğuk ve öfkeli görünüyordu. Fakat gökte sabah çok hoştu ve gölün başındaki alçak araziden, ikinci ot hasadının hafif kokusunu taşıyan çok tatlı bir esinti geliyordu. Ötede, bir dağ duvarı gibi çıplak gri kayalar, hafif, ince kar parçalarıyla saf kayalar duruyordu. Bir önceki gün gölün üzerine yağmur yağmıştı. Güneş Bre-itsteinhorn’un arkasından belirecekti; bulutları mavi ışık ve sarı parlaklık içinde yüzen gök yine güzel ve neşeliydi. Fakat Pinzgau Vadisi’nden karanlık bulutlar fışkırıyor gibiydi. Ve gölün karşısında, her şey gölgeliydi ve su artık sabah göğünü yansıtmıyordu.</p>
<p class="calibre1">O gün bir bayram günüydü; tatildi. Daha şimdiden, bu erken saatte, dağlardan üç genç adam Badeanstalt’ın basamaklarının yakınında yüzüyorlardı. Erken sabah suyunda yuvarlanan ve salınan sağlam vücutlarıyla yakışıklı, erkekler. Hoşlarına da gidiyordu. Ama Hepburn için hep sanki karanlık bir kanat, bir kader gibi göğe, bu dağların üzerine gerilmiş gibiydi. Ve bu üç genç, şehvetli, çıplak adam gölgede yüzüyor ve yuvarlanıyordu.</p>
<p class="calibre1">Hepburn’ünki hareket eden ilk sandaldı. Onu otelin kayıkhanesine bağladı ve Hannele’yle o küçük kente girdiler. Bulutlarla kesilmiş olan göğün ışığı yukarıda parlak olduğu halde, kent derin bir gölge içindeydi. Siyah - beyaz kentteki gölge, bir tortu gibi karanlık, soğuk ve ağır duruyordu.</p>
<p class="calibre1">Bütün dükkanlar kapalıydı, ama tepelerden gelen köylüler daha şimdiden bayram kıyafetleriyle etrafta gezini-</p>
<p class="calibre1">yorlardı. Erkekler futbol şortu gibi kısa deri pantolonları, çıplak esmer dizleri ve kocaman çizmeleriyle; yeşil astarlı küçük gri ceketleri ve arkasında mağrur dağ keçisi kuyruklu yeşil şapkalarıyla. Kayıp ruhlar gibi etrafta başıboş dolaşıyor gibiydiler ve şapkalarının arkasındaki mağrur dağ keçisi kuyruğu, kuyruğu havada bir dağ keçisi gibi mağrur, kibirli, dik duran bu kuyruk, ellerini pantolonlarının ön ceplerine sokmuş, aylak aylak dolaşan erkeklerin kayıp ruhlu bakışları tarafından yalanlanıyordu. Bazı kadınlar da etrafta sürünüyorlardı: komik küçük siyah şapkalarıyla köylü kadınlar. Şapkaların altında kalın altın bantlar ve uzun siyah kurdeleler vardı, arkada şapkanın altındaki bir fiyonktan başlayıp, eteğin ucuna kadar dalgalanan geniş, siyah, dalgalı kurdeleler. Sıkı korseli masif, ağır, dolu etekli ve parlak ya da koyu renk önlüklü kalın, koyu renk elbiseleriyle bu kadınlar, dağ kadınlarının ağır adımlarıyla, ağır, çevik ileri doğru eğilen hareketiyle yürüyorlardı. Kasaba gününün başlamasını bekliyorlardı.</p>
<p class="calibre1">Hepburn’ün sırtında, içinde o gün için yiyecek bulunan bir çanta vardı. Ama ekmek eksikti. Fırının kapısını açık buldular ve bir somun aldılar: uzun, sıcak bir somun saf beyaz ekmek, güzel, tatlı ekmek. Fiyatı yetmiş krondu. Hepburn için, kayıp bir ülkede bu nefis ekmeğin nereden geldiği hep bir muammaydı.</p>
<p class="calibre1">Saatin durduğu küçük meydanda insan kümeleri, büyük bir motorlu omnibüs ve aşağı yukarı sekiz kişi alan bir otomobil vardı. Hepburn, iki bilet için yedi yüz kronunu ödemişti. Hannele başını ince bir eşarpla bağladı ve kollu ceketini giydi. O ve Hepburn önde, süzgün şoförün yanında oturdular. Ve saat yedide otomobil hareket etti, kasabadan dışarı fırladı, yukarı doğru dikilen küçük siyah kuleleriyle siyah-beyaz, güzel, eski bir Tirol Schloss’unun, yani malikânesinin ve istasyonun yanından ve göl kenarındaki ağaçların altından geçti. Yol iyi değildi, fakat büyük bir süratle gidiyorlardı, sazların büyüdüğü gölün ucundan ileriye, dağların iki parça halinde yarıldığı vadinin açık ağzına doğru. Otomobilin içi soğuktu. Hepburıı önünü boğazına kadar ilikledi ve şapkasını kulaklarına çekti. Hannele’nin eşarbı dalgalanıyordu. Hiçbir şey söylemeden, dimdik, yüzü ince ve keskin, ilerisini seyrederek oturuyordu. Nehir, derin Pinzgau Vadisi’nden kükreyerek ve kudurarak geliyordu, soluk soluk köpüren buzlu sularıyla bir buzul nehri. Otomobil onun üzerinden, kütük köprünün üzerinden geçti, karşıdaki muazzam yamaçlara doğru fırladı. Ve sonra ani, kocaman bir dönüş, dağ yamacının yüksekliği altında bir sapış ve yine ileri doğru yalpalayarak bir fırlayış, ana yolun armut ağaçlarının altından, vadi ağzını ve köpüren nehri öylesine azametli bir şekilde seyreden büyük, eski, harap kalenin yanından; ileri, bir kasabanın balkonlu köy evlerinin büyük damlarının altından seğirterek, sonra bir başka vadi ağzına doğru dönerek. Orada, bir tepede kümelenmiş hep siyah ve beyaz küçük bir kasaba vardı, siyah bir çan kulesi olan beyaz bir kilise, siyah kuleli beyaz bir kale ve Ti-rol’ün kümelenmiş, sayısız siyah-beyaz evleri. Kırlangıçların yuva yaptığı ve içinde bütün bir İngiliz kulübesinin İnşa edilebileceği kocaman, geniş holleriyle, köy evlerinde bile bir ihtişam vardı.</p>
<p class="calibre1">Böylece otomobil bu yeni, dar, daha vahşi, daha uğursuz vadiden yukarı fırladı. Bir sürü yarı vahşi genç at, güzel kızılımsı şeyler, otomobilin etrafına atıldılar ve kalın böğürlü büyük bir kısrak, topukları otomobile doğru parlayarak ileride, yolda koşmaya başladı; bu arada tayı arkadan kişniyor ve feryat ediyordu. Fakat hayır, kısrak yoldan dönemiyordu. Otomobil arkasında, ileri doğru zorlanarak koştu, koştu. Ve sonra nihayet yana saptı, vahşi nehir yatağının kenarındaki ince kızılağaçların arasına.</p>
<p class="calibre1">“Bir inek değilse, bir at bu,” dedi, kulaklıkları kulağında, zayıf ve sessiz olan ve gelinciğe benzeyen şoför.</p>
<p class="calibre1">Fakat büyük kısrak çılgınca bir dönüşle sarsılmıştı vc feryat ederek, kişneyerek geriye, tayına doğru atılıyordu. Hannele korkmuştu.</p>
<p class="calibre1">Otomobil hızla ilerledi, çayırların arasından, çıplak, beyaz bir dağ yolu boyunca. İleride dağ yüzünün ve çam ağaçlarının karaltısı vardı. Sağda, bu noktada sarımsı kahverengi olan soğuk, azgın, bir aslana benzeyen nehi, ve ötede, yukarıda yamaç vardı. Fakat yol şimdilik vahşi vadinin ıslak çayırlarından oldukça düz bir şekilde gidiyordu. Açılması gereken kapılar vardı ve Hepburn, sanki uşakmış gibi, onları açmak için aşağı atlıyordu. Arkada oturan yanlış türdeki ağır Yahudiler kıpırdamıyorlardı, tabii.</p>
<p class="calibre1">Bir tümsekteki bir evde şoför kornasını çaldı ve “Baba! Baba!” diye bağıran çocuklar ve sonra sepetli bir kadın dışarı koştular. Çocuklarına sıcak, erkekçe mavi gözlerle gülümseyen, gelinciğe benzer adamdan birkaç kısa sözcük, sonra otomobil ileri atıldı. kendi ailesine bakarken adamın tavırları o kadar farklıydı ki. Hepburn kapıları açarken teşekkür bile edemiyordu. Orta sınıf insanlardan oluşan yükünden nefret ediyor ve hatta onları hor görüyordu. Sınıf nefreti derin, derindir ve bütün insani duyguları uçurumunda yutmaya başlar. Böylece sert, sessiz, zayıf, yetenekli ve yolcularına karşı tarafsız olan küçük şoför, kulaklıklar kulağında, ve zayıf burnu soğuk, oturuyordu.</p>
<p class="calibre1">Otomobil aniden ağaçlara ve vadiye doğru döndü. Nehir bir uçurumun dibinde haykırıyordu. Yaprakları diken diken olan çam ağaçları etrafta duruyorlardı. Hava siyah ve soğuk ve ebediyen güneşsizdi. Otomobil bu siyahlıkta, kaya duvarların ve köknar ağaçlarının altında hızla ilerledi.</p>
<p class="calibre1">Sonra aniden durdu. İleride sarımsı kurşuni ve muazzam görünen, kocaman bir motorlu omnibüs vardı. Buzuldan dönen bir önceki gecenin turistleri ve gezginleri. Koca bir kaya gibi duruyordu. Ve daha küçük olan otomobil, taştan yüzün altındaki kayalık şarampole doğru meylederek, yanından sıyrıldı.</p>
<p class="calibre1">Böylece, ölüm gölgesinin bu vadisinde, bir süre sonra, otomobil yukarı doğru dik hamlelerle yalpalayarak, şaşılacak bir şekilde tırmanarak, ağaçların ve kayaların yanından yukarı doğru çabalayarak, nihayet yolun sonuna geldiler. Kahverengi ahşaptan kocaman bir han ya da turist oteliydi bu: ve burada yol, ağaçların çevrelediği ve üzerine sarktığı küçük, geniş bir koyda sona eriyordu. Ötede bir garaj vc kükreyen bir nehrin üzerinde bir köprü vardı ve hep tepedeki ağaçların karaltısı ve hemen yukarıdaki dayanılmaz dik yamaçlar.</p>
<p class="calibre1">Hannele büyük ceketini bıraktı. Karanlığın üzerinde gök mavi görünüyordu. Boğuk sesli köprünün üstünden, buzlu suyun ebedi, çılgın akışının üzerinden, patikanın hemen yükselen eğimine doğru, karanlık ağaçların altından yola çıktılar. Fakat bir tür nöbetçi kulübesindeki küçük, yaşlı bir adam, elli veya altmış kron istedi: görünüşe göre yolun bakımı için, bir tür geçiş ücreti olarak.</p>
<p class="calibre1">Diğer turistler geliyordu ... bazıları önce bir içki içmek için duruyorlardı. İkinci omnibüs daha gelmemişti. Han-nele ve Hepburn o karanlık patikadan, ağaçların altından yavaşça yukarı yürüyen ilk iki kişiydiler. Kayaların yüzünde asılı duran otlar hâlâ çiy ile kaplıydı. Birkaç yabani ağaç-çileği, küçük bir öbek yaban mersini ile orada burada böğürtlenler ve birkaç öbek olmamış kızılcık vardı. Yukarı ve aşağı geçen yüzlerce turist toplanacak fazla bir şey bırakmıyordu. Bazı dağ çançiçekleri, mavi sudan çanlar gibi, karanlıklarında soğuk soğuk parlayarak sarkıyordu. Bazen tüylü ve uçuk mor bir dağçanı, tüylerini kabartmış, başını sert ve gergin bir şekilde aşağı eğerek yalnız başına duruyordu. Ara sıra büyük, ıslak, yayılmış bir papatya görülüyordu.</p>
<p class="calibre1">Böylece ikisi, dik bir çıkıntı halindeki yoldan yavaşça yukarı tırmandılar. Bu vadi yalnızca bir dağ yarığıydı, sert, yaşayan kayada dimdik yarılmış, yeryüzünün bu gizli, çıplak yerinde saç gibi gelişen siyah ağaçlarıyla. Açık yarığın dibinde, azgın, doyumsuz su ebediyen kükrüyordu. Yukarıdan gökyüzü, dünyanın yarığına zorla giren keskin bir kama ve o ebedi, yırtıcı su, kamanın çelik ağzı, kayaların yoğunluğuna işleyen korkunç ucu gibiydi. Işık dolu yumuşak göğün ve suyun yumuşak köpüğünün, karanlık, güçlü yeryüzüne saplanıp içine işleyebileceğini kim düşünebilirdi? Ama öyleydi. Hannele ve Hepburn, uçurumda yarı yolda asılı duran dik, küçük bir çıkıntı halindeki yoldan yukarı zahmetle çıkarken, tekrar tekrar geriye, otelin şimdi ta aşağıda, ıslak ve kaya parçaları gibi sıkışmış görünen kahverengi ahşabına ve çakıl damlarına bakıyorlardı. Sonra tekrar, yukarı doğru çabalayan bir sonraki turistlere. Sonra aşağı, yırtıcı bir hayvan gibi hızla akan suya. Ve sonra, daha yükseldikçe, yukarıya, kayanın muazzam kurşunî kenarlarına, göğün çizgisinden aşağı doğru çirkin, sarp bir dönüşle meyleden kurşuni, çıplak kayaya da bakıyorlardı.</p>
<p class="calibre1">Kalbinin derinliklerinde Hepburn bundan nefret ediyordu. Nefret ediyordu, tiksiniyordu, adeta müstehcen gibiydi, karanlıkta çalıların saç gibi büyüdüğü ve suyun kükrediği bu uçuruma doğru kayan, düşünülmeyecek kadar büyük ve masif bu kurşuni, çıplak, kaygan kaya. Yukarıda seyrek karlar vardı.</p>
<p class="calibre1">Böylece ikisi o vadinin ebedi kenarından, çabayla terleyerek, yavaşça tırmanmaya devam ettiler. Bazen, şimdi yükselmiş olan güneş, hendeğin onların olduğu tarafında dolu dolu parlıyordu. Turistler yokuş aşağı da azar azar iniyorlardı. Çıplak kollu, çıplak başlı ve kocaman çizmeli iki genç kız: büyük sırt çantalı ve şapkalarında <span class="calibre2">edelweiss1</span> olan erkek turistler: <span class="calibre2">“Bergheil”</span> diyerek selam veriyorlardı. Fakat yüzbaşı “İyi günler”2 diyordu. Bu <span class="calibre2">Bergheil</span> işini reddediyordu. Bu korkunç dağlarda insanların turist gibi kaynaşması kendini neredeyse hasta hissetmesine neden oluyordu.</p>
<p class="calibre1">O ve Hannele de birlikte iyi değildiler. Aralarında bir tür sessiz düşmanlık vardı. Kadın tırmanma çabasından nefret ediyordu; fakat yüksek hava, havadaki soğuk, suyun vahşi kedi uluması gibi sesi, kurşun renkli kayanın o korkunç yamaçları, bütün bunlar onu bir başka tür vahşiliğe</p>
<p class="calibre1"><span class="calibre2">1</span> Edelvays: Çok yükseklerde yetişen bir çiçek. Güneşe en yakın yaşayan çiçek olarak bilinir.</p>
<p class="calibre1">2 Dağa selam doğru heyecanlandırıyor ve tahrik ediyordu. Ve koyu renkli, oldukça ince ve kedi gibi olan, narin ayaklı bir ırkın fiziksel kibarlığını taşıyan adam, kayaya zorlukla tırmanmaktan nefret ediyordu, suyun sesinden nefret ediyordu, bu onu korkutuyordu ve yüksek hava bir engerek gibi göğsünü ısırıyordu.</p>
<p class="calibre1">“Harika! Harika!” diye bağırdı kadın, muhteşem göğsüne büyük nefesler çekerek.</p>
<p class="calibre1">“Evet. Ve korkunç. İğrenç,” dedi adam.</p>
<p class="calibre1">Kadın hızla ve sesinde dağın yüksek, tiz sesiyle döndü.</p>
<p class="calibre1">“Eğer sevmiyorsan,” dedi, biraz alaycı bir şekilde, “neden geldin peki?”</p>
<p class="calibre1">“Denemem gerekiyordu,” dedi adam.</p>
<p class="calibre1">“Ve eğer sevmiyorsan,” dedi kadın, “neden benim için bozmaya çalışıyorsun?”</p>
<p class="calibre1">“Nefret ediyorum,” diye cevap verdi adam.</p>
<p class="calibre1">Daha yükseğe, daha aydınlığa, açıklığa, güneşe tırmanıyorlardı. Vadinin yarığı aşağıda kalıyordu. Karşıda yalnızca saf gökten eğilen sarp, kurşun renkli, kaygan, çıplak kaya vardı. Belli bir açıda, ötede, uzak ve küçük görünen gölü, ufka doğru belirsiz ve küçülmüş gibi olan o diğer kayaların taştan bir perdeye benzeyen duvarını görebiliyorlardı. Ve kesik kesik bulutlar ve aralıklı mavi güneş ışığıyla gökyüzünü.</p>
<p class="calibre1">“Harika, harika, yüksekte olmak,” dedi kadın, büyük nefeslerle soluyarak.</p>
<p class="calibre1">“Evet,” dedi adam. “Gerçekten harika. Fakat çok iğrenç. Ben deniz seviyesine yakın yaşamak istiyorum. Dağ tepesine uygun biri değilim.”</p>
<p class="calibre1">“Belli ki değilsin,” dedi kadın.</p>
<p class="calibre1"><span class="calibre2">“Bergheil!”</span> diye bağırdı, çıplak kollu ve çıplak göğüslü, çıplak başlı, korkunç, çivili çizmeli, sırt çantalı ve bastonlu ve dağ karının bütün bronz rüzgârı ve güneşi teninde ve rengi hafifçe açılmış saçlarında olan bir genç. Kocaman, ağır sırt çantası, buruşuk, kalın çorapları, berbat, çivili çizmeleriyle, Hepburn onu tiksindirici buluyordu.</p>
<p class="calibre1"><span class="calibre2">“Guten Tag,”</span> diye cevap verdi soğukça.</p>
<p class="calibre1"><span class="calibre2">“Grüss Gott, ”</span> dedi Hannele.</p>
<p class="calibre1">Ve genç Tannhauser, genç Siegfried, bu genç, güzel Balder, kayalardan aşağı tırmanarak, ilerleyerek ve bastonunu sallayarak yürüdü. Ve hemen gencin arkasından, saçları rüzgârda uçuşan ve gömleğinin göğsü açık, fitilli kadifeden kısa pantolonu, buruşuk yün çorapları, kalın çizmeleri, bir dağcı sın çantası ve bir dağcı bastonuyla yürüyerek bir genç kız geliyordu. Kız selam vermeden geçti. Ve çiftimiz öfkeli bir sessizlik içinde durup onun dağın kenarından inişini seyretti.</p>
<p class="calibre1">Ah, evet, her şey sona erer, en uzun tırmanış bile. Böylece, çokça ter ve çaba ve huysuzluktan sonra, Hep-burn ve Hannele yolun o çirkin, kocaman vadi yarığından üst bölgelere doğru kıvrıldığı yuvarlak yamaca çıktılar. Böylece düzlüğe, korkunç bir şeyden çıkar gibi ağaçlardan dışarıya, kaya ve otlardan ibaret çıplak, kocaman bir sete çıktılar.</p>
<p class="calibre1">“Tanrı’ya şükür!” dedi Hannele.</p>
<p class="calibre1">Böylece yamacın etrafından yorgun argın yürüdüler ve sonra önlerinde, daima, daima harikulade olan bir şeyi, ilk suların dalgalandığı şu sığ, çıplak üst vadilerden birini gördüler. Düz, sığ, tamamen ıssız bir vadi, göğün altında geniş bir çanak kadar geniş, her tarafında kaya bayırlar ve gri, kaygan taşlar ve uçurumlarla ve aşağı doğru inen kar şeritleri ve buz köklerinin zikzaklarıyla ve sonra birçok noktalardan aşağı, buz köklerinden ve kar hançerlerinin ucundan aşağıya akan ırmaklar, dere ve ırmaklarla, özgürlüğüne yeni kavuşmuş bir çılgınlıkla aşağı, şelaleler ve çağlayanlar ve iplikler halinde aşağı, vadinin sayısız kayalar ve taşlarla kaplanmış ve tek bir ağaç, görünen tek bir çalı bulunmayan geniş, sığ yatağına akan sularla.</p>
<p class="calibre1">Yalnızca, tabii, iki otel ya da restoran yeri vardı. Fakat bunlar ancak taşların arasında kaybolmuş alçak, yayılmış, köylü-görünüşlü yerlerdi çatılarındaki taşlarla sadece vadi yatağının bir parçası gibi görünüyorlardı. Vadi oradaydı; kayalar ve yuvarlanmış taşlarla ve bu iki evle serpiştirilmişti ve sayısız yeni sularla ve kurak yerinde taşlarla döşcnmiş, boğuk sesli bir ırmakla ve ıssız düzlükte önce bir evin, sonra diğerinin önünden dolanan, bir ırmağın, sonra bir diğerinin üzerinden geçen, üstünde buzulun dışarı çıkarılmış korkunç, koca bir dil gibi sarktığı uzaktaki kaya yüzüne doğru kıvrılan ince patikayla örülmüştü.</p>
<p class="calibre1">“Ah, bu harikulade!” dedi adam, kendi kendine konuşur gibi.</p>
<p class="calibre1">Ve kadın hemen onun yüzüne baktı, adam kendi ötesine bakarken gözlerindeki garip, boş, sfenks gibi bakışı gördü. Gözleri siyah ve sabitti ve öyle hareketsiz görünüyordu ki, sanki bu üst gerçeklerle yüzleşirken ebediymiş gibiydi.</p>
<p class="calibre1">Kadın zaferle titredi. Adamın yenildiğini hissetti.</p>
<p class="calibre1">“Gerçekten harikulade,” dedi.</p>
<p class="calibre1">“Harikulade. Ve sonsuza kadar harikulade,” dedi adam.</p>
<p class="calibre1">“Ah, kışın -” diye haykırdı kadın.</p>
<p class="calibre1">Adamın yüzü değişti ve kadına baktı.</p>
<p class="calibre1">“Kışın buraya çıkamazsın,” dedi.</p>
<p class="calibre1">Devam ettiler. Yamaçlarda sığırlar otluyordu: inek çıngıraklarının, durgun havaya buzun yavaş şıngırtısı gibi düşen o yalıtılmış dong-dong-dong sesleri geliyordu. Bu ses adamda hep ilkel, adeta umutsuz bir melankoli uyandırırdı. Hep kendini kederli hissetmesine neden olurdu. Etrafına bakındı. Tek bir ağaç ya da çalı yoktu; yalnızca ağaçların ve çalıların yerine serpilmiş kocaman gri kayalar ve soluk kaya parçaları vardı. Ama evet, koyu renkli, sık bir sakal gibi bir kenara yapışmış olan alp gülü çalıları vardı.</p>
<p class="calibre1">“Mayısta,” dedi adam, “oradaki taraf alp gülleriyle pespembe oluyor herhalde.”</p>
<p class="calibre1">“Gelmeliyim. Gelmeliyim!” diye haykırdı kadın.</p>
<p class="calibre1">Yol boyunca serpiştirilmiş turistler vardı ve yumuşak tüylü, uzun kulaklı katırlar tarafından çekilen iki ufak, alçak araba. Bu arabalar otomobilleri karşılamak ve Buzul Oteli’ne erzak getirmek için doğruca aşağıya indiler: çünkü ileride bir tane daha büyük otel vardı. Hepburn o üst vadide, erken suyun o ilk sallanan beşiğinde mutluydu. Sanki buz, yeryüzünün etini ısırmışmış gibi, kayanın içine saplanmış olan kocaman buz ve kar dişlerini ve şeritlerini görmek hoşuna gidiyordu. Ve diş uçlarından doğum çığlığını atarak aşağı akan boğuk sesli suyu.</p>
<p class="calibre1">Çimenli yolun kenarında ve kayaların altında birçok çiçek vardı: büyük, soğuk ve koyu renkli, neredeyse siyah olan ve koyu mor renkli buz gibi görünen harikulade çan-çiçekleri: sonra sanki bir peri kurbağa buzdan kabarcıklar üflemişmiş gibi ufak, uçuk mavi çanlardan küçük kümeler: sonra piskopos asası şeklindeki sert, daha büyük, tüylü dağçanı: sonra toprak rengiyle dokundurulmuş uçuk eflatun yılanotundan birçok yıldız: ve sonra fırtına külâhı, sarı, çuhaçiçeği sarısı fırtına külâhı ve koyu renkli fırtına kü-lâhı ile dolu yerler. Garip, zengin fırtına külâhının o koyu mavi, siyah-mavi, korkunç rengi Hepburn’ün tekrar tekrar bakmasına neden oluyordu. Nasıl olurdu da buzda o parlak mavi-mor yoğun karanlık ... o asil zehir ... bolca fırtına külâhının o yılan gibi ihtişamı bulunurdu?</p>
<p class="calibre1">Gürültülü derelerden birinin yanında, güneşteki bir kayanın altında, nane ya da kekik kokuları arasında, biraz yemek yemek için oturdular. Saat on bir sularıydı. Zayıf bir arı, kokulu çiçeklerden ve gözlük otlarından bir içeri, bir dışarı girip çıkıyordu. Su, taşların üzerinden salıverilmiş, bütün şehveti ve hırsıyla akıyordu. Adam Hannele için parlak ve buzlu bir bardak dolusu aldı ve kadın onu kırmızı Macar şarabıyla karıştırdı.</p>
<p class="calibre1">Turistler, hacılar gibi yoldan aşağı dolaşıyorlardı, ve vadinin kapalı ucunda bir merdiven gibi yukarı çıkan oyulmuş yolu tırmanırken, oldukça ufak görünüyorlardı. Onları yalnızca hareketlerinden fark edebiliyordunuz. Fakat vadi yatağında, yuvarlanan taşlar gibi, taşlar kadar küçük görünüyorlardı. Çok zarif bir katır, yünlüler giymiş orta yaşlı bir kadını ve golf pantolonu giymiş uzun boylu, kendini beğenmiş bir adamı takip ederek yanlarından geçti. Katır çok eğlendirici küçük bir araba çekiyordu, kırmızı kadifeyle kaplanmış, yuvarlak bir ofis sandalyesine benzeyen ve iki tekerlek üzerine oturtulmuş bir sandalye. Kırmızı kadife eski olduğu için altın ve portakal rengi ve meyve suyu gibi olmuştu: gerçekten güzel bir renkti. Ve küçük, kılıksız bir yaratık olan katırcı, heyecanla yanından yürüyordu.</p>
<p class="calibre1">“Ah,” diye bağırdı Hannele, “bu neredeyse savaştan öncesi gibi görünüyor: neredeyse o kadar huzurlu.”</p>
<p class="calibre1">“Ancak sandalye çok eski püskü ve hepsi kendilerini müstesna hissediyorlar,” dedi erkek.</p>
<p class="calibre1">Orada, o üst vadide, huzur duygusu yoktu. Suların akışı silah patlaması gibiydi ve bütün turistler bir tür çılgınlık içinde, mutlu olmak, ya da heyecanlanmak için bir çılgınlık içinde gibiydiler. Yüreği perişan eden bir duyguydu bu.</p>
<p class="calibre1">İkisi, değişen güneş ışığında, kayalarının altında, karla keskinleşmiş havayı kokulandıran dağ çiçekleriyle oturdular, yumurtalarını ve sosislerini yediler ve parlak kırmızı</p>
<p class="calibre1">Macar şarabını içtiler. Güzeldi: neredeyse savaştan önceki gibiydi: neredeyse aynı ebedi tatil duygusu vardı, sanki dünya insanın bitmeyen tatili için yapılmış gibi. Ama tam değil. Bir daha asla tam öyle değil. Dünya insanın bitmeyen tatili için yapılmamıştır.</p>
<p class="calibre1">Alexander ekmeği sırt çantasına geri koyarken haykırdı:</p>
<p class="calibre1">“A, buraya bak!”</p>
<p class="calibre1">Kadın baktı ve onun kağıda sarılmış yassı bir paket çıkardığını gördü: belli ki bir resimdi bu.</p>
<p class="calibre1">“Bir resim!” diye bağırdı.</p>
<p class="calibre1">Adam onu açtı ve kadına uzattı. Theodor Worpswe-de’in Sti//eben’iydi bu: fazla büyük değildi; bir tahta üzerine yapılmıştı.</p>
<p class="calibre1">Hannele ona baktı ve sarardı.</p>
<p class="calibre1">“Bu iyi,” diye bağırdı, kaçamaklı bir tonla.</p>
<p class="calibre1">“Oldukça iyi,” dedi adam.</p>
<p class="calibre1">“Özellikle suda pişmiş yumurta,” dedi kadın.</p>
<p class="calibre1">“Evet, suda pişmiş yumurta adeta canlı.”</p>
<p class="calibre1">“Ama bunu nereden buldun?”</p>
<p class="calibre1">“A, ressamın stüdyosunda buldum.” Ve kadına onun izini nasıl sürdüğünü anlattı.</p>
<p class="calibre1">“Ne kadar olağanüstü!” diye bağırdı kadın. “Ama onu neden satın aldın?”</p>
<p class="calibre1">“Tam olarak bilmiyorum.”</p>
<p class="calibre1">“Onu sevdin mi?”</p>
<p class="calibre1">“Hayır, tam öyle değil.”</p>
<p class="calibre1">“Onu asla asamazsın.”</p>
<p class="calibre1">“Hayır, asla,” dedi adam.</p>
<p class="calibre1">“Fakat bir sanat eseri olarak iyi olduğunu mu düşünüyorsun?”</p>
<p class="calibre1">“Bir resim olarak oldukça ustalıklı olduğunu düşünüyorum. Ruhunu sevmiyorum, tabii. Bunun için fazla Kato-lik’im.”</p>
<p class="calibre1">“Hayır. Hayır,” diye kekeledi kadın. “Biraz korkunç aslında. Bu yüzden neden aldığını merak ediyorum.”</p>
<p class="calibre1">“Belki de başkasının almasını önlemek için,” dedi adam.</p>
<p class="calibre1">“Çok mu rahatsız oluyorsun, o halde?” diye sordu kadın.</p>
<p class="calibre1">“Hayır, çok rahatsız olmuyorum. Bebeği satmandan pek hoşlanmadım,” dedi adam.</p>
<p class="calibre1">“Paraya ihtiyacım vardı,” dedi kadın sakince.</p>
<p class="calibre1">“Ah, tamamen.”</p>
<p class="calibre1">Birkaç dakikalık bir duraklama oldu.</p>
<p class="calibre1">“Senin beni sattığını hissettim,” dedi kadın, sakin ve vahşi bir şekilde.</p>
<p class="calibre1">“Ne zaman?”</p>
<p class="calibre1">“Karın ortaya çıktığı zaman. Ve sen ortadan kaybolduğun zaman.”</p>
<p class="calibre1">Yine bir duraklama oldu: bu defa adamın duraklaması.</p>
<p class="calibre1">“Sana yazdım,” dedi adam.</p>
<p class="calibre1">“Ne zaman?”</p>
<p class="calibre1">“Şey ... mart, sanırım.”</p>
<p class="calibre1">“A, evet. O mektubu aldım.” Kadının sesi aynı derecede sakin ve daha da vahşiydi.</p>
<p class="calibre1">Böylece ikisine da ait olan bir duraklama oldu. Sonra kadın kalktı.</p>
<p class="calibre1">“Artık gitmek istiyorum,” dedi. “Bu gidişle asla buzula ulaşamayacağız.”</p>
<p class="calibre1">Adam resmi sardı, çantasını sırtına aldı ve yola koyuldular. Kadın ara sıra yol kenarından yıldızlı, eflatunumsu toprak rengi yılanotlarını toplamak için eğiliyordu. Vadi otellerinin ikincisini geçerken, adamın ve karısının dışarıda küçük bir masada oturmuş ekmek ve peynir yediklerini, bu arada kırmızı kadifeli sandalyesinin kenarda, otların üzerinde beklediğini gördüler. Solda bütün bir koru dolusu siyah-mor gece gölgesini ve damlarındaki taşlarla, bu tür yerlerde otların arasından taşların büyüdüğü gibi büyümüş görünen bazı uzun, alçak sığır kulübelerini geçtiler. Vahşi, kurak yerde birkaç siyah domuz bağırıyordu.</p>
<p class="calibre1">Böylece vadinin başına dolandılar ve ilerideki sarp yüzü ve ta yukarıda, bir hayvanın dişlerinden damlayan buhar ya da köpük gibi, derin buz dişlerinden aşağı doğru buharlaşan çağlayanları gördüler. Ve orada, kayanın yamacından kaymak üzere olan kocaman, mavimsi -beyaz bir kürk gibi, buzulun bir ucu duruyordu.</p>
<p class="calibre1">Vadinin tekrar daraldığı yerde çiçekler çok güzeldi, özellikle o kadar kolaylıkla salınırmış gibi görünen, ama koyu renkleri ve üst dağ çiçeklerinin o korkunç hareketsizliğiyle sarkan, çançiçeği gibi büyük, koyu renkli, buzlu çanlar. Ve yol dönerek uçurumun yüzündeki uzun meyile çıktı ve orada bir merdiven gibi tırmandı. İkisi yavaşça, yavaşça yukarı tırmandılar. Şimdi yine vadiyi aşağıda, arkada görüyorlardı. O hanımefendi katır kulaklı sandalyesiyle geliyordu; arkaya dönük olarak oturmuş ve sıkıca battaniyelere sarınmıştı. Golf pantolonlu, uzun boylu, sarışın, orta yaşlı koca, başı açık, hemen arkadan yürüyordu.</p>
<p class="calibre1">Alexander ve Hannele yavaşça, yavaşça meyilden yukarı, Parnassus çimenlerinin beyaz ve damarlı çiçeklerinin, adeta beyaz çiçek bedenine bürünmüş su gibi, gölgede hâlâ dimdik ve serin yükseldiği, damlayan kaya yüzünün altından tırmandılar. Yukarıda, korkunç, kocaman, mavimsi bir pençe gibi, buzulun kayan ucunu gördüler. Ve göğün çizgisinden karanlık, gri bulutlar tütüyor, sanki bir buz kazanından siyah ve buzlu püskürtülmüş gibi tütüyordu.</p>
<p class="calibre1">“Yağmur yağacak,” dedi Alexander.</p>
<p class="calibre1">“Fazla değil,” dedi Hannele kısaca.</p>
<p class="calibre1">“Umarım,” dedi adam.</p>
<p class="calibre1">Ve kadın hâlâ o dik meyilden yukarı çıkmakta acele etmiyor, durup bakmakta ısrar ediyordu. Böylece karanlık, buz-siyahı bulutlar tüterek yoğunlaştı ve yağmur soğuk bir rüzgârda uçuşmaya başladı. Katır sandalyesi aceleyle geçti; Tannhauser kocası koyu renkli, pelerinli paltosuna uzanırken, hanımefendi yünlü şapkasında küçük bir sülün süsüyle arkası katıra dönük olarak rahatça oturuyordu.</p>
<p class="calibre1">Alexander’ın rüzgârlığı vardı ama Hannele’nin, kadınların evde giydikleri türden hafif, örgü bir hırkadan başka bir şeyi yoktu. Yukarıdaki oyuk doruğun üzerinden soğuk, çelik gibi bir yağmur geliyordu. Bayırdan yukarı ilerlediler. Arkadan bir başka katır, acele eden küçük, yaşlı bir adam ve üzerinde yukarıdaki otel için lahana, havuç, bezelye ve et parçaları ile dolu sepetlerle, el arabası gibi küçük bir araba geliyordu.</p>
<p class="calibre1"><span class="calibre2">“Wird es viel sein?”</span> diye sordu Alexander küçük cüceye. “Çok olacak mı?”</p>
<p class="calibre1"><span class="calibre2">“Was meint der Herr?”</span> diye cevap verdi öbürü. “Beyefendi ne diyor?”</p>
<p class="calibre1"><span class="calibre2">“Der Regen, wir des lang dauern?</span> Yağmur çok sürecek mi?”</p>
<p class="calibre1"><span class="calibre2">“Nein. Nein. Dies ist kein langer Regen.”</span></p>
<p class="calibre1">Böylece, dışkılamak için tam o noktada durması gereken katırıyla, küçük adam yoluna devam etti; Hannele ve Alexander bayırda kalan son kişilerdi. Hava, yağmurun çelik soğuğu ve sıcak dışkı kokuyordu. Alexander yağmurun Hannele’nin omuzlarına ve mavi eteğine çarpışını seyretti. “Yazık ki büyük ceketini aşağıda bıraktın,” dedi. “Bunu şimdi söylemenin ne yararı var!” diye cevap verdi kadın, öfkeyle sarararak.</p>
<p class="calibre1">“Tamamen,” dedi adam, gözleri alevlenerek ve yüzü kararak. “Herhangi bir zamanda herhangi bir şey teklif etmenin ne yararı var, aslında?”</p>
<p class="calibre1">Yukarıda neredeyse görünmeden sarkan bir buzul pençesi ve aşağıdaki uçurumda yüksek sesle coşan sularla, o tırmanan, meyilli uçurumun hemen hemen doruğunda tünemiş dururlarken, kadın yağmurda ona döndü. Kadın adama döndü ve adam da kadına.</p>
<p class="calibre1">“Bana ne zaman bir şey teklif ettin?” dedi kadın, yüzü buz kadar acı bir öfkeyle, yağmurun ta kendisi kadar çıplak olarak. “Bana ne zaman bir şey teklif ettin?”</p>
<p class="calibre1">“Ne zaman tekliflere açık oldun?” dedi adamın, karanlık bir yüzle ve gözleri garip bir şekilde parlayarak.</p>
<p class="calibre1">“Ben mi? Ben mi? Ha! Bir şey teklif etmeni beklemedim mi? Ve senin yapabildiğin tek şey bir resimle buraya gelip bebeğini sattığım için beni azarlamak. Ha! Onu sattığım için memnunum. Aptal, kısır bir suretti zaten, aptal, sabit bakışlı bir şey. Satmayıp ne yapacaktım. Neden sak-lamalıymışım, sence?”</p>
<p class="calibre1">“Neden bugün benimle buraya geliyorsun, o halde?” “Neden bugün seninle buraya mı geliyorum?” diye cevap verdi kadın. “Harikulade olan ve bana kuvvet veren dağları görmeye geliyorum. Ve buzulu görmeye geliyorum. Buraya seni görmeye geldiğimi mi sanıyorsun? Neden geleyim? Her zaman aşağıda bir otelde ya da bir diğerindesin.” “Buzulu ve dağları benimle görmeye geldin,” diye cevap verdi adam.</p>
<p class="calibre1">“Öyle mi? O zaman hata ettim. Tanrı’nın dağlarına bile kusur bulmaktan başka bir şey yapamıyorsun.”</p>
<p class="calibre1">Adamın yüzünden ansızın karanlık bir alev geçti. “Evet,” dedi, “onlardan nefret ediyorum, nefret ediyorum. Karlarından ve yapmacık hallerinden nefret ediyorum.</p>
<p class="calibre1">“Yapmacık halleri!” diye güldü kadın. “Ah! Senin için dağlar bile yapmacık, öyle mi?”</p>
<p class="calibre1">“Evet,” dedi adam. “Azametleri ve yücelikleri. Yüceliklerinden nefret ediyorum. İnsanların dağ tepelerinde azametle yürümelerinden ve kendilerini coşkulu hissetmelerinden nefret ediyorum. Hepsini orada, dağlarının tepelerinde bırakıp midelerini doldurmak için buz çiğnetmek İsterdim. Onları bir daha aşağı bırakmazdım, bırakmazdım. Bütün bunlardan nefret ediyorum, haberin olsun; nefret ediyorum.”</p>
<p class="calibre1">Kadın hayretle onun karanlık, parlayan, etkisiz yüzüne baktı. Gün ışığında ve buz yağmurlarında yanan karanlık bir alevmiş gibi geldi ona: çok etkisiz ve gereksiz.</p>
<p class="calibre1">“Biraz deli olmalısın,” dedi, görkemli bir şekilde, “dağlar hakkında böyle konuşmak için. Senden o kadar büyükler ki.”</p>
<p class="calibre1">“Hayır,” dedi adam. “Hayır! Değiller.”</p>
<p class="calibre1">“Ne!” diye yüksek sesle güldü kadın. “Dağlar senden büyük değil mi? Fakat olağanüstüsün.”</p>
<p class="calibre1">“Benden büyük değiller,” diye bağırdı adam. “ Senin bir merdivende durduğunda benden büyük olmadığın gibi. Benden büyük değiller. Benden küçükler.”</p>
<p class="calibre1">“Ah! Ah!” diye bağırdı kadın hayret ve alayla. “Dağlar senden küçük.”</p>
<p class="calibre1">“Evet,” diye bağırdı adam, “küçükler.”</p>
<p class="calibre1">Kadın onu seyrederken adam aniden sessizleşti ve uzaklaşır gibi oldu. Yüzünde hiç sohbet isteği yoktu ve kadından çok uzakta, bir hudut çizgisinin ötesinde duruyor gibiydi.Ve öfkeli şaşkınlığının ortasında, kadın onu hayretle ve biraz da büyülenerek seyretti. Hangi ülkeye aitti bu adam, o halde ... hangi karanlık, değişik atmosfere?</p>
<p class="calibre1">“Megalomaniden muzdarip olmalısın,” dedi. Ve hissettiğini söyledi.</p>
<p class="calibre1">Fakat adam sadece karanlık, tehlikeli, mağrur gözlerle ona baktı.</p>
<p class="calibre1">Yağmurda sessizlik içinde yollarına devam ettiler. Adam, ihtiraslı bir sessizlik ve tahakkümle, içinde düşüncenin yerini alan garip, karanlık, buyurgan bir kuvvetle doluydu. Ve her zaman düşünen kadın, düşünerek gidiyordu: “Deli mi? Ne demek istiyor? O deli mi? Beni zorlamak istiyor. Beni bir şeye zorlamak istiyor. Beni neye zorlamak istiyor? Onu sevmemi mi istiyor?”</p>
<p class="calibre1">Bu son soruda durdu. Adamın istediği şeyin onu sevmesi olduğuna karar verdi. Ve bu düşünce, kibirini ve gururunu okşadı ve adama duyduğu öfkeyi yatıştırdı. Ona karşı oldukça yumuşamış hissetti kendini.</p>
<p class="calibre1">Fakat bu konuda ne kadar tuhaf davranıyordu! Onu sevmesini istiyordu. Bundan emindi. Her zaman onu sevmesini istemişti, başlarda bile. Ancak bu konuda karar vermemişti. Karar vermemişti. Karısı öldükten sonra karar vermek için uzaklaşmıştı. Şimdiyse kararını vermişti. Onu sevmesini istiyordu. Ve bebeğini sattığı için alınmış, son derece alınmıştı.</p>
<p class="calibre1">Böylece, Hannele’ninvardığı sonuç bu oldu. Ve bu onu memnun ediyor, gururunu okşuyordu. Ve yağmurda yürürlerken, adama karşı oldukça sıcak duygular beslemesine neden oluyordu. Bu arada, yağmur hafiflemekteydi. Yaklaşmakta oldukları oyuk doruğun üzerindeki köpük epeyce seyrekleşiyordu. Biraz ötede sarkan buzul pençesini yine görebiliyorlardı. Yağmur geçecekti. Ve şimdi otelden ve Lammerboden’in üçüncü seviyesinden uzak değillerdi.</p>
<p class="calibre1">Onu sevmesini istiyordu. İçinde yine kendisini çok parlak ve muzaffer hissetti ve omuzlarındaki yağmura bir zerre aldırmadı. Onu sevmesini istiyordu. Evet, öyle olmalıydı. Onu sevmek istemiyordu. Hayır. Onun kendisini sevmesini istiyordu.</p>
<p class="calibre1">Ama yine de, tabii, kadınlara özgü bir biçimde, adamın sevgisini var kabul ediyordu. Öyle çok erkek onu sevmeye öylesine hazır olmuştu ki. Ve bu ... hayretine, infialine, ve biraz da gizli memnuniyetine ... onun kendisini sevmesi için inatla ısrar ediyordu. Pekala ... öyle olsun. Mesele buydu: kadının onu sevmesi için inatla ısrar ediyordu. Erkeğin ne hissettiği dikkate alınmamalıydı. Kadın onu sevmeliydi. Ve kadını buna zorluyordu. Anlamı buydu. Sessiz, kara, buyurgan ruhunda, kadını mecbur etmek, onun üzerinde güç sahibi olmak istiyordu. Onun üzerinde güç sahibi olmak için onun kendisini sevmesini istiyordu. Fiziksel olarak, cinsel olarak ve içeriden, içten, onu zorlamak istiyordu.</p>
<p class="calibre1">Ve kadın! Doğrusu, o da zorlanmayacağına bir o kadar emindi. Onu sevecekti. ihtimal ki onu sevecekti: büyük ihtimalle zaten seviyordu. Fakat onun tarafından hiçbir şekilde zorlanmayacaktı. Hayır, o eğer sevgisini istiyorsa, önünde diz çökmeliydi. Ve o zaman onu severdi. Çünkü onu seviyordu zaten. Fakat koyu gözlü küçük bir efendi ve zorba asla istemiyordu.</p>
<p class="calibre1">Ve vardığı muzafferane sonuç buydu. Bu arada yağmur hemen hemen dinmişti, tırmandıkları üst seviyenin neredeyse kenarına ulaşmışlardı <span class="calibre2">ve</span> adanı, kadının 1 &gt;111111 ııı hissettiğine, nedüşündüğüne vehatta ne olduğuna emimıl madığı için onu seyretmesine neden olan o sessiz. çekingen likle yürüyordu. O, kadın için bir bilmeceydi: duyguların da ve hatta sözlerinde ebediyen anlaşılmazdı. Hissettikle rinde ve söylediklerinde hiçbir mantık ve muhakeme yok gibi geliyordu kadına. Bir sonraki ruh halinin nereden çıkacağını asla bilemiyordu. Ve bu, kadının huzursuz olmasına, onu seyretmesine neden oluyordu. Ve aynı zamanda ilgisini çekiyordu. Adamda anlaşılmazlığın büyüsü vardı. Ve garip, esrarlı yüzü ... aslında sadece anlamsız bir maske değildi, çünkü yarım saat önce onun tamamen anlaşılmaz ve kadına göre biraz aptalca bir ihtirasla eridiğini görmüştü. Tuhaf, siyah, mantıksız bir ihtiras. O garip, karanlık vahşilikle, dağlardan büyük olduğunu iddia etmek ... Delilik! Delilik! Megalomani.</p>
<p class="calibre1">Fakat kendini ele verdiği için onu affediyor ve hatta ondan hoşlanıyordu. Ve anlaşılmaz ışıklar saçan tuhaf ihtirası kadın için oldukça büyüleyiciydi. Ona birazcık acıyordu. Ama onun tarafından zorlanmayacaktı. Ona ve kara ihtirasına teslim olmayacaktı. Hayır, asla. Eşit şartlarda aşk olmalı ya da hiçbir şey olmamalıydı. Eşit şartlarda aşka tamamen hazırdı. Yalnızca onun bunu teklif etmesini bekliyordu.</p>
<p class="calibre1">Otelde turistlerin uğultusu vardı. Alexander ve Hannele restoranda oturmuş, sıcak kahve ve süt içiyorlar, pamuk elbiseli, önlüklü ve çıplak kollu genç kızları, genç kız boyunlu ve kocaman, doyumsuz çizmeli sarışın gençleri ve yanlış türden ve yanlış biçimli birçok Yahudiyi seyrediyorlardı. Bu Yahudilerin hepsi de, Üzerlerine oturmayan Tirol kıyafetiyle, aristokrat Avusturya’nın bütün hareketlerini ve telaffuzunu takınarak, çok Avusturyalı davranıyorlardı; öyle ki, doğru dürüst dinlemediğiniz, ya da iki kere bakmadığınız takdirde, gerçekten Avusturyalı aristokratlar olduklarını düşünebilirdiniz. Önyargı ne olursa olsun, onlar muhakkak ki bu yaz Alplerin efendileri, ya da en azından Alp otellerinin efendileriydiler. Yanlış türden Yahudiler. Yine de, onlar bile bu heyecanlı <span class="calibre2">Bergheil</span> atmosferine sağlıklı, aklı başında, hayalden ve duygusallıktan uzak bir hava veriyorlardı. Koyu gözlü, alaycı varlıkları, genç kız boyunlu dağ gençlerine: “Ruhunuzu o kadar kanatlandırmayın, canlarım,” diyor gibiydi.</p>
<p class="calibre1">Yağmur dinmişti. Gri bir gökten bir demet güneş ışığı geliyordu. Alexander sırt çantasını bıraktı ve ikisi açık havaya çıktılar. Önlerinde tırmanışın son seviyesi, Lammer-boden uzanıyordu. Bu, tepelerin arasında biraz tüyler ürpertici bir çukur, aşağı yukarı bir mil uzunluğunda son bir sığ vadiydi. Ucunda, buzulun muazzam, statik deresi, buzdan oluşan küt dağ tepesinden akıyordu. Buz, donuk, kasvetli bir renkteydi; çok sıcak geçen yaz, yüzeyini eritmişti: ve böylece, kayalık yıkıntılardan vadi yatağı üzerinde, taşla beneklenmiş buzdan bir dalga duvarı halinde sona eren, kocaman, durdurulmuş, ıslak bir sel gibiydi. Taşlar ve kaya bloklarından tüyler ürpertici bir iniş, içinden bir ırmağın kudurmuş gibi aktığı küçük vadi yatağı. Solda, gri kaya yükseliyordu, fakat buzul oradaydı; aşağıya kocaman buz pençeleri gönderiyordu. Üst tepelerde yayılmış yatan ve vadiye korkunç buz pençeleri uzatan kocaman, uzun kürk-</p>
<p class="calibre1">lü bir buz ayısı gibiydi: yukarıdan yeryü/üıum Lın \ıılıiıı larında balık avlayan muazzam bir gök ayısı gil&gt;i. l lq&gt; burn’ü sadece dehşetle dolduruyordu. Hanncle’yi de km kutuyordu, ama ona bir coşkunluk duygusu veriyordu. Kayaların arasında duran muazzam, kırışık pençelerden bazıları canlı mavi bir renkteydi, ama kristal bakır sülfat gibi korkutucu, zehirli bir mavi. Buzun çoğunluğu kasvetli, yarı saydam yeşilimsi bir griydi.</p>
<p class="calibre1">İkisi kütle halindeki, ıssız taş yatağından, kayaların altından ve suların üzerinden, ana buzula yürümek üzere yola çıktılar. Bu son menzilde, çiçekler daha da güzeldi. Özellikle koyu çançiçekleri büyük ve neredeyse siyah ve buz-metalikti: donuk bir buz şıngırtısı çıkardıklarını hayal edebilirdiniz. Ve Parnassus çimenleri dimdik duruyor, beyaz damarlı büyük çanakları buzlu havaya son derece çıplak ve açık tutuluyordu.</p>
<p class="calibre1">Vadinin sonundaki mesafeyi kapatan büyük, küt buz doruğunun arkasından, soluk-gri, belirsiz bir sis ya da bulut kaynaşıyor, gri-ölü bir gaz gibi göğe kocaman neşrolu-yor ve buzulun tepesini kaplıyordu. Vadi boyunca insanlar tuhaf bir şekilde önemsiz görünüyor, taş ve kayanın gri dağınıklığının arasından böcekler gibi geçiyorlardı. Hannele ve Alexander yorucu yol boyunca hızla ilerlediler.</p>
<p class="calibre1">“Şimdi geldiğine memnun musun?” dedi kadın, muzaffer bir edayla adama bakarak.</p>
<p class="calibre1">“Geldiğime çok memnunum,” dedi adam. Gözleri <span class="calibre2">Bergheil</span> coşkunluğundan ziyade çile veya mistik mücadele olan bir heyecanla açılmıştı. Heyecanının garip titreşimi kadın için manzarayı tuhaf, biraz da korkunç yapıyordu. O da titredi. Fakat onun için büyük, sessiz, yaşayan buzul hâlâ bütün çekiciliğin ve coşkunluğun anahtarını tutuyor gibiydi. Ona heybetli bir hayvan gibi geliyordu.</p>
<p class="calibre1">Yaklaştıkça buz duvarını gördüler: kalın kabuklu ve taş ve pislik parçalarıyla beneklenmiş buzul ucunu. Taşlarla gizlenmiş alt kısımdan su fışkırıyordu. İyice yaklaşınca, koca canavarın her tarafından terlediğini, saf, yarı saydam, yarı erimiş buzdan oluşan kenarlarından ter sızıntılarının ve derelerinin aşağı aktığını gördüler. Buzul işte oradaydı, altında durdukları buz duvarında aniden sona eriyordu. Yakından bakılınca, buz saftı, ama su yüklüydü; bütün yüzeyi sıcak yazdan biraz çürümüştü. Kasvetli bir şekilde yarı saydam ve sulu, koyuca mavimsi-yeşil bir renkteydi. Fakat toprağa yakın yerlerde yine parlak renkli oluyordu, duvarların ebediyen sızdığı yerde, ıslak taşların üstündeki küçük mağaralarda, yeşimtaşı gibi yeşil parıltılar ve ince, soluk safir gibi mavi parıltılarla.</p>
<p class="calibre1">Alexander buzulun üstüne tırmanmak istiyordu. Tek arzusu buydu ... onun üzerinde durmak. Böylece saydam, ıslak duvarın altında, kayaların arasından yukarıya, kılavuz yolun buzun üzerine çıktığı yere doğru çabaladılar. Önlerinde birkaç kişi daha vardı ... yalnızca günlük turistler ... ve hepsi daha ileri gitmeyi göze almakta kararsızdı. Çünkü buzdan yamaç dik ve kaygan yükseliyordu, saf, güneşle kenetlenmiş, terleyen buz halinde. Yine de, kavisli bir sırt gibiydi. Kocaman bir pençenin tepesindeki düzlük gibi, üstüne ve daha yukarıya, ilk seviyeye tırmanabilirdiniz.</p>
<p class="calibre1">Küçük İnsan kümesi orada, kasvetli, saf, sırılsıklam görünüşlü buzdan yokuşa dönük duruyordu. Hepsi de korkuyordu: doğal olarak. Fakat insan oldukları için, hepsi de korkusunu aşmak İstiyordu. Buzun İnsan teni gibi, böyle-sine saf görünmesi tuhaftı. Parlak değildi, çünkü yüzeyi yumuşak, derin bir üstderi gibi yumuşaktı. Fakat muazzam derinliklere kadar saf buzdu.</p>
<p class="calibre1">Alexander biraz tereddüt ettikten sonra dikkatle buzu denemeye başladı. Ondan korkuyordu. Ve bastonu yoktu; yalnızca düzgün tabanlı çizmeleri vardı. Fakat buzulun üzerinde durmak için büyük bir arzu duyuyordu. Böylece, dikkatli ve titrek bir şekilde, saf yamaçtan yukarı birkaç adım çabalamaya başladı. Yüzeyde buz yumuşaktı; topuğunu içine batırabiliyor ve yanlamasına kavrayabiliyordu. Böylece, sendeleyerek ve yanlamasına giderek birkaç yarda yukarı gitti ve çıplak buz yamacına çıktı.</p>
<p class="calibre1">Aşağıdaki gençler ve şişman adam, ayrıca iki genç kız da derhal uğraşmaya başladılar. Ancak, Alexander dikkatle ve çabalayarak önden gitti. Buz yamacı daha dik ve yuvarlaktı, öyle ki herhangi bir şekilde ayakta durmak zordu. Bazen kayıyor ve yanık parmak uçlarıyla yumuşak buz kütlesine yapışıyordu. Sonra ceketini yere atmayı ve ona basmayı denedi. Sonra da aşağı eğilip parmaklarıyla kavrayarak ve dört ayak üzerinde gider gibi gülünç bir şekilde, oldukça hızlı gitti.</p>
<p class="calibre1">Hannele aşağıdan seyretti, gülünç gösteriyi gördü ve hem korktu, hem eğlendi, ama daha çok korktu. Ve seslenip durarak aşağılardaki Avusturyalıları neşelendirdi.</p>
<p class="calibre1">“Geri gel. Lütfen geri gel.”</p>
<p class="calibre1">Fakat adam tekrar ayağa kalktığı zaman aşağıda mavi elbisesiyle duran kadına sadece yarı dargın bir şekilde el salladı. Bastonları ve çivili çizmeleri olan diğer adamlar şimdi yüreklenmişlerdi ve yengeçler gibi çabalayarak kahramanımızın yanından geçiyorlar, ondan daha başarılı oluyorlardı.</p>
<p class="calibre1">Adam buzda bir yarığa gelmişti. Kenarına yakın oturdu ve aşağıya baktı. Soluk renkle ergimiş, ve aşağıda, yarığın içinde yoğun bakır-sülfat mavisine ergimiş temiz, saf buz. Kristal gibi değildi; bir boraks boncuğunun kaynak alevi altında eritildiği gibi ergimişti. Ve çatlağın derinliklerinde keskin, kötücül bir şekilde maviydi.</p>
<p class="calibre1">Adam yukarı baktı. Daha yamacın yarısına varmamıştı. Böylece devam etti, yumuşak bedenli buzun koca vücudunun üzerinde, bazen eğilip dört ayak üstünde giderek, bazen ceketini kullanarak, genellikle topuğunun kenarını saplayarak. Hannele aşağıdan geri dönmesi için ona bağırıyordu. Fakat şimdi iki genç daha onunla hemen hemen aynı seviyedeydi.</p>
<p class="calibre1">Böylece aşağı yukarı üst kenarın üzerinden aşıncaya kadar çabaladı. Orada durdu ve buza baktı. Büyük, oyuk bir buz dünyası halinde yukarılardan aşağıya geliyordu. Tümü hareketsiz, tümü buzdan tepeler ve vadiler ve yamaçlardan oluşan bir dünya, korkunç bir yer. Yukarılarda gri sis-bulut büyüyordu. Ve yakında uzun, kocaman yarıklar vardı, yan yana, buzun içindeki solungaçlar gibi. Sanki buz bu kocaman kabartılı solungaçlardan nefes alıyor gibiydi. insan dizi halindeki bu uçurumların içine, korkutucu derinliklerine ve asit gibi yoğun, çatlak derinleştikçe daha da yoğun bir maviyle yanan renge bakabiliyordu. Ve açık solungaçların, yarıkların üstünde kümelenmiş uçuk mavi ve kabarık tepelerine. Sanki buz oradan nefes alıyordu.</p>
<p class="calibre1">İşin mucizesi, dehşeti ve acılığı. Ne açılacak sıcak bir yaprak, ne de yapılacak bir yaşam hareketi. Cansızlıkta kendine yeten bir dünyaydı, tüm bu buz.</p>
<p class="calibre1">Gençler onu geçmekte olduğu halde, aşağı inmek üzere döndü. Ve müthiş bir kavis halinde aşağı doğru inen çıplak saydam buzu, ayağının altında hep aynı saydamlığı görünce korktu. Eğer ayağı kayarsa, mutlaka ta aşağıya kadar kayarak gider ve birkaç kemiğini kırardı. Oturduğu zaman bile tırnaklarıyla buza yapışması gerekiyordu, çünkü eğer kaymaya başlarsa, poposunun üstünde aşağıya kadar hızla kayar ve Tanrı bilir nasıl düşerdi.</p>
<p class="calibre1">Hannele aşağıdan seyrediyordu. Ve adam korkmuştu; tünemiş, buzun sırtında oturmuştu ve nasıl İneceğini bilmiyordu. Yukarıda, havada kabarık duran kocaman, mavi buz solungaçlarını görüyordu. Aşağılarda iki mavi çatlak, sonra taşların üzerinde son ıslak, düz buz pençeleri vardı. Ve orada Hannele ve buraya kadar gelmiş olan üç dört kişi duruyordu. Ancak, yamaç ne kadar dik olursa olsun, topuklarını yeterince kuvvetli bir şekilde yanlamasına saplayarak ayakta durabileceğini gördü. Böylece ani kalkış ve duruşlarla, zikzaklar çizerek inmeye başladı.</p>
<p class="calibre1">O inerken, ipler, sırık, çivili çizmelerden oluşan bütün teçhizatla siyah sakallı bir rehber geldi. O ve yanındaki beyefendiler buzdan yukarı ilerlemeye başladılar. Çizmelerinde diş gibi dikilen o çivilerle, çok kolaydı: ve üzerine bastıracak bir sırıkla.</p>
<p class="calibre1">Beklemekten bıkan ve aynı zamanda korkan Hannele, buzlu adımlarla dönüş yolculuğuna çıkmıştı. Adam, buzdan kurtulmuş olmaktan memnundu, ama heyecanlıydı ve tatmin olmuştu. Arkaya bakınca, rehberin ve buzdaki adamların bu buz dünyasını ve havanın durumunu izlediklerini gördü. Sonra onlar da aşağı inmek üzere döndüler. Gün emniyetli değildi.</p>
<p class="calibre1">Düşünerek, oldukça heyecanlı bir şekilde, kayalardan ve hızla akan sudan ibaret bu çölü geçerek otele döndüler. Güneş bir an için sıcak sıcak parlıyordu ve parmak uçları buzdan biraz kanadığı halde, adam kendini mutlu hissetti.</p>
<p class="calibre1">“Fakat bir gün,” dedi Hannele, “bir rehberle yukarıya, yükseğe, buzulun içine kadar gitmek isterim.”</p>
<p class="calibre1">“Hayır,” dedi adam. “Ben yeterince ileriye gittim. Toprakta lahanaların yetiştiği dünyayı tercih ederim. Buzullarda hiçbir şey yetişmiyor.”</p>
<p class="calibre1">“Yalnızca buzullarda yaşayan buzul pireleri olduğunu söylüyorlar,” dedi kadın.</p>
<p class="calibre1">“Doğrusu, buz bana yenecek kadar iyi görünmedi, bir pire için bile.”</p>
<p class="calibre1">“Bilinmez,” diye güldü kadın. “Ama gittiğine memnunsun, değil mi?”</p>
<p class="calibre1">“Çok memnunum. Artık bir daha asla gitmem gerekmiyor.”</p>
<p class="calibre1">“Ama harikulade olduğunu düşünmedin mi?” “Olağanüstü. Ve korkunç, bence.”</p>
<p class="calibre1">Otelde geyik eti ve ıspanak yediler ve tekrar aşağıya doğru yola çıktılar. İkisi de kendini daha mutlu hissediyordu. Kadın biraz çiçek topladı ve ölmemeleri için onları mendilinin içine koydu. Ve biraz şarap içmek için yine derenin yanında oturdular.</p>
<p class="calibre1">Fakat bulut dumanı buzulun arkasından yine yoğun bir şekilde büyüyordu. Hannele huzursuzdu. Aşağı inmek istiyordu. Böylece oldukça çabuk gittiler. Birçok başka turist de aceleyle aşağıya doğru iniyordu. Yağmur başladı ... buzulun ötesinden savrulan keskin bir avuç damla. Böylece Hannele ve Hepburn dinlenmek için durmadılar, fakat dik, karanlık vadiden aşağı, otomobil terminaline doğru rahatça indiler.</p>
<p class="calibre1">Orada çay içtiler; biraz yorgun fakat rahattılar. Büyük otel restoranı çirkindi ve kirli görünüyordu. Böylece gri, erken bir alaca karanlığın hüznünde yine dışarı çıktılar ve bir bankta oturarak turistleri, yolcuları ve otomobilcileri seyrettiler. Viyana’dan üç Yahudi vardı ve kızın kocaman, beyaz tüylü bir köpeği vardı; bir buzağı kadar büyük, beyaz, tüylü, ipeksi ve bir oyuncak kadar sevimliydi. Erkekler, tabii, onu okşamaya ve hayran olmaya geliyorlardı, hayatta ve romanlarda erkeklerin hep yaptığı gibi. Ve kız kayışı tutarak roman kapaklarındaki kadın kahramanların tavrıyla poz veriyor ve arkaya doğru eğiliyordu. Beyaz, soğukkanlı canavarın bir Sibirya step köpeği olduğunu söylüyordu. Alexander steplerin böyle bir yaratığa ne anlam verdiğini merak eti. Ve üç Yahudi, popüler romanslardan çıkma kibar Avusturyalılar gibi davranıyorlardı.</p>
<p class="calibre1">“Herr Regierungsrat ile evlenmeyi düşünüyor musun?” dedi Alexander.</p>
<p class="calibre1">Kadın gözlerini açarak dönüp baktı.</p>
<p class="calibre1">“Öyle görünüyor, değil mi!” dedi.</p>
<p class="calibre1">“Tamamen,” dedi adam.</p>
<p class="calibre1">Hannele tüylü beyaz köpeği seyrediyordu. Böylece, köpek her daim sevimli olan arka tarafını sallayarak ona</p>
<p class="calibre1">doğru geldi, tabii. Kadın hâlâ ona bakıyordu, ama ona dokunmadı.</p>
<p class="calibre1">“Neden böyle bir soru soruyorsun?” dedi.</p>
<p class="calibre1">“Bilmiyorum. Ama yine de, aslında cevap vermedin. Gerçekten tam olarak Herr Regierungsrat ile evlenmek niyetinde misin? Şu anda kesin niyetin bu mu?”</p>
<p class="calibre1">Kadın yine ona baktı.</p>
<p class="calibre1">“Ama cevap vermeden önce,” dedi, “neden sorduğunu bilmem gerekmez mi?”</p>
<p class="calibre1">“Muhtemelen zaten biliyorsun,” dedi adam.</p>
<p class="calibre1">“Emin ol ki bilmiyorum.”</p>
<p class="calibre1">Adam birkaç dakika sessiz kaldı. Kocaman tüylü köpek önünde durup, dili dışarda, ayartıcı bir şekilde soludu. Adam yalnızca ona boş boş baktı.</p>
<p class="calibre1">“Eh,” dedi, “eğer Herr Regierungsrat ile evlenmeyecek olsaydın, benimle evlenmeni teklif edecektim.”</p>
<p class="calibre1">Kadın sabit bakışlarla otomobil garajına baktı; yüzünde çok hafif bir eğlenme, ya da zevk, ya da alay bakışı vardı: ya da üçü birden. Ve belli bir utangaçlık.</p>
<p class="calibre1">“Ama neden?” dedi.</p>
<p class="calibre1">“Neden ne?” diye karşılık verdi adam.</p>
<p class="calibre1">“Neden seninle evlenmemi teklif edesin?”</p>
<p class="calibre1">“Neden mi?” diye cevap verdi adam, ağır tonlarıyla. “Neden mi? Peki, bir erkek genellikle hangi amaçla bir kadının kendisiyle evlenmesini ister?”</p>
<p class="calibre1">“Hangi amaçla?” diye tekrarladı kadın, biraz kibirli bir şekilde.</p>
<p class="calibre1">“Ne sebeple, öyleyse!” diye düzeltti adam.</p>
<p class="calibre1">Kadın birkaç dakika sessiz kaldı. Yüzü kapalıydı ve biraz uyuşmuş görünüyordu; elleri kucağında çok hareketsiz duruyordu. Adamdan uzağa, yolun karşısına baktı.</p>
<p class="calibre1">“Genellikle tek bir sebep vardır,” diye cevap verdi, biraz küçük bir sesle.</p>
<p class="calibre1">“Evet?” diye cevap verdi adam merakla. “Nedir o sence?”</p>
<p class="calibre1">Kadın tereddüt eti. Sonra, biraz tutuk bir şekilde:</p>
<p class="calibre1">“Onu gerçekten sevdiği için, sanırım. Bir erkeğin bir kadına evlenme teklif etmesi için tek mazeret bu gibi geliyor bana.” dedi.</p>
<p class="calibre1">Bunu, kadının bozmaya niyetli olmadığı mutlak bir sessizlik takip etti. Adam cevap vermek zorunda olduğunu biliyordu ve her nedense, besbelli söylenmesi gereken şeyi söylemek istemiyordu.</p>
<p class="calibre1">“Senin beni ya da benim seni sevip sevmediğimiz konusunu bir yana bırakırsan -” diye başladı.</p>
<p class="calibre1">“Onu kesinlikle bir yana bırakmayacağım,” dedi kadın.</p>
<p class="calibre1">“Ve ben kesinlikle dikkate almayacağım,” dedi adam, aynı derecede inatçı bir şekilde.</p>
<p class="calibre1">Bunun üzerine kadın döndü ve yüzünde hayret, alay ve öfkeyle, doğruca ona baktı.</p>
<p class="calibre1">“Gerçekten deli olduğunu düşünüyorum,” dedi. “Bunu düşündüğünü pek sanmıyorum,” diye cevap verdi adam. “Yalnızca bir öç alma yöntemi bu. Maksadımı çok açıkça anladığını sanıyorum.”</p>
<p class="calibre1">“Maksadını!” diye haykırdı kadın. “Maksadını! Ah, demek bütün bu palavralarda bir maksadın var?” “Tamamen!” dedi adam.</p>
<p class="calibre1">Kadın bir süre kızgınlıkla sessiz kaldı. Sonra öfkeyle: “Seni temin ederim ki maksadını görmüyorum. Hiçbir maksat görmüyorum. Yalnızca küstahlık görüyorum.” “Çok iyi,” diye cevap verdi adam. “Mesele, sevgi esasına göre evlenip evlenmeyeceğimiz.”</p>
<p class="calibre1">“Gerçekten! Evlenmek! Biz, evlenmek! Meselenin hiçbir şekilde bu olduğunu sanmıyorum.”</p>
<p class="calibre1">Adam bankın altından, bacaklarının arasından sırt çantasını çıkardı. Ve sırt çantasından meşhur resmi.</p>
<p class="calibre1">“Birbirimize âşık olmamız gerektiği zaman,” dedi, “benim o bebeğimi yaptın, değil mi?” Ve iğrenç resme bakarak oturdu.</p>
<p class="calibre1">“Beni gerçekten sevdiğini düşünerek asla bir an bile hayale kapılmadım,” dedi kadın acı acı.</p>
<p class="calibre1">“Öteki meseleyi al, senin beni sevip sevmediğini,” dedi adam.</p>
<p class="calibre1">“Bana olan aşkına inanamazken seni nasıl sevebilirdim?” diye haykırdı kadın.</p>
<p class="calibre1">Adam yine resmi dizlerinin arasına koydu.</p>
<p class="calibre1">“Aşk hakkındaki bütün bu şeyler,” dedi, “çok şaşırtıcı ve çok karmaşık.”</p>
<p class="calibre1">“Çok! Senin için. Aşk benim için yeterince basit,” dedi kadın.</p>
<p class="calibre1">“Öyle mi? Öyle mi? Peki, benim o bebeğimi yapmana basit aşk mı neden oldu?”</p>
<p class="calibre1">“Neden senin bir bebeğini yapmayayım? Sana bir zararı var mı? Ve bir bebek değil miydin, Tanrı aşkına! Bir bebekten başka bir şey değildin. Öyleyse sana ne zararı var?”</p>
<p class="calibre1">“Evet, var. Bana çok büyük zararı var,” diye cevap verdi adam.</p>
<p class="calibre1">Kadın hayret ve hiddetten iyice açılmış gözlerle ona döndü.</p>
<p class="calibre1">“Neden? Neden, Tanrı aşkına? Neden olduğunu söyleyebilir misin bana?”</p>
<p class="calibre1">“Tam olarak değil, söyleyemem,” diye cevap verdi adam, resmi alıp önünde tutarak. Kadın bir kedinin, burnunu yanan bir sigaradan öteye çevirdiği gibi, yüzünü öteye çevirdi. “Fakat baktığım zaman ... buna baktığım zaman ... seninle benim aramızda aşk olmadığını biliyorum.”</p>
<p class="calibre1">“Öyleyse neden benimle böyle utanç verici bir şekilde konuşuyorsun?” diye parladı kadın, gözleri öfke ve aşağılanma duygusuyla yaşararak. “Senin o bebeğini yaptığım için benden küçük bir intikam almak istiyorsun, sanırım.”</p>
<p class="calibre1">“Olabilir, ufak bir ölçüde,” dedi adam.</p>
<p class="calibre1">“Hepsi bu. Hepsi ve tümü bu,” diye haykırdı kadın. “Ve bana yalnızca bunun için geri geldin ... bu aşağılık intikam için. Peki, şimdi aldın onu. Ama lütfen benimle konuşma artık. Büyük omnibüsle eve dönmeye çalışacağım.”</p>
<p class="calibre1">Kadın kalktı ve uzaklaştı. Adam onun otobüs biletçisini aradığını gördü. Onun garajın avlusuna girdiğini gördü. Ve onun bir süre sonra tekrar çıkıp nehre giden yolda yürüdüğünü gördü. Otelin önünde oturmaya devam etti. Yapacak başka bir şey yoktu.</p>
<p class="calibre1">Büyük otobüsle gelen turistler toplanmaya başlamışlardı. Ve biraz sonra kocaman, kurşuni araç çıkageldi ve otel kapısının önünde durdu; bir ev kadar büyüktü. Yolcular yerlerine tırmanmaya başladılar. Beyaz köpeğin iki adamı gidiyorlardı: fakat beyaz köpeğin kadını ve köpek geride kalıyordu. Hepburn, Hannele’nin kendini naklettirme-yi başarıp başaramadığını merak etti. Bundan şüpheliydi, çünkü omnibüsün kalabalık olduğunu biliyordu.</p>
<p class="calibre1">Üstelik, bileti kendisindeydi.</p>
<p class="calibre1">Yolcular doluşmuşlardı. Biletçi biletleri topluyordu. Vc nihayet koca otobüs uzaklaştı. Yolun sonundaki koy şimdi çok boş görünüyordu. Beyaz köpekli kadın bile gitmişti. Biraz sonra Luxus denen öteki arabanın gelmesi gerekiyordu. Hepburn oturdu ve bekledi. Gecenin serinliği çöküyor, ağaçlar korkunç görünüyordu.</p>
<p class="calibre1">Nihayet Hannele yine İsteksizce yaklaştı.</p>
<p class="calibre1">“Sanıyorum,” dedi, “biletim sende.”</p>
<p class="calibre1">“Evet, bende,” diye cevap verdi adam.</p>
<p class="calibre1">“Bana verir misin, lütfen?”</p>
<p class="calibre1">Adam bileti ona verdi. Kadın bir an oyalandı. Sonra uzaklaştı.</p>
<p class="calibre1">Bir otomobilin sesi geldi. Luxus, muzafferane bir horultuyla garaj avlusundan çıkıp otelin kapısında durdu. Hannele de telaşla geldi. Doğruca arka kapılardan birine gitti. Hepburn’le onun yerleri önde, şoförün yanındaydı. Han-nele’nin ayağı arka koltuğun basamağındaydı. Ve sonra korktu. Küçük, keskin yüzlü şoför ... biletçi yoktu ... arabaya bakarak geldi. Bir makinistin keskin, madeni gözleriyle kadına baktı.</p>
<p class="calibre1">“Gelen bütün İnsanlar geriye dönüyor mu?” diye sordu kadın, çekinerek.</p>
<p class="calibre1"><span class="calibre2">“Jawohl ”</span></p>
<p class="calibre1">“Dolu mu ... bu araba?”</p>
<p class="calibre1"><span class="calibre2">“Jawohl. ”</span></p>
<p class="calibre1">“Başka yer yok mu?”</p>
<p class="calibre1"><span class="calibre2">“Nein.”</span></p>
<p class="calibre1">Hannele büzüldü. Şoför pek az konuşuyordu.</p>
<p class="calibre1">Yolculardan altısı oradaydı; dördü oturmuştu bile. Hepburn otelin kapısında hareketsiz oturuyor, Hannele yolda, arabanın yanında oyalanıyor ve küçük şoför, boynunda kocaman yünlü bir atkıyla, etrafta dolanarak ve bir İçeri, bir ve dışarı koşarak iki eksik yolcuyu arıyordu. Tabii ki iki eksik yolcu vardı. Hayır, onları bulamıyordu. Ve iki tavşanın peşindeki bir gelincik gibi, sessizce, aceleyle yine gitti. Ve nihayet, herkesin huysuzlanmaya başladığı sırada, onları ortaya çıkarttı ve aceleyle arabaya getirdi.</p>
<p class="calibre1">Şimdi Hannele yerini aldı ve Hcpburn onun yanına oturdu. Şoför biletleri kaptı ve onların yanından İçeriye tırmandı. Araba kindar bir gıcırtıyla vadiden aşağıya kaydı. Bir başka tatsız gezi bitmiş, bir başka cehennemi, sevinçli tatil sona ermişti.</p>
<p class="calibre1">“Bari,” dedi Hepburn, “söyleyeceğim şeyi bitireyim.”</p>
<p class="calibre1">“Ne?” diye bağırdı Hannele, hızla giden arabanın rüzgârında uçuşarak.</p>
<p class="calibre1">“Söyleyeceğim şeyi bitireyim bari,” diye bağırdı adam; rüzgâr sesini dağıtıyordu.</p>
<p class="calibre1">“Bitir öyleyse,” diye bağırdı kadın, eşarbının uçları arkasında titreşerek.</p>
<p class="calibre1">“Karım öldüğü zaman,” dedi adam yüksek sesle,”bir daha sevemeyeceğimi biliyordum.”</p>
<p class="calibre1">“Ya-a!” diye bağırdı kadın, alaycı bir şekilde.</p>
<p class="calibre1">“Aslında,” diye haykırdı adam, “bana göre aşkın bir hata olduğunu anladım.”</p>
<p class="calibre1">“Neyin hata olduğunu?” diye bağırdı kadın.</p>
<p class="calibre1">“Aşkın,” diye feryat etti adam.</p>
<p class="calibre1">“Aşkın!” diye bağırdı kadın. “Hata olduğunu?” Sesinin tonu müstehziydi.</p>
<p class="calibre1">“Şahsen benim için,” dedi adam, haykırarak.</p>
<p class="calibre1">“Ah, yalnızca şahsen senin için,” diye bağırdı kadın, bir kahkahayla.</p>
<p class="calibre1">Araba büyük bir dönüş yaptı ve kadın, şoförün üstüne düştü. Sonra doğruldu. Araba bir dönüş daha yaptı ve kadın Alexander’ın üstüne düştü. Öfkeyle doğruldu. Ve şimdi dümdüz gittiler ve ortalık biraz daha sessiz gibiydi.</p>
<p class="calibre1">“Anladım ki,” dedi adam, “sevmeye girişmekle her zaman hata yapmışım.”</p>
<p class="calibre1">“Senin için bir girişim olmuş olmalı,” diye bağırdı kadın. “Evet, korkarım ki öyleydi. Bunu hiçbir zaman gerçekten istemedim. Ama istediğimi sandım. Ve işte orada hata yaptım.”</p>
<p class="calibre1">“Acaba kimi sevdin? ... bir girişim olarak bile?” diye sordu kadın.</p>
<p class="calibre1">“Bir kere annemi: ve o bir hataydı. Sonra kız kardeşimi: ve o bir hataydı. Sonra hayatım boyunca tanıdığım bir kızı: ve o bir hataydı. Sonra karımı: ve o en korkunç hatam-dı. Ve sonra seni sevme hatasına başladım.”</p>
<p class="calibre1">“Beni sevme girişimine, demek istiyorsun,” dedi kadın. “Fakat buna asla tam olarak girişmedin. Beni sevmeye asla gerçekten girişmedin.”</p>
<p class="calibre1">“Tam olarak değil, değil mi?” dedi adam.</p>
<p class="calibre1">Ve kadın, onun bu girişimde bulunmamış olmasına öfkelenerek oturdu.</p>
<p class="calibre1">“Hayır,” diye devam etti adam. “Tam olarak değil. Onun için sana geri döndüm. Seni sevmek istemiyorum. Sevgi esasına dayanan bir evlilik istemiyorum.”</p>
<p class="calibre1">“Hangi esasa dayanan bir evlilik, öyleyse?”</p>
<p class="calibre1">“Ben kelimelere dökmeden de biliyorsun sanıyorum,” dedi adam.</p>
<p class="calibre1">“Gerçekten, seni temin ederim ki bilmiyorum. Fazlasıyla esrarengizsin,” diye cevap verdi kadın.</p>
<p class="calibre1">Hızla giden bir otomobilde konuşmak sinir bozucu bir iştir. İkisi de dinlenmek ve daha sessiz bir yol aralığını beklemek için durakladılar.</p>
<p class="calibre1">“Kelimelere dökmek pek kolay değil,” dedi adam. “Fakat sevgi esasına dayanan evliliği bir kere denedim ve uzun vadede çok berbat bir iş olduğunu söylemeliyim. Ve hangi kadınla beraber olursam olayım, benim için öyle olacağına ınanıyorum.”</p>
<p class="calibre1">“Sende bir bozukluk olmalı, öyleyse,” dedi kadın. “Aşk söz konusu olduğunda. Ama yine de evliliği istiyorum. Evliliği istiyorum. Bir kadının bana saygı göstermesini ve itaat etmesini istiyorum.”</p>
<p class="calibre1">“Eğer buyruklarında tamamen makul ve çok esirgeyici olursan,” dedi Hannele. “Ve emirlerini verirken çok dikkatli olursan.”</p>
<p class="calibre1">“Gerçekte, bir tür sabırlı Griselda istiyorum. Saygı gösterilmek ve itaat edilmek istiyorum. Sevgi istemiyorum. ”</p>
<p class="calibre1">“Grisclda. O aptal kocasına saygı göstermeyi nasıl başardı, ona itaat ettiyse bile: anlayamadığım bir şey bu,” dedi Hannele. “Onun hakkında aslında ne düşündüğünü bilmek isterdim. Aynen herhangi bir kadın, zorba, aptal bir koca hakkında ne düşünürse.”</p>
<p class="calibre1">“Doğrusu,” dedi adam, “bunun bana bir yararı yok.” Bundan sonra, araba istasyonda duruncaya kadar sessiz kaldılar. Orada indiler ve gölün kenarında, ağaçların altında yürüdüler.</p>
<p class="calibre1">“Bir yere otur,” dedi adam, “ve bitirelim.”</p>
<p class="calibre1">Onun ne söyleyeceğini duymak için gerçekten istekli olan ve bütün kadınlar gibi ... sonra ne kadar alay ederse etsin ... en derin düşüncelerini ifşa etmeye başlayan bir erkeği büyüleyici bulan Hannele, onun yanına oturdu. Gri bir akşamdı; hava yeni yeni kararıyordu. Gölün karşısında ışıklar parıldıyor, oradaki otel, ışıklarını diziyordu. Birkaç küçük kayık sessizce sahile yanaşıyordu. Genellikle umumi bir tatilin sonunda gelen o özel hüzün duygusu ile dolu, gri, ağır bir akşamdı.</p>
<p class="calibre1">“Saygı ve itaat: ve uygun fiziksel duygular,” dedi adam. “Benim için evlilik bu. Başka bir şey değil.”</p>
<p class="calibre1">“Fakat uygun fiziksel duygular aş değilse nedir?” diye sordu Hannele.</p>
<p class="calibre1">“Hayır,” dedi adam. “Bir kadın ona tapmanı ve ona âşık olmanı ister ... ve ben bunu yapmayacağım. Geri kalan yaşamak zorunda kalsam bile, bunu bir daha yapmayacağım. Sana ne tapacağım, ne de âşık olacağım.”</p>
<p class="calibre1">“Bir şansın olmayacak, teşekkür ederim. Peki neyi uygun fiziksel duygular olarak adlandırıyorsun, eğer âşık değilsen? Sanırım iğrenç bir şey istiyorsun.”</p>
<p class="calibre1">“Eğer bir kadın bana saygı duyarsa ... kesinlikle, bütün yaradılışıyla bana saygı duyarsa ... ve bu yüzden bana itaat ederse, sanırım ona olan arzum, ona âşık olduğum, ya da ona taptığım takdirde olacağından çok daha derin olacaktır.”</p>
<p class="calibre1">“Bu aynı şey. Eğer seversen, her şey oradadır ... hepsi: saygın ve itaatin ve her şey. Ve eğer aşk yoksa, hiçbir şey yoktur,” dedi kadın.</p>
<p class="calibre1">“Bu doğru değil,” diye cevap verdi adam. “Bir kadın erkeği sevebilir, ona tapabilir, fakat asla ona saygı göstermeyecek ve itaat etmeyecektir. Bugün en çok seven ve tapan kadınlar, her an kocasının bir bebeğini yapmaya başlayabilir ... senin benimkini yaptığın gibi.”</p>
<p class="calibre1">“Ah, o ebedi bebek! Neden böylesine aklına takılıyor?”</p>
<p class="calibre1">“Bilmiyorum. Ama o orada. Kötü niyetli değildi. Gurur okşayıcıydı, diyebilirsin. Fakat bir diken gibi içime saplanıyor: bir diken gibi. Ve o orada, dünyada, Almanya’da bir yerde. Ve İstediğini söyleyebilirsin, fakat bugün her kadın, erkeğini ne kadar severse sevsin, her an onun bir bebeğini yapmaya başlayabilir. Ve bebek onun kahramanı olur: ve kahramanı bebeğinden daha fazla bir şey olmaz. Karım bunu yapabilirdi. Yaptı da, kafasında. Onda da benim bir bebeğim vardı, elbette. Başka kadınlarla benim hakkımda konuştuğunu duydum. Ve onun bebeği senin yaptığından çok daha aptaldı. Fakat hepsi aynı şey. Bir kadın seni severse, senin bir bebeğini yapacaktır. Bebeğini yapıncaya kadar asla tatmin olmayacaktır. Ve bebeğini elde ettiği zaman, bütün İstediği budur. Ve aşk bu demektir. Ve bu yüzden, sevilmeyeceğim. Ve sevmeyeceğim. Kimsenin beni sevmesini İstemiyorum. Bu bir hakaret. Kırk yıldır hakarete uğramış olduğumu hissediyorum: aşk tarafından ve beni sevmiş olan kadınlar tarafından. Sevilmeyeceğim. Ve sevmeyeceğim. Saygı gösterileceğim ve İtaat edileceğim: ya da hiçbir şey.”</p>
<p class="calibre1">“Öyleyse büyük ihtimalle hiçbir şey olacak,” dedi Hannele, acı bir alayla. “Çünkü seni temin ederim ki aşktan başka sunacak hiçbir şeyim yok.”</p>
<p class="calibre1">“Öyleyse aşkını kendine sakla,” dedi adam.</p>
<p class="calibre1">Kadın kısaca güldü.</p>
<p class="calibre1">“Ya sen?” diye haykırdı. “Sen! Diyelim ki saygı gösterildin ve İtaat edildin. Sanırım yapman gereken tek şey bir sultan gibi orada oturup bunları yudumlamak olacak.” “Yo, hayır, yapacağım çok şey var. Ve kadınlı ya da kadınsız, bunları yapmaya başlayacağım.”</p>
<p class="calibre1">“Ne, Tanrı aşkına?”</p>
<p class="calibre1">“Doğrusu, çok heyecan verici şeyler değil. Üç bin dönümlük arazisini kontrol altına almak için paralanan bir adama katılmak üzere Doğu Afrika’ya gideceğim. Ve birkaç deney ve gözlem daha yaptıktan ve gerekli bütün bilgileri topladıktan sonra, ay üzerine bir kitap yazacağım. Kadınlı ya da kadınsız, bunu yapacağım.”</p>
<p class="calibre1">“Ya kadın? ... eğer zavallı şeyi alabilirsen.”</p>
<p class="calibre1">“Tabii, benimle gelecek ve orada yerleşeceğiz.”</p>
<p class="calibre1">“Ve o bütün saygı göstermeyi ve İtaat etmeyi ve bu arada ev işlerini yapacak; sense gündüz etrafta dolaşacak ve gece ayı gözleyeceksin.”</p>
<p class="calibre1">Adam cevap vermedi. Gölün karşısına doğru bakıyordu.</p>
<p class="calibre1">“Sen o zavallı şey için ne yapacaksın, o sana saygı göstermek ve sana İtaat etmek ve Afrika’da korkunç ev işlerini yapmak için kendini paralarken: çünkü berbat olabileceğini biliyorum: berbat.”</p>
<p class="calibre1">“Doğrusu,” dedi adam yavaşça, “karım olacak ve ona öyle davranacağım. Eğer evlilik yemini sevgi ve şefkat göster diyorsa ... o anlamda bunu yapacağım.”</p>
</body>
</html>
