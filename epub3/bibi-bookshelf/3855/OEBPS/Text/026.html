<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.9" name="Generator" />

  <title>12. kimlik meselesi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
h1.sgc-1 {text-align: center;}
</style>
</head>

<body class="nomargin">
  <h1 class="calibre2 sgc-1" id="heading_id_2"><a class="calibre" id="a98"></a><a class="calibre" id="a97"></a>12. kimlik meselesi</h1>

  <p class="p1"><br /></p>

  <p class="p1">Ellerini oğuşturarak "Bugün ne vereyim? Yarım paund Virginia, güzel bir parça Nova?" (Herhalde beni müşterisi olarak gördü. Koğuşta çalan telefonu sık sık açarak "Thompson'un şarküterisi" dediği çok olurdu.)</p>

  <p class="calibre4">"Bay Thompson. Benim kim olduğumu düşünüyorsunuz?" diye sordum.</p>

  <p class="calibre4">"Hay Allah, ışık da çok kötü - seni müşteri sandım. Benim eski arkadaşım Tom Pitkins değilmişsin gibi.... Ben ve Tom (hemşireye yüksek sesle fısıldayarak) yarışlara hep birlikte giderdik."</p>

  <p class="calibre4">"Bay Thompson, yine yanıldınız."</p>

  <p class="calibre4">"Öyle mi? Tom'san niye beyaz önlük giyesin? Sen yan dükkândaki koşer kasabı Hymie'sin. Önlüğünde de kan lekesi yok ama. Bugün işler kötü mü? Çok sıkıntılı görünüyorsun!" dedi.</p>

  <p class="calibre4">Kendimi bu kimlik anaforunda sürüklenir gibi hissederek, boynumda asılı duran stetoskopu gösterdim.</p>

  <p class="calibre4">"Bir stetoskop." diye bağırdı. "Üstelik bir de Hymie'ymişsin gibi davranıyorsun. Siz tamirciler, kendinizi doktor gibi göstermeye bayılıyorsunuz. Bir arabayı dinlemek için sanki stetoskopa ihtiyacınız varmış gibi - stetoskoplarınız ve beyaz önlükleriniz var. O zaman sen, diğer blokta bulunan Mobil istasyonundaki eski arkadaşım Manners'sm. Gel sana bir salamlı sandviç vereyim."</p>

  <p class="calibre4">William Thompson, bir bakkal edasıyla yine ellerini oğuşturdu ve tezgâhını aradı. Bulamayınca bana yeniden garip garip bakmaya başladı.</p>

  <p class="calibre4">Korku dolu bir bakışla "Nerdeyim?" diye sordu. "Dükkânımda olduğumu düşünüyordum doktor. Aklım karışmış olmalı ....</p>

  <p class="p1">Her zaman olduğu gibi kalbimi dinlemek için gömleğimi çıkarmamı isteyeceksiniz?"</p>

  <p class="calibre4">"Hayır istemeyeceğim. Ben sizin her zamanki doktorunuz değilim."</p>

  <p class="calibre4">"Gerçekten de değilsiniz. Bunu ilk bakışta görebilirdim. Siz benim göğsüme vuran her zamanki doktorum değilsiniz. Aman Allahım, sakalınız da var! Sigmund Freud gibi görünüyorsunuz. Yoksa kafayı mı yedim?</p>

  <p class="calibre4">"Hayır Bay Thompson, kafayı yemediniz. Sadece hafızanızla -insanları tanıma ve hatırlamanızla- ilgili ufak bir sorununuz var.</p>

  <p class="calibre4">"Hafızam bana oyun oynuyordu." diye kabullendi. "Bazen yanlışlar yaparım. Birini başka birisiyle karıştırırım... peki şimdi ne vereyim Nova mı Virginia mı?"</p>

  <p class="calibre4">Her seferinde, ufak tefek değişikliklerle bu böyle devam eder gider. Her seferinde, yeni yorumlarla, daima hazırda, genellikle komik, bazen zekice ve en önemlisi de trajik durumlar. Bay Thompson beş dakikalık bir süre içinde beni bir düzine insanla karıştırır ve yanlış tanıyabilirdi. Bir tahminden, hipotezden, inançtan diğerine akıcı bir şekilde sürüklenirdi ve bu sırada görünürde kendinden çok emindi. Asla benim kim olduğumu veya kendisinin kim olduğunu ve nerede bulunduğunu bilmedi. Nörolojik bir enstitüde yatan ağır Korsakovlu eski bir bakkaldı.</p>

  <p class="calibre4">Hiçbir şeyi birkaç saniyeden fazla aklında tutamıyordu. Sürekli olarak, yaşam içindeki yönelimi bozuktu. Önünde hep amnezi çukurları açılıyordu ama o bu çukurlara, akıcı uydurmacaları ve her çeşit hikâyeleri ile zekice köprüler kuruyordu. Onun için anlattıkları hikâye değil, onun dünyayı görüşü ve yorumlayışıydı. Bir an için bile olsa bu değişiklikler ve tutarsızlıklar dayanılır gibi değildi. Onun için Bay Thompson'da olduğu gibi garip, mantıksız, yarı tutarlı hikâyeler görülüyordu. Onun bu sürüp giden, bilinçdışı ve çabuk ateşlenen uydurmacaları, sürekli olarak etrafındaki dünyayı yorumluyordu. Bir Arabistan geceleri dünyası, bir fantazmagori, bir rüya, sürekli değişen insanlar şekiller ve durumlarla oluşan, kaleidoskopik mutasyon ve değişimler. Bay Thompson için ise sürekli değişen, birbiri ardına giderek kaybolan kandırmacalar ve illüzyonlardan eser yoktu, onun için hayat tamamıyla normal, dengeli ve gerçekti. Onun açısından hiçbir sorun yoktu.</p>

  <p class="calibre4">Bir keresinde, kendini ön bürodakilere "rahip William Thompson" diye tanıtarak bir taksi çağırmış ve bir günlüğüne uzaklaşmıştı enstitüden. Daha sonra konuştuğumuz taksi şoförü daha önce hiç böylesine ilginç bir müşterisi olmadığını söyledi. Bay Thompson gezi süresince ona fantastik maceralarla dolu kişisel hikâyelerini art arda anlatmıştı. Her yere gitmiş, her şeyi yapmış, herkesle tanışmış görünüyordu. "Bütün bunların bir insan hayatına sığabileceğine inanamadım." dedi. "Bütün bunlar tam olarak bir kişinin hayatı değil." diye cevapladık" "Çok ilginç bir kimlik sorunu."*</p>

  <p class="calibre4">&nbsp;</p>

  <p class="calibre4"><span class="t21">*</span> <span class="t21">Buna çok benzer bir hikâye Luria’n</span><span class="t21">ı</span><span class="t21">n</span> <span class="t19">Haf</span><span class="t19">ı</span><span class="t19">za'n</span><span class="t19">ı</span><span class="t19">n Nöropsikolojisi</span> <span class="t21">(1976) adl</span><span class="t21">ı</span> <span class="t21">kitab</span><span class="t21">ı</span><span class="t21">nda yer almak</span><span class="t21">tad</span><span class="t21">ı</span><span class="t21">r. Orada da ilginç mü</span><span class="t21">ş</span><span class="t21">terisini dinlerken, a</span><span class="t21">ğ</span><span class="t21">z</span><span class="t21">ı</span> <span class="t21">aç</span><span class="t21">ı</span><span class="t21">k kalan taksi</span> <span class="t21">ş</span><span class="t21">oförü, mü</span><span class="t21">ş</span><span class="t21">terisinin hasta oldu</span><span class="t21">ğ</span><span class="t21">unu ancak kendisine para yerine, o s</span><span class="t21">ı</span><span class="t21">rada elinde bulunan hava tahmini raporlar</span><span class="t21">ı</span><span class="t21">m ver</span><span class="t21">di</span><span class="t21">ğ</span><span class="t21">inde anl</span><span class="t21">ı</span><span class="t21">yordu. Ancak o zaman, bu 1001 gece masal</span><span class="t21">ı</span> <span class="t21">anlat</span><span class="t21">ı</span><span class="t21">c</span><span class="t21">ı</span><span class="t21">s</span><span class="t21">ı</span><span class="t21">n</span><span class="t21">ı</span><span class="t21">n, bu</span> <span class="t21">Ş</span><span class="t21">ehrazat'</span><span class="t21">ı</span><span class="t21">n Nörolojik Enstitü’nün "</span><span class="t21">ş</span><span class="t21">u garip hastalar'</span><span class="t21">ı</span><span class="t21">ndan biri oldu</span><span class="t21">ğ</span><span class="t21">unu fark ediyordu."</span></p>

  <p class="calibre4">&nbsp;</p>

  <p class="calibre4">ikinci hikâyede uzun uzun anlattığım başka bir Korsakov'lu hasta Jimmie G.'nin akut Korsakov hastalığı yatışalı epeyce olmuştu ve (belki de geçmişin anılarında veya sürekli gördüğü bir rüyada) kalıcı bir kayboluş hali yaşamaktaydı. Ama hastaneden yeni kaçan Bay Thompson halen hastalık açısından hararetli bir dönemdeydi ve sürekli kaybedileni unutulanı telafi etmek üzere etrafındaki dünyayı ve benliğini yeniden yaratıyordu. Kontrolsüz bir sabuklama durumu yaşıyordu (bu çeşidi, gerçek bir psikoz olmasa da "Korsakov psikozu" diye anılır). Bay Thompson'un Korsakov hastalığı, üç hafta önce, yüksek ateşi çıkıp, sayıkladığında ve tüm ailesini tanıyamaz hale geldiğinde bir patlama göstermişti. Böylesine kontrolsüz bir taşkınlık durumu, her an kendi benliğini ve çevresindeki dünyayı tam anlamıyla yaratmak mecburiyetinde olan -sabuklama dâhisi- bir hastada parlak bir imgelem ve yaratma gücünü ortaya çıkarıyordu. Hepimizin, sürekliliği ve anlamı hayatımızı oluşturan -içsel bir anlatısı- bir hayat hikâyesi vardır. Hepimizin birer hikâye yapılandırdığı ve bu hikâyeleri yaşadığı söylenebilir. Aynı zamanda bu hikâyeler bizim kimliklerimizdir.</p>

  <p class="calibre4">Bir insanı anlamak istediğimizde, onun "hayat hikâyesini" -gerçek ve en derin hikâyesini- sorarız. Çünkü her birimiz, bir biyografi bir hikâyeden ibaretiz. Her birimiz, algılarımız, duygularımız düşünce ve davranışlarımızla bilinçdışı olarak, içimizde, sürekli, etkili bir anlatıyı (hikâyeyi) yapılandırırız. İçsel konuşmalarımız, sözel anlatılarımız da buna dahildir. Biyolojik ve fizyolojik açıdan birbirimizden pek farklı olmasak da tarihsel olarak, hikâyelerimiz açısından hepimiz birbirimizden farklı ve özgün (unique) kişileriz.</p>

  <p class="calibre4">Kendimiz olabilmek için, kendimize ve hayat hikâyelerimize sahip çıkmalı -gerektiğinde de- elden çıkarmalıyız. Kendimizi, hatırlayarak bir birikim oluşturmalıyız. Kendimizin içsel oyununu, anlatısını biriktirmeliyiz. Kişinin, kimliğini ve benliğini koruyabilmesi için, süreklilik gösteren içsel bir hikâyeye ihtiyacı vardır.</p>

  <p class="calibre4">Bay Thompson'un çaresizce hikâye anlatmalarının ve aşırı konuşkanlığının altında yatan neden, belki de içsel hikâye ihtiyacı. Sürekli ve düzenli bir içsel hikâyeden yoksun olması onu anlatımsal bir taşkınlığa sürüklüyor.</p>

  <p class="calibre4">Bitmez tükenmez hikâyeleri, sabuklamaları ve mitomanisi de birlikte geliyor. Kendine ait bir hikâyeye sahip çıkamadığı veya içsel sürekliliğini koruyamadığı için, gerçekdışı hikâyelere, yapay bir sürekliliğe ve uydurma insanlar ile fantomların yer aldığı yalancı dünyalara sürükleniyor.</p>

  <p class="calibre4">Bay Thompson olmak nasıl bir şey? Yüzeysel bakıldığında, heyecanlı ve enerjik bir komedyen olarak görünüyor, insanlar onun "enerjik biri" olduğunu söylüyorlar. Böyle bir durumda, bir komedi romanının temelini oluşturacak çoklukla farsi bir yan vardır.* Komiktir ama sadece komik değil aynı oranda korkunçtur da. Çünkü burada taşkınlık içinde, bir anlamda çaresizlik yaşayan bir insan söz konusudur. Dünya kaybolmaya, anlamını yitirmeye devam ederken onun bu anlamı çaresizce araması, yaratması, keşfetmesi, sürekli olarak anlamsızlık çukurları ve ayaklarının dibinde açılıveren kaos üzerine köprüler kurması gerekmektedir.</p>

  <p class="p8"><span class="t10">* Gerçekten de böyle bir hikâye yaz</span><span class="t10">ı</span><span class="t10">ld</span><span class="t10">ı</span><span class="t10">. "Kay</span><span class="t10">ı</span><span class="t10">p Denizci"nin (ikinci hikâye) yay</span><span class="t10">ı</span><span class="t10">nlanmas</span><span class="t10">ı</span><span class="t10">ndan k</span><span class="t10">ı</span><span class="t10">sa bir süre sonra, David Gilman adl</span><span class="t10">ı</span> <span class="t10">genç bir yazar bana</span> <span class="t6">Croppy Boy</span> <span class="t10">adl</span><span class="t10">ı</span> <span class="t10">kitab</span><span class="t10">ı</span><span class="t10">n</span><span class="t10">ı</span><span class="t10">n bir müs</span><span class="t10">veddesini gönderdi. Hikâye, Bay Thompson gibi amnezisi olan, yeni kimlikler ve benlikler yaratman</span><span class="t10">ı</span><span class="t10">n ç</span><span class="t10">ı</span><span class="t10">lg</span><span class="t10">ı</span><span class="t10">n ve s</span><span class="t10">ı</span><span class="t10">n</span><span class="t10">ı</span><span class="t10">rs</span><span class="t10">ı</span><span class="t10">z yolculu</span><span class="t10">ğ</span><span class="t10">undan ho</span><span class="t10">ş</span><span class="t10">lanan, tamam</span><span class="t10">ı</span><span class="t10">yla Joycevari bir zenginlik ve üslupla anlat</span><span class="t10">ı</span><span class="t10">lm</span><span class="t10">ı</span><span class="t10">ş</span><span class="t10">, amnezik bir dâhi hakk</span><span class="t10">ı</span><span class="t10">ndayd</span><span class="t10">ı</span><span class="t10">. Yay</span><span class="t10">ı</span><span class="t10">nlan</span><span class="t10">ı</span><span class="t10">p yay</span><span class="t10">ı</span><span class="t10">nlanmad</span><span class="t10">ığı</span><span class="t10">n</span><span class="t10">ı</span> <span class="t10">bilmiyorum ama yay</span><span class="t10">ı</span><span class="t10">nlanmas</span><span class="t10">ı</span> <span class="t10">gerekti</span><span class="t10">ğ</span><span class="t10">ini dü</span><span class="t10">ş</span><span class="t10">ünüyorum. Bay Gilman’</span><span class="t10">ı</span><span class="t10">n bir "Thompson" ile tan</span><span class="t10">ı</span><span class="t10">ş</span><span class="t10">ı</span><span class="t10">p tan</span><span class="t10">ı</span><span class="t10">ş</span><span class="t10">mad</span><span class="t10">ığı</span><span class="t10">n</span><span class="t10">ı</span> <span class="t10">(veya onunla ilgili bir çal</span><span class="t10">ı</span><span class="t10">ş</span><span class="t10">ma yap</span><span class="t10">ı</span><span class="t10">p yapmad</span><span class="t10">ığı</span><span class="t10">n</span><span class="t10">ı</span><span class="t10">) merak etmekten kendimi al</span><span class="t10">ı</span><span class="t10">koya</span><span class="t10">mad</span><span class="t10">ı</span><span class="t10">m. Garip bir</span> <span class="t10">ş</span><span class="t10">ekilde Luria’n</span><span class="t10">ı</span><span class="t10">n "Tekerlemeci"sine (Mnemonist) benzeyen Borges’in "Funes"inin de Borges’in kendi ki</span><span class="t10">ş</span><span class="t10">isel ya</span><span class="t10">ş</span><span class="t10">ant</span><span class="t10">ı</span><span class="t10">lar</span><span class="t10">ı</span><span class="t10">na dayan</span><span class="t10">ı</span><span class="t10">p dayanmad</span><span class="t10">ığı</span><span class="t10">n</span><span class="t10">ı</span> <span class="t10">s</span><span class="t10">ı</span><span class="t10">kl</span><span class="t10">ı</span><span class="t10">kla merak etmi</span><span class="t10">ş</span><span class="t10">imdir.</span></p>

  <p class="calibre4">Acaba Bay Thompson bunu biliyor ve hissediyor mu? İnsanlar önce onu "canlı" "komik ve eğlenceli" buluyor, düşünceleri biraz durulduktan sonra da ondaki bir şeyden dolayı korkuya kapılıyorlar. Asla durmuyor. Her zaman ondan uzaklaşan bir şeyi yakalamaya çalışan bir yarışçı gibi diyorlar. Gerçekten de, hafızasındaki, varoluşundaki ve varlığının anlamındaki boşluk bir türlü kapanmadığından, koşmayı bırakamıyor. Her saniye köprüler kurması ve boşluğu yamaması gerekiyor. Bu köprü ve yamalar ne kadar zekice olurlarsa olsunlar, gerçeklikle bağdaşmayan ve gerçekliğe hizmet etmeyen birer sabuklama ve uydurmaca oldukları için işe yaramıyorlar. Acaba Bay Thompson bunu hissediyor mu? Onun gerçeklik duygusu nedir? Sürekli eziyet mi çekiyor? Kendini kurtarmak üzere çabalarken, durmadan ürettiği uydurmaca ve illüzyonlarla daha da beter batıran, gerçekdışı bir dünyanın içinde kaybolmuş bir adamın eziyeti mi? Yüzündeki endişeli ve gergin ifadeye bakılırsa, sürekli içsel baskı yaşayan bir kişi olarak kendini rahat hissetmediği kesindi. Arada sırada, yüzünde acıklı, çıplak, çılgın bir bakış belirirdi.</p>

  <p class="calibre4">Bay Thompson'u bir anlamda kurtaran, bir anlamda da batıran, hayatının bu zorlayıcı veya koruyucu yüzeyselliği. Hayatı sürekli değişen, parlak, rengarenk bir yüzeye indirgenmiş. Derinlikten yoksun olan bu yüzey, illüzyonların ve deliriumun oluşturduğu bir yığın.</p>

  <p class="calibre4">Bu durumundan dolayı, kaybettiği duygularla ilgili bir şey hissetmiyor, aynı şekilde, kimliği ve gerçekliği tanımlayan o gizemli ve garip derinliği kaybettiğini de hissetmiyor. Onu tanıyan herkes, her seferinde bu yüzden çok şaşırıyor. Akıcı konuşması ve kontrolsüz davranışları da garip bir duygu kaybını gösteriyor. "Gerçek" ve "gerçek olmayan", "doğru" ve "doğru olmayan" (bu durumda yalan yerine ancak doğru olmayandan bahsedebiliriz) "önemli" ve "ölüm kalım meselesi", "ilgili" ve "ilgisiz" arasındaki farkı ayırt etmemezi sağlayan ondaki bu duygu ve muhakeme kaybı herkesi şok ediyor. Bitmek bilmeyen sabuklamalarının sonucunda belirli bir kayıtsızlık durumu var. Sanki ne kendi söylediklerinin ne de başkalarının yaptıkları ve söylediklerinin hiçbir anlamı yokmuş gibi sanki artık hiçbir şeyin önemi kalmamış gibi.</p>

  <p class="calibre4">Bunun en çarpıcı örneği bir akşam üzeri yaşandı. Bay Thompson, hızlı hızlı bir şeyler konuşuyordu. Konuşmasının tümünde kullandığı o uyarılmış ama kayıtsız ses tonuyla "İşte kardeşim. Bob pencerenin önünden geçiyor." dedi. Bir dakika sonra kapıdan bir adam görünüp de "Ben kardeşi Bob'um. Galiba pencerenin önünden geçerken beni gördü." dediğinde küçük dilimi yutacaktım. William'ın durağan, kayıtsız konuşma tarzı, ses tonu ve tavrı, beni söylediği şeylerin gerçekliğine hazırlamamıştı. William gerçekten gördüğü kardeşinden bahsederken aynen gerçekdışı şeylerden konuşurken kullandığı ses tonunu kullanmıştı. Ve şimdi, aniden fantomların arasından gerçek bir figür beliriyordu. Kardeşine "gerçek" bir kişi değilmiş gibi davrandı - hiçbir duygu belirtisi göstermedi. Delirium durumundaydı. Kardeşine ilk andan itibaren gerçek biri değilmişçesine davrandı. Yeni bir delirium anaforunda onu kaybederek uzaklaştırmıştı. William'ın yaşadıkları 2. hikâyedeki Jimmie G.'nin kardeşiyle karşılaştığı ve ancak onunla birlikte olduğu zamanlar kaybolma durumunu yaşamadığı o acıklı buluşmalardan farklıdır. Bu durum, çaresizlik içinde Ben Bob'um, Robi Dob falan değilim diyen zavallı Bob'u utandırıyordu. Belki hatırında kalmış olan aile bağlarından veya hâlâ bir kimliğin varlığım sürdürmesinden (veya aniden ortaya çıkıvermesinden) dolayı William sabuklamalarının ortasında büyük abisi George'den şimdiki zamanı kullanarak bahsetti. Bob'da büyük bir şaşkınlıkta "Ama George 19 yıl önce öldü." dedi.</p>

  <p class="calibre4">William açık bir şekilde Bob'un söylediği şeyi görmezden gelerek, kayıtsız kaldı ve "George şakacı biridir." diye espri yaptı. Ardından gerçeğe, doğruya ve her şeye karşı gösterdiği duyarsızlıkla George hakkında cansız bir tavırla konuşmaya devam etti. Yanında duran, yaşayan kardeşinin onda uyandıracağı baskıya karşı da duyarsızlık içindeydi.</p>

  <p class="calibre4">Her şeyin ötesinde bu gözlem, William'ın içsel gerçekliğini, duygularını ve ruhunun anlamını tamamıyla kaybettiğine inandırdı ve aynen Jimmie G. için sormuş olduğum şu soruyu rahibelere sormama sebep oldu. "William'ın bir ruhu var mı? Yoksa hastalık onun ruhunu söktü aldı mı?"</p>

  <p class="calibre4">Bu seferki sorumdan dolayı biraz endişeli gözüküyorlardı. Çünkü onların kafalarında da böyle bir şeyin ihtimali dolaşıyordu. Bu sefer, William'ı kilisede gör de kendin karar ver, diyemezlerdi çünkü sabuklamaları ve patavatsız konuşmaları orada da devam ediyordu. Jimmie G'.de, efervesan William Thompson'da doğrudan hissedemeyeceğiniz kederli bir kaybolma hissi ve sınırsız bir mutsuzluk vardı. Jimmie'nin, Bay Thompson'da varlığı hissedilemeyen, bir mutsuzluğu, derinliği, ruhu, duygu durumu (mood) ve özlemi vardı. Şüphesiz, rahibenin de söylediği gibi teolojik anlamda ölümsüz bir ruhu vardı; Allah'ın öyle yarattığı bir kişi olarak görülüp, sevilebilirdi. Fakat insani açıdan bakıldığında ona, ruhuna ve karakterine, çok rahatsız edici bir şeyler olmuştu.</p>

  <p class="calibre4">Jimmie kayıptı. Ama samimi, duygusal bir ilişki içinde en azından az bir süre bile olsa kendini bulabilecek durumdaydı.</p>

  <p class="p1">Kierkegaard'ın deyimiyle tam bir umutsuzluk içindeydi ve kaybettiği ama halen özlem duyduğu, gerçeklik ve anlamı bulma olasılığı vardı.</p>

  <p class="calibre4">Ama yüzeydeki zeki görünüşü ve gerçek dünyayla yer değiştiren sonu gelmez şakaları ile William için durum farklıydı. (Bu yüzeysel durum, onun kendini 'gerçek' hissetmediği olgusunu ve çaresizliğini örtüyordu.) William'ın bitip tükenmek bilmeyen sınırsız laf kalabalığı ile kendini gösteren gerçekliğe ve ilişkiye olan kayıtsızlığı, yeniden ortaya çıkacak, bulunabilecek hiçbir şeyin kalmadığına işaret ediyor olabilirdi. Çılgınca anlamın peşinde koşması ve sabuklamaları herhangi bir anlamı yakalamasını engel oluyordu.</p>

  <p class="calibre4">Birbirine zıt bir durum onlara, sürekli açılan amnezi çukurlarını aşmasına yardım eden sabuklamaları onun için hem bir armağan hem de bir cezaydı. Bir sakinleşebilse, sürekli konuşmalarına bir ara verebilse, illüzyonların o aldatıcı görüntüsünü bir aşabilse diye düşünüyor insan, ah işte o zaman gerçek, içeriye sızabilir. Gerçek bir şey derin, doğru, hissedilebilecek bir şey, ruhuna o zaman dalabilirdi.</p>

  <p class="calibre4">Varlığının içinde bulunduğu bu duruma sebep olan şey (her ne kadar hafızası tamamen harap olsa da) hafızasıyla ilgili değildi. Onda değişmiş olan sadece hafıza değil aynı zamanda duygu kapasitesiydi. Ondaki ruhsuzluk hissi buydu.</p>

  <p class="calibre4">Luria böyle kayıtsızlık hallerinden "eşitlenme" (<span class="t1">equalisation</span>) diye bahseder. Bazen bunu, benliği ve dünyayı yıkan en önemli hastalık (<span class="t1">pathology</span>) olarak görme eğilimi içindedir. Bu hastalık onda, bence korkutucu ama vazgeçilmez bir merak duygusunu uyandırdı. Aynı zamanda bu onun için tedavi açısından büyük bir meydan okumaydı.</p>

  <p class="calibre4"><span class="t1">Haf</span><span class="t1">ı</span><span class="t1">zan</span><span class="t1">ı</span><span class="t1">n Nöropsikolojisi</span> adlı eserinde olduğu gibi bazen bu konuya Korsakov hastalığı ve hafıza bağlamında, sıklıkla da frontal lob hastalıkları bağlamında tekrar tekrar geriye dönüyordu. Özellikle, <span class="t1">İ</span><span class="t1">nsan Beyni ve Psikolojik Süreçler</span> adlı eserinde, buna benzer birkaç vaka tarihçesi bulunmaktadır. Bu kişiler "Dünyası Yıkılan Adam" ile bozulmuş içsel bütünlükleri ve bunun ağır sonuçları açısından karşılaştırabilirler. Ama bu kitapta anlatılan hastalar bir anlamda çok daha kötü bir durumdadırlar. Çünkü onlar kaybettikleri gerçekliklerinin farkında değillerdir bundan dolayı da acı çekmezler ama en umutsuz durumda olanlar da onlardır. <span class="t1">Dün</span><span class="t1">yas</span><span class="t1">ı</span> <span class="t1">Y</span><span class="t1">ı</span><span class="t1">k</span><span class="t1">ı</span><span class="t1">lan Adam</span> adlı eserin kahramanı Zazetsky'den sürekli olarak savaşçı diye söz edilir. Büyük bir istekle, her zaman içinde bulunduğu durumun farkında olarak, yaralı beynini daha çok kullanmak için savaşır. Oysa William, Luria'nın frontal lob hastalan gibi (bir sonraki hikâyeye bakınız) o kadar lanetli bir durumdadır ki bunun farkında bile değildir.</p>

  <p class="calibre4">Çünkü sorun sadece bir yeteneğin veya bazı becerilerinin zarar görmesi değildir. Zarar gören benliğin, ruhun kendisidir. Bu anlamda William, Jimmie'den daha fazla kayıptır. William'ın durumunda geriye pek bir şey kalmadığından kişiliğini hissetmek mümkün değildir ya da çok nadir olarak böyle bir şans mevcuttur. Jimmie'deyse çoğunlukla bağlantısız ve kopuk da olsa, varlığı kendini gösterir. Jimmie'de hiç değilse bağlantı kurma ihtimali vardır. Tedavi, sadece "bağlantı kurmak" olarak özetlenebilir.</p>

  <p class="calibre4">William ile "bağlantı kurma" çabalarımız hep başarısızlıkla sonuçlanır. Hatta bu çabalar sabuklamasını artırır. Çabalarımızı kesip onu kendi haline bıraktığımızda, bazen bahçeye çıkar ve bahçenin sakinliği ve sessizliği içinde kendi dinginliğine kavuşur. Başka insanların varlığı onu uyararak, onu sonsuz kontrolsüz bir konuşmaya iter ve böylelikle kimlik arayışı ve oluşturma çabaları başlar. Oysa bitkiler, sakin bir bahçe, insansız bir çevre ve sosyal bir baskının olmaması onun bu kimlik deliriumunu hafifletir. Bu sakin, insandışı kendine yeterlik durumu, (tüm insani kimlik ve ilişkilerin ötesinde) onun doğayla sözsüz ve derin bir birlikteliği oluşturmasını sağlar. Böylelikle canlı ve gerçek olma duygusu onarılır.</p>

  <p class="calibre4">&nbsp;</p>

  <p class="calibre4">&nbsp;</p>
</body>
</html>
