<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Yoksa Yeni Bir Macera mı?</title>
    <link href="../../fonts.css" rel="stylesheet" type="text/css"/>
</head>
  <body>
  <h1 class="h11">Yoksa Yeni Bir Macera mı?</h1>

  <p>Colin ağaçtan indi. Ayağını yere koyup dikkatlice etrafa baktı. Görünürde kimsecikler yoktu. Adam tamamıyla gözden kaybolmuştu anlaşılan.</p>

  <p>Mümkün olduğunca hızlı koşacağım! diye düşündü ve dönüş yoluna koyuldu. Yolda onu ne durduran, ne de ona seslenen biriyle karşılaştı. Geçtiği arazilerden birinde şaşkınlıkla bakan inekleri görünce kendinden utandı.</p>

  <p>İlerlemeye devam etti, sonunda Peter ve Janet’ın yaşadıkları çiftlik evine gitti. Belki de Gizli Yediler halen barakada Kızılderili kıyafetlerini çıkarıp yüzlerini siliyorlardır, diye düşünmüştü.</p>

  <p>Barakanm girişine doğru koştu. Kapı her zamanki gibi kapalıydı. Girişin üzerine koyu renkle yazılmış G.Y. harfleri rahatça görülebiliyordu. Barakanm içerisinde neyse ki hâlâ sesler vardı.</p>

  <p>Colin kapıyı çaldı. “Beni de içeri alın!” dedi, “Döndüm.”</p>

  <p>Bir sessizlik etrafı kapladı. Kapı açılmıyordu. Colin sabırsızca tekrar çaldı. “Benim olduğumu biliyorsunuz. Hadi açın kapıyı!”</p>

  <p>Ama halen bir hareket yoktu. Ve sonunda Colin bir anda hatırladı. Tabii ki şifreyi söylemeliydi! Ama şifre neydi?</p>

  <p>Neyse ki tam da o anda barakanın camından Kızılderili tüylerini görünce hatırladı. “Kızılderililer!” diye bağırdı heyecanla. Kapı açıldı.</p>

  <p>“Şimdi mahalledeki herkes şifremizin ne olduğunu biliyor,” dedi Peter kızarak. “Sayende başka bir tane bulmamız gerekiyor artık. İçeri gel, nerelerdeydin? Küçük Fundalık’ta sana seslenip durduk.”</p>

  <p>“Biliyorum, sizi duydum,” dedi Colin içeriye girerken. “Şifreyi böyle bir anda bağırdığım için özür dilerim. O anda düşünemedim; size yeni haberlerim var. Hem de çok ilginç haberler!”</p>

  <p>“Neymiş bakalım?” diye sordu herkes birden ve yüzlerini silmeyi bıraktılar.</p>

  <p>“Peter Fundalıkta durup da saklanan bir adamı gördüğünü söyledi ya size,” diye söze başladı Colin, “aslında ben de oradaydım, tam ağacın tepesinde!”</p>

  <p>“Hileci!” dedi George. “Kızılderilicilik böyle oynanmaz ki!”</p>

  <p>“Öyle oynanmayacağını kim söyledi?” diye karşılık verdi Colin. “Eminim ki Kızılderililer de ağaçlara tırmanıp sessizce duruyorlardı. Her neyse, ben ağacın tepesindeyken tahmin edin ne oldu? Peter’ın gördüğü o adam benim üzerinde olduğum ağaca koştu ve tırmandı!”</p>

  <p>“Ciddi misin!” dedi George. “Peki sen ne yaptın?”</p>

  <p>“Hiçbir şey,” dedi Colin. “Benim çıktığım yere kadar yükseğe tırmanmadı neyse ki! Ben de olduğum yerde çıt çıkartmadan bekledim. Aslında ben adamı Peter’dan önce Milton Konağı’nın duvarının tepesinde görmüştüm. Sonra aşağıya atladı ve çalılıklara koşup ortadan kayboldu.”</p>

  <p>“Eee, sonra?” diye sordu Janet heyecanla. “Siz gittikten sonra o da ağaçtan aşağı indi ve gitti,” dedi Colin. “Sonra da bir daha görmedim zaten. Ben de aşağıya inip eve koştum. Biraz korkmuştum, doğal olarak.”</p>

  <p>“Böyle garip davranmak için ne gibi bir şey yapmış olabilir ki?” diye merakla sordu Jack. “Nasıl biriydi?”</p>

  <p>“Hmm, sadece kafasının tepesiyle kulaklarını görebildim,” dedi Colin. “Sen yakından görebildin mi, Peter?”</p>

  <p>“Evet, oldukça,” diye karşılık verdi Peter. “Ama olağandışı, gözüme çarpan bir şey yoktu. Tıraşlı suratı ve koyu saçlarından başka hatırladığım pek bir şey yok açıkçası.”</p>

  <p>“Boşverin artık, bir daha ondan haber alamayacağız nasılsa,” dedi Barbara. ?Hiçbir zaman ne yaptığını ve neden yaptığını bilemeyeceğiz anlaşılan.”</p>

  <p>“Tüm bir öğlenimizi mahvetti sonuç olarak,” dedi Pam. “Colin’i böyle ağaçların tepesinden yakalamamalıyız ama. Bu oyunu oynarken ağaçlara tırmanmayı yasaklayan bir kural koymalıyız.”</p>

  <p>“Bir sonraki toplantımız ne zaman ve kendimize yeni bir şifre belirleyecek miyiz?” diye sordu Janet.</p>

  <p>“Çarşamba günü akşam vakti buluşabiliriz,” dedi Peter. “Gözlerinizi ve kulaklarınızı heyecanlı maceralar için açık tutun. Adamı yakalayamamız gerçekten üzücü -ya da en azından biraz daha bilgi sahibi olamamamız. Eminim ki iyi bir şeyler planlamıyordu.”</p>

  <p>“Peki ya yeni şifre ne olacak?” diye sordu Janet.</p>

  <p><span class="t12">“Macera</span> olsun bence,” dedi Peter. “Hatta birini kaçırdık bile galiba!”</p>

  <p>Konuşmanın ardından herkes evlerine döndü. Colin haricinde kimse esrarengiz adam hakkında daha fazla kafa yormadı. Ama yine de o akşam televizyonda Gizli Yediler’i yeniden alarma geçirecek bir haber vardı!</p>

  <p>“Bayan Lucy Thomas’ın muhteşem ve benzersiz gerdanlığı Milton Konağı’ndaki yatak odasından bu öğleden sonra çalındı,” dedi spiker. “Hiç kimse hırsızı görmedi ve hırsız ardında hiçbir ipucu bırakmadan ortadan kayboldu.”</p>

  <p>Peler ve Janet yerlerinden sıçradılar. “Bu bizim öğleden sonra gördüğümüz adam olmalı!” dedi Peter. “İnanabiliyor musun? Yarınki yeni bir toplantı için Gizli Yediler’e haber ver, Janet. Bu bizim için yeniden bir macera demek olabilir!”</p>

  <p><a id="a8"></a> </p>
</body>
</html>