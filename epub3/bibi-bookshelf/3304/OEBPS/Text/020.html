<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Mahkûmlar</title>
    <link href="../../fonts.css" rel="stylesheet" type="text/css"/>
</head>
  <body>
  <h1 class="h11">Mahkûmlar</h1>

  <p>Çabuk! Şuradaki yatağın altına gir, ben de bunun altına saklanacağım,” dedi Peter, panik içerisinde. İkisi de sürünürek buldukları ilk deliğe saklandılar. Üzerlerini örtmek için yatak örtüsünü aldılar. Kendilerine doğru yaklaşan sesleri çaresizce beklemeye koyuldular.</p>

  <p>İki tane adam karavana girdi, bir tanesi lambayı yaktı. Her ikisi de yatağın üzerine oturdu. Peter adamların ayakları ve bileklerinden başka bir şey göremiyordu.</p>

  <p>Bir anda gördüğü şey karşısında kalakaldı. Yatağın diğer tarafında oturan adamın pantolonunun altından ayak bilekleri görünüyordu. Adam kırmızı çizgili, mavi bir çorap giyiyordu!</p>

  <p>İşte şimdi onca zaman bulmaya çalıştıkları hırsız gelip tam karşısına oturmuştu ve Peter gizlendiği yerden kim olduğunu bir türlü göremiyordu! Kim olabilirdi ki?</p>

  <p>“Bu gece ortadan kayboluyorum,” dedi adamlardan biri. “Bu gösteriden sıkıldım. Hep aynı zırvalıklar. Hem ayrıca polisin şu son iş için gelmesinden de endişeleniyorum.”</p>

  <p>“Sen her zaman endişelenirsin zaten,” dedi çoraplı adam. “Yeterince güvenli olduğunda incileri getirmem için bana haber ver. Koyduğum yerde gerekirse aylarca bile kalabilirler. Kimsenin ruhu bile duymaz!”</p>

  <p>“Tamamen güvende olduklanndan emin misin?” diye sordu diğeri. Çoraplı adam bir kahkaha atıp o ana kadarki en şaşırtıcı şeyi söyledi.</p>

  <p>“Aslanlar bu işi bizim için hallediyor, sen endişelenme.”</p>

  <p>Peter ve Colin korkuyla konuşulanları dinlerken yavaş yavaş bir şeylerin farkına varmaya başlıyordu. Yüzünü göremedikleri çoraplı adamın hırsız olduğu açıktı ve incileri bir süreliğine saklayan da yine aynı kişiydi; diğer adamsa korkmuştu ve oradan ayrılmak istiyordu.</p>

  <p>“Bu gece sahneye çıkamayacak kadar hasta olduğumu söyle,” dedi birinci adam, kısa bir duraksamanın ardından. “Herkes gösteriyi izlerken gideceğim. Atı getirir misin?”</p>

  <p>Bacak bacak üzerine atmış çoraplı adam kalkıp karavanın basamaklarından indi. Peter ve Colin diğer adamın da gitmesi için bekledi. Böylece kaçabilirlerdi. Ama adam gitmedi. Parmaklarıyla ritim tutarak olduğu yerde oturdu. Adamın sinirli ve korkmuş olduğu belliydi.</p>

  <p>Dışarıdan dingillerin arasına yerleştirilen bir atın sesleri duyuldu. Çoraplı adam basamakların önünden seslendi.</p>

  <p>“Her şey hazır. Dışarı gelip sürmeye başlayabilirsin. Hadi ben kaçtım.”</p>

  <p>Adam kalktı ve karavandan çıktı. Ama çıkarken arkasından kapıyı da kilitledi! Sessizce aracın çevresinde bir tur attıktan sonra sürücü koltuğuna tırmandı. Atı dürtmesiyle birlikte araç alanda ilerlemeye başladı.</p>

  <p>“Olamaz!” diye fısıldadı Colin. “Olamaz! Kapıyı kilitledi! Resmen burada tutsağız!”</p>

  <p>“Evet, kahretsin!” dedi Peter, rahatsızca saklandığı yerden çıkarken. “Çorapları giyen adamı fark ettin mi? Hırsız o olmalı ve onu da geride bıraktık.”</p>

  <p>“Yine de çok şey öğrendik,” dedi Colin, saklandığı yerden çıkarken. “İncilerin sirkte bir yerlerde olduğunu artık biliyoruz en azından. Aslanlar hakkında söylediği de ne anlama geliyor?”</p>

  <p>“Kim bilir,” diye karşılık verdi Peter. “Tabii eğer incileri aslanların kafesine saklamadıysa. Bir tahtanın altına mesela.”</p>

  <p>“Buradan bir şekilde kaçmalıyız,” dedi Colin umutsuzca. “Sence camdan çıkabilir miyiz?”</p>

  <p>İki çocuk da dikkatlice öndeki camdan nerede olduklarını görmeye çalıştı. O sırada araç aydınlık bir sokak lambasının altından geçiyordu. Peter, ani bir hareketle Colin’in koluna yapıştı.</p>

  <p>“Bak!” dedi, “Bu adamın giydiği tüvit ceket, ağaçta bulduğumuz şapkayla aynı. Aslanların kafesini boyarken gördüğümüz adam olmalı o halde!”</p>

  <p>“Evet. Ve büyük bir ihtimalle de hırsız giymek için şapkayı ondan ödünç almıştı. Ne de olsa aynı karavanda yaşıyorlar,” dedi Colin. “Yapbozun büyük bir parçasını çözdük sayılır.”</p>

  <p>Camı açmak için zorladılar ama sıkıca kilitlenmişti. Colin’in camı zorlarken çıkarttığı ses, sürücüyü yerinden irkiltti. Arkasını döndüğünde sokak lambasının altında parlayan çocukların yüzünü gördü. Derhal aracı durdurup aşağı indi ve vagonun arka tarafına koştu.</p>

  <p>“İşte bu iyi değil!” dedi Peter paniğe kapılarak. “Bizi duydu. Çabuk saklan, kapıyı açıyor!”</p>

  <p><a id="a28"></a><a id="a29"></a><span class="t5"> </span></p>
</body>
</html>