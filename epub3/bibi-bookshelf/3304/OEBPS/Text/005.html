<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Gizli Yediler Toplantısı</title>
    <link href="../../fonts.css" rel="stylesheet" type="text/css"/>
</head>
  <body>
  <h1 class="h11"><a id="a3"></a><a id="a4"></a>Gizli Yediler Toplantısı</h1>

  <p>Gizli Yediler olağan haftalık toplantılarını yapıyordu. Toplantı mekânlarıysa her zamanki gibi Peter ve Janet’a ait evin bahçesindeki barakaydı. Kapının üzerinde yeşil renkte G.Y. harfleri yazılıydı.</p>

  <p>Peter ve Janet barakada diğerlerini beklerken toplantı için hazırlıklara başlamıştı bile. Janet, büyük bir sürahinin içine limon sıkıyordu. Bir tabağa ise yedi tarçınlı kurabiye ve Scamper’a da bir köpek bisküvisi düzgünce yerleştirilmişti. İşte bu sonuncusu Scamper içindi, altın spanyel köpekleri. Gözleri tabağa dikilmişti, sanki bisküvisi bir anda yok olacakmış gibi bakışlarını tabaktan ayıramıyordu.</p>

  <p>“İşte diğerleri de geliyor,” dedi Peter, camdan bakarak. “Evet - Colin, George, Barbara, Pam ve Jack. İkimizi de sayarsak yedi yapıyor!”</p>

  <p>“Hav,” dedi Scamper kendini dışlanmış hissederek.</p>

  <p>“Üzgünüm Scamper, ama sen tam olarak bir üye değilsin, sadece yardımcısın -ama en <span class="t12">iyisinden!”</span> dedi Peter.</p>

  <p>Tak tak! Kapı çalındı.</p>

  <p>“Şifre lütfen,” dedi Peter. Dışarıdan doğru şifreyi alıncaya kadar kapıyı açmıyordu. Colin, “Tavşanlar!” diye fısıldadıktan sonra kapı aralandı. “Tavşanlar!” diye yineledi Jack ve “Tavşanlar,” dedi tüm diğer ardı sıra gelen üyeler de. Bu en son buldukları şifreydi. Gizli Yediler şifreyi her hafta birileri duyabilir endişesiyle değiştiriyordu.</p>

  <p>Pe’ter herkese yerlerine oturuncaya kadar ciddi bir bakış attı. “Rozetin nerede, Jack?” diye sordu.</p>

  <p>Jack rahatsız görünüyordu. “Çok üzgünüm,” dedi, “sanırım Susie benimkini aldı. Çekmeceme saklamıştım ve bu sabah takmak için baktığımda yerinde yoktu. Susie gerçek bir baş belası oluyor bazen.”</p>

  <p>Susie, Jack’in kız kardeşiydi. Jack’in her seferinde grubun yedi kişi olması gerektiğini söylemesine karşın, gruba katılmak için yapmadığı şey kalmıyordu.</p>

  <p>“Susie biraz azarlanmak istiyor bence,” dedi Peter. “Rozetini en kısa zamanda geri almalısın Jack ve aldıktan sonra da bir daha çekmecene falan saklama. Belki de yatmadan önce pijamanın üzerine takmalısın, böylece bir daha alamaz.”</p>

  <p>“Haklısın,” diye karşılık verdi Jack. Sonra da diğer herkesinki üzerlerinde takılı mı diye bir bakış attı. Evet - üzerine G.Y. harfleri işlenmiş daire şeklindeki rozet herkeste takılıydı. İşte bunu görünce daha da kızdı.</p>

  <p>“Kimsenin raporlamak istediği bir gelişme var mı?” diye sordu Peter, ellerini kurabiyelerin durduğu tabağın kenarında gezdirirken. Scamper’a büyük bisküvisini fırlattı ve altın spanyel havada kapıverdi. Herkes Scamper’la birlikte iştahla tıkınmaya başladı.</p>

  <p>Kimsenin bahsedeceği yeni bir gelişme yoktu. Barbara, Peter’a baktı.</p>

  <p>“Yeni bir şeyler bulamadığımız dördüncü hafta Ve halen raporlayacak bir gelişmemiz yok,” dedi. “Bu çok sıkıcı. Yapacak bir şeyler olmadığı zaman Gizli Yediler gibi bir gruba ait olmanın anlamı ne ki - peşinden koşacağımız gizemli şeyler ve maceralar bulmalıyız.”</p>

  <p>“Pekâlâ, bir tane düşünelim,” dedi Peter acelece. “Sen ağaçların üzerinde hep bir şeyler arar durursun Barbara.”</p>

  <p>Janet, limonatasını bardağına doldurdu. “Keşke biraz da heyecanlı olsa,” dedi. “Biz kendimiz birtakım maceralar yaratıp oyalanamaz mıyız?”</p>

  <p>“Nasıl yani?” diye sordu Colin. “Of, bu limonata çok ekşiymiş!”</p>

  <p>“İçine biraz daha bal koymalıyım,” dedi Janet. “Demek istediğim; mesela Kızılderililer gibi giyinebiliriz belki. Bir yerlere gider, kimseye çaktırmadan insanları avlamaya çalışırız. Bizim birkaç tane Kızılderili kıyafetimiz de var zaten. Peter ve benim.”</p>

  <p>Janet”ın bu fikri üzerinde biraz konuştular. Bir süre sonra altı kişiye yetecek kadar Kızılderili kıyafetleri olduğunu anladılar.</p>

  <p>“Tamam, o zaman ne yapacağımızı biliyorum,” dedi George. “Giyinip Küçük Fundalık’a gidebiliriz. İkiye ayrılır ve fundalığın ayrı ayrı uçlarına gizleniriz. Colin’i ortaya bırakırız ve onu ilk avlayıp yakalayan grup oyunu kazanır. İçimizde sadece onun Kızılderili kıyafeti yok. Çok da eğleniriz hem.”</p>

  <p>“Altınız tarafından da yakalanmaya çalışılmak istemem,” dedi Colin. “Herkesin birden üzerime atlaması fikri pek hoş sayılmaz.”</p>

  <p>“Sadece bir oyun,” dedi Janet. “Oyunbozanlık etme.”</p>

  <p>“Dinleyin, biri geliyor!” dedi Peter. Dışarıdaki ayak sesleri barakanın önüne kadar ulaştı. Bir anda kapı kafalarına yıkılıyormuşcasına çalındı. Hatta bu ses herkesi yerinden zıplattı.</p>

  <p>“Şifre!” dedi Peter, yedi üyenin de zaten içeride olduğunu unutarak.</p>

  <p>“Tavşanlar!” dedi dışarıdaki ses.</p>

  <p>“Bu <span class="t12">Susie”</span> dedi Jack öfkelenerek. Jack kapıyı savurarak açtığında tüm yaptıkları yetmezmiş gibi üzerine bir de kendisinden çaldığı G.Y. rozetini takmış duran kardeşini gördü.</p>

  <p>“Ben de bir üyeyim!” dedi. “Şifreyi biliyorum ve rozetim de var!”</p>

  <p>Bu herkesi öfkelendirmişti. Susie sırıtan, yüzsüz suratıyla bir anda ortadan kaçıverdi. Jack kızarıp bozardı.</p>

  <p>“Peşinden gidiyorum,” dedi. “Artık yeni bir şifre de düşünmemiz gerek!”</p>

  <p>“Şifre Kızılderili olabilir!” dedi Peter hemen ardından. “İki buçukta burada buluşalım.”</p>

  <p><a id="a5"></a> </p>
</body>
</html>