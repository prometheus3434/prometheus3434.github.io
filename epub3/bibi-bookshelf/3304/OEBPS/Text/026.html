<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Bilinmeyen</title>
    <link href="../../fonts.css" rel="stylesheet" type="text/css"/>
</head>
  <body>
  <p class="p9"><span class="t13">AFER</span><span class="t13">İ</span><span class="t13">N G</span><span class="t13">İ</span><span class="t13">ZL</span><span class="t13">İ</span> <span class="t13">YED</span><span class="t13">İ</span><span class="t13">LER</span></p>

  <p><a id="a37"></a> </p>

  <p><span class="t14">Gizli Yediler Toplant</span><span class="t14">ı</span><span class="t14">s</span><span class="t14">ı</span></p>

  <p>Rozetim nerede? Rozetim nerede?” diye sordu Janet. “Bu . çekmecenin içine koyduğumdan eminim.” Ve dolaptan mendiller, çoraplar, kurdeleler birer birer uçarak çıktı.</p>

  <p>“Janet!” dedi annesi sinirlice. “Ne yaptığına bir bak! Bu çekmeceyi daha bu sabah topladım. Ne arıyorsun, Gizli Yediler rozetini mi?”</p>

  <p>“Evet! Bu sabah bir toplantımız var ve rozetim olmadan gidemem,” dedi Janet. “Peter beni barakaya bile almaz, biliyorum. Rozetler konusunda çok hassas.” Ve sonra yine bir mendil yığını havada uçtu.</p>

  <p>“Görünüşe göre rozetini o çekmecede bulamayacaksın,” dedi annesi ve yere eğilip üzerinde G.Y. harfleri yazılı olan yuvarlak rozeti aldı. “Onu da dışarıya fırlatmışsın, seni şaşkın!”</p>

  <p>“Of, onu bana ver anne, hadi!” diye söylendi Janet. Ama annesi vermedi.</p>

  <p>“Hayır. Önce tüm bu yerdekileri toplayacak ve çekmecene yerleştireceksin,” dedi.</p>

  <p>“Ama beş dakika içinde Gizli Yediler toplantım başlayacak!” dedi Janet. “Peter çoktan barakamıza gitti bile.”</p>

  <p>“O halde sen de geç gidersin,” dedi annesi ve odadan küçük rozeti de yanına alarak çıktı. Janet söylendi. Olabildiğince hızlı bir şekilde yerdekileri çekmecesine yerleştirmeye çalıştı. Ve merdivenlerden aşağıya neredeyse uçarak indi.</p>

  <p>“Yaptım, anne ve söz toplantı bitince yine düzelteceğim.</p>

  <p>Annesi güldü ve rozeti Janet’a verdi. “Al bakalım. Siz ve sizin Gizli Yediler toplantılarınız! Bu sıcak havada o küçük, havasız barakada nasıl buluşuyorsunuz, anlayamıyorum! Pencere ve kapıyı hep kapalı tutmanız şart mı?</p>

  <p>“Evet, öyle yapmalıyız,” dedi Janet, rozeti gururla yakasına takarken. “Bu çok gizli bir topluluk ve toplantılarımızı kimsenin duymaması lazım. Son zamanlarda pek bir olay olmadı. Bizi kendimize getirecek yeni maceralara ihtiyacımız var, tıpkı en son başımıza gelen gibi.”</p>

  <p>“Bisküvi paketini de yanında götür,” dedi annesi. “Ve portakal şurubunu da alabilirsin. Bak Scamper seni bulmaya geldi!”</p>

  <p>Tatlı altın spanyel koşarak odaya daldı. “Hav,” dedi Janet’a. “Hav!”</p>

  <p>“Tamam, tamam, geç kaldım biliyorum,” diye cevap verdi Janet, köpeğinin kafasını severken. “Sanırım Peter beni çağırman için yolladı seni. Hadi gidelim. Bisküviler ve şurup için teşekkürler, anne.”</p>

  <p>Bisküvileri ve portakal şurubunu kucaklayarak bahçeye indi. Barakaya yaklaştığı anda sesler duymaya başladı. Anlaşılan diğer altı üye çoktan oradaydı!</p>

  <p>Janet kapıyı çaldı ve Scamper da kapıya dayandı.</p>

  <p>Altı ses birden, “Şifre!” diye bağırdı.</p>

  <p>“Macera!” diye bağırdı Janet haftanın şifresini vererek. Şifreyi bilmeyen kimse toplantıya giremezdi.</p>

  <p>Kapıyı Janet’ın erkek kardeşi Peter açtı, oldukça sinirliydi. “Şifreyi herkesin duyabileceği şekilde bağırmanın bir nedeni var mı?” diye sordu.</p>

  <p>“Özür dilerim,” dedi Janet. “Hep birlikte şifreyi sorunca siz, ben de bir anda bağırmalıyım gibi hissettim. Neyse ki etrafta duyacak kimse yok. Bakın bisküvi ve portakal şurubu getirdim.”</p>

  <p>Peter, Janet’ın rozeti takılı mı diye kontrol etti. Kız kardeşini on dakika öncesine kadar çılgınca rozetini ararken görmüş ve bulamazsa içeri almayacağına karar vermişti.. Ama işte oradaydı, tam önünde takılıydı.</p>

  <p>Janet barakaya girdi ve Peter arkasından kapıyı sürgüledi. Pencere de aynı şekilde kapalıydı. Sıcak yaz güneşi camdan içeri doluyordu ye Janet yakınarak yanaklarını sildi.</p>

  <p>“Offf, burası dayanılmayacak kadar sıcak! Gerçekten, erimek üzereyim.”</p>

  <p>“Hepimiz eriyoruz,” dedi Pam. “Burası sıcak havalarda haftalık toplantılarımız için uygun bir yer değil. Neden dışarıda ağaçlık bir alanda toplanmıyoruz, bir ağacın gölgesinde mesela?”</p>

  <p>“Hayır,” diye itiraz etti Jack. “Kardeşim Susie hep etrafımızda dolanacaktır - gizli bir topluluk olmakla ilgimiz kalmaz.”</p>

  <p>“Anlaşıldı, serince ve gizli bir yer olabilir belki. Kimsenin bizi bulamayacağı,” dedi Colin. “Mesela, evimin bahçesinde kimsenin beni bulamayacağı, saklı bir yerim var. Sıcak değil ve çok gizli.”</p>

  <p>“Neresi?” diye sordu Jack.</p>

  <p>“Ağacın tepesinde,” dedi Colin. “Büyükçe dalları olan iri bir ağacımız var ve üzerinde birkaç yastığım, bir şeyleri saklamak için bir kutum bile var. Serin, esintili bir yer. Hatta dallar rüzgârda hafifçe salı<a id="a38"></a>nıyor. Ayrıca etrafı da çok güzel görebiliyorum. Eğer birisi yanıma geliyorsa, hemen fark ediyorum!”</p>

  <p>Herkes Colin’in anlattıklarını sessizlikle dinledi. Sonra gözleri parlayarak birbirlerine baktılar.</p>

  <p>“Mükemmel bir fikir!” dedi Peter. “Kendimiz yapacağız! Kimsenin bilmeyeceği bir ağaç evi! Bunu yapabiliriz!”</p>

  <p> </p>
</body>
</html>