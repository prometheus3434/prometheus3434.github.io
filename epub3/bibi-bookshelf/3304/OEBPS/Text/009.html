<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta content="Atlantis Word Processor 1.6.5.13" name="Generator"/>
    <link href="../Styles/style.css" rel="stylesheet" type="text/css"/>
    <title>Önemli Toplantı</title>
    <link href="../../fonts.css" rel="stylesheet" type="text/css"/>
</head>
  <body>
  <h1 class="h11">Önemli Toplantı</h1>

  <p>O gece Gizli Yediler çok heyecanlıydı. Janet ve Peter herkesin posta kutularına birer not bıraktı. “Dokuz buçukta toplantı. Önemli! G.Y.” Colin ve George’un neler olup bittiği hakkında en ufak bir fikirleri yoktu çünkü haberleri dinlememişlerdi. Ama diğerlerinin Bayan Lucy Thomas’ın Küçük Fundalık’ın hemen yanındaki Milton Konağı’nda yaşadığından ve çalınan gerdanlıktan haberi vardı. Bu yüzden toplantının hırsızla ilgili olduğunu anlamışlardı!</p>

  <p>Saatler dokuz buçuğu gösterdiğinde grup bir araya geldi. Janet ve Peter barakada toplantı için çoktan hazırdı. Kapı tek tek çalınmaya başladı. “Şifre!” dedi Peter, her seferinde ciddiyetle.</p>

  <p>“Macera!” diye yanıtladı diğerleri fısıldayarak. “Macera!”, “Macera!” Tek tek tüm üyeler barakanın içine girdi.</p>

  <p>“Korkunç kız kardeşin nerede - Susie?” diye sordu Peter, Jack’e. “Umarım bu civarlarda değildir. Bugünkü çok önemli bir toplantı. Rozetin üzerinde mi.?”</p>

  <p>“Evet,” dedi Jack. “Susie bugün dışarıda. Her neyse, en son şifremizi bilmediğinden eminim zaten, merak etme.”</p>

  <p>“Toplantı ne hakkında?” diye sordu Colin. “Janet’in yüzünden bir şeyler olduğu belli. Baksana çatlayacak gibi duruyor!”</p>

  <p>“Öğrendiğinde sen de kendini çatlayacak gibi hissedeceksin,” dedi Janet. “Peşinde olduğumuz hırsızı Peter’la birlikte tek gören sen olduğun için kendini daha da önemli biri gibi hissedeceksin hem de.”</p>

  <p>Colin ve George boş gözlerle baktılar. Janet’ın neden bahsettiği hakkında en ufak bir fikirleri bile yoktu. Çok geçmeden Peter her şeyi açıkladı.</p>

  <p>“Colin’in dün gördüğü adamı hatırlıyorsunuz, Milton Konağı’nın duvarının üzerine tırmanan,” diye söze başladı Peter. “Aynı adamı ben de çalılıkların içerisinde saklanırken gördüm - ve sonra da Colin’in saklandığı ağaca tırmanmış. Tüm bunlardan sonra, televizyonda dün gece Bayan Lucy Thomas’ın görkemli gerdanlığının yatak odasından çalındığı haberi verildi.”</p>

  <p>“Buna inanamıyorum!” diye şaşkınlıkla haykırdı Pam. “Ve hırsız senin ve Colin’in gördüğü adamdı!”</p>

  <p>“Evet,” diye onayladı Peter. “O olmalı. Eee, bu konuda şimdi ne yapacağız? Bu bir macera -tabii eğer o adamın kim olduğunu anlayabilirsek- ve tabii eğer gerdanlığı da bulabilirsek. Bu Gizli Yediler şapkalarımızdaki anlamlı bir tüy olur, öyle değil mi?” Kısa süreli bir sessizlik oldu. Herkes dikkatlice düşünüyordu.</p>

  <p>“Peki adamı nasıl bulacağız?” diye sordu Barbara. “Demek istediğim, yalnızca sen ve Colin adamı gördünüz, o da sadece bir anlığınaydı.”</p>

  <p>“Unutmamalıyız ki, ben de adamın sadece kafasının tepesiyle kulaklarını görebildim,” dedi Colin. “Tüm bu bildiklerimle bir adamı nasıl teşhis edebileceğimi gerçekten merak ediyorum. İnsanlarm kafalarının üzerine çıkıp da tepeden onlara bakamam ya!”</p>

  <p>Janet güldü, “Sen de yanında küçük bir merdiven taşırsın!” dedi. Diğer herkes kahkahalara gülüşmelere katıldı.</p>

  <p>“Polise söylememiz gerekmez mi?” diye sordu George.</p>

  <p>“Sanırım gerekir,” dedi Peter dikkatlice olanları düşünerek. “Onlara bir yardımımız dokunmayabilir ama yine de bu yapılabilecek en iyi şey gibi. Daha sonra belki onlara yardım da edebiliriz ve etrafta gezinip kendimiz de birtakım ipuçları bulmaya çalışırız.”</p>

  <p>“Hadi derhal polise gidelim o halde,” dedi George. “Bu harika olacak! Hep beraber içeri girdiğimizde Müfettiş’in suratını hayal edebiliyor musunuz?”</p>

  <p>Bunun üzerine Yediler barakadan ayrılıp şehre doğru yola koyuldu. Karakolun giriş basamaklarından emin adımlarla çıktılar. İçerideki memur şaşkındı.</p>

  <p>“Müfettiş’i görebilir miyiz?” diye sordu Peter. “Onun için bazı haberlerimiz var da! Bayan Lucy’nin gerdanlığının çalınmasıyla ilgili.”</p>

  <p>Müfettiş koridordan gelen sesleri duyup odasından dışarıya doğru baktı. “Merhaba, merhaba!” dedi şaşırarak. “Bir kez daha Gizli Yediler! Bu sefer şifreniz nedir bakalım?” Kimse bu soruyu yanıtlamadı elbette. Peter hafifçe gülümsedi.</p>

  <p>“Buraya dün Milton Konağı’nın duvarına tırmanan hırsızı gördüğümüzü söylemek için geldik,” dedi. “İlk önce çalılıklara saklandı, sonra da Colin’in de üzerinde olduğu bir ağaca tırmandı. Ama tüm bildiklerimiz bunlar!”</p>

  <p>Müfettiş, Yediler’in anlattıklarını ilgiyle dinledi. Aldığı bilgilerden çok memnundu. <span class="t12">Merak etti</span><span class="t12">ğ</span><span class="t12">im</span> <span class="t12">ş</span><span class="t12">ey, h</span><span class="t12">ı</span><span class="t12">rs</span><span class="t12">ı</span><span class="t12">z</span><span class="t12">ı</span><span class="t12">n o dev duvara nas</span><span class="t12">ı</span><span class="t12">l t</span><span class="t12">ı</span><span class="t12">rmanabildi</span><span class="t12">ğ</span><span class="t12">i!</span> diye düşündü. “Bir kedi kadar çevik olmalı herhalde. Kullanılan bir merdiven yoktu. Tamam Gizli Yediler, gözlerinizi aynı adamı yeniden görebilmeniz için açık tutmanız dışında yapabileceğiniz bir şey yok sanırım.”</p>

  <p>“Bir şey daha var: Colin adamın yalnızca başının üzerini gördü ve ben de çok kısa bir süre de olsa suratını gördüm. Son derece sıradan biri gibiydi,” dedi Peter. “Emin olabilirsiniz ki elimizden gelenin en iyisini yapacağız!”</p>

  <p>Yeniden basamaklardan aşağı sokağa indiler. “Şimdi,” dedi Peter, “Colin’in adamı duvarın üzerinde gördüğü yere gideceğiz. Bakarsınız orada bir şeyler buluruz. Hiç belli olmaz, değil mil”</p>

  <p><a id="a9"></a><span class="t5"> </span></p>
</body>
</html>