<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Ötüken Yış, Hun budunun tinidir.</span></h1>
<p>Ötüken Yış, adeta korumaya almıştır, kutlu başkenti. Renkleriyle imlemiş, coşkusu ile neşelendirmiş, sarıp sar- malamıştır.</p>
<p>Dokuz tuğlu han otağının önüne geldiğinde, kutlu bir mabedin kapısında gibi hissetti kendini Talay. Oysa tinini hazırlamıştı.</p>
<p>Kaç kez olursa olsun ilk sefermişçesine heyecan duyardı erler.</p>
<p>Onun için ilk...</p>
<p>Tinini tırpanlamıştı adeta. Ama yine de, tam otağın önünde, acunun en büyük tanhusunun huzuruna çıkacağını bilmenin tedirginliği ağır basıyordu.</p>
<p>&quot;Kut seninle olsun Binbaşı'm!&quot;</p>
<p>&quot;Yolun açık olsun, Talay yiğidim!&quot;</p>
<p>&quot;Büyük emeğin var üzerimde. Eğer sen olmasaydın, hâlâ dağlarda...&quot;</p>
<p>Sözünü kesti.</p>
<p>&quot;O da görevdi. Tanrı öyle istemişti. Bugün de böyle. Var git. Sakın ardına bakma. Bir gün mutlaka, bir kavgada, bir toyda, ya da bir avda karşılaşırız. Acun küçüktür, altında at oldukça.&quot;</p>
<p>At!</p>
<p>&quot;Ata binmeyi de senin sayende öğrendim&quot;</p>
<p>Gülümsedi belli belirsiz.</p>
<p>&quot;Hun eri olup da ata binmeyen olur mu?&quot;</p>
<p>&quot;Olmaz! Bir tek ben vardım...&quot;</p>
<p>Loulan, çok uzun bir zamandır yurduydu onun. Alışmıştı. İçinde bir garip burukluk olmaması mümkün mü?</p>
<p>&quot;Bu acıyı çizebilsem!&quot;</p>
<p>Çizemez. Hasreti, sevgiyi, beklemeyi çizemediği gibi...</p>
<p>Orada çok dost edinmişti. Savaş yoldaşları, eğitim yoldaşları. ..</p>
<p>Ustası Batuğ Koca... Her biriyle vedalaştı. Bedizleri vardı elinde, onlara da bırakmıştı. Baktıkça hatırlamak üzere...</p>
<p>Kut dilendi karşılıklı olarak...</p>
<p>Bir karar almıştı at sürerken.</p>
<p>&quot;Kâğıtlara çizmekle yetinemem artık. Bezlere, ipeğe, deriye, belki kerpice çizmeliyim. Kaybolmasın diye... Hatta tahtaya oymalar yaparak...&quot;</p>
<p>Yapabilirdi. Çinliler yapıyordu.</p>
<p>&quot;Ben de yapabilirim!&quot;</p>
<p>Kalabalık bir birlik eşlik ediyordu ona. Artık han otağının konuğuydu. Sıradan bir er gibi yolculuk edemezdi. Hizmet kişileri de artmıştı. Ardında eşyalarım, ona verilen armağanları taşıyan arabalar.</p>
<p>&quot;Varsıllaştırdı beni, Loulan!&quot;</p>
<p>Loulan'm en büyük özelliğiydi bu. Yoksul gelen, varsıl ayrılır... Aslmda ayrılmaz çoğu. Loulan, tutar kişiyi. Bırakmaz. Talay da zor ayrılıyordu.</p>
<p>&quot;Han seni görmeyi diler, Ulu Bedizci!&quot;</p>
<p>Bir otağ kapıcısı yol gösteriyordu.</p>
<p>Afalladı. Ululuk onun neyine? Yaşı geçmiş de bilgisi mi olmamış? boylanmış da soyluluğunu mu bilmemiş? Orun almış da söylenmemiş mi?</p>
<p>Epeyce bahar bırakmıştı geride ancak, daha evdeş edinememişti. Biraz tuhaf bakılıyordu bu nedenle. Buduna er gerekti. Evdeş almak, doğurtmak, çoğalmak gerekti. Yüreğinde o unutulmaz sızı olmasa çoktan bulurdu bir eş, ama yüreği, ah yüreği...</p>
<p>&quot;Han'ım, beni buyurmuş!&quot;</p>
<p>&quot;Buyur Ulu Bedizci!&quot;</p>
<p>Otağ kapıcıbaşısı, başıyla esenleyip, yol gösterdi Ta- lay'a. İki kapıcı, iki yanda, otağın ağır kapısını tutuyorlardı. Yavaşça, başı yerde girdi içeriye. Birkaç atım attı başım kaldırmadan sonra sağ dizini yere vurup, baş kesti. Esenledi acunun en kudretli hanım.</p>
<p>&quot;Kalk Bedizcibaşı! Yerde kalman gerekmez!&quot;</p>
<p>Kiok Tanhu'nun sesiydi. Dışarıda &quot;Ulu&quot; sayılmış, içeride &quot;Baş&quot; olmuştu. Bu ne hızdı böyle. Ayağa kalkıp baktı görkemli Kiok Tanhu'ya. Aydınlıklar içinde aydınlık bir yüz, gülen gözlerle ona bakıyordu.</p>
<p>Kut diledi Talay.</p>
<p>&quot;Kut seninle olsun Yiğit Bedizcibaşı. Ününü duydum. Hem avıma, hem de akına katılmışsın. O anları da çizmişsin. Bu bedizlerinden çokça gördüm. Beğendim. Bu işi yalnız Çinliler yapar samrdım. Oysa sen, onların da ustasısın. Gurur duydum. Düşündüm ki bu yiğit Loulan'ı yeterince çizmiştir. Biraz da Ötüken Yış'ı, otağımı, hatunlarımı, ti- ginlerimi, konçuylanmı, çizsin. Han'ım çizsin. E, zaman geçiyor büyük bir hızla. Gök Tanrı'nın bizi ne zaman yanına çağıracağı belli olmaz. Bugün varız ama...&quot;</p>
<p>Yüzü biraz solgunca mıydı? Yoksa Talay'a mı öyle gelmişti?</p>
<p>&quot;Tanrı Han'ıma nice yaşlar versin! O başımızda oldukça...&quot;</p>
<p>Yürekten söylüyordu bunlan.</p>
<p>Karşılıklı övgüler... Ardmdan uluayguçiye döndü Kiok Tanhu.</p>
<p>&quot;Talay Yiğit, Han'ın Bedizcibaşı'dır. Büyük bir çadır kurulsun, hemen otağımın yakınma. Ne dilerse verilsin. Çokça hizmet kişisi... Otağıma serbestçe girip çıksın. Di- lediğince çizsin. Yanında her daim on yiğit hazır olsun.&quot;</p>
<p>&quot;Buyruk, Han'ımın!&quot;</p>
<p>Ardından, yeniden Talay'a döndü.</p>
<p>&quot;Bedizcibaşı, diliyorum ki kendin gibi çok bedizci yetiştir. Ardından gelsinler. Bu işi öğret onlara. Görevler ver. Bir başına bütün Hun ilini çizmen mümkün değil!&quot;</p>
<p>&quot;Buyruk, Han'ımın!&quot;</p>
<p>Hiç düşünmemişti Talay, kendinden sonrasını. İşte büyük kişilerle, sıradan erlerin farkı buydu. Ulu Tanhu, geleceği düşünmüş ve kurgulamıştı. Neden ona &quot;Baş&quot; orunu verildiğini anladı. Hun budunun gençleri arasından yetenekli bedizciler bulacak, onlan yetiştirecek, aynı Çin sarayında olduğu gibi, görevler verecek...</p>
<p>&quot;Benim usuma asla gelmezdi. Ama o bir tanhu! Düşünür! Buyurur! Yaptırır!&quot;</p>
<p>Yaz sıcakları bastırırken, Kiok Tanhu da yükseklere, yayladaki otağ yerine çekilecekti. Çin içine akan ordunun, en azından bir zaman için geri çekilmesi gerekiyordu.</p>
<p>Yaylalar tutulduktan sonra, verilen buyruk gereği yeniden akacaklardı Çin'e. Bu yaz, Çin için çok sıcak geçecekti.</p>
<p>Tümenler geri çağrıldığında...</p>
<p>Han otağında, Ulu Tanhu'yu, Altın Örgün'ün üzerinde otururken, ardmda kırk yiğit Börü'sü ile birlikte verdiği muhteşem görüntüyü, çiziyordu, Talay. Düşündüğünü yapmış, çizdikleri daha kalıcı olsun diye, uygun bir deriyi bu işe özel tabaklatmış,<sup>155 </sup>gerdirmiş, yine ona uygun boyalar yaptırmıştı. Bir yandan bedizci yetiştirip, bir yandan Han'ın Bedizcibaşı olarak çizmeye devam ederken, yaşamaya adeta zaman bulamıyordu. Bir dediği iki olmuyordu. Bu arada Hun kızlan, kadınları onun bedizlerini taklit etmeye başlamışlardı. Halılarda, kilimlerde, keçe abalarda, çadır bezlerinde bedizlerinin örneklerini görüp seviniyordu.</p>
<p>Kiok Tanhu için üzülüyordu. Onu sık sık em içerken, öksürürken görüyordu. Otacı eksik olmuyordu han otağından. Bu pek iyiye im değildi. Han oğlu Künçin Şad, görevli olduğu sol yana gitmemiş, daha fazla kalıyordu atasının yakınlannda. İşlerin bir kısmı ile doğrudan ilgileniyordu.</p>
<p>Hun tanhusunu solgun görmek çok üzüyordu Talay'ı.</p>
<p>&quot;Çiz!&quot; diye buyuruyordu, ona. Yaptığı her bedizi beğeniyor, onu övgüye ve altına boğuyordu.</p>
<p>Övgü ve altın...</p>
<p>'Sağ Bilge Eliği&quot; diye duyumladı otağ kapıcıbaşısı. Akından dönmüştü. Ancak beklenmiyordu. Yayla yerlerinde olmalı, ona bağlı boylan yerleştirmeliydi.</p>
<p>&quot;Gelsin!&quot;</p>
<p>Heyecanla girdi Elig kapıdan. Başıyla sert bir esenlik verdi.</p>
<p>&quot;Beni bağışla Ulu Tanhu. Duyumu ben getirmek diledim. Buyruğunu da hemen alıp...&quot;</p>
<p>Olmayacak bir şeyler olmuştu. Akından geri çağrılan tümenler geri çekilirken, artçı kalanlar, arkalarından kalabalık bir Çin ordusunun geldiğini söylemişlerdi. Onca zaman ortalıkta görünmeyen, huang-di vardı başlarmda.</p>
<p>&quot;Yüz bini aşkm Çin çerisi, savaş düzeninde, bir yüzlükten oluşan artçılarımı kovalamışlar. Yakalayamamışlar elbette, ancak durum çok tuhaf geldiği için hemen Ulu Tanhu'ya ileteyim dedim. Şimdi Çin ordusu sınır boylarımızda dolaşır. Acaba üzerimize bir akm yaparlar, bizi hazırlıksız yakalarlar mı diye...&quot;</p>
<p>Konuşmak için izin istedi, Uluayguçi Guray Apa.</p>
<p>&quot;Çin huang-disi, asla böyle bir şeye cesaret edemez. Bizi hazırlıksız yakalamasının mümkün olmadığmı bilir. Bu iş bir oyuna benziyor. Yakmda öğreniriz nedenini&quot;</p>
<p>İzin alıp konuşmaya başlayan Yüeh Ayguçi, gülümsüyordu.</p>
<p>&quot;Ben anladım konuyu Han'ım&quot; dedi, &quot;Bu us, huang-dinin usu değil. Çok iyi tanıdığım Çin Başbölünü Ch'ao Ts'o'nun fikridir. Çin'deki iç durumu korumak ve soyluları başkaldırıdan alıkoymak için yapılmış bir gösteri, yalnızca.&quot;</p>
<p>Oyun bilmeyen Hun budun, böyle saçmalıklarla uğraşmazdı.</p>
<p>&quot;Gösteri mi?&quot; diye sordu Kiok Tanhu.</p>
<p>&quot;Evet Han'ım. Bir gösteri. Çin'de huang-di uruğu dışında da güçlü uruglar vardır. Bunların bir düşü de Çin tahtını ele geçirmek, huang-di makamma uruglarmdan birini getirmektir. Bunlar egemen oldukları illerde, ordular besler, zamanını kollarlar sürekli olarak. Bizim alanlarımız sırasmda bir varlık gösteremeyen, size karşı ordu çıkaramayan huang-di VVen aleyhinde çalışmalar başlamıştır mutlaka. Budunu ayaklandırmak ve huang-diyi devirmek amacıyla hareket başladıysa, Başbölün, huang-diyi kurtarmak ve onu yeniden saygın yapmak için böyle bir gösteri seferi düzenlemiştir. Güya biz çekilmedik de huang-di ordusu ile üzerimize gelince kaçtık.&quot;</p>
<p>&quot;Buna kim inanır?&quot;</p>
<p>&quot;Karabudun inanır, Ulu Han'ım!</p>
<p>Sağ Bilge Eliği gençti. Heyecanlıydı. Söylenenler onu çok kızdırmıştı. Hanın uruğundan olmasının verdiği rahatlıkla fikrini açtı.</p>
<p>&quot;Ulu Tanhu dilerse, beş tümenlik bir ordu toplayıp vurayım, Çin ordusunu! Hemen geri dönebilir ve...&quot;</p>
<p>Eliyle onu susturdu Kiok Tanhu.</p>
<p>&quot;Eğer Çin huang-disinin karşısma çıkılması gerekiyorsa bu benim işim. Nice zamandır onu bekliyorum. Neredeyse Çin başkentini alacaktım. Sarayını yaktırdım, ama huang-di ortalıkta görünmedi. Bıldır<sup>156</sup> akmdaydım. Bütün bu bahar boyunca akm yaptı savaşçılarım, huang-di yine yoktu ortalıkta. Yüeh Ayguçi'nin de söylediği gibi, bunun altında bir gösteri amacı var. Hun iline akm yapmayı usuna getirmez VVen. Sen var git yurduna! Ben gerekeni yaparım! Mademki huang-di gösteri ister, ben ona en güzelini hazırlanın.&quot;</p>
<p>Çıktı Sağ Bilge Eliği. Tanhu buyruğu yerine getirilecekti.</p>
<p>Büyük bir merak sardı Hun ilini. Kiok Tanhu, Hun ulularını, beyleri tümenbaşlannı toya sesledi. Has ordusunu yöneten yiğitleri, gelen bilgiyi duymalı, fikirlerini söylemeliydiler.</p>
<p>Toyun konuşmaları sürerken genel kanı şaşkınlık üzerineydi. Ne zamandır sarayından çıkmaya çekinen huang-di, ne olmuştu da...</p>
<p>&quot;Varalım üzerine! Vuralım!&quot; dediler...</p>
<p>Dediler ancak...</p>
<p>Çin sınır kentlerinde şölen havası vardı. Ne zamandır başlarına bela olan Hunlar gitmiş, arkalarından Çin ordusu gelmişti. Biraz geç kalmış, Hunlar yapacaklarını yapmış, alacaklarım almışlardı, ama olsundu.</p>
<p>Gelen ordunun başında Huang-di Wen vardı. Sang- günler sürekli olarak &quot;Biz geldik diye Hunlar kaçtı&quot; diyorlar, buna inanmayan budunu inandırmaya çalışıyorlardı. Budun inanmış görünüyor, inanmak istiyordu. Çok savaşlar olmuş, çok çeri kırılmıştı. Tümenler halinde savaşan Hun birlikleri, nerdeyse on bin çeriye mal olmuşlardı. Hunlarla birlikte giden, götürülen Çinliler bu sayının dışındaydı.</p>
<p>O zaman neredeydi bu ordu?</p>
<p>&quot;Merak etmeyin, artık gelemezler!&quot; diyordu sanggün- ler. Bunu yaparken bile ufukları, im kulelerini gözlemekten geri durmuyorlardı. Orada bir im gelse, bilileri &quot;Hunlar geliyor&quot; diye seslense, acaba kaçı kalırdı ortalıkta. Zaten çekilme emri çabuk gelmiş, sınır boylarını dolaşan sang- günlere, &quot;Eh, mademki Hunlar yok, burada beklemenin de anlamı yok!&quot; anlamında bir emir verilmişti. Geç gelmişler, erkenden geri dönüyorlardı. Giderken, umut aşılamayı da ihmal etmiyorlardı.</p>
<p>&quot;Yine geleceğiz! Hele bir Hunlar harekete geçsin!&quot;</p>
<p>Mutluydu huang-di. Yanındaki başbölününe müteşekkirdi. Sürekli olarak &quot;Oldu bu iş!&quot; diyordu, &quot;Budunum bana inanıyor. Güveniyor.&quot;</p>
<p>Hemen geriye dönmek, zaman yitirmeden başladıkları işin ikinci merhalesini yapmak istiyordu. Hun tanhusuna elçi göndermek...</p>
<p>&quot;Gecikirsek...&quot;</p>
<p>Karar almdı. Kiok Tanhu herkesi dinledikten sonra buyruğunu verdi.</p>
<p>&quot;Uruglanmızı yaylalara yerleştirdikten hemen sonra, gecikmeden ordumu toplayacak ve Çin'e gireceğim. Gelsin bakalım Huang-di Wen.&quot;</p>
<p>Sonra bir iki öksürüyor ve sağlığının bozuk olduğunu belli etmemeye çalışarak, kendini tutuyor, ardmdan ekliyordu.</p>
<p>&quot;Ordumun başında, ben ya da oğlum Künçin Şad olacak. Wen, istediği savaşı bulacak.&quot;</p>
<p>Bütün bunları, toya katılanlan, çizdi Talay. O da yapılacak akma katılmak için can atıyordu. Büyük savaşta yer almalıydı. Bunun için henüz izin almamıştı Kiok Tan- hu'dan.</p>
<p>&quot;Zamanı gelince...&quot;</p>
<p>&quot;Her işi zamanında yapmak gerek!&quot; diyordu Uluayguçi Guray Apa, &quot;Çadırını daha ne kadar boş tutacaksın? Senin yaşındakilerin nerdeyse boylarınca yiğit oğullan var. Artık zamanıdır. Han'ımm buyruğu da bu yönde... Senin toyunu çok yakm çağda kurmak gerek. Çevrene bakın, kendine evdeş seç!&quot;</p>
<p>Gönül işi buyruk dinlemezdi. Hele Talay gibi bedizci tinine sahip olanlar için çok zordu, öyle sıradan birini bulup çadırına hatun kılmak. Oyalama işine girişti.</p>
<p>&quot;Bakıyorum! Baktım! Bulacağım...&quot;</p>
<p>İçinden seslenişi ise çok başkaydı.</p>
<p>&quot;Şu Çin akım tamamlansın...&quot;</p>
<p>Her geçen gün artıyordu öğrencileri. Herkes hayret ediyordu. Aslında ne kadar çok heveslisi vardı bu işin. Kendilerini gizlemişler, ayıplanmaktan korkmuşlar, birinin ortaya çıkmasını beklemişlerdi. Üstelik çok becerikliydiler. Deneyimlerini, bildiklerini onlara aktarıyordu Talay. Ardından görevler veriyordu. Sık sık dağlara çıkıyorlar, eskiden Talay'ın yalnız başına yaptığı işi hep birlikte yapıyorlardı.</p>
<p>&quot;Her biriniz düz bir kayanın başına geçin. Şimdi düş- leyin bakayım. Bir sürek avı görüntüsü olsun önünüzde.&quot;</p>
<p>Yeni yetmeler gözlerini yumup, katıldıkları bir avı düşlerken Talay teker teker buyruk veriyordu.</p>
<p>&quot;Sen, bir ayının oklanışını çiz. Sen uçanlara ok salan savaşçıları çiz. Sen bir ayı ve yiğit bir Hun savaşçısının kavgasını çiz!&quot;</p>
<p>Onlar çizerken uyanlarda bulunuyor, hatalarını düzeltiyor ve bedizlere bir bütünlük verdiriyordu. Bittiğinde artık tam bir av görüntüsü ortaya çıkmış oluyordu. Budun görmeye geliyor, bedizleri görüp yorumlar yapıyordu.</p>
<p>Talay, kalan zamanında Han otağmda Kiok Tan- hu'yu çiziyordu. Han uruğunu çiziyordu. Ayguçileri, yiğit Borüler'i... Altm Örgün, ipek perdeler, kürklerle kaplı odalar...</p>
<p>Dışarı çıkınca Kartal Savaşçıları'm, savaşçıları, budunu, Ötüken Yış'ı çiziyordu.</p>
<p>Yaylalara yerleştirilen boylardan birbiri ardına hazır oldukları duyumları gelmiş, artık akm için hiçbir engel kalmamıştı. Kiok Tanhu buyruğunu verdi.</p>
<p>&quot;Yiğitlerim, Çin Duvarı boyunca toplansınlar!&quot;</p>
<p>Ardmdan has ordusunun başma da Künçin Şad'ı geçirdi, akını başlattı.</p>
<p>Hun atlıları büyük bir hızla dağları indiler. Geçitleri aşıp Çin sınırına yaklaştılar. Öncüler, çoktan ilerilere varmış, esamisi okunmayan Çin ordusunu arıyorlardı. Çin sanggünleri ordularını çoktan surların içine çekmiş, başlarına gelecekleri bekliyorlardı. Çaresizlik ve umutsuzluk egemendi Çin kentlerine...</p>
<p>Budun, gözü yollarda huang-diyi, Çin ordusunu bekliyordu. Yine ortalıkta yoktu, Hunlar gidince ortaya çıkan ordu.</p>
<p>Hun orduları, önlerinde engel olmaymca daha hızlı hareket ediyordu. Kentler düşmeye başlamıştı ki...</p>
<p>Tam o sırada Kiok Tanhu'nun buyruğu geldi.</p>
<p>&quot;Durun! Çin barış istiyor.&quot;</p>
</body>
</html>