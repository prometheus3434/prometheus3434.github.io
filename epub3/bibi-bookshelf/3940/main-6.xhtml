<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Akın karan...</span></h1>
<p>Gök, görevini yapmış, toprak yağmura doymuş, Hun ili mutlu olmuştu. Kişioğullarını, sürüleri perişan eden kuraklık sona ermişti. Uzun zamandır susuz kalan ırmak yataklarına yeniden can gelmiş, kaynaklar canlanmış, otlaklar şenlenmişti. Hem de yaz mevsiminin ortasında. Budun şaşkındı. Böylesi bir tansığın sebebini merak ediyorlardı. Oysa öylesine umutsuzlardı ki.</p>
<p>Kutlu yada taşlarının kullanıldığını, dört ulu kamın yağmur için Gök'e yalvardığını, bir tek Talay biliyordu. Bir de bu işi yapan kutlu Gök erleri.</p>
<p>Talay, hâlâ etkisindeydi tanık olduğu gizin. Kendini ayrıcalıklı hissediyor ancak ağzını açıp tek söz etmiyordu. Bu giz, onunla kalacaktı. Davet edilmeden izlediği bir ayini açıklamaya hakkı olmadığım biliyordu. Başka bir gözle bakmaya başlamıştı acuna. Sanki her şeyi ilk kez görüyordu. Ayrıntılar kendiliğinden çıkıyordu karşısına. Kulağına gelen değişik sesler, gölgelerin oyunları, yeni anlamlar katıyordu yaşamına. Var ya da yok arasında şüpheler duyuyor, duymazdan, görmezden gelerek çözümlüyordu bu gizemleri. Talay, tinindeki ve bilincindeki değişimin farkında değildi henüz.</p>
<p>Durmadan çiziyor, çiziyordu.</p>
<p>&quot;Ordun akına hazırdır, Ulu Han'ım! Ordubaş olarak kimi buyurursunuz?&quot;</p>
<p>&quot;Ben!&quot; dedi Kiok Tanhu, &quot;Ordumun başında, ben gideceğim. Yüeçi Hanı Kitolo'ya dersini bizzat ben vereceğim! Gök Tann tanık olsun ki bu ders unutulmayacak!&quot;</p>
<p>Tanhunun ordunun başmda gitmesi apayn bir görkemdi. Ulu Han Mete Tanhu'nun son zamanlarında, akınlan, onun yerine ulu beyleri, bilge eligleri yönetiyordu. Hatta Kiok Tanhu, Şad<sup>110</sup> orunuyla kendi tümeninin başında akma çıkmıştı çok kez. Tanhunun akını bizzat yönetmesine gerek görülmemişti.</p>
<p>Yüeçi akını için, Mete Tanhu'nm oğlu Kiok Tanhu, ordusunu kendisi yönetmek istiyordu. Gururlandı Uluaygu- çi Guray Apa.</p>
<p>&quot;İşte Mete Tanhu'nun oğlu!&quot; dedi içinden. Gözleri doldu. Saygı ile esenledi Han'ı.</p>
<p>&quot;Han'ım, akm için gün verecek misiniz?&quot;</p>
<p>&quot;Yedi gün doğmadan önce yola çıkacağız. Has ordum hazırlansın!&quot;</p>
<p>Yas...</p>
<p>Altuğ yiğidin yoğ toyu yapılmış, Hun ili ona ağlamıştı. Çok kabalıktı. Hun budun, han yoldaşı yiğidi Gök'e yolculamak için koşmuştu dört bir yandan. Dostlan, Kiok Tanhu'yu yasında yalnız bırakmamıştı. Çin, kalabalık bir elçi heyeti göndererek, göstermelik de olsa acıya ortak olmuştu. Böylesi fırsatlan hiç kaçırmazdı.</p>
<p>Yalnızca öç düşünülmüştü, öç anılmıştı, öç istenmişti. Diller, &quot;Akm&quot; diyor, başka bir şey demiyordu.</p>
<p>Töre uygulanmış, Altuğ yiğidin bedeni, Ötüken Yış'ta, bilinmez bir yere gömülmüştü. Kimsenin bulamayacağı, sonsuza dek rahatsız edilmeyeceği bir yere.</p>
<p>Onun kutlu tinini huzura kavuşturmak, Gök'te yüzünü ak etmek içindi bütün hazırlıklar. Altuğ'a kıyanlara, kıyılacaktı.</p>
<p>Kartal Savaşçılan'ndan<sup>111</sup> oluşan, Hun tanhusunun sürekli olarak yanında bulunan has ordusu, Başkent Ötüken Yış'm hemen dışında kurulan ordugâhta,<sup>1,2</sup> her an savaşa hazır, eğitim üzerine eğitim yaparak, üstün yeteneklerini durmadan pekiştiriyordu. &quot;Haydi!&quot; deyince yola çıkacak kadar hazırlıklı olmaları gerekiyordu. Zamanı gelen savaş, beklemezdi.</p>
<p>Buyruk verildi. Ötüken Yış, atlandı!</p>
<p>Dillerde tek bir dilek seslendiriliyordu.</p>
<p>&quot;Akın!&quot;</p>
<p>Başlarında Tuğ birliği, bayraklar ve tuğlar altında bütün görkemi ile yola çıktıklarında, acun esenlemeye duracaktı. Hanların, beylerin kıskandığı, özendiği, korktuğu orduydu. Baş eğmeyeni baş eğdirmek, buyruk dinlemeyeni buyrukçu kılmak, il almak, er almak, can verip can almak için ...</p>
<p>Yüeçi iline yakın bir yerde, Kansu bölgesinde, Kuça ilindeki ordugâh yerinde birleşecekti ordu. Sol ve Sağ Bilge Eligleri, karayanda bulunan bağlı budunlar ve akın duyumunu alan bütün Hun savaşçıları yola çıkmaya hazırlandılar. Toy günü bildirilmişti. Kiok Tanhu'nun has ordusu da birleşince, önüne geçilmez bir gücün, durdurulamaz bir başyelin<sup>113</sup> varlığı söz konusuydu. İşi çok zordu Yüeçilerin!</p>
<p>Hun ordusunun harekete geçmesi demek, sınırların yeniden değişmesi demekti. Budunların yurt, ad, yönetim değiştirmesi demekti. Yeni tarihler düşmek, imler koymak demekti.</p>
<p>Akının hangi devlete, hangi buduna karşı yapıldığını bilmeyen, Hunlara gizli gizli hainlik eden, bu nedenle korkan yönetenler, çoktan bağlılık yazıtlarını taşıyan elçilerini Kiok Tanhu'ya doğru yola çıkarmışlardı. Aceleleri vardı. Ya üzerlerine doğru gelen ordunun hanını razı ederler, ya da yok olup giderlerdi. Bu ülkelerin dini mabetlerinde toplanmış kalabalıklar, &quot;Bu akm bizim üzerimize olmasm! Hunlar buraya gelmesin!&quot; diye alkıştaydılar, inandıkları tanrılarına.</p>
<p>Dost budunlar ise daha mutluydular. Huzur, dirlik getiren bir ordu geliyordu. Baş eğene, ihanet etmeyene karşı en küçük yaptırım söz konusu olmazdı. Yargu, Hun devletinin temeliydi.</p>
<p>Ussuz, bilgisiz, deneyimsiz Yüeçi hanı rahattı. Başına gelecekleri düşünemeyecek kadar rahat... Çevresinde toplanan onu övmekten ve böbürlenmesine sebep olmaktan başka bir işe yaramayan sözde öğeleri,<sup>114</sup> bölünleri ve Çin'den gelen, kışkırtma dolu destek duyumları taşıyan hunag-di elçileri sayesinde, koltuklarını kabartıyor, Kiok Tanhu'yu yenip, budununun öcünü alma düşleri görüyordu. Aksi bir durumu düşünmeden, hesabım tam <span style="text-decoration:underline;">yapmadan utku esrikliğinde...</span></p>
<p>Ulaklar, birbiri ardında duyumlar iletiyordu sarayına.</p>
<p>&quot;Efendimiz; Kiok Tanhu, akın, buyruğu verdi!&quot; &quot;Versin! Ben de onu bekliyorum.&quot;</p>
<p>&quot;Hun ilinde akın hazırlıkları başladı!&quot;</p>
<p>&quot;Başlasın!&quot;</p>
<p>&quot;Dört bir yana ulaklar salmış Kiok Tanhu. Büyük bir ordu topluyordu.&quot;</p>
<p>&quot;Toplasın! Kaç er toplayabilir ki?&quot;</p>
<p>&quot;Yüz kırk, yüz elli bin er, olduğu söyleniyor!&quot;</p>
<p>Keskin, tiz bir sesle yükselen kahkahalar...</p>
<p>&quot;Öyleyse biz, iki yüz bin er toplayacağız! Bu, Kiok Tanhu'nun, Yüeçi iline ilk ve son akını olacak. Budunumun bütün öcünü alacak, bayrağımı Ötüken Yış'a dikeceğim! Savaşım, yeryüzünde bir tek Hun kalmayana dek sürecek! Hazırlanın!&quot;</p>
<p>&quot;Kiok Tanhu'nun ordusu yola çıktı. Orduyu, bizzat Kiok Tanhu yönetiyor!&quot;</p>
<p>&quot;Bu iyi bir duyum! Ben de ordumun başında olacağım. Bulunmaz bir onur bahşedecek bana Hun tanhusu! Onun tacım, tahtını, uruğunu, başını alacağım!&quot;</p>
<p>Loulan'a ulaştı akın duyumu. Bir anda işini, gücünü bırakan budun, hazırlanmaya koştu. Şenlikler, şölenler yapılıp, adak yağışlar kesildi. Loulan ilbayı, buyruğundaki tümeni ile Kuça'ya, üç gün batımında ulaşacağı yolu da hesaplayarak, gün bildirdi binbaşılarına.</p>
<p>&quot;Günbatısında güneş, onuncu kez battığında yola çıkacağız. Hazırlanın. Tanhu buyruğudur. Hiçbir şey eksik olmaya!&quot;</p>
<p>Ordugâh yerine Kiok Tanhu'dan önce varacağı zamanı hesaplamış, gün vermişti.</p>
<p>&quot;Buyruk, İlbay'ın!&quot;</p>
<p>Hazırlık...</p>
<p>Ordu- budun töresinin, savaşa her an hazır olunması, her yaştan, her cinsten, yiğitlerin savaşçı olması gereğinin eksiksiz bir yapısıydı, Hun budunun var oluşunun yansıması. Savaşa hazırdılar. Yapılacaklar sıradan işler, küçük ayrıntılardı yalnızca. Kılıçlan daha da keskinleştirmek, kargıları sivriltmek, yaylan germek, okları çoğaltıp, demir uçlar takmak, başlıklan, kuyaglan<sup>115</sup> elden geçirmek ve atlan, yolluk çıkınlan hazırlamaktan ibaretti. Savaşa dönük budun yapısının harekete geçmesi çok kolay oluyordu. Hunlar, yaşantılarını bunun üzerine kurgulamıştı.</p>
<p>Her Hun savaşçısı, varlık durumuna göre birkaç yedek at ahr yanına. Yolda veya savaşta ölen atının yerine bir yenisi olmalı, savaşçı atsız kalmamalıdır.</p>
<p>Tanhu da bu töreye mutlaka uyar. Onun soylu ak atının yedekleri olur. Hemen yakınında, yalnızca bu iş için görevli bir seyis, koş atı<sup>116</sup> hazır bulundurur. Savaşta hanın atsız kalması büyük utançtır Hun budun için. Altındaki ak atın soyundan gelen, neredeyse onun bire bir aynısıdır koş at.</p>
<p>Savaşın asıl pusatı yaydır. Zamanın en güçlü, en uzun menzilli yaylarma sahiptir Hun erleri. Bolca ok, özenle hazırlanır. Dengeli, etkili ve sert ağaçtan olması istenir.</p>
<p>Derler ki...</p>
<p>&quot;Hun okunun nişanladığı, kişioğluna yazık!&quot;<sup>117</sup></p>
<p>Çünkü o kişioğlu bir daha güneşi göremeyecektir.</p>
<p>Savaşçılar kendi yiyeceğini yanında bulundurmak zorundadır. Atadan oğla aktarılan geleneksel deneyim, bu işe has, kokmayan, bozulmayan, aynı zamanda güç verici yiyecekler geliştirmiştir. Kurut, süzme yoğurt, sert peynir, kuru et, bastırma et,<sup>118</sup> yufka ekmek ... Su dolu kırba, eğer istenirse bir kırba kımız ... Yaralanmalara karşı emler ... <sup>119</sup> Kendi çadırı, keçe abası, keçe yerliği...</p>
<p>Hun savaşçısı, kendisinin aşçısı, kendisinin otacısıdır. Otağ yerlerinde, görevliler çergeyi hazırlar yalnızca. Çerge ve sayrı evi<sup>120 </sup>ordunun olmazsa olmazlarıdır. Bu arada sıcak aş yapılabilir. Hatta zaman zaman taze et ihtiyacı için sürek avı düzenlenir.</p>
<p>Tanhunun otağı, tanhu yola çıkmadan çok önce yola çıkar. Mutlaka ama mutlaka altın tahtı, Altın Örgün, hazır edilir ki egemenlik imidir. Otağ önüne sayvan hazırlanır, tanhu, önünde geçit yapacak ordusunu izlesin diye. Dokuz bayrak, dokuz tuğ dikilir ... Altın rengi otağın sahibi, acunun egemeni olduğunu imler böylece.</p>
<p>Yağılarına meydan okur.</p>
<p>&quot;Akm var, Bedizci Talay!&quot;</p>
<p>&quot;Ha!&quot;</p>
<p>Savaşçı değildi. Akınlarla pek ilgilenmezdi, ama bu kadar da duyumsuz, uzak kalmazdı. O da bir Hun eriydi sonunda. Dalgınlığı, durgunluğu tanık olduğu giz nedeniyleydi. Bir garip durumlara düşüyordu zaman zaman. Kendinde olmuyordu.</p>
<p>Hâlâ usu yetmiyordu gördüklerine. Ona bir zamanlar, &quot;Kutlu Gök eri&quot; diyenleri düşünüyor, &quot;Keşke olsaydım. Bu gize, ben de erseydim!&quot; diyordu, içinden.</p>
<p>Yada taşlarının bu kadar güçlü olduğunu bilmiyordu.</p>
<p>&quot;Taşlar mı güçlü, onu tutan eller mi? Bu gücü Tanrı kimlere verir? Nasıl seçer kutlu Gök erlerini?&quot;</p>
<p>Ulu Tann...</p>
<p>Yeri, Gök'ü, canlıları yaratan Ulu Tanrı...</p>
<p>Ulu kamlardan biri elini toprağa daldırmış ve bir kaynak çıkarmıştı ortaya. Acaba hâlâ akıyor muydu o kaynak.</p>
<p>Denemişti. Haddini aşıp bunu bile denemişti. Değil kuru, çorak bir toprağa, yumuşak kuma sokamamıştı elini. Canı yanmıştı.</p>
<p>Taşlar, yada taşlan...</p>
<p>&quot;Akın var!&quot;</p>
<p>Buyruğu duymuş, aldırmadan, etkilenmeden işine dönmüştü. Akın ilgilendirmiyordu onu. O, bedizciydi.</p>
<p>&quot;Akın var! Kiok Tanhu savaşa sesledi yiğitlerini&quot;</p>
<p>Durmadan çiziyordu Talay. Yada taşlarmı ve dört ulu kamm görülesi ayinini öylesine canlı dökmüştü ki kağıda...</p>
<p>Doğan Binbaşı bu bedizleri incelemiş, hayret etmişti.</p>
<p>&quot;Bunlar ne kutlu bedizler böyle, Talay Yiğit. Nasıl da düşlersin bunu bilmem!&quot;</p>
<p>&quot;Düş!&quot;</p>
<p>Düş sanıyordu Doğan Binbaşı. Orada değildi ki gerçekliğini bilsin. Anlatsa inanmazdı. Kimse inanmazdı.</p>
<p>Anlatamazdı.</p>
<p>&quot;Düş!&quot;</p>
<p>Kendisi, kendi kendinden şüphe etmiş, kendini sorgulamıştı.</p>
<p>Düş değildi. Görmüştü. Sürünürken edindiği yaraların izlerini taşıyordu hâlâ. Yine de içinde bir kuşku, olamayacakmış, yaşanmamış gibi geliyordu ona.</p>
<p>&quot;Gerçekten gördüm mü?&quot;</p>
<p>Loulan'da artık çok kişi tanıyordu Talay'ı. Tuhaf değildi bu. Arabaya binen tek Hun'u kim tanımaz? Çocukların alay konusuydu. Ama bedizciliği ile de adı gittikçe yayılıyordu. Özellikle gençler geliyor, yüz bedizlerini çizdirmek istiyorlardı, yavuklularına armağan etmek için. Ya da yavuklularının yüzlerini...</p>
<p>Bir zaman onlarla, mutlulukla uğraşmıştı Talay. Ancak ne zaman ki o gize tanık olmuş, yada taşlarının bediz- lerine başlamış, bambaşka bir kişi olmuştu.</p>
<p>&quot;Akın var, Bedizci, akın!&quot;</p>
<p>Anlamaz gözlerle bakıyordu. Günlerdir duyduğu, ama hâlâ farkına varamadığı bir gerçek için, bunu söyleyen herkese, &quot;Olsun!&quot; diyordu. Onun düşü değildi. Beklediği bir şey değildi.</p>
<p>Değişik bir şeylerin olduğunu, olacağını anlaması çok zaman aldı. Neredeyse yola çıkılmasına yakın, ilk kez sordu.</p>
<p>&quot;Ne oluyor? Ne bu telaş?&quot;</p>
<p>Alay edildiğini sanan kişi anlamsızca bakmıştı yüzüne.</p>
<p>&quot;Akın var?&quot;</p>
<p>&quot;Akın mı? Ne yana?&quot;</p>
<p>&quot;Yüeçiler üzerine!&quot;</p>
<p>&quot;İyi! Çok iyi!&quot;</p>
<p>Yalnızca etmesi gerektiği için ettiği sözlerdi.</p>
<p>Bedizci Talay, öylece, elinde kendi çizdiği bediz, hayran hayran bakıyordu.</p>
<p>&quot;Nasıl olur bu? Nasıl bir kut bunu gerçekleştirir? Neden o an? Neden daha önce veya sonra değil?&quot;</p>
<p>Usuna en çok takılan soru:</p>
<p>&quot;Neden dört ulu kam bir aradaydı? Bir tek kam, yapamaz mıydı bu işi?&quot;</p>
<p>Gün batınımda, Doğan Bey'in çadırma davet edildi. Sıradan bir toy olsa gerek diye, özensiz giyinmişti. Çadır kapısından içeri girdiğinde gördükleri, birazcık kendine getirdi Talay'ı. Doğan Binbaşı'nın binliğinde görevli ordu- başlardı konuklar. Savaş giysileri içindeydiler.</p>
<p>Tümenbaşı, binbaşıları toplamış, onlarla toy ederek akın hakkında konuşmuştu. Şimdi de binbaşılar, kendi binlikleri içinde toy ediyorlardı.</p>
<p>Şaşkınlığını söze dökmeyip, ona ayrılan yere çöktü. Hemen yakınına bedizci masasını ve malzemelerini yetiştirdiler. Doğan Bey dikkatle bakıyordu ona. Değişiminin sebebini sorguluyordu. Ne olmuştu bu Bedizci'ye? Düşte gibi geziyor, sanki söylenenleri anlamıyordu.</p>
<p>Dudaklarmdan dökülen şu sözler ulaştı Talay'ın kulağına.</p>
<p>&quot;Yarın, gündoğumuyla birlikte öncü olarak yola çıkacağız, Bedizci Talay. Seni o nedenle sesledim. Akın öncesi son toyumuzda, ölümsüz kıl şu görüntüyü. Burada bulunan bütün beyleri çiz ki gelecekte, binliğim içinde, kutlu akına katılan beylerin kimler olduğu bilinsin!&quot;</p>
<p>Birden boş bulundu Talay.</p>
<p>&quot;Ne akım?&quot;</p>
<p>Sorusu suskunluğa sebep oldu. Şaşkın, inanmaz gözler üzerinde cephelendi. Ancak o zaman anladı ki onun da akına hazırlanması gerekiyor. Oysa o, duyumları sıradan bilmiş, özelliğini fark etmemişti. Bedizci Talay, kendisinin de bu akının bir parçası olduğunu hiç hesaba katmamıştı.</p>
<p>Bir kahkaha koptu, kısa süren sessizliğin üzerine. Ta- lay'ı utandıran kahkaha tufanı, uzun bir zaman dinmek bilmedi.</p>
<p>Arada Doğan Bey'in sesi,</p>
<p>&quot;Ne akım mı? Yahu bütün Hun ili ayağa kalkmış, bizim Bedizci duyumsuz!&quot;</p>
<p>Anlattılar. Sözün konusu akm olunca Hun erleri susmak bilmez, anlatmaktan usanmak bilmez.</p>
<p>Hun ordusunun toplandığı otağ yerine giderken, Loulan ilbayının tümeninin öncüsüydü, Doğan Binbaşı'mn binliği. Talay da onlarla birlikte akına gidecek, çizecek, çizecek... Bu, ilk kez olacaktı. İlk kez bir akının görüntüleri kâğıda dökülecekti.</p>
<p>Mesele değildi. Talay'ın işi ydi çizmek! Ha akın olmuş, ha yada taşları yağmur yağdırmış...</p>
<p>Yada taşlarını hatırlayınca daldı yeniden. Kendine gelmesi için Doğan Binbaşı'nm seslenmesi gerekti. Neden sonra başladı işine. Çizdi.</p>
<p>Orada bulunan yiğitlerin bir kısmı geri dönmeyecekti. Sanki görünmez bir el, Talay'a onları im ediyordu.</p>
<p>&quot;Bu yiğidi iyi çiz! Bir daha...&quot;</p>
<p>&quot;Usumu yitiriyorum!&quot;</p>
<p>Talay, kendisine tuhaf bir şeyler olduğunun farkına varıyor, ama ne olduğunu adlandıramıyordu.</p>
<p>&quot;Bu yiğidi bir daha...&quot;</p>
<p>Nasıl olurdu? Sıradan bir bedizciye neden malum olurdu?</p>
<p>&quot;Adın ne senin, Çin Bolünü?&quot;</p>
<p>&quot;Chung Hang-yüeh, Ulu Tanhu!&quot;</p>
<p>Aslında daha önce tanıtılmıştı, ama Kiok Tanhu, bir Çinlinin varlığını önemsemediğini göstermek için böyle davranıyordu. İtiraz edecek ve hatırlatacak durumu yoktu bölünün. Sözlerini en saygılı sözcüklerle süslemek gereğini hissediyordu. Kolay değildi. Acunun en güçlü, en etkili hanının huzurundaydı. Onunla konuşması bile bir onurdu.</p>
<p>Bir Çinliye dönüp bakmazdı Kiok Tanhu. Değer vermezdi.</p>
<p>Çin'den gelen elçiler, otağ dışmda kabul edilir, önce elçi olduklarmı belirten emareleri, otağ kapıcıbaşısı tarafından kontrol edilirdi. Ardmdan elindeki bitig alınarak Uluayguçi'ye verilir, bitig okunur, ancak gerekirse elçi otağa sokulurdu. Tanhu, elçi ile asla doğrudan konuşmazdı.</p>
<p>Bu kez, Çinli konçuya refakat eden farklı ve önemli ve değerli biri olduğu genel kabulü içinde ilgi gören bir Çin bolünü söz konusuydu. Han, onunla doğrudan konuşmayı uygun bulmuştu.</p>
<p>&quot; Bölün Yüeh ... Ne kadar zamandır huang-dinin saraymda hizmet görürsün!&quot;</p>
<p>&quot;Çok uzun yıllar oldu, Ulu Tanhu! Eğitimimi ahr almaz, huang-dinin buyruğu ile Çin saraymda görevlendirildim.&quot;</p>
<p>Nerdeyse üç mevsim geçirmişti Hun ilinde. Kiok Tanhu'yu, Çinli konçuyu getirdiği günlerde, o da uzaktan görmüş, bir daha da ne görüşmesi ne de konuşması mümkün olmuştu. Tanhunun çevresinde öylesine değerli bilgeler, ayguçiler, buyruklar görevliydi ki ona ne gerek vardı, ne de sıra. Bugün, bir ayguçi ile konuşması, bir anda hanın karşısında bulunmasını sağlamıştı.</p>
<p>Hun devletinin gelirlerinden, giderlerinden sorumlu ayguçisi, buyruğundaki buyruklara bir görev vermiş, onlardan birisi sıkıntıya düşmüş ve &quot;Bunu bilse bilse bu Çinli bilir!&quot; deyip yanına seslemişti bolünü. Konçuyun buyru- ğundakilerden biri olması, hatta üst orunda bir konuk olması, buyruğun, onu ayağına çağırmasına engel değildi. Değil mi ki o bir Çin konçuyunu, elleri ile Kiok Tanhu'ya getirmişti, sıradan, değersiz bir kişiydi. Oysa bu değersiz kişi, Hun tanhusuna hizmet etmek için yanıp tutuşan bir Hun hayranı, kendini Hun belleyen biriydi. Severek koşmuştu çağrıldığında. Bugünü bekliyordu. Üşenmemiş, en küçük ayrıntısına kadar izah etmişti, sorunun nasıl çözüleceğini.</p>
<p>&quot;Böyle yaparsanız..</p>
<p>Chung Hang-yüeh'in önerdiği çözümü uygulayan buyruk, ayguçinin yanına çıktığında, yaptığı iş önemli bulunmuş ve nasıl yaptığı, kimden öğrendiği sorulmuştu. Hun buyruklarının, başkasınm yaptığı işler üzerinden övgü almaya ihtiyaçları olmadığı, doğruluğu, dürüstlüğü her şeyin üzerinde belledikleri için hemen söylenmişti adı.</p>
<p>&quot;Konçuyla birlikte gelen Çin bolünü..</p>
<p>Verilen ad büyük merak uyandırmış, ayguçinin, Ulu- ayguçi'ye onun da Kiok Tanhu'ya, Chung Hang-yüeh'ten söz etmesine sebep olmuştu.</p>
<p>&quot;Hun devletinin işine yarayabilir!&quot;</p>
<p>Mete Tanhu'dan beri töre olan uygulama, Han yakınına, otağa, ayguçiler, üst buyruklar araşma yabana, hele ki Çinli sokmamak üzerineydi. İşin başmda sadık olarak görülseler bile, ülkelerine, Çin huang-disine hizmet etmekten geri durmayacakları, düşünülüyordu. Kiok Tanhu da atasının töresinde, yakınına bir tek Çinliyi sokmamaya kararlıydı, o güne gelinceye dek. Ancak devletin yararı söz konusu olunca, han, töreyi değiştirebilirdi.</p>
<p>Kiok Tanhu'nun izni ile Çinli Bölün Chung Hang-yüeh, han otağında söz söyleyebiliyordu şu an. Hem de doğrudan Han'la konuşarak!</p>
<p>&quot;Buraya geliş sebebin belli. Ne zaman dönmeyi düşünüyorsun, Çin'e?&quot;</p>
<p>&quot;Ulu Tanhu izin verirse, bir daha Çin'e dönmek niyetinde değilim. Dönmek isteseydim eğer, bunca zaman kalmam gerekmezdi. Zaten buraya gelirken de bu niyetteydim ve Huangdi Wen'e bunu söylemiştim!&quot;</p>
<p>Bu Çinli, şaşırtın sözler ediyordu.</p>
<p>&quot;Neden?&quot;</p>
<p>&quot;Ulu Tanhu, ben, Çin'in Yen bölgesinde doğmuşum. Şu an Hun olan o topraklarda çok eskiden beri Hun urug- lan yaşardı. Benim de atalarım arasında, bir Hun soylusu bulunmaktadır. Hun dilini çocukken konuşmaya başladım. Yoldaşlarımın çoğu Hun'du. Hatta bu nedenle Çinli analar, çocuklarını benden uzak tutmaya çalışırlardı. Ben de onlardan uzak durur, Hun çocuklarını yoldaş edinirdim kendime. Zamanla daha da yakın buldum onları. Hun dilini, Çin dili kadar ustalıkla ve güzel konuşmaya başladım. Bu özelliğim nedeni ile seçilip, eğitime, sonra da Çin sarayına alınana dek böyle sürdü yaşamım.&quot;</p>
<p>Konuşmayı severdi Çinliler. Sözlerini kısaca değil, uzun ve süslü cümlelerle anlatmaya bayılırlardı. Çünkü böyle konuşmalar yapmak, Çin'de soyluluk belirtisi sayılırdı. Oysa Hunların, bu kadar uzun konuşmaya ne zamanlan yeterdi, ne de gerek görürlerdi. Kiok Tanhu, Çinli bölünün söyleyeceklerini merak etmeseydi eğer, çoktan attınrdı onu huzurundan. Yine de cam sıkılmış, bolünü susturmak üzereydi. Bölün Yüeh ise bunun farkında değildi. Anlatmayı sürdürüyordu.</p>
<p>&quot;Kendimi Hun kabul ettiğim çok zaman oldu, Ulu Tanhu.</p>
<p>Bölünlük orunu elde ettiğimde bile içimde, Hun iline gelmek ve burada yaşamak isteğinin doğmasına engel olamıyordum. Hainlik, ihanet yazmaz benim yüreğimde. Çalıştığım yere, görevime hep sadık oldum. Olurum. Bu görev çıktığında huang-dinin huzuruna varıp, kendimi Hunlara çok yakın hissettiğimi, Ötüken Yış'a gidersem geri dönmek istemeyeceğimi açıkça söyledimse de o, sözlerime kulak vermedi. Görevim, soylu konçuya refakat etmekti ki bunu hakkıyla yaptım kanısındayım. Eğer siz göndermezseniz, bir daha Çin'e dönmek istemiyorum. Size hizmet etmek en büyük düşümdür.&quot;</p>
<p>Nihayet sustu Bölün Yüeh. Hoş, gönül aha, uslu, güzel sözlerdi, söyledikleri. Güven uyandırıyordu. Ancak tam da Yüeçi akınına çıkarken böylesi bir kişinin çaşıt olup olmadığı konusunda şüphelerin doğması normaldi. Düşünceli düşünceli başını salladı, Tanhu Kiok.</p>
<p>&quot;Hun töresi, geleni, sığınanı geri göndermeyi yasaklar. Ancak Hun Devleti'ne hizmet etme konusunu biraz düşünmeliyim. Eğer sen Hun olmak, Hun kalmak istiyorsan, Ötüken Yış'ta yaşamak istiyorsan, sana izin veriyorum. Diğer konuyu, akm sonrası düşünürüz.&quot;</p>
<p>Tanhu, Yüeh'in çıkması için im verdiğinde konuşmak için yeniden izin istedi Yüeh. Sabrının sonuna gelmişti Tanhu, canı sıkkın...</p>
<p>&quot;Söyle!&quot; dedi.</p>
<p>&quot;Ulu Tanhu, ordusuyla birlikte, benim de akma gelmeme izin verirler mi?&quot;</p>
<p>Bu dilek şaşırttı Kiok Tanhu'yu. Tehlikeli bir yolculuğa onunla birlikte çıkmak isteyen bu Çinli, ölümden korkmuyor muydu? Gerçekten Hun kam taşımalıydı ki bunu istemişti. Sonu belli olmayan bir akına, bir Hun olarak katılmak istediğine göre sözlerinde samimi olduğunu düşünmek gerekiyordu.</p>
<p>Yeniden düşüncelere daldı Kiok Tanhu. Bir sakınca görmediği halde yan gözle Uluayguçi Guray Apa'ya bakıyordu. Onun yüzünde bir tereddüt olmaması rahatlamasını sağladı. Yine de sordu.</p>
<p>&quot;Ne dersin, Apa?&quot;</p>
<p>&quot;Buyruk, Ulu Tanhu'nun...&quot;</p>
<p>&quot;Tamam o zaman! Bölün Yüeh de akma gelebilir. Ama sıradan bir er olarak...&quot;</p>
<p>Yüeh'in çıkması gerekiyordu. Konuşmak istemiş, sevinçten sesi çıkmamıştı. Hun Hanı Kiok Tanhu'yla birlikte akma çıkacaktı. Ayakları yerden kesilmişti adeta.</p>
<p>Çinli konçuyu kendine hatun etmiş, Yüeçi akmında yanında götürmeye karar vermişti Kiok Tanhu. Ona öge olarak gelen birinin de yanında olmasının sakıncası yoktu. Böylece daha iyi tanıyabilir, izletebilir, yararlanıp yararlanamayacağına karar verebilirdi. Çinli bölünün yanında bir binbaşı görevlendirecek, her hareketinden bilgili olacaktı. Bunu buyurdu Guray Apa'ya.</p>
<p>&quot;Buyruk, Tanhu'nun!&quot; dedi Guray Apa, &quot;Bana sorarsanız, Çinli bölün söylediklerinde samimidir. Hun iline geldiğinden beri en küçük yanlışını duymadık, görmedik. Ne devlet işlerine karıştı, ne de orduya. Ne kışkırtıcı bir söz, bir hareket... Hep uzak durdu ki bu onun çaşıt olmadığını gösterir sanırım.&quot;</p>
<p>Böylece başladı Çin Bolünü Yüeh'in, Hun devleti için çalışması. Çok seviniyordu. Düşlerine kavuşmuş, Hun tanhusunun buyruğuna girmişti.</p>
<p>Loulan'dan yola çıktıklarında, onun için bu kadar zor olacağını tahmin edemezdi Talay. Öncü görevinde, sürekli hareket halinde olan Binbaşı Dogan'ın binliği, en çok yorulan birlikti. Dört bir yana durmadan at sürme gerektiren görevin sonucu, durmadan hareket halindeydi erler. Ardından gelen, on bin erlik tümenin kalan dokuz binliğinin güvenliğinden sorumluydular. Pusulanmamak için çok dikkatli hareket etmek zorundaydılar. Ki yakın zamanda bir binlik pusuya düşmüş, yiğitler yiğidi Altuğ Bey uçmağa varmıştı. Yüeçiler, her an benzer bir hareket yapabilir, ya da başka budunların saldırısı olabilirdi.</p>
<p>Oysa Talay, yanında, ona eşlik eden onluk koruma birliğinin arasında, onları da sıkıntıya sokarak, ağır ve zor ilerliyordu. Hemen her aksaklıkta, &quot;Ben buraya ait değilim. Savaş bana göre değil!&quot; demekten alamıyordu kendisini. Çinli sürücüsü, yanmdaki hizmet kişisi ile adeta bir bey gibi hareket etse de, hızlı ve hareketli Hun ordusunun içinde bir garip duruyordu.</p>
<p>Onun görevi ayrıydı. Hun ordusunun bu güzide öncü birliğini, Loulan'dan yola çıkıldığı andan itibaren çizmeye başlamıştı.</p>
<p>Yalnızca tümen büyüklüğünde bir ordunun bu kadar ihtişamla hareketi, onu ozansı bedizler yapacak kadar heyecanlandırıyordu. Yada taşı gizi usundan çıkmıştı. Hemen her gün yeni bir şey öğreniyor, daha önce görmediği olaylara tanıklık ediyordu. Akına giderken bile eğitim yapıldığını, birliklerin durmadan savaş oyunu yaptıklarını nasıl tahmin edebilirdi. Çok şanslıydı Talay. Acundaki hiçbir bedizci bunları görme şansına sahip değildi.</p>
<p>Bir söz yayılmıştı savaşçılar arasında.</p>
<p>Erkek evladı olmayan Loulan ilbayının, yani tümen- başının büyük kızı, kuyaglanmış, yayını, kılıcını, kargısını alıp bir er olarak atasının yanında yer tutmuştu. Çok iyi bir savaşçı, usta bir binici olduğu Talay'ın kulağına gelmişti, daha önce de. Loulan'da ondan adeta bir destan kahramanı gibi hayranlıkla söz edilirdi. Ama bu kızın akına katılacağını düşünmemişti hiç kimse.</p>
<p>Gerektiğinde, Hun kızlan da aynı erkekler gibi savaşırlardı. Onlar da eğitilir, pusat kullanırdı. Ata binmek, yay kullanmak, ava gitmek her Hun için zaten sıradandı. Ama doğrudan akına çıkan bir kıza, hele tümenbaşının yanında yer alana pek rast gelinmemişti, son zamanlarda. Savaşçı er sayısı yeterliydi, belki o nedenle, kızların akma çıkması gerekmiyordu. Oysa bu kız, ilbay atasını ikna etmiş ve atlanmıştı. Onu savaşırken düşünmek bile değişik oluyordu. Atını dörtnal süren, ok salan, kılıç, kargı kullanan bir kız!</p>
<p>Bu duyum, ayn bir hava ve güç vermişti orduya. Sevinmişlerdi. Adı dillerden düşmüyordu.</p>
<p>&quot;Doruk Kız, yiğit olduğu kadar, güzelmiş de... Bu akına, atasını onurlandırmak için çıkmış. Bir oğul kadar savaşabileceğini gösterecekmiş.&quot;</p>
<p>Kızlan güzel görmek isterdi erler. Ama yiğitlik hemen öne çıkar, tercih sebebi olurdu Güzel bir kızdan daha çok, yiğit bir kız yatardı erlerin gönlünde. Hem yiğit, hem de güzel olan kızın ise dillere destan olmaması mümkün değildi ki Doruk Kız yolun başında, akın başlamadan çok önce destanlaşmıştı.</p>
<p>Doruk Kız'ı ne zamandır görmek isterdi Talay. Loulan'da nerede karşılaşacaklardı? Yanma yaklaştırmazlardı bu soylu kızın. Akın sürerken, Bedizci Talay'ın ne önde, ne de geride gidememesi nedeni ile görmesi yine mümkün olmamıştı Doruk Kız'ı. İlk fırsatın ordugâh yerinde karşısına çıkacağını umuyordu. Belki çadınna yanaşması mümkün olur, belki olmadık bir rastlantıdır ki &quot;Yada Taşı&quot; gününden beri rastlantılara daha bir inanıyordu Talay, Doruk Kızla tanışmasını sağlardı.</p>
<p>Elinde kalem, kâğıt...</p>
<p>Yaylı arabanın rahatlığında, diğer Hun erlerinden farklı olarak, arabayla akına giden tek er olmak, kendini biraz tuhaf hissettirse de, akına gidiyordu Talay.</p>
<p>Kiok Tanhu'nun has ordusu Hun başkentini, büyük bir törenle terk etmişti. Sol Bilge Eliği görevini yürüten, Hun tahtının kalıtçısı, Kiok Tanhu oğlu KünçinŞad, hemen atasının sol yanında sürüyordu atını. Hun tahtının bugününü ve yarınını temsil eden bu İkiliyi övgülerle uğurladı Hun budun.</p>
<p>Yağışlar kesilmiş, ulu kamlar alkışlarla yolculamıştı, tanhuyu ve oğlunu.</p>
<p>Kadınlar erlerini, analar oğullarını, kızlar yavuklularını, nişanlılarını yolcu ederken ağlamıyorlardı. Akın, şerefti. Geri dönmek de büyük onurdu, uçmağa varmak da. Hiçbir Hun gocunmazdı bundan. Erlerin en büyük dileği, elde kılıç, savaşırken uçmağa varmaktı. Gök, onları birer kahraman olarak karşılardı, o zaman. Atalarının tinlerine yaraşır oldukları için mutlu yaşarlardı, Gök Tanrı'run sonsuz vadilerinde.</p>
<p>Bedizci Talay, orada olsaydı, mutlaka çizer, ölümsüz- leştirirdi bu görüntüyü. Benzeri çok zor yaşanacak bir görüntüydü.</p>
<p>Devletin büyüklüğü, görkemi, varsıllığı ordunun yapışma, savaşçıların duruşuna yansıyordu. Erler, bulundukları tümene göre aynı renk savaş giysileri içindeydiler.</p>
<p>Kiok Tanhu, Börüler'inin<sup>121</sup> arasında, yanında oğlu Künçin Şad, çevresinde çok sayıda öğesi, ayguçileri ile at sürüyordu. Kartal Savaşçıları onu izliyorlar, önünde, yanlarında ve ardında yer tutuyorlardı. Atası Ulu Han Mete Tanhu'dan beri töre olduğu üzre, ak bir at seçmişti kendisine. Ata yadigârı kılıcını kuşanmış, yayını terkisine asmış, ok dolu sadağmı eyerine bağlamıştı. Sıradan bir savaşçı olarak savaşmaya hazır, at sürüp ok salacak, bozkır taktiği ile yağılarına kurt gibi dalacak ordusunun bir eriydi.</p>
<p>Tuğ, coşku dolu bir müzik ile yol gösteriyor, al ve altın rengi bayraklar, tuğlarla süslü Gök direklerinde<sup>122</sup> dalgalanıyordu.</p>
<p>Kiok Tanhu, Yüeçiler üzerine yürüyordu. Yer sarsılıyordu atların ayak seslerinden. Ötüken Yış er doğuruyordu.</p>
</body>
</html>