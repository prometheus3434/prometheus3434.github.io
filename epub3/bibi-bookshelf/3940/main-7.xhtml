<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Ordugâh...</span></h1>
<p>Kuça iline ulaştılar. Karayandan gelenlerle birlikte, gündoğusundan, kızılyandan<sup>123</sup> ilk gelenler, Ordugâh yerini düzenlemişler, hangi birliğin nereye yerleşmesi gerektiği kurulumunu yapmışlardı.</p>
<p>Tam orta yere tanhunun altın renkli ordası<sup>124</sup> kurulmuş, hemen sol yanma oğlu Künçin Şad'm yüksek çadırı konulmuştu. Orun sırasına göre beylerin, buyrukların çadırları çepeçevre kuşatmıştı otağı. Kiok Tanhu'nun Borüler'inin kalacağı çadırlar, otağa yakın sıralanmış, Kiok Tanhu'yla birlikte gelecek olan has ordunun yeri ayrılmıştı.</p>
<p>Adeta bir ordu kent kurulmuştu oraya. İhtiyaç duyulacak her şey vardı. Hun budunun çevreye kısa zamanda uyumunun bir sonucuydu bu hızlı yerleşim. Hiçbir budun Hunlar kadar çabuk konamaz, kolayca kalkıp göçe- mezdi. Geçici yurtlan yoktu Hunlann. Gök, çadır bellenir, onun altındaki her yer yurt olurdu.</p>
<p>Otağ yerinde ne kadar zaman kalınacağına, ne zaman harekete geçilip, hep birlikte Yüeçiler üzerine yürüneceğine, Kiok Tanhu karar verecekti. Öncelikle Sağ Bilge Eliği'nin duyum toplamak üzere yollara saldığı körüg erlerinden<sup>125</sup> ulaştırılacak bilgiler bekleniyordu.</p>
<p>Talay, yarım gün kadar geç yetişti ordugâha. Karşılaştığı görüntü, bütün düşlerini alt üst etmişti. Kalabalığı, bu kalabalığa rağmen oturmuş düzeni görünce adeta usu başından gitti. Bu nasıl bir güçtü? Nasıl bir düzendi? Bu yüceliğe, bu büyüklüğe nasıl ulaşmıştı Hun devleti?</p>
<p>&quot;Mete Tanhu sayesinde!&quot;</p>
<p>Her birliğin, her erin görevi belliydi. Tümenlerin kalacağı yerler belliydi. Sağ Bilge Eliği'ne bağlı bulunan, o bölgeye en yakm olan Hun beyi, ordu için gerekli bütün hazırlığı üstlenmiş, ihtiyaçları karşılamak için koşturuyordu. Varsıl devletin ordusunun hiçbir sıkıntısı olmamalıydı. Değil mi ki büyük bir akın öncesi son konak yeriydi burası! Eksiksiz hazırlık, utkuyu getiren gerekçelerin başında geliyordu. Aslında yağıları, Hun ordusunun bu görkemini görseler, savaşmaya cesaret edemezlerdi.</p>
<p>Bir yanda atların tavlaları...</p>
<p>Görevli seyislerin kontrolünde, yemleri, suları hazır, Hun erlerinin savaş yoldaşı atlarını ne kadar önemsediğini gösteriyordu.</p>
<p>Öte yanda Çerge, sayrı evi, çamaşır yunağı...</p>
<p>Sıcak aş için büyük odlar yakılmış, üzerlerine büyük kazanlar konulmuştu. Her şey boldu. Daha önce gelip yerleşenler, eğitime başlamışlardı. Yüzlükler, binlikler, tümenler savaş hazırlıklarını sürdürüyorlardı.</p>
<p>Binbaşı Doğan Bey, diğer ordubaşlarla birlikte tümenin yerleşmesi ile uğraşırken, Talay, hizmet kişisine, onlar için ayrılmış yere çadırını kurdurdu. Kısa bir dinlenmeyi, kamını doyurmayı tamamlayıp, kâğıdını, kalemini ahp dolaşmaya başladı ordugâhta. Onu ilgilendiren öylesine güzel ayrıntılar vardı ki. Çizmeye yaraşır bir görüntü ile karşılaşınca hemen bir kenara çöküyor ve başlıyordu. Ya-bancılanıyordu yaptığı iş. Loulan dışından gelenler, onu ilk kez görenler, ilk kez bir bedizcinin çizimlerine tanık olanlar, çevresinde hemen bir meraklı topluluğu oluşturuyor, sorular birbirini kovalıyordu. Çizdikleri belirginleştikçe heyecanlı sesler doğuyordu. Duyan duymayana, gören görmeyene anlatmaya koşuyordu. Bazı savaşçılar da uygun yer tutup, çizilen görüntünün içine girme meylinde heyecanla bekliyorlardı.</p>
<p>Talay, güneş uygun olduğu sürece gezdi ve çizdi ordugâh içinde. Zaman geldi, nerede olduğunu unuttu ve kendini iyice işine verdi.</p>
<p>Öylesi bir köşede, meraklıların bakışları altında acundan kopmuş çizerken, çevresinin boşaldığını, korumalarının eşliğinde soylu Hun kızının, Doruk Kız'ın başında dikildiğini, kendisini izlediğini fark etmemişti. O gelince, diğerleri uzaklaşmış, adeta Talay'ı Doruk Kız'a bırakmışlardı.</p>
<p>Doruk Kız, dikkatle bakıyordu Talay'ın çizdiklerine. Hayretle karışık övgü duygusu zaman zaman heyecanlan-dırıyordu onu. Sonunda dayanamayıp, bir nida koyuverdiğinde, işte o zaman başında bir kızın dikildiğinin farkına vardı Bedizci Talay.</p>
<p>Genelde, çevresinde erkek sesi duymaya alışmış kulakları, bu sese dikkat kesildi. Başını kaldırıp baktı. Kendisine umarsızca bakan güzel gözlerle karşılaştı. Bir tuhaf oldu o cin. Adını duyduğu, yiğitliğini dinlediği, merak ettiği Doruk Kız'ın, karşısındaki güzel olduğunu tahmin etmesi uzun sürmedi. Başkası olamazdı zaten. Ordugâhta, savaşçı giyitleri içinde, kılıcı belinde...</p>
<p>Çok güzeldi. Başlığının altından fırlayacakmış gibi dalgalanan saçları kumraldı Gözleri de ela. Delici bakıyordu. Bakışlarındaki cesur tavırla, kendine olan güvenini ortaya koyuyordu. Etkilenmemek mümkün değildi. Talay da kapıldı bu etkiye.</p>
<p>Herkes sıradandı onun için. Kendisi ise özel... Bu havayı yayıyordu ortalığa, bilerek ya da bilmeyerek, Doruk Kız.</p>
<p>Toparlanma gereği duydu, Talay. Ayağa kalkacak, bu soylu kızı esenleyecek, belki de birkaç söz edecekti. Doruk Kız onu durdurdu. Çizmeye devam etmesini istedi. Ama sihir bozulmuş, Talay'm dikkati dağılmıştı. Oturduğu yerden, ordugâh yerleşiminde çok güzel yer tutan büyükçe bir soylu çadırını, çevresindeki hareketlenmeleri hedeflemiş, çiziyordu kâğıda.</p>
<p>Doruk Kız'ı fark edene kadar...</p>
<p>Artık bir yenilik doğmuyordu önündeki bedizde. Hep aynı hareketleri yapıyor, karşısına bakmadan eski bediz- lerinin üzerinden gidip geliyordu. Terlemeye başlamıştı. Çizmek, hiç bu kadar zor gelmemişti ona. Bu kız olmasaydı, onu izleyen bin er olsaydı böyle olmazdı elbet. Bir tek bu kız olmasaydı...</p>
<p>Bir övgü duydu.</p>
<p>&quot;Çok güzel çiziyorsun Bedizci. Aynı gerçek gibi! Be- dizlerin canlanıp, kâğıttan dışarı atlayacaklar.&quot;</p>
<p>Güldü bu sözü söyleyip. Talay da güldü.</p>
<p>&quot;Var ol, Doruk Kız!&quot;</p>
<p>Adını bilmesi şaşırtmadı Doruk Kız'ı. Konuşmayı sürdürdü.</p>
<p>&quot;Bunlara boya da yapıyor musun?&quot;</p>
<p>&quot;Bazılarına! Ama çoğunu böyle bırakıyorum.&quot;</p>
<p>&quot;Hım!&quot;</p>
<p>Bir zaman daha sürdü izleme. Doruk Kız anladı ki başında durdukça bedizci hep aynı şeyi yapacak. Bıraktı izlemeyi. Yürüdü, ardındaki korumaları eşlik etti ona. Birkaç adım atıp durdu. Ardma dönüp seslendi Talay'a.</p>
<p>&quot;Uygun bir zamanında, gel! Beni de çiz!&quot;</p>
<p>Böylesi güzelliğe uygun zaman mutlaka bulunurdu. Bütün zamanlar uygun oluverirdi. Sesindeki isteği ev heyecanı engelleyemedi Talay.</p>
<p>&quot;Olur, Doruk Kız! Gelirim.&quot;</p>
<p>Onunki bir istek değildi. Buyruktu. Daha birkaç adım gidince onu özleyen Talay için, bir umut doğmuştu. Uygun zaman, tez zamanda bulunur, Doruk Kızı çizmek, görebilmek için bir bahane olur...</p>
<p>Kiok Tanhu, ordugâha geliyordu.</p>
<p>Gözcüler, uzaktayken duyum verdiler, Kiok Tanhu'nun otağ yerine yaklaştığını. Bir anda ordugâh ayaklandı. Savaşçılar atlandı. Sevinç haykırışları yeri Gök'ü inletti.</p>
<p>Kiok Tanhu'ya karşılamaya doğrulan ordubaşlar, atlanıp sıraya geçtiler otağ yolunda. Düzeni sağlamakla görevli çabışlar<sup>126 </sup>zorlandılar, karşılamayı düzenli kılmak için. Heyecan dalgası durmak, dinlenmek bilmez hareketlenmelerle yayılırken, yapının bozulmamasma çabaladılar. Sert sözlerle uyardılar erleri ki Tanhu, şanına yaraşır karşılansın. Ordugâhındaki düzeni beğensin.</p>
<p>Oranın en ulu beyi, konuk sahibi bellenen Sağ Bilge Eliği, bir tümen savaşçı atlandırıp, ardma taktı ve Kiok Tanhu'nun geliş yoluna koşturdu. Bu arada şölen hazırlıklarının başlaması için de buyruğunu vermişti.</p>
<p>&quot;Acuna dirlik veren Hun budunun tanhusu geliyor!&quot;</p>
<p>Talay, ilk kez göreceği Kiok Tanhu'yu beklerken heyecan içinde titriyordu. Onun gelişindeki başkalığı, görkemi, olacaklarm bir anını kaçırmak istemiyordu.</p>
<p>Tanhunun geliş yolu yönünde, yüksekçe bir yer seçti kendisine.</p>
<p>Hazırlandı.</p>
<p>Birden anıları içinde, obalarına gelen Çinli elçi heyetini karşılamak için beklediği yanlış kapı düştü usuna. Gülümsedi. O gün, bir dönüm noktası olmuştu yaşammda.</p>
<p>&quot;Nereden, nereye geldim!&quot;</p>
<p>Bu kez hata yapar da yanlış yerde durursa, karşılığı zor bir işe düşecek, belki de bir daha görmesi mümkün olmayan görkemi kaçıracaktı. Yeniden hesapladı oturacağı yeri. Beğendi. Oradan neredeyse bütün ordugâhı, Kiok Tanhu'nun geliş yolunu görebiliyordu.</p>
<p>Ordugâhın muazzam düzeni gözlerinin önündeydi. Çevresindeki halka halka güvenlik çemberini, engelleri, tepelere yerleştirilen gözcüleri, düzlüğü alabildiğine yayılmış çadırları... Gördüklerini çizmeye başladı.</p>
<p>Zaman geçmek bilmiyor, heyecan gittikçe artıyordu. Kiok Tanhu'nun gelişini kutsamak üzere, Gök Tanrı'ya yağış edilmeye hazırlanan atlar, yazgılarını kabul etmez bir halde karmaşa çıkarıyorlardı. Başlarmdaki görevlilerin sesleri, hayvanları sakinleştirmeye yetmiyordu. Öte yanda, büyük bir koşuşturma içinde, ordubaşlann buyrukları duyuluyordu.</p>
<p>Önce düşsel ezgileri içinde Tuğ'un sesi yayıldı. Ardından bunu tamamlayan görüntü çıktı ortaya.</p>
<p>Kiok Tanhu, sol yanında oğlu Künçin Şad, sağ yanında Uluayguçi'si; bir renk giyinmiş Borüler'inin arasında, aygu- çileri, soylu ordubaşları hemen arkasmda sıralanmış şekilde, Tuğ'un yaydığı savaş ezgileri eşliğinde göründüğünde, Talay hayran kaldı bu ihtişama. Elleri titriyordu çizerken. Acunun en güçlü, en kudretli hanını, çok uzaktan, beyaz giysileri içinde, beyaz atının üzerinde seçtiğinde, ne kadar şanslı olduğunu düşünmeden edemedi. Orada, o ordunun içinde yer almak, o görüntüyü tamamlayan erlerden biri olmak isterdi. Kendisini yalnız, yapayalnız hissetti. İlk kez bir savaşçı olmadığı için kızdı yazgısına. Tinini rahatlatacak tek çözüme, çizmeye verdi kendini. Çizdi. Durmadan çizdi.</p>
<p>Kiok Tanhu'nun muhteşem otağı</p>
<p>Büyük bir toy kuruluyor. Kurultaya katılmaya yetkili toygunlar<sup>127 </sup>kendilerine ayrılmış minderlere yerleşmişler. En üst orunlu beyler, Ayguçiler ve tümenbaşılan kutlu bir olaym tanığı olarak hazır bekliyorlar. Bu toy, savaş öncesi yapılan son toy olduğu için çok önemli...</p>
<p>Kiok Tanhu, yanında getirdiği, Çinli Bölün Chung Hang-yüeh'in toya katılmasına izin vermişti. Bu bilge bölün, gittikçe gözüne giriyordu, tanhunun. Her sözü, her tespiti Hun devletinin yaratma sonuçlar içeriyordu. Soyluluğuna uygun bir yere oturtulan Yüeh, henüz toygun olmadığı için kurultayda konuşmayacak, yalnızca dinleyecekti. Belki tanhu sorarsa söz edebilirdi ki ona akm ile ilgili soracak bir şey yoktu. Ne akının nasıl olacağını bilirdi, Yüeh, ne de yapılacak savaşın niteliğini.</p>
<p>Yüeh, Hun tanhusunun kendince, tek başına hükmetmediğini, danıştığını biliyordu. Kurultayın varlığını Çin'deyken duymuş, böylesi bir toyu büyük merak ve heyecanla bekliyordu.</p>
<p>Han otağının töresini uygulayan otağ kapıcıbaşısı, toy öncesi onu yanma seslemiş, Hun erlerinin tavırlarına uyması gerektiğini hatırlatmış, han otağında nasıl durulacağım, ham nasıl esenleyeceğim, nasıl oturup kalkacağım, yerleşim düzenini belletmişti.</p>
<p>Oturmanın bir yeri, şekli vardı törede. Han'ın karşısında, otağ kapıcıbaşısmın gösterdiği yere, iki dizinin üzerine çökecek, elleri dizlerinin üzerinde bekleyecekti. Konuşmacılar ayağa kalkıp, Han'ı esenledikten sonra sözlerini sürdüreceklerdi. O, yalmzca dinleyecekti ki bu hak bile herkese verilir hak değildi. Değerini bilmeliydi.</p>
<p>Aslında elçilik göreviyle Hun iline gönderüecek Çin soylularına, Çin saraymda bütün bu töre öğretilir, herhangi bir görev sırasında yabancılık çekmemeleri, yanlış yapmamaları sağlanırdı. Şimdi, aldığı bu eğitimin yararını görüyordu Yüeh. Yabancısı değildi söylenenler. Yine de dikkatle dinlemiş, verdiği önemi gösterecek sorular sormuştu. Adım adım Hun olmaya doğru ilerliyordu, Yüeh.</p>
<p>Bir tek onun kılığı diğerlerinden, farklıydı. Bir Çinli gibi giyinmişti, çünkü hâlâ Çinli konçuyun refakatçisi görevinden başka bir orunu yoktu. Sevmediği, üzerinden bir an önce alınmasını beklediği bu görevle anılmak istemiyordu. Kendisini burada, Hunlar arasında çok mutlu belliyordu. Yeri burasıydı onun. Damarlarındaki, az da olsa, Hun kanı kaynıyor, özünü çağırıyordu.</p>
<p>&quot;Çin sarayında yaşayıp, Çin huang-disine hizmet etmektense; Hun ilinde çoban olmak yeğdir bana!&quot;</p>
<p>Bağlılık duygusu tinde, garip bir çağrışım yapardı. Kişi, ancak, ait olduğunu hissettiği yerde mutlu olurdu. Zorluklar ve varlık arasında tercih yapması istense, zor, ama mutlu olduğu yeri seçerdi, yaşamma gerçek bir anlam katabilmek için.</p>
<p>Yemeli, içmeli kengeş toyu<sup>128</sup> değildi. Savaş çok yakındı ve hemen ertesi gün doğumunda, Hun tümenleri, verilen görevleri yerine getirmek üzere, Yüeçilerin üzerine akacaklardı. Zaman yitmemeli, savaşçılar, ordubaşlar yeterince dinlenmeliydi.</p>
<p>Ulu Tanhu, sol yanında oğlu Künçin Şad...</p>
<p>Eğer Ötüken Yış'ta olsaydı, Ulu Hatun, Künçin Şad'ın anası hatun da katılırdı toya. Ulu Hatun, tanhu gibi saygı görür, gerekirse söz söylerdi. Kiok Tanhu, akma çıkarken, yanına Çinli konçuyu almıştı ki onun toya katılması söz konusu değildi.</p>
<p>Ulu Ayguçi Guray Apa, Kiok Tanhu'nun imi üzerine</p>
<p>ayağa kalkıp toyu açtı. Ardından daha önce Han'la konuştuğu şekilde, yapılacak akının gerekçesini açıkladı. Herkesin bildiği konular olsa da orada yinelenmesi gerekiyordu. &quot;Görklü Tann'nın<sup>129 </sup>izni, Ulu Tanhu'nun buyruğu ile&quot; diyerek başladı sözüne, &quot;Tanrı izin verdi, devlet olduk. Ulu Han Mete Tanhu'nun büyüklüğünde, yirmi altı budunu Hun yapıp~buyruğumuza aldık. Anlaşmalar yaptık.</p>
<p>Hepsine de Hun olmanın özünde, sadık kaldık. Dostu dost bildik, yağıyı uzak tuttuk, dersini verdik. Bir budun ki aramızda kan davası vardır. Ta Ulu Han Teoman Tan- hu'dan beri, Ulu Han Mete Tanhu'dan beri fırsat buldukça yağılık eder Hun yurduna. Kafasını ezdiğimizde susar ve yurdunu bırakıp kaçar. Sonra yeniden toparlanır. Kendini güçlü, bizi zayıf bilir, saldırır. Yağılarımızın kışkırtmasına gelir, sınırlan aşar. Sıkıntılı anlarımızı kollar, bizi arkadan vurmak için. Tümenbaşımızı pusular, erlerimizi kılıçtan geçirir. Dost olması, güvenilmesi mümkün değildir. Artık son darbeyi yemeyi, yok edilmeyi hak etmiştir.</p>
<p>Yüeçiler... Burada, bu ussuz buduna dersini vermek, onun, bir daha başkaldıramaz şekilde başını ezmek için ordu olduk. Şimdi Ulu Tanhu, akında, sizden ne beklediğini buyuracak! Ardından da sizler fikirlerinizi açık edeceksiniz. Buyruk, Tanhu'nun...&quot;</p>
<p>Ata emaneti olan Altın Örgün'ün üzerinde oturuyor, ardmda elleri kılıçlarının kabzalarında kırk Börü'sü ile büyük bir ihtişam sergiliyordu, Kiok Tanhu. Yine, atasının emaneti altm tacını takmıştı başına.<sup>130</sup> Uzun, ak düşmüş saçları omuzlarındaydı. Yüzüne yakışan ince bıyığı ile atasını öylesine andırıyordu ki. Mete Tanhu zamanında toya katılan eski savaşçılar, Kiok Tanhu'nun duruşunda, Ulu Tanhu Mete'nin izini görüyor, duygulanıyorlardı. Kimisi derin nefeslerle gözlerinin dolmasma engel olmaya çalışıyordu, kimisi düşüncelerini yoğunlaştırarak, göz damlalarını durduracak çözüm arıyordu. Derin bir suskunluk egemendi otağa. Gurur kokan bir suskunluk...</p>
<p>Ayağa kalktı Kiok Tanhu. Toygunlara ayakta seslene- çekti. Bu, onlara verdiği değeri göstermek içindi. Elbette o ayakta olunca, herkes ayağa kalkmak zorundaydı. Toylarda bir tek Ulu Hatun, Künçin Şad'ın anası oturmaya devam ederdi, böylesi durumlarda. Hun töresi, kadını her zaman ayrı bir yere koyar, gerekli saygıyı gösterirdi.</p>
<p>&quot;Sol Bilge Eliği, oğlum Künçin Şad... Sağ Bilge Eliği, ayguçilerim, tümenbaşı beylerim, Hun ilinin soyluları... Beni iyi dileyin! Ulu Atam Mete Tanhu uçmağa vardığında, Hun tanhusu olduğumda, güvencim sizdiniz. Biliyordum ki güçlüydüm, çünkü sizler vardınız. Bir hanı han kılan, budunudur, erleridir. Acunu bir bayrak altında tutma ülküsü ile yirmi altı il alıp, yay çeken budunları Hun yapan,<sup>131</sup> Çin'i dize getiren ulu atam Mete Tanhu'ya yaraşır bir oğul, Hun buduna yaraşır bir tanhu olmaya çalıştım, Tanrı'nın izin verdiğince. Yağı durmaz, uyumaz. Öyleyse biz de uyumaz olmalıydık. Öyle oldum. Yağı rahat durmadı. İzin verdiğimizce yerinde kalıp, anlaşmalara sadık olmadı. Yağılığını gösterdi, eline geçen ilk fırsatta.</p>
<p>Yüeçiler, kaçıp sığındıkları yerlerde yazgılarına razı olup, gözümüzde iyi bir yer edinmek yerine, yurdumuza girme cüretinde bulundular ki o yurt kutlu ve dokunulmazdır, bizim töremizde. Bunu unuttular. Yoldaşımı, kandaşımı, ata emaneti dostumu kancıkça pusuladılar. Teoman Tanhu atam Yüeçilerle savaştı, onları yendi ve sürdü. Mete Tanhu atam onları yendi, yurtlarım aldı ellerinden. Ama uslanmadı bu yağı. Uslanmayacak da. O halde bu işi sonlandırmak benim görevim. Bu amaçla akma karar verdim. Şimdi ordumla buradaysam eğer, bu işin sonunu <span style="text-decoration:underline;">getirmek içindir. Size tek bir </span>buyruğum olacak!&quot;</p>
<p>Gözlerini bir noktaya dikmiş, kararlılığını gösteren duruşu ile sesini yükseltti.</p>
<p>&quot;Yüeçi Hanı Kitolo'nun başını istiyorum. Onu bana getirin. Hakkım olanı yapacağım. Onun kafatasmdan kendime altın bir kadeh yaptıracağım. Yüeçiler, acun durdukça bu utana yaşasınlar, hanlarının benim kölem olduğunu bilsinler istiyorum!&quot;</p>
<p>Bunları söyleyip sustu ve tahtına, Altın Örgün'e oturdu Kiok Tanhu. Çok kısa konuşmuş, dileğini açıklamıştı.</p>
<p>Buyruk verilmişti artık. Yüeçi hanını canlı ya da ölü olarak yakalamaya dönük bir savaş yapılacaktı. Onun başı, töre olduğu üzere alınacak ve Kiok Tanhu'nun ayaklan dibine atılacaktı. Kiok Tanhu, bozkır töresinin uygulanmasını buyuruyordu. Kitolo'nun kafatasından kadeh yaptıracaktı kendisine.</p>
<p>Bölün Yüeh, duydukları karşısında şaşkındı. Saçının telinden, ayak parmaklanna kadar titredi. Sanki onun için verilmiş bir buyruk gibi etkilenmiş, rengi sararmış, ter içinde kalmıştı. Yapılacakların düşüncesi bile perişan etmişti onu.</p>
<p>İlk kez duyuyordu bu töreyi. Bir hanm başını kesmek ve onun kafatasından kadeh yapmak nasıl bir töreydi ki? Çok vahşi bir yöntem olduğunu düşünüyor, usu almıyordu. Mutlaka bir açıklaması olmalıydı. Bunu öğrenene, anlayana ve kabullenene dek içi rahat etmeyecek, sürekli sorgulayacaktı. Düşündükçe usu karışıyor, anlamsız geliyordu söylenenler.</p>
<p>Neden? Neden bir han, bir hanm kafatasından kendine kadeh yaptırmak istesin? Bu, ona ne kazandıracak?</p>
<p>Toy töresi gereği, Uluayguçi Guray Apa; Sol ve Sağ Bilge Eligleri'nden başlayarak her beyin konuşmasını, fikrini açık etmesini sağlayacaktı. Böylece görevler dağıtılacak, düşünülenden hiçbir aksama olmadan, Yüeçi hanını ele geçirecek bir yol kurulacaktı.</p>
<p>Konuşmalar başladı. İlk konuşan Sol Bilge Eliği, Künçin Şad, çok kısa tuttu sözünü.</p>
<p>&quot;Buyruk, Atam Ulu Tanhu'nun. O buyurdu! Öyleyse Yüeçi hanının başı alınacak...&quot;</p>
<p>Toy sona erdiğinde, herkes yorgundu. Savaşmaktan zordu konuşmak, konuşulanları dinlemek. Kısa tutmak isteseler de bütün gece boyunca sürmüştü, kurultay. Gün ağarmak üzereydi. Teker teker, biraz da aceleyle han otağını terk etti Hun budunun yönetici beyleri. Biraz dinlenecek, sonra da verilen buyruklar gereği hazırlık yapacaklardı.</p>
<p>İlk, Künçin Şad, çıkmıştı otağdan. Tümeninin başında, gün doğduktan hemen sonra, Yüeçilerin üzerine akına çıkacaktı.</p>
<p>Bir görevi olmayan, Bölün Yüeh, en sona kaldı. Bir de Uluayguçi Guray Apa... Börüler'in de çıkmasını im etti, otağ kapıcıbaşısı. Yalnızca Başbörü ve üç üst orunlu Börü kaldılar Kiok Tanhu'nun yakınında.</p>
<p>Yüeh'in düşünceli duruşu Kiok Tanhu'yu meraklan- dırmıştı. Yerlere kadar eğilip, Çin işi esenlik verdikten sonra çıkmak için geri geri hamle ettiğinde, &quot;Dur&quot; dedi Han. &quot;Dur. Seninle söyleşelim biraz.&quot;</p>
<p>Yüeh de böylesi bir istek içindeydi ancak, vaktin geç olması engellemişti onu. Buyruğu duyunca sevindi. İkiletmedi. Yaklaştı Altın Örgün'e. İçeri yeni girmiş gibi eğilerek esenlik verdi.</p>
<p>&quot;Otur!&quot; dedi Han, &quot;Otur ve söyle bana, nasıl buldun toyumu?&quot;</p>
<p>Yerdeki mindere Hun işi<sup>132</sup> yerleşirken yanıtını verdi Yüeh.</p>
<p>&quot;Çok, çok soylu buldum Ulu Tanhu. El elden, dil dilden, bilgi bilgiden üstündür, sözünün tam gereği yapıldı. Herkes akın hakkındaki fikrini açıkça söyledi. Kimse korkmadı, çekinmedi. Bir tek, sizin son konuşmayı yapmamanız dikkatimi çekti. Beylere sırasıyla görevlerini verirken, asıl olan konuyu, savaşm nasıl yapılacağını buyurmadınız. Son sözünüzü söylemediniz.&quot;</p>
<p>Başını salladı Kiok Tanhu.</p>
<p>&quot;Haklısın. Dikkat etmişsin. Son buyruğumu vermedim çünkü savaşın şekli konusunda daha karara varmadım. Toyda söylenenler ışığında yeniden düşüneceğim. Gerekirse ayguçilerime danışacağım. Bu arada akmlar olacak Yüeçiler üzerine. Oradan gelecek bilgiler, karar vermemde yardımcı olacak.&quot;</p>
<p>Yüeh'e Hun töresini, toy uygulamasını ve buyruğu anlatmaya çalışıyordu.</p>
<p>&quot;Toy'da, toygunlar dilediğince konuşur. Bunun yüzünden kimse yerilmez, yargılanmaz. Konuşurken tartışmak, itiraz etmek de mümkündür. Toygunlar düşüncelerini açıkladıktan sonra, ben konuştuğumda bu artık buyruktur. Ne tartışılır, ne sorgulanır, ne de yargılanır. Yalnızca uyulması gerekir. Bu nedenle çok iyi düşünmeliyim! Zaten ne istediğimi söyledim beylerime. Bu doğrultuda hareket edecekler. Ama asıl savaşı ben yönetecek, günü birlik buyruklarımla akmları yönlendireceğim. Yüeçi hanının yapacaklarını bilmeli, savaş için tercihlerini tahmin etmeliyim ki buyruklarımın bir anlamı olsun!&quot;</p>
<p>Yorgun gözlerine rağmen, ayrıntılı olarak onu bilgilendiriyordu Kiok Tanhu. Yüeh'in öğrenmesini istiyordu. Birdenbire sordu.</p>
<p>&quot;Sen!&quot; dedi, &quot;Toyda konuşma hakkın yoktu. Şimdi konuşmak ister misin?&quot;</p>
<p>Düşündü Yüeh.</p>
<p>&quot;Ben, yalnızca konuğunuz olduğum için, o kadar Hun soylusunun ardından konuşmam yakışık ahr mı?&quot;</p>
<p>&quot;Söyle fikrini&quot; dedi Han, &quot;İzin veriyorum!&quot; Bir yandan da, &quot;Bakalım Çinli bir bolünden ne fikir çıkacak anlamında im ediyordu, Uluayguçi'sine. O da katıldı söze.</p>
<p>&quot;Han'ım haklı. Duyduklarından sonra bir sözün, bir fikrin varsa, dinlemek memnun eder, beni de!&quot;</p>
<p>Başım yere eğip düşündü Yüeh. Bunun bir deneme olduğunu, tanhunun ve uluayguçinin onun fikrini, bilgisini, ileri görüşlülüğünü anlamak için bir sınamaya tutulduğunu anlamıştı. Doğrusu onun da, kendini göstermeye ihtiyacı vardı. Eğer gelecekte, yaşamımn tamamını Hun ilinde geçirme düşüncesi varsa ki vardı, orununa uygun bir yer tutmalıydı, han katında. Onun yeri ayguçilerin yanıydı. Bu yaştan sonra çiftçi, çoban ya da savaşçı olması pek mümkün görülmediğine göre... Çok uslu sözler etmeli ve Kiok Tanhu'yu etkilemeliydi.</p>
<p>&quot;Ulu Tanhu mademki benim fikrimi sorar... Ben derim ki: Önce size atamdan dinlediğim bir öyküyü anlatmak dilerim izin verirseniz. Söyleyeceklerim bu öykü ile bağlantılıdır.&quot;</p>
<p>Çin'de çok konuşmak, uzun ve gösterişli cümleler kurarak lafı uzatmak, örneklerle süslemek töresi bir soyluluk ve bir bilgelik özelliği olduğu için, bunu ister istemez benimseyen Yüeh, sözünü uzun tutacağını belli etmişti. Kısa ve öz, işin aslını en kestirme yoldan açıklama yanlısı Hun töresine ters ve zaman alıcı bu anlayışın, sıkıntı vereceği ortadaydı. Yüeh, öylesine hazırlanıyordu ki konuşmasına, neredeyse ona söz verdiğine pişman olacaktı Kiok Tanhu.</p>
<p>Hunlar sözlerini, bir çırpıda ederlerdi. Kiok Tanhu, Yüeh'in Çin saraymda eğitildiğini, o kültürü aldığını, soyunda bir Hun beyi olsa da, şimdi bir Hun olmak istese de, o alışkanlığı kolayca bırakamayacağını anladı bir kez daha.</p>
<p>Yüeh'in sözünü uzatacağım belli ederek seslendi otağ kapıcıbaşısına...</p>
<p>&quot;Bu gece uzayacağa benzer. Ağzım kurudu. Seslen de kımız sunsunlar.&quot;</p>
<p>Sonra Guray Apa'ya döndü.</p>
<p>&quot;Apa, sen de iyice yerleş yerine. Bu küçük toy, bitmez!&quot;</p>
<p>Ardından bir kahkaha koy verdi. Bölün Yüeh bu sözlerin ona söylendiğini biliyordu, ama aldırmayacaktı. Yıllardır kullandığı yöntemi değiştirmeye kalkarsa saçmalayabilir, kendini tam olarak ifade edemez bu da onu yanlış tanıtırdı, Han'a.</p>
<p>&quot;Ulu Tanhu'ya en derin saygılarımı sunuyorum&quot; diyerek başladı sözüne...</p>
<p>&quot;Bir köylünün tarlasma bir yılan dadanmış. Zehirli bir yılan... Hiç kimseye kanşmaz, yiyecek için ava çıkar, yuvasında kendi halinde yaşarmış. Köylü dokunmazmış yılana. 'Bana karışmayan yılanla ne işim olur?' diye düşünürmüş. Ancak köylünün karısı, yılandan çok korkar, sürekli konuşur ve ondan kurtulmak gerektiğini söylermiş. Sonunda kişi bu sözlerden etkilenmiş ve bir gün pusu kurmuş yılana. Elinde bir büyük taş, onu, yuvasına dönüş yolunda beklemiş. Duyumsuzca gelen yılanı ezmek için fırlatmış taşı. Yılan son anda kaçabilmiş ancak, taş kuyruğuna gelmiş ve koparmış. Yılan yuvasına kaçmış, ama içinde öç duygusu ile zamanını kollamaya başlamış.</p>
<p>Çiftçinin bir tek oğlu varmış. Zaman zaman tarlaya gelir, yılanın yuvasının yakınında oynarmış. Yılan asla dokunmazmış ona. Ancak bu sefer çocuğu kollamış. Yitirdiği kuyruğunun öcünü almak için, bir fırsatını bulup sokup, öldürmüş çocuğu. Köylü feryat figan ağlamaklı... Ama olan olmuş artık. Aradan uzun bir zaman geçmiş. Yağılık sürüyormuş köylü ve yılan arasında. İki tarafta birbirini kollamaktan yorgun... Tedirgin... İşini yapamaz, normal yaşamını yaşayamaz olmuş. Köylünün işleri bozulunca, demiş ki, gidip şu yılanla anlaşayım, barışayım. Yine eskisi gibi birbirimize karışmadan yaşayıp gidelim. Bu iş uzadıkça tarlamı ekemeyeceğim. Gelmiş, yılanın yuvasının önüne ve fikrini açıklamış. 'Gel seninle barış yapalım. Geçmişi unutalım. Yine eskisi gibi dost olalım. Yılan, başını bile dışarı çıkarmadan seslenmiş: 'Oğlunun acısı hâlâ yüreğinde mi? Unutabildin mi onu?', 'Yok' demiş çiftçi, 'Evlat acısı unutulmuyor!' Gülmüş yılan, 'Benim de kuyruğum öylesine acıyor ki. Biz kertenkeleler gibi yeniden kuyruk sahibi olamayız da... Bak köylü, sen de o oğul acısı var oldukça, bende de bu kuyruk acısı sürdükçe, biz dost olamayız. Biliyorum ki en küçük fırsat bulduğunda beni yok etmeye çalışacaksın, ben de seni!&quot;</p>
<p>Sustu, Bölün Yüeh. Öyküsünün sona erdiğini belli etti hareketleri ile. Öyküsünün etkisini hissettirmek istiyordu. Kiok Tanhu'nun ve Guray Apa'nın gözlerine bakıp, beklediği ışığı gördükten sonra devam etti.</p>
<p>&quot;Biliyorum ki Ulu Tanhu, Yüeçiler bugüne dek yaşadıklarını, Hun budun ile aralarında geçenleri asla unutmayacaklar. Siz de onların yaptıklarını... Hele son yitirdiğiniz Tümenbaşı Al tuğ yoldaşınızın acısını... Henüz taze bir kayıp... O halde bu kavga sürüp gidecek, ta ki biriniz diğerini ezene, yok edene kadar. Mademki Ulu Tanhu burada. Bütün ordusunu toplayıp gelmiş. O halde bu işi sonlan- dırmadan, Yüeçi yağısını başkaldıramaz hale getirmeden, Hun ilinin sağ yanını tamamen düzene kavuşturmadan, ne rahat ne de huzur var Hun iline. Bu akm, Yüeçiler artık er çıkaramaz, bir daha Hunlara başkaldıramaz hale gelene kadar sonlanmamah.&quot;</p>
<p>Kiok Tanhu, hayran olmuştu, Yüeh'in yaklaşımına. Belki sözü çok uzatmıştı ancak, söyledikleri doğruydu. Atadan kalıt<sup>133</sup> kalan bu sorunu kökünden çözmeden oradan ayrılmamalıydı. Guray Apa'nın da aynı fikirde olduğu gözlerinden okunuyordu. Yine de ilk kez fikrini sorduğu bir Çin bölününe açıkça onay vermek işine gelmedi. İlk deneme ile sahiplenmek, sonunda hüsrana uğratabilirdi onu.</p>
<p>&quot;Fikirlerinden yararlandık. Çok memnun olduk. Artık, gidebilirsin!&quot; diyerek gönderdi Yüeh'i. Ardından uluaygu- çisine döndü ve &quot;Uzun bir zaman, günbatısında kalacağa benzeriz Apa, hazırlıkları ona göre yap!&quot; diye buyurdu.</p>
<p>Bir yurt yeri hazırlanır gibiydi. Günlerdir süren çalışmalarla, ordugâh, geçici bir yerleşim olmaktan çıkmıştı adeta. Yazın son günleri yaşanırken, güze ve kışa kadar, belki de gelecek bahara kadar orada kalınacağının imi veriliyordu. Kiok Tanhu. Ötüken Yış'a, Hun başkentine yakın zamanda dönmeyi düşünmüyordu, demek ki.</p>
<p>Sık sık tümen büyüklüğünde birlikler çıkarılıyor, bir nevi yoklama hareketi yapılarak, Yüeçiler üzerine varıyor, geri dönüyorlardı. Yüeçiler bu etkisiz, ardı kesilmeyen saldırılann nedenini çınlamakta zorlanıyorlardı. Bildikleri Hun ordusu, bir anda saldırır, yüklenir ve işi bitirirdi. Şimdi ise küçük birlikler geliyor, saldırır gibi yapıyor ve çekiliyordu. Kiok Tanhu ne yapmak istiyordu?</p>
<p>Kiok Tanhu, şunu yapmak istiyordu:</p>
<p>Yüeçiler, Hun budunu rahatsız etmişti. Huzursuzluk had safhaya ulaşmıştı. Bunun bir karşılığı olmalıydı. Top- yekûn bir savaştan önce, Yüeçi budunu sürekli yoklayarak, onların gücünü ölçerek, bir yerde toplamak amacındaydı Kiok Tanhu. İstediği de oluyordu. Yüeçiler, dağımk budunu bir araya toplamaya başlamışlardı. Kalabalıktılar ve Hunlara karşı durabileceklerini, Kiok Tanhu ordusunu yenebileceklerini düşünüyorlardı.</p>
<p>Hemen her Hun tümeni, başka bir yönden saldırıyordu ya da saldırır görünüyordu, Yüeçilere. Sıra ile yola çıkıyordu tümenler. İlk kez böylesi bir yağı avına çıkan Hun savaşçıları da şaşırmıyor değillerdi. Buyruklan yerine getirdikten sonra, sorular kendilerinde kalıyordu. Onlar savaşırdı, sorgulamazdı. Hanlarına ve Hun büyüklerine güvenleri tamdı. Devleti devlet yapan da bu güven değil miydi?</p>
<p>Bedizci Talay'ın görevi sürüyordu. Doruk Kız'a ilgisi de. Bir türlü kendine gelememiş, yanına gidip onu çizecek gücü kendinde bulamamıştı. İçinde garip bir özlem, etkili bir duygu yükü engel oluyordu buna. Bocalamak istemiyordu onun yanmda. Zaman geçince güç bulacağmı, kendine geleceğini sanıyordu.</p>
<p>Görev sırası onlarm tümenine geldiğinde, bir süre ne yapacağmı bilememiş, ilk kez ata binemediği için kızmıştı kendisine. Üstelik Doruk Kız da bu akına atasının yanmda katılıyordu. Doğan Binbaşı, Bedizci Talay'ı bu ikilemden kurtarmıştı, sözleri ile.</p>
<p>&quot;Bedizci Talay, bu bir savaş akını. Yönü ve yeri belli değil. Sana göre de bir görev değil. Sen burada kal ve eğer mümkün olursa bizim gidişimizi, dönüşümüzü çiz!&quot;</p>
<p>&quot;Buyruk, Binbaşı'nın!&quot;</p>
<p>Çok iyi hazırlanmıştı tümen. Akın için aceleciydiler.</p>
<p>Yola çıkmadan önce yerini tuttu Talay ve çizmeye başladı. Bedizinin merkezinde, gözlerini bir türlü ayıramadığı, Doruk Kız vardı. Bir tümen erin içinde, tek başına bir tümendi sanki. Yola çıkan yiğitlere özlem dolu gözlerle baktı ve çizdi, durmadan çizdi. Bu görevin ne kadar süreceği, gidenlerin ne zaman geri dönecekleri belli değildi. Bekleyecekti.</p>
<p>Otağ yerine yerleştikçe yerleşiyorlar, sayıları da gittikçe artıyordu. Yakın çevreye ordunun et, süt, kımız ihtiyacı için sürüler dolmaya başlamıştı. Adeta bir çadır kent haline gelmişti Kuça'nın yakınlarındaki otağ yeri ve Kuça iline rakip olacak gibiydi.</p>
<p>Kiok Tanhu'nun kışı burada geçireceği belli olmuştu artık.</p>
<p>Yakındaki ormanlarda sürek avlan düzenleniyor, tümen seviyesinde yapılan bu avlar ile tümen erleri eğitiliyordu. Ancak, büyük çapta, Kiok Tanhu'nun da katıldığı bir devlet avı yapılmamıştı henüz. Zaten onun için geniş ormanların bulunduğu, karayana doğru bir sefer yapmak gerekiyordu. Mus geyikleri ve ayıların bol olduğu ormanlardı. Mutlaka çok yararlı, verimli bir av olacaktı. Sonunda bir söz yayılmaya başladı ordu içinde. Bu, devlet avının zamanı hakkında bir sözdü.</p>
<p>&quot;Yüeçi savaşından sonra...&quot;</p>
<p>Zoru seven, zorun, savaşçıyı da zorlu yaptığını bilen anlayış, bu zamanı uygun bulmuş, bir muştu gibi sunuyordu. Usu başında bir karardı. Kiok Tanhu'nun bu karan saygı doğurdu savaşçılar arasında.</p>
<p>Sert güz yelleri esmeye başladığında ordugâha döndü Talay'm tümeni. Zorlu savaşlar vermiş, iz sürmüş, Yüeçi ilini sıkıntılara sokmuştu. Tümenin geldiği duyumu ile karşılamaya koşanların ilklerindendi Talay. Hem görevini yapacak hem de özlediği Doruk Kız'ı görecekti. Tümenin hemen başında at sürer olmalıydı.</p>
<p>Yalnız o değildi Doruk Kız'ı bekleyen. Birçok yiğit aynı duyguyla at koşturmuş gelmişti ancak...</p>
<p>Doruk Kız yoktu.</p>
<p>Heyecanlı sorguların sonunda öğrendiler ki, yaralanmış. Tümenin ardmdan, eşlik eden korumalarm arasında, kendisi gibi yaralanmış yiğitlerle birlikte, arabayla gelmektedir.</p>
<p>Kimse durumunu sormaya cesaret edemedi. Öğrenemedi de. Kuşku ve üzüntü içinde beklendi yüksek tekerli arabalar.</p>
<p>Özel olarak hazırlanmış sayrı evine götürüldükten sonra, adeta Doruk Kız sakı başlamıştı. Çok geçmeden kötü duyum yayıldı. Yarası ağırdı Doruk Kız'ın. Oklanmış, bir kahpe Yüeçi oku yüzünü kesip geçmiş, İkincisi ise göğsüne saplanmıştı. Otacılar onu iyileştirmek için seferberdiler.</p>
<p>Onda gönlü olan yiğitlerin varlığı kendiliğinden ortaya çıkmıştı. Sayrı evinin çevresinde dolaşanlar, sık sık onu soranlar ve alkış ederek, Gök Tann'ya adak sunanlar... Talay bu yiğitlefr görünce umutsuzluğa kapılmıştı. Hiç şansı yoktu sanki.</p>
<p>&quot;Ne için şans?&quot;</p>
<p>Kendine hâlâ itiraf edemediği duygulan için...</p>
<p>Kış kötü bastırdı.</p>
<p>Oraların genel özelliği, karlı ve buzlu bir bozkır kışı, onları nerdeyse odlann başına tutsak edecekti. Zaman zaman çadırlardan çıkamıyorlar, tipiden ve başyelden atla- nru, sürülerini korumakta zorluk çekiyorlardı. Göçer Hun budun, zorlu kışlara karşı töresel gereği yapmış, daha ıhman bölgelere inmiş, kışlaklara çekilmişti. Oysa ordu, zaman buldukça, hava izin verdikçe tümen tümen akma çıkıyordu. Kiok Tanhu Yüeçi sorununu kökünden çözmekteki kararlılığını böylece gösteriyordu.</p>
<p>Ki o günlerde bile av yapılıyordu. Ancak tipinin, baş- yelin engelleri düşünülünce ordunun tamamının katılmasının imkânsızlığı ortadaydı. Tümenler, bununda imkânsız olduğu çağlarda, binlikler ava çıkıyorlardı. Kış eğitiminin bir parçasıydı av.</p>
</body>
</html>