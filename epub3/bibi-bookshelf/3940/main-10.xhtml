<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Utku...</span></h1>
<p>Günlerce at sürdüler. Ulaşılması gereken yere ulaşana dek birkaç küçük kavga olmuştu. Uzaktan ok salarak yürüyüşlerini engellemeye çalışan Yüeçileri yakalayıp, yok ederek ilerlediler. Bunlar Yüeçilerin yön saptırma ve kendilerini izletme amacıyla yaptıkları saldırılardı. Böyle- ce Hun ordusu ile savaşacakları yeri kendileri belirlemek istiyorlardı. Kiok Tanhu, bunda bir sakınca görmedi. Yeter ki Kitolo karşısına çıksın... Daha ilk savunma kademelerin- deyken, Hun okçuları gereken dersi vermişti saldıranlara. Hızla artlarından yetişip yok ediyorlardı Yüeçilerin artçı kalıntılarını.</p>
<p>Ulaklar aracılığı ile tümenler arasında duyumlaşma sürüyor, bütün ordu buyruk doğrultusunda hareket ediyordu. Günbatısındaki ve karayandaki tümenlerden Yüeçilerin ardının kesildiği bildiriliyordu. Geniş bir şekilde araziye yayılmışlar, artık yönlerini diğer yana, Kiok Tan- hu'ya yönettiği has ordunun gelişine çevirmişlerdi. Adeta süpürerek ilerliyorlardı. Şimdi amaç, Yüeçi hanını bir yerde, isterse onuntercihince belirlediği bir yerde, meydan savaşına razı etmekti.</p>
<p>Bunun için özel bir davete gerek kalmayacaktı. Hesaplarım yapan Yüeçi hanı, savaşmak istediği yöne doğru ilerliyordu. Uygun bir yer bulmuştu. Kiok Tanhu'dan önce gidecek, egemen araziye yerleşecek ve Kiok Tanhu'yu bekleyecekti.</p>
<p>Yazgı, belirginleşmeye başlamıştı. Kaçınılmaz sonuca doğru yaklaşılıyordu. Savaş olacak, iki handan, yalnızca biri kalacaktı.</p>
<p>Yüeçi hanı, ordusunu Hun hanının üzerine sürerken, ardından kuşatma yapan Hun tümenlerinin çemberi küçülttüğünü fark edemedi. Önüne bakıyor, arkasından bilgisi olmuyordu. Eskiden olduğu gibi, sıkıştığı anda günba- tısına kaçmak isterse, buna imkân bulamayacaktı.</p>
<p>İli havzasının günbatısına yakın kesiminde, iki ordu karşılıklı yer tuttu. Yüeçi ham Kitolo, erken geldiği için suyu bol, araziye egemen yüksek bir tepeye kurmuştu, savaş çadırım. Uzun bir zamam başkentten uzakta geçiren Kiok Tanhu ise aşağıdaki düzlüğe yerleştirdi otağını. Görünüşe göre Yüeçiler daha avantajlı durumdaydılar.</p>
<p>Aynı savaş sistemine sahip iki ordu da bulunduğu yere, sanki hiç savaşmayacakmış gibi, yer beğeniyormuş- çasına, karşıdakini görmezden gelerek yerleşiyordu. İki ayn budun, göçebe özellikleri ile yurt tutmuş, komşu olmuş gibiydiler. Birbirlerine saldırmaya niyetleri yok sanılırdı görünüşte.</p>
<p>Oysa gözleri, kulakları, uslan hep karşı yandaydı. En küçük bir değişimi, birlik kaydırmalarını gözleyerek, uygulayacağı savaş düzenlerini geliştiriyor, savaşçılarını ya- yabildiğince yayıyordular araziye.</p>
<p>Yüeçi ordusu neredeyse Hun ordusunun iki katı bir kalabalıkla orada olduğu için, Han Kitolo işin biraz da zevkini çıkarmak istercesine yavaş hareket ediyordu.</p>
<p>&quot;Günlerce, aylarca hatta yıllarca burada kalabilirim! Her şeyim bol. Senden çok güçlüyüm Kiok Tanhu&quot; demek istiyordu.</p>
<p>İçinden gelen ses, utkunun onun olacağını söylüyordu.</p>
<p>&quot;Seni azlık ve kötü yerde yakaladım Kiok Tanhu! Büyüklüğün buraya kadarmış. Bakalım ne kadar dayanacaksın? Buraları benim toprağım. Hiç gelmemeliydin. Seni oyuna getirip üzerime çektim vie istediğim yerde savaşmaya zorunlu kıldım.&quot;</p>
<p>Bu düşünce Kiok Tanhu'nun işine geliyordu. O, bu savaşı kazanacağından emin, asıl niyetini gerçekleştirmek için, Yüeçilerin ardmdaki birliklerinin yaklaşması, çemberi daha da daraltmaları, savaşın sonunu etkileyecek darbeyi vururken çok yakında olmaları gereğini hesaplıyordu. Günbatısı ve karayan tutulurken, hassa ordusu ise gündoğusu ve kızılyanı kaplayacak şekilde yayılmıştı. Kitolo'yu kaçamaz hale getirmek için ihtiyacı olan zamanı kazanması</p>
<p>lazımdı. Bunu da yine Kitolo sağlıyordu ona.</p>
<p>Yüeçi hanını uyaranlar çoktu. Özellikle bu savaşa karşı çıkan Sha İli Beyi Nasuri, Hemen saldırıya geçmek için, ulak üzerine ulak gönderiyordu hanına.</p>
<p>&quot;Bu beklemeler, korkarım zora sokacak bizi. Benim bildiğim Hun ordusu, bizi görür görmez saldırıya geçerdi. Kiok Tanhu'nun bir beklediği var gibi. Yüce hamm, gecikmeden saldın buyruğunu vermelidir. Hun ordusunu bir daha bu kadar azınlık durumda yakalayamayabiliriz.&quot;</p>
<p>Bu isteğe gülüyordu Kitolo. Üstelik bu us sahibi beyin kendisini zorlamasını saygısızlık sayıyor, savaştan sonra yaptığının karşılığını ödetmek için bekliyordu.</p>
<p>&quot;Korkak!&quot; diyordu, &quot;Korkak! Dün, savaşa karşı çıkıyordu. Bugün, bir an önce saldırmaktan söz ediyor. İkiyüzlü korkak. Hele Kiok Tanhu'nun hesabını göreyim. Sıra sana da gelecek!&quot;</p>
<p>Ordugâhlar ok menzillerinin dışındaydı. Birbirlerine benzer savaş yöntemleri ile savaşan iki bozkır ordusunun, menzilleri birbirine yakın olan yaylarını etkili bir şekilde kullanmaları için, yaklaşmaları gerekecekti.</p>
<p>Han Kitolo'nun yanmda bulunan beyleri, aynı onun gibi utkuyu garanti gördükleri için yeni düzenler denemesini istiyorlardı. Onlara kalırsa orduyu kırdırmanın anlamı yoktu. Çünkü Hun ordusu, önünde sonunda kaçacaktı. Onları Ötüken Yış'a kadar kovalayacak erleri olmalıydı.</p>
<p>&quot;Hunlar sabırsızdır!&quot; diyorlardı Yüeçi hanının bölün- leri, &quot;Beklemeye dayanamazlar. Mutlaka ve hızla saldıracaklar! Biz yerimizde kalırsak onları avlarız. Güçlü yaylarımızla, yanımıza yaklaşmadan yere sereriz çoğunu. Böylece daha az yitik veririz! Ordumuz daha sonrası için gerekecek! Bu nedenle, savunmada kalalım.&quot;</p>
<p>&quot;Bekleyeceğiz!&quot; diyordu keyifle, Kitolo, &quot;Bekleyelim ve avlayalım Hunları. Çok haklısınız. Dayanamayıp saldıracaklar. Kolay bir av olacak. En sonunda Kiok Tanhu'ya kaçacak ya da elime</p>
<p>düşecek!&quot;</p>
<p>Sonra da ekliyordu.</p>
<p>&quot;Kaçması daha iyi olur. Onu Ötüken Yış'a kadar kovalayacağım. Belki de Çin huang-disine sığınır!&quot;</p>
<p>Ardmdan neşeli kahkahasını koyuveriyordu ortalığa. Erleri onun neşesine ortak oluyorlar, moralleri yükseliyor ve sabırsızlanıyorlardı.</p>
<p>&quot;Efendimiz!&quot; diye müjdeyi veriyordu, hanına hoş görünmek isteyen bölünlerden bir diğeri, &quot;Hun ordusunun bulunduğu yerde çok az su kuyusu var. Savaş uzarsa susuz kalır, dayanamazlar! Daha şimdiden sıkıntıya düşmüşler.&quot;</p>
<p>Doğruydu söylediği. İlk anda bunu, Uluayguçi Guray Apa da fark etmiş ve Kiok Tanhu'yu uyarmıştı.</p>
<p>&quot;Eğer savaş uzun sürerse, savaşçılarımız zora düşebilir!&quot;</p>
<p>Kiok Tanhu ise net ve kısa konuşuyordu.</p>
<p>&quot;Merak etme Apa, savaş kısa sürecek!&quot;</p>
<p>Kiok Tanhu'nun otağı Yüeçi hanının ki ile karşılaştırılamayacak kadar görkemliydi. Hun devletinin varsıllığını ortaya koyuyordu, bu gösteri de. Sakçı yerlerinde alman önlemlerden, kurulan engellerden ve tuzaklardan sonra, adeta oraya yerleşik gibi bir yaşam yaşamaya başladı Hunlar. Karşılarındaki yağılarına aldırmadan...</p>
<p>Gizlice gönderilen ulakların getirdiği bilgilerle mutluydu Kiok Tanhu. Oraya geleli, günbatısmda üç gün batmış, hiçbir saldırıda bulunmamıştı. Yüeçi hanı, onun böylesi bir sabrı göstermesine şaşırıyor, beklediği olmadığı için kızıyordu. Üstelik Kiok Tanhu, sanki saldıracakmış gibi, bir tümen eri hareketlendirip atlandırıyor, Yüeçiler bu hareketi görünce hemen karşılık vermeye hazırlanıyor ancak Hun erleri atlarım gezdiriyormuş gibi kısa bir koşudan sonra ordugâha dönüyorlardı. Hun hanı, kendisinden hiç beklenmeyen şeyler yapıyordu.</p>
<p>Çünkü biliyordu ki eğer saldırırsa, bozkır savaş düzenini en az Hunlar kadar iyi uygulayan Yüeçiler, bunun önlemini alacaklar, savunmada kalıp Hunlara çok yitik verdireceklerdi.</p>
<p>Yüeçi hanının artık sonuna gelen sabrıyla, &quot;Daha fazla beklemenin anlamı yok. Hunlar saldırmıyorsa, biz saldıralım! Kiok Tanhu korkuyor. Varıp onu ezelim&quot; isteğini ise bir şekilde engelliyorlardı bölünleri.</p>
<p>&quot;Bu hiç de iyi olmaz efendimiz. Kiok Tanhu'nun, sizi kızdırıp düşüncelerinizin dışmda hareket etmenizi sağlamasına izin vermeyiniz. Beklemek yararımızadır. Yakında susuzluktan kırılacak, Hun ordusu&quot;</p>
<p>Beklediler. Geçen her gün, Kiok Tanhu'nun yararına çalıştı. Yüeçilerin çevresindeki Hun çemberi gittikçe daraldı. Bütün kaçış yollan tutuldu. Han Kitolo bunun farkına varmadı.</p>
<p>Bölün Chung Hang-yüeh, Kiok Tanhu'nun güvenini kazanmış, birkaç gün önce ayguçi orununu almıştı. Üstelik sözleri ile diğer Hun soylularının ve beylerinin de gözüne girmeyi başarmış, bu nedenle aldığı orun yadırganmamış- tı.</p>
<p>Hun töresi, us üstünlüğüne büyük değer verirdi.</p>
<p>Gergin bekleyiş günlerinden birinde, han otağında...</p>
<p>&quot;Yakında, çok yakmda Yüeçiler diye bir derdi olmayacak budunumun!&quot; diyordu Kiok Tanhu. &quot;Yüeçileri yendikten sonra uzun bir zaman daha günbatısında kalmayı, buraları tamamen temizlemeyi düşünüyorum. Aynı ulu atam gibi önce günbatısı ve karayan sonra gündoğusu ve kızılyan... Bir zaman sonra savaşacak kimse kalmayacak ve ben savaşçılarımın tamamma Çin ipeğinden elbiseler giydireceğim!&quot;</p>
<p>Bu sözleri mutlu gülümsemelerle karşılanıyordu otağda. Çin ipeğinin dayanılmaz çekiciliği, yumuşaklığı ve bedene verdiği huzur düşünülünce, hoşa gidiyordu. Oysa Çin, Hunlarla savaşabilmek, onlara denk ordular çıkarmak için bunun tam aksini yapıyordu. Ordusunu, pusatlarını, giysilerini ve savaş düzenlerini Hurdan taklit ederek yenilemeyi düşünüyordu. Birkaç Hun soylusu daha izin alıp, Han'ın gönlünce konuştuktan sonra, Kiok Tanhu dönüp yeni Ayguçisi, Yüeh'e fikrini sordu.</p>
<p>&quot;Ne dersin bu işe Yüeh Ayguçi, Çin, bizim ipek ihtiyacımızı karşılayabilir mi?&quot;</p>
<p>Artık bir Hun olsa da, kendine has anlatımını değiştiremeyen Yüeh, derin bir nefes aldıktan sonra, bazı gerçekleri seslendirdi han katmda. Söyledikleri çok önemliydi ve dikkatleri üzerinde toplamayı yine başarmıştı.</p>
<p>&quot;Ulu Tanhu bilirler ki, Hunlann kişi sayısı, Çin budunun kişi sayısı ile karşılaştırılamaz. Han'ım izin verirse bu konuyu açıklayayım: Hun budunun tamammı, bütün kişilerinizi toplasanız, Çin'deki bir kentin nüfusuna ulaşamazsınız. Yani Hun erleri gibi savaşsalar, Çin ile hiçbir budun baş edemez. Bakın, Hun erleri gibi savaşsalar, diyorum. Peki, Çin çerisi neden Hun erleri gibi savaşamaz? Çünkü Hun gibi yemez, içmez ve giyinmez. Onların pusatlarına sahip değildir. Yaşantısı da hiç benzemez, Hunlara. İşte bu durumdur Hurdan üstün ve güçlü kılan.&quot;</p>
<p>Çok anlamlı sözlerdi. Otağdaki soylular başlarını sallayarak doğruladılar Yüeh'i.</p>
<p>&quot;Siz Ulu Tanhu, eğer töreyi değiştirirseniz, Çin ipeğine boğarsanız, Hun ilini. Hun erleri rahata alışırlarsa, olacaktan düşünmek istemiyorum. Hun budun, Çin'e ne kadar özenirse, benzerse, Çin'i taklit ederse o kadar yitirecektir. Çin'in en büyük özelliği, çekindiği budunları kendine benzetmek ve rahata alıştırmaktır. Evet, Çin, sizin bütün ipek ihtiyaçlarınızı karşılayacaktır. Hatta bizi kendine benzetene, özümüzden uzaklaştırana kadar bütün isteklerimizi fazlası ile gönderecektir. Şu an Çin'de üretilen ipeğin çok azı yeter bu iş için. Gelecek ipekle, her Hun'un kat kat ipek giysisi olabilir. Ama bu tamamen Çin'e bağlanmak anlamına gelecektir. İpek, yumuşatacaktır Hun erlerini. Çin'e bağlılık, onun ipeğine tutku, yok olmak demektir.&quot;</p>
<p>Çin sarayında, Çin düzenini iyi öğrenmişti. Şimdi bunu anlatıyor, dikkatleri çekiyordu. Söylediği gerçekler, ilgiyle dinleniyordu.</p>
<p>&quot;Hunlar kentlerde, çatılı evlerde yaşamıyor. Arazi ile haşır neşirler. Her an at üzerinde olmak zorundalar. Sürülerinin peşinde dağ, ova gezerler. Giyecekleri de bu yaşama uygun, dayanıklı ve koruyucudur. Düşünün bir Hun erinin ipek giysiler içinde, atının üzerinde olduğunu, sürüsünün peşinde, ağaçların, çalıların arasında dolaştığını. İpek elbise ne kadar dayanır ki? Bu zorlu yaşama, bozkırın beklenmedik olaylarına karşı ipek giysi ne işe yarar? Ben bunu kendimden biliyorum Ulu Tanhu. Geldiğim günlerde giydiklerimle dolaşmaya kalktığımda, çok sıkıntılar çektim. Ne zaman ki Hun gibi giyinmeye başladım, anladım giysilerinizin değerini.&quot;</p>
<p>Gülüşme sesleri duyuldu. Han'ın da hoşuna gitmişti bu anlatım. Düşleyince çok komik oluyordu. İpek giysileri ile bir çoban... Aslında Çin'den gelenler ilk anda çok yadırganır, erkeklerin süslü püslü giysiler içinde dolaşması, ipek başlıkları, kuşaklan, dikkat çekerdi. Elbette zamanla Çin'den ipek geldikçe bir de Hun ilinde yaşayan Çinli sayısı arttıkça alışıldı bu duruma.</p>
<p>Doğrulan söyleyen bir Çinli... Otağda Han'ın huzurunda hiç çekinmeden konuşan, Hun budunun iyiliği için güzel sözler söyleyen bir Çinli...</p>
<p>Yüeh'in geçmişinde Hun soylu atalan olsa da Ötüken Yış'a gelene dek bir Çinli gibi yaşamıştı. Şimdi Hun olmayı seçmiş, bunun için debdebeli saray yaşamını, Çin ipeğini, rahatı ve kent yaşamını terk etmiş, bir Hun olmuş, gerçek bir Hun gibi düşünerek Han'ını uyarıyordu. Bu sadakat övgüye değerdi.</p>
<p>&quot;Keçe, Hun için bulunmaz bir nimettir. Kürklü ceketlerimiz, uzun, ata binmeye uygun, iki yandan yırtmaçlı yalmalanmız,<sup>13</sup>*’ deri pantolonlarımız... Kaim ve sağlam kemerlerimiz. İnanın bana yakm bir gelecekte, Çin ordusunun tamamı bu giysilerden edineceklerdir.&quot;</p>
<p>Bu sözü şaşkınlık yarattı. Yaşlı bir Hun beyi yineletti bu sözü.</p>
<p>&quot;Yani diyorsun ki, Çinliler bize benzemeye çalışıyor!&quot; &quot;Evet! Çin, ordusunu Hun ordusu benzeri yapılandırma çabasma girecektir çok yakm bir çağda. Başka da çaresi yoktur. Ki düşünün onlar bizimle baş edebilmek adına bize benzemeye çalışırken, biz Çin ipeğine boğulursak...&quot;</p>
<p>Artık &quot;Biz&quot; diyordu, kendini Hun olarak gördüğü için. Ama gerçekten çok konuşuyordu. Lafı çok uzatıyor, kısaca anlatabileceği konuları dallandırıp budaklandırıyordu. Sözünü sonlandırmaya niyeti yoktu.</p>
<p>Düşündüren, merak uyandıran sözlerdi. Yaşarken dikkat edilmeyen ayncalıklann önemini vurguluyordu.</p>
<p>Uluayguçi Guray Apa, Han'dan izin alarak sözünü böldü, Yüeh'in.</p>
<p>&quot;Ulu Tanhu, bilge ayguçi çok güzel şeyler söyleyip, doğrulara dikkat çekerken ve bizim Çin'e özenmememizi, ipeğine kanmamamızı hatırlatırken, acaba kendisi, Çinli gibi konuşmayı bırakmak konusunda ne düşünüyor&quot;</p>
<p>Bu söz, gülümsemelere yol açmıştı. Yüeh Ayguçi de gülüyordu.</p>
<p>&quot;Çok halısınız Uluayguçi. Ben de farkmdayım bu alışkanlığımın. Bunca zaman sonra kolayca bırakabileceğimi sanmıyorum, ama biliyor musunuz ki ben zaten kısa konuşuyorum. Eğer Çin sarayında olsaydık...&quot;</p>
<p>Çok zaman ciddi duran Kiok Tanhu dayanamadı bu sözlere. Kahkahalarla gülmeye başladı.</p>
<p>&quot;Demek ki kısa konuşmanız bu öyle mi?&quot;</p>
<p>Yüzünde anlamlı bir gülümseme ile &quot;Evet Han'ım&quot; dedi Yüeh Ayguçi ve sanki hiçbir şey söylenmemiş gibi anlatmasını sürdürdü.</p>
<p>&quot;Kiok Tanhu'm izin verirse, yiyeceklerimizden söz edeceğim.&quot;</p>
<p>Kendisini artık bir Hun olarak farz ettiğini belli ederek, daha fazla katıyordu işin içine.</p>
<p>&quot;Hepsi uzun süre dayanan, zamana inat bozulmayan, her yerde tüketilebilen yiyecekler, adeta tek çözümdür savaşçılarımız için. Çin yiyeceklerini kullanırsak, Hun erleri aç kalır. Çünkü kısa sürede bozulur bu yiyecekler. Sonra besleyici ve güç verici de değildirler. Çok önemlidir savaşçının güçlü yiyeceklerle beslenmesi. Akma çıkan her Hun eri, avurtunda kendi yiyeceğini rahatlıkla taşır. Hun iline geldim geleli, Hun oldum olah, güç buldum kendimde. Kımıza, yoğurda, kuruta hayran oldum ben. Öylesi bir güç...&quot;</p>
<p>&quot;O halde çabuk güçlenmeye bak Yüeh Ayguçi! Çünkü karşımızda Yüeçi ordusu bekliyor ve benim savaşçıya ihtiyacım var!&quot;</p>
<p>Kiok Tanhu bu sözü ile sonlandırdı, Yüeh'in sözlerini.</p>
<p>Gülüyordu, ama çok hak vermişti yeni ayguçiye. Hun, Hun olarak kalmalıydı.</p>
<p>Günbatısında üç güneş daha battığında...</p>
<p>&quot;Yüeçi ordusu hareketlendi. Atlanın!&quot;</p>
<p>Bu buyruk dilden dile yayıldı.</p>
<p>Yüeçi Ham Kitolo daha fazla bekleyememiş, bölünle- rinin bütün uyanlarına rağmen ordusuna saldın buyruğu vermişti. Hunlardan beklediği hamleyi kendisi yapmış, düşüncesini değiştirerek ordusunu saldın düzenine sokmuştu. Belki daha önce yapsaydı bunu, o zamanlar henüz kuşatmayı tamamlamamış olan Kiok Tanhu, en azından geri çekilirdi. Ama şimdi, her şey hazırdı.</p>
<p>İlk anda elli bin atlısını ileri sürdü, Han Kitolo. Kiok Tanhu'nun ne yapacağım merak ediyordu.</p>
<p>Yaklaşan Yüeçi atlılan, ok menziline girer girmez üzerlerine yağmur gibi ok yağmaya başladı. İlk kırılmalardan sonra, Yüeçiler de ok salmaya başladılar. Öyle ki oklar havada çarpışır oldu. Adeta Gök'ü kapladı, gölgeledi yeryüzünü.</p>
<p>Atlanan Hun erleri karşı saldırıya geçtiler.</p>
<p>Sökmenler...</p>
<p>Canını hiçe sayan erlerdi, sökmenler. Saldıran yağı gücünü, ilk anda karşılayan, onlara bent olarak hızlarını kesen, eğer mümkün olursa, yağı hatlarını yaran, fedakâr savaşçılardı. Büyük bir gururdu sökmen olmak. Budun için, ordu için kendisini feda etmek... Çoğu daha ilk saldırıda uçmağa varan bu yiğitler, utkunun öncüsü erlerdi.</p>
<p>Sökmenlerin hareketi, bir anda set oldu Yüeçi ordusuna. Hızları kesildi. Derken Hun erlerinin kurt uluması şeklindeki ürkütücü haykırışları başladı. Ortalık inliyordu adeta. Yüeçiler bu sesleri daha önce de duymuşlardı. Etkilenmemeleri mümkün değildi.</p>
<p>Tam bir bozkır savaşı başlamıştı. Karşılıklı vurma ve çekilme hareketleri, görsel bir güzellik katıyordu savaşa.</p>
<p>Yüeçi hanı, etkin olmak için, fazla beklemeden ikinci elli binlik ordusunu savaşa sürdü. Yüz bin Yüeçinin saldı- nsı ilk anda etkili olmuştu. Çünkü Kiok Tanhu'nun ordusundan kalabalıktı bu sayı.</p>
<p>Hun ordusu bildikleri savaşı yaparken, Yüeçi ordusu oyuna gelmemek için dikkatliydi. Uzun süreli savunma yapmak iki tarafında işine gelmezdi.</p>
<p>Yedekte bekleyen iki Hun tümeni, sağ yandan ok salarak daldılar Yüeçi ordusunun içine. &quot;Böğürleme&quot; denilen bu hareketi çok ustalıkla yapmışlardı. Yüeçilerin ilerlemelerini durdurdukları gibi onları yarmayı da başardılar. Sonra ani bir hareketle, yine ok salarak geri çekilip yeniden döndüler. İlk çekilmelerinde boş bulunup onları takip eden Yüeçiler yüz yüze bu erlerle geldiler. Bir anda Yüeçi ordusunun orta kesiminin boşaldığı görüldü.</p>
<p>Kiok Tanhu bu boşluktan, kalan altı tümeninden dördünü saldı Yüeçi ordu merkezine. Yanında bulunan Kartal Savaşçıları da bu hareketin içinde henüz yer almamıştı. Onları yedekte bekletiyordu Kiok Tanhu.</p>
<p>Han Kitolo'nun, üzerine doğru at süren erlerden ürkmesini ve yanlış kararlar almasını bekliyordu. Fazla beklemeye gerek görmeyen Yüeçi hanı yanmda kalan savaşçılarını, üzerine doğru gelen Hun erlerini karşılamak üzere ileriye sürmek zorunda kalmıştı. Çok az sayıda korıuması vardı artık. Bu büyük bir hata oldu onun için.</p>
<p>Yeni bir sökmen binliği, saldırıya geçen Yüeçileri biçmeye başladı. Uçmağa hazır bu erler, beraberlerinde ne kadar yağı götürürlerse, bunu kâr biliyorlardı. Acun, uçmağa bu kadar meraklı erleri başka bir orduda göremezdi.</p>
<p>Kısa bir zaman sonra, çekilme oyununa girdi, Hun erleri.</p>
<p>Hun tümenlerinin başarılı oyunu ile ilk saldırıdan sonra kenarlara yönlendirilen Yüeçiler, önlerinde kaçar gibi hareket eden Hun atlılarını kovalamayı bıraktılar ve geri döndüler. Çünkü yapılmak isteneni anlamışlardı. Hun ordusu, güçlerini dağıtıyordu. Bildikleri bu yöntemle çembere alınacaklarını fark etmeleri ile geri dönmeleri çok etkili oldu. Yüeçi merkezine saldıran Hun ordusu, geri dönen Yüeçilerin arasında kalmış, yanlardan darbe almıştı. Kiok Tanhu'nun dört tümeni iki yandan gelen güçlü saldın sonucu arada kaldılar ve kırılmaya başladılar.</p>
<p>Bu durum sıkmtı yaratmıştı Hun ordu merkezinde. Kiok Tanhu yanındaki has ordusunu, Kartal Savaşçıları'nı savaşa sokarsa yalnız kalacak, elinde yedek kuvveti kalmayacak, daha da zor duruma düşecekti. Yüeçi Hanı Kitolo gördüğü görüntüden memnun, savaşı kolayca kazanacağına şimdi daha fazla inanır olmuştu ki durum böyle sürerse Kiok Tanhu'nun işi zordu.</p>
<p>Oysa Kiok Tanhu hesabını yapmıştı. Yanındaki Kün- çin Şad'a buyruk verdi.</p>
<p>&quot;Biraz zaman kazanmamız gerek. Kartal savaşçılarından beş bin eri alıp sol yandan yüklen Yüeçi merkezine!&quot;</p>
<p>&quot;Buyruk, Tanhu'nun&quot;</p>
<p>Künçin Şad, beklemeden buyruklarını sıraladı ve açıktan at sürerek beş adet Kartal Savaşçısı binliğinin başında doğrudan Yüeçi Hanı Kitolo'nun bulunduğu yere doğru yüklendi.</p>
<p>Kartal Savaşçılarının savaşa girmesi her şeyi değiştirirdi. Acunda eşi olmayan bu savaşçılar her şeyleriyle farklıydılar. Savaşırken çıkardıkları sesler Gök'ü tutuyordu. Beş binlik, adeta beş tümen kadar iş görürdü. At üzerinde olmadık maharetler göstererek saldıkları oklar asla hedefini şaşmazdı. Bütün budunların orduları çekinirdi Kartal Savaşçılarından.</p>
<p>Fark bir anda ortaya çıktı. Sanki bıçakla yanlmışçasına yol açıyorlardı beş bin Kartal Savaşçısı. Yüeçi ordusu aralarına giren bu başyelin erlerinin şaşkınlığı ile bocalarken, asıl darbenin zamanının geldiğini düşünen Kiok Tanhu, alev okları ile Yüeçi ordusunun gerisinde bulunan kuşatma tümenlerine saldırı buyruğunu bildirdi.</p>
<p>Günbatısında ani bir hareketlenme oldu. Çevirmeyi tamamlayan ve buyruk bekleyen Hun tümenlerinden ikisi sağ yandan hızla böğürleme yaptı, Yüeçi ordusuna. Beklenmedik bir kuvvetin varlığı bütün dengeleri altı üst etmeye yetti. Yüeçiler sarıldıklarını hâlâ düşünmüyorlar, ama bu yedek kuvvetin nereden çıktığını merak ediyorlardı.</p>
<p>Han Kitolo, çevresindeki yedeklerini savaşa sokmuştu. Zayıflayan sağ kanadını diğer yandan çeri yönlendirerek güçlendirmeye çalıştı. Ancak başarılı olamadı. Yüeçi ordusunda düzen falan kalmamıştı.</p>
<p>Kanlı bir savaş sürüyordu. Şan almaya çalışan erler, vuruyor, vuruluyor, yaralanıyor düşüyordu. Atlarm nallarından çıkan tozlar ortalığı görünmez etmişti. Kimse ne olduğunu, işin nereye vardığını fark edemiyordu.</p>
<p>Kiok Tanhu, çevirmedeki diğer kuvvetlerini savaşa sokmadı. Buna gerek yoktu. Bütün düşünceleri tutmuştu. Onların görevi Yüeçilerin kaçışını, geri çekilmesini engellemekti. Yüeçi hanına büyük bir sürpriz hazırlamıştı.</p>
<p>Yüeçi ordusu kırılıyordu.</p>
<p>Güneş batarken, iki ordu da geri çekildi. Karanlık, savaşmalarma engeldi. Yüeçi ordusu yenilmiş ancak teslim olmamıştı. Gece karanlığında kaçamazlarsa, gün doğduğunda kaldıkları yerden sürdüreceklerdi kavgayı.</p>
</body>
</html>