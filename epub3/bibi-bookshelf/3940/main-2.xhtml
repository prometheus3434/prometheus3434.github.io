<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Bedizci<sup>55</sup></span></h1>
<p>Daha önce de Çinli görmüştü Talay. Bir kaçı ile konuşmuştu. Hemen bütün karşılaştığı Çinliler, Hım dilini iyi konuşurlardı. Bu bir gereklilik gibiydi. Çağın en büyük devletinin dilini bilmek zorundaydılar, oradan gelip geçenler. Çin yönetimi de, Hun dilini öğrenmeyi teşvik ediyordu.</p>
<p>Bu kadar büyük, kalabalık bir Çinli topluluğunu ilk kez görüyordu Talay. İşini gücünü bırakmış, zaten işi gücü yoktu ya, muyanlıkta, Çinlilerin konakladığı büyük konuk çadırlarının yakınım mekân tutmuştu. Oradan yalnızca yemek ve ihtiyaçlarını görmek için ayrılıyordu.</p>
<p>Zamanla, dikkat çekmeye başlamış, çadırdan çıkan, çevreyi gezen Çinliler, bu genç, kendince duran Hunla yakınlaşmayı seçmişlerdi. Belki de konuşturmak, bilgi almak amacındaydılar, ama bunun için yanlış kişiyi seçtiklerini anlamaları çok sürmeyecekti.</p>
<p>Bir kaçı esenlik vermiş, hatır sormuş, yanıt alamayınca şaşırmıştı. Hunlardan beklemedikleri davranışları sergileyen bu gencin, farklı olduğunu anlamakta gecikmeyecekler ve ona göre davranmaya başlayacaklardı.</p>
<p>İlk bakışta, bütün Çinliler birbirine benzerler. Bir çekik gözün nişanladığı yüzleri ile birbirlerinden ayırt etmek öyle zordur ki. Sanki kılıkları, işleri, her şeyleri aynıdır.</p>
<p>Hele böylesi soylu kervanlarda, herkes birbirine yakın giyinir olduğunda, birbirinin aynı bir sürü Çinlinin varlığı fikrine kapılmak işten değildir.</p>
<p>Oysa biraz zaman geçince, aslında hiç de öyle olmadığı ortaya çıkar. Hele soylular ile onlara hizmet edenler arasındaki fark inanılmazdır. Soylular daha besili, şişman ve gösterişli, hizmet kişileri ise ezik, sessiz ve durgundur. Kılıklarındaki değer farklılığını, takılarını, bellerindeki kemerleri, başlarındaki başlıklarını ayırt etme durumunda, anlaşılır ki Çinliler birbirlerine hiç benzemezler. Soylularla, alt tabakadan olanların derin çizgilerle ayrıldığı bir budun görüntüsü fark edilir.</p>
<p>Çin budunda herkesin belli bir görevi vardır. İş bölümü anlayışı içinde, her biri başka bir işin ehlidir. Nerede olurlarsa olsunlar, daha ilk andan itibaren görevlerini yapmaya başlarlar. Ancak o zaman anlaşılır kimin kim, kimin ne olduğu. Soylular fazla çalışmaz, yerlerinden kıpırdamaz, çadırlarından dışarı da pek çıkmazlar. Süslü, ipek giysileri içinde yalnızca bililerine buyururlar. Bilileri de başka binlerine. İşte o andan itibaren koşuşturma başlar. Çok komik ve hızlı yürür Çinliler. Sürekli aceleleri varmış da, yetişmenin son anlanymış gibi... Oysa hiç de öyle değildir. O kadar kalabalığın içinde birkaç kişinin yapacağı işe, onlarcasının koşması sonucu doğan kargaşa... Her nasılsa sonunda ortaya çok temiz bir iş çıkar. Yavaş, ama kesin sonuç alman işler.</p>
<p>Bir de özel görevi olanlar vardır. Ne yaptıklarını çok kişi anlamaz. Bunlar yetenekli kişilerdir. Cinlerinde ipek kâğıtlardan koca bir yığm, yazarlar, çizerler...</p>
<p>Hun budundan ne kadar farklıdırlar. Hun yaşamı daha sade; daha coşkulu, hareketli, heyecanlı, ama sadedir. Herkes kendi işini yapar. Neredeyse herkes aynı işi yapar. En soylular bile at üzerinde... Sürü ardmda, avda, savaşta...</p>
<p>Konuk çadırlarının yan taratma büyükçe bir masa kurulmuştu. Önünde oturan şişmanca Çinli, elindeki sivri nesneyi, yuvarlak bir kabm içine batırıyor, belli bir yönü odaklayıp bakıyor, sonra kâğıda bir şeyler çiziyordu. Bunu öylesine dikkatle ve sürekli yapıyordu ki... Yiyeceği, içeceği Çinli hizmet kişileri tarafından yanma getiriliyor, o, yerinden kıpırdamıyordu. Belki de o nedenle böylesine şişmanlamıştı. Başmda Çinlilerin taktığı tipten şapka, sık sık yer değiştiriyor, o da durmadan düzeltiyordu. Güneş yakınca, başını kaldırıp gölgelik arıyor, çok az da olsa yerinden kalkıp, sıcağm etkisini azaltmak istercesine, buyruk vererek masanın yerini, yönünü değiştirtiyor; çizmeye devam ediyordu.</p>
<p>Diğer Çinlileri unuttu Talay. Bütün dikkatini bu Çinlinin üzerinde yoğunlaştırdı. Her hareketini dikkatle izliyor, zaman zaman dalıp, farkma varmadan onu taklit ediyordu. Garip bir şekilde istek duymuştu o Çinlinin yaptığı işe. Ne yaptığını, kâğıda neler çizdiğini o kadar merak ediyordu ki. Ancak, yaklaşamıyor, soramıyordu. Konuklarının zarar görmemesini, rahatsız edilmemesi gerektiğini bilen oba yöneticileri, çok sayıda sakçıyı görevlendirmişlerdi konuk çadırlarının çevresinde. Kuş uçurtmuyorlardı, dense yeriydi.</p>
<p>Yine de Talay'ın farklı olmasının ortaya çıkardığı bir özel tavır vardı ona karşı. Başkalarma set olmaya devam eden sakçılar, kısa bir zaman sonra Talay'ı görmemeye, ona aldırmamaya başladılar. İşsiz bir ussuzun varlığı, Çinli konuklara ne zarar verirdi ki?</p>
<p>Çinli bedizcinin, Talay'ın ilgisini fark etmesi uzun sürmedi. Görev gereği yapılan görüşmeler, özel davetler, şölenler hariç uzak durdukları Hun budunun bir erinin, onlara bu kadar yaklaşması hoşuna gitmişti. Gülümseyerek baktı, gülümserken birer çizgi haline gelen çekik gözleri ile Talay'a. Çok düzgün konuştuğu Hun diliyle seslendi.</p>
<p>&quot;Gel buraya! Ne yaptığımı görmek istiyorsan, yaklaşmalısın!&quot;</p>
<p>Üç gün batmıştı gün batımmda. Üç gündür, bu Hun obasının konuğuydular. İlk kez, tarih düşülen ve izin verilenlerin dışmda bir görüşme oluyordu. Çağrıyı yapan Çinli, çağrı yapılan taraf, Talay... Kısa bir bakışma ve tedirginlik süresi.</p>
<p>Talay, bu çağrıyı ikiletmedi. Kendisinin de şaşırdığı bir rahatlıkla, yaklaştı masaya. İzin istemeden oturdu. Çinlinin yaptıklarma bakmaya başladı. Gözleri merakla açılıyor, gittikçe ilgi duyduğu bu sanata kendini kaptırıyordu. Hun oba yaşamına dair bedizler çizmişti Çinli bedizci. Gerçek gibi duruyorlardı. Hatta Talay vardı içinde.</p>
<p>Hiç soru sormadı. Çinlinin sorularına da yanıt vermedi, Talay. Çinli, bir zaman sonra sormaktan vazgeçti. Çizdiklerini önüne koydu Talay'm. Talay o gün, içinde değişik bir şeylerin harekete geçtiğini fark etti. Aradığını bulduğunu söyleyen sesi dinledi. Bedizlere baktı, baktı, baktı.</p>
<p>On gün...</p>
<p>On gün konuk oldu, Çinliler obaya.</p>
<p>Talay, Çinli bedizci ile yedi gün dostluk etti. En baştaki çekinceleri kalmamış, konuşmaya başlamışlardı.</p>
<p>Çinliler, uzun bir yolculuk yapmışlardı. Memleketlerinden uzakta kalmanm bıkkınlığına dayanmalarmm tek bir sebebi vardı, öğrenmek. Gezginci bir heyetti. Huang-di elçilik görevi vermişti belki, ama asıl amaçlan kendiliğinden oluşmuş, acunu tanımak, budunları, kişioğullarmı, törelerini yerinde görmek, çevreye göre değişen hayvan çeşitliliğini, bitki yapısını bilmek amacmdaydılar. Her şeyi kaydetmişler, yazmışlar, çizmişlerdi. Bedizci Çinli, meraklı Talay'a bu bedizlerin çoğunu gösterdi. Hayret etti Talay. O kadar canlı, gerçek çizilmişti ki. Büyük bir istekle, öğrenme derdine düştü. Bedizci Çinlinin ona yardım etmesine izin vermiş, konuşmaya başlamış, sorular sorarak ilerletmişti bilgilerini. Birkaç gün sonra eline aldığı kalemi hokkaya batırıyor ve ona verilen kâğıda bedizler çiziyordu.</p>
<p>Çinli bedizci dostu, onun büyük bir yetenek olduğunu söylüyordu çevresine. Hunlar fazla kulak asmıyor, Çinliler, Talay'm çizdiklerini ilgi ile izliyor, övgü dolu sözler ediyorlardı. Bazı küçük uyarılarla, çizdiği şekiller gerçeklerine tıpatıp benzeyince o da anlıyordu bu işi becerdiğini. Üstelik yaptığı işi sevmeye başlamıştı.</p>
<p>Bir zaman sonra Hunlarm bakışları da değişecekti.</p>
<p>Çinli konuklar gittiler.</p>
<p>Buna en çok Talay üzüldü. Elinde, Çinli bedizcinin armağanı kalem ve hokka ile bir top ipek kâğıt, öylece bakıp kaldı uzaklaşan kervanın ardından.</p>
<p>Bir şeyler yapması için karar verdiği günlerdi o günler. Artık farklı olmasının sebebini biliyordu. Ulu kamın dediği çıkmış, Tanrı, karşısına kendini bulma fırsatım çıkarmıştı. Talay'a kalan, yazgısını izlemekti. Üstelik obalılar da onun farklı olmasının sebebini anlamışlardı. Talay'ın çizmeye başladığı şekilleri hayretle izliyorlardı. Bir anda bütün bakışlar değişmiş, Talay, saygı görür olmuştu.</p>
<p>Ondan söz ederken, &quot;Bedizci Talay&quot; diye hitap edenlerin sayısı gün geçtikçe artıyordu. Bir orunu<sup>56</sup> olmuştu artık.</p>
<p>Zaman geçti. Kalemi kırıldı. Hokkadaki boya ve kâğıtlar kısa sürede tükendi. Yenisini bulması mümkün değildi Talay'm. Yeniden boşluğa düştü, ne yapacağmı bilemez durumdaydı. Üstelik çizerken çevresini saranlar, onu övenler de uzaklaşmaya başladılar çevresinden. Yeniden sıradanlığa, ussuzluğa dönmek istemiyordu, Talay. Çiz- meliydi. Önemli olmalı, ilgi görmeliydi.</p>
<p>Bir zaman çaresizce dolandı ortalıkta. Eskisinden daha kötü durumlara düştü. Boşluk oluşmuştu içinde.</p>
<p>Sonunda buldu ne yapacağını. Ne bulursa, çizmek için onu kullanacak, neresini bulursa oraya çizecekti. Bu kararı verdikten sonra, sık sık kaybolmaya, obadan çıkıp gitmeye başlamıştı. Nerede ne uygunsa, nereye ne yakışıyorsa onu çiziyordu. Adı Bedizci Talay, olmuştu ya kimi zaman budunun isteklerini yerine getiriyor, onlara halı, kilim desenleri çiziyordu. Kimi zaman tamgalara simge kazıyor, kimi zaman derilere, giysilere şekil işliyordu. Eyerlerde, keçelerde onun çizdiği tamgalar vardı. Gittikçe ünü yayılıyordu. Otlardan elde edilen, halı, kilim, keçe yapımmda kullanılan boyalar imdadına yetişmişti. Çok kişi yardım ediyordu ona. Ama en büyük zevki kayalara, taşlara keskin bir mıhla, kamayla ya da boyayla büyük ve birbirine bağlantılı bedizler işlemekti.</p>
<p>Gizli, saklı yerleri seçiyordu zaman zaman. Zaman zaman da en görülür yerleri. Bir sürek avmı, yaşanmış, anlatılan, destanlaşmış bir akmı, bütün özellikleri ile kayalara işlemek çok mutlu ediyordu, onu. Kendince bir düzen belirlemiş, kutlu kişileri küçük imlerle<sup>57 </sup>adlandırmıştı. Onları bedizlerinin yanma kaydettiğinde, herkes anlıyor, biliyordu kim, ne olduğunu. Örneğin Mete Tanhu'nun imi, onun kutlu akınlarını bedizlediği her kayaya işleniyordu. Ölümsüzleştiğinin, ölümsüzleştirdiğinin farkmda değildi, Bedizci Talay.</p>
<p>Gün geldi, oba çevresi, oba yaşamı yetmedi Talay'a. Aynı o Bedizci Çinli gibi yaşamayı, gezmeyi ve görmeyi, gördüklerini kaydetmeyi, bir yol olarak seçti kendine. Atasıyla, uruğuyla uğurlaştı. Omzuna attığı küçük avur- tunun<sup>58</sup> içine birkaç günlük yol aşı, birkaç parça giyecek koydu. Su kırbasını<sup>59</sup> ve keçe örtüsünü alıp yola çıktı.</p>
<p>O gün bugündür geziyor Talay.</p>
<p>&quot;Bir ulu kam çıksa artık, yada taşını<sup>60</sup> çıkarsa ortaya. Alkış etse, yağmur yağdırsa...&quot;</p>
<p>Yağmur yağdırmak Tanrı'nın izniyle, kutlu Gök erlerinin işiydi. Kutlu yada taşı kullanılırdı bunun için. Yada taşını kullanmak, Hun budunun, Gök erlerinin giziydi, başka hiçbir budunun bilmediği... &quot;Peki, şimdi neden çıkıp uğraşmazlar? Neden alkışa durmazlar yağmur için? Bozkırm yanmasına, kavrulmasına neden izin verirler? Böyle giderse, yakında, hayvanlar kırılmaya başlayacak, Tanrı korusun!&quot;</p>
<p>Oysa dilerlerse, Gök'ü razı ederlerse...</p>
<p>&quot;Kutlu Gök erleri, zamanım bilir!&quot;</p>
<p>&quot;Kutlu Gök erleri, işini bilir!&quot;</p>
<p>Savaşçılar da işini biliyor ve iyi yapıyorlardı. Koca acunda bir tek oydu işi bilinmeyen. Kendi bildiği işi ile onurlandırılmayan. Gittiği yerlerde, konakladığı obalarda onun yorgun, bakımsız halini görenler, aş için yarışırlar, heybesini doldururlar, sonra da sorarlardı.</p>
<p>&quot;Ne iş yaparsın böyle?&quot;</p>
<p>&quot;Ben, gezerim! Çizerim! Ben bedizciyim!&quot;</p>
<p>Bu yanıtın karşılığı anlamsız bakışlar olurdu. Hun budun gezene, çizene, bedizciye kişi gözüyle bakmazdı. Belki çizdiklerini bir zaman hoş bulur ve seyreder, sonra dönüp işine giderdi. Zorlu yaşamlarmda bir bedizci, olsa da olurdu, olmasa da... Yaşasa da olurdu, hiç yaşamasa da... Etkilenecek bir durumları yoktu.</p>
<p>Oysa Çin, gezenler ve çizenler için özel kervanlar düzer, bedizcilere imtiyazlar sağlar yanlarına bol korucu, bol altın verip yola salardı. Gezi dönüşünde, doğrudan hu- ang-dinin karşısına çıkarılır, gördüklerini anlatması, çizdiklerini göstermesi istenirdi. Çok değerliydi bu kişiler. Sarayda ağırlanırlar, yazmaları, çizmeleri için özel odalarda hamurlardı. Çokça hizmet kişisi peşlerinde dolanır, bir dedikleri iki edilmezdi.</p>
<p>Oysa Talay'ın, sıradan bir keçe çadırı bile yoktu.</p>
<p>Gülümsedi bunları hatırlayınca. Ona &quot;Ussuz&quot; gözüyle bakanlara inat daha çok gezecek, daha çok çizecekti. Elbet bir gün birileri bunun değerini bilirdi.</p>
<p>&quot;Ben bedizciyim. İşim çizmek!&quot;</p>
<p>En azından bir işi vardı ya! Budun kabul etmek istemese de...</p>
<p>Yurdundan çok uzakta bir yerdeydi. Hun ilinin gün- batısına uzanan bölümünde, Sağ Bilge Eliği'nin<sup>61</sup> yönettiği topraklarda... Çok daha ötelere gitmiş, dönmüştü. Yollarda kaç mevsim geçirdiğini unutmuştu.</p>
<p>Kiok Tanhu, Hun tahtına oturduktan bir zaman sonra aynlmıştı obasından. Bu zaman içinde yolu birkaç kere, uruğunun göç yolu ile kesişmiş, onlarla görüşmüş, ama sonra aynlıp yine doğru bellediği kendi yoluna gitmişti. Çok yeri gezmiş, onlarca budun görmüş, Mete Tanhu'nun bayrağı altına alıp, &quot;Hun&quot; kıldığı yirmi altı budunu, urug-lan, boylan tanımıştı.</p>
<p>Vardığı her yerde, bedizleri vardı kayaların üstünde. Rastlantı ile çok ama çok önceden çizilmiş bedizlere denk gelmiş, onlara ilişmemişti. Kim bilir ne kadar eskiydiler? Onlan okumayı, ne dediklerini anlamayı başarmış, hemen yakınlarına kendi bulduğu yöntemle, kendi bedizlerini eklemişti. Boş ve anlamsız bir şeyler değildi, bedizleri. Kendi bulduğu bir yöntemle, olan bir şeyleri anlatıyor, budunun geleceğe duyum salan ulaklığını yapıyordu. Tann'nın ona o görevi yüklediğinin farkında gibi... Bu görevi hakkıyla yapmak için durmadan çalışıyordu.</p>
<p>Yoruluyor, gücü tükeniyordu zaman zaman.</p>
<p>Ne bir yuva kurmuş, ne de evdeşi<sup>62</sup> olmuştu. Kim varırdı ona?</p>
<p>Hem, varsa ne olurdu? Bugün çadın olur, yarın sıkılır yollara düşerdi. Talay, bir yerde kalacak, duracak kişi değildi. Sonra evdeş, çocuklar, sorumluluk demekti. Sürü edinme zorluğu, o sürülere bakma yükümlülüğü demekti. Bunlara hazır değildi Talay. Öyle bir er olsaydı zaten obasından, uruğundan ayrılmasına gerek kalmazdı. Kimsesizler gibi dolanmazdı.</p>
<p>Kiok Tanhu'nun yönetimindeki büyük Hun ilinin bir köşesinde, kuraklıktan şikâyet ederken bulmuştu kendisini. Yaşadığı farklı yaşam onu değişik şeyleri hisseden, zaman zaman garip gizemli ulaklarla bir şeylerden du- yumdar olan yapısı, o gün değişik bir şeyler olacağım söylüyordu.</p>
</body>
</html>