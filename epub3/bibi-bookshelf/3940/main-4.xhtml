<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Yüeçiler başkaldırdı.</span></h1>
<p>Başı yerdeydi, Uluayguçinin.<sup>76</sup> Altın rengi han otağının<sup>77</sup> yüksek kapısının önünde, içeri girmeyi beklerken, aldığı kötü duyumu Kiok Tanhu'ya nasıl söyleyeceğini düşünüyordu. Ona eşlik eden kapıcılar,<sup>78</sup> kendi kendine mırıldandığı sözleri duyuyor, nedenini bildikleri için, sıkıntısını anlıyorlardı.</p>
<p>Hüzün, bütün yüzlerde okunuyordu.</p>
<p>Kiok Tanhu, Çin'den gelen bir elçilik heyetini, otağında kabul etmiş, görüşüyordu. Uluayguçi Guray Apa<sup>79</sup> ve han yortuğu<sup>80</sup> bu önemli görüşmede eksiksiz olarak hazırdılar. Görüşmeler sürerken, törede uygulanmayan şekliyle, Uluayguçi dışarıya davet edilmişti, otağ kapıcıbaşısı tarafından. Yadırganan ve sorgulanan bu hareket; alınan</p>
<p>acı duyumu doğrudan doğruya hanm yarımda söyleyeme- mekten kaynaklanıyordu. Başka çare bulamamışlardı.</p>
<p>Nedenini bilmediği için, Guray Apa, kızgındı yapılanlar karşısında.</p>
<p>&quot;Nedir? Ne oldu da beni Tanhu'nun yanından seslediniz? Olacak iş mi bu? Tam da görüşmenin ortasında...&quot;</p>
<p>Hun devlet töresinde pek görülmeyen bu durumun çok geçerli bir nedeni olmalıydı. Yoksa otağ kapıcıbaşısı, bunun kıyınını görürdü.</p>
<p>Başı yerde, gözleri buğulu açıklamaya çalışta olanları.</p>
<p>&quot;Duyumlar kötü Uluayguçi!&quot; diye söze başlamış, arkasını getirememişti.</p>
<p>&quot;Söyle! Beni dışarıya seslediğine göre çok önemli bir gerekçe olmalı!&quot;</p>
<p>Bir iki nefeslendi otağ kapıcıbaşısı. Sonra, neredeyse duyulmaz bir sesle...</p>
<p>&quot;Günbatısına, göreve gönderilen Tümenbaşı Altuğ,<sup>81 </sup>pusulanmış!&quot;</p>
<p>Ani bir kılıç darbesi almış da canı yanmış gibi bağırdı, Guray Apa.</p>
<p>&quot;Ne?&quot;</p>
<p>&quot;O ve ona eşlik eden bin yiğit... Uçmağa...&quot;</p>
<p>Titremeye başladı Uluayguçi. Hun devletinin soylu bir beyi, Kiok Tanhu'nun yoldaşı, kandaş bildiği ünlü or- dubaşı, atasının emaneti Altuğ yiğit, pusulansın.</p>
<p>Olacak iş değildi. Kim buna cesaret edebilirdi ki?</p>
<p>&quot;Kim? Nasıl?&quot;</p>
<p>&quot;Sürek avından<sup>82</sup> dönerken, Yüeçiler tarafından</p>
<p>pusuya düşürülmüş...&quot;</p>
<p>&quot;Ah?&quot;</p>
<p>Bu sefer hiddetle ve acıyla çıkmıştı sesi. Adeta isyan gibi...</p>
<p>Yumruklarını sıkmış, yakan gözlerle dinliyordu açıklamayı. Kabul etmesi zor geliyor, sık sık kızgınlığını belli eden sözler ediyordu.</p>
<p>&quot;Nasıl olur bu? Buna nasıl cüret ederler?&quot;</p>
<p>Hun budun için büyük bir kayıptı. Kiok Tanhu içinse dayanılmaz bir acmm sebebi olacaktı. Çok sevdiği, çocukluğundan beri neredeyse yaşamının bütününde beraber olduğu, savaşlara birlikte gittiği, ulu atasını birlikte yolculadığı, Altuğ'u yitirmek, hele ki böylesi bir yitirme ... Uluayguçi feryat ediyor, dizlerini dövüyordu artık. Kendini yitirmek üzereydi. Otağ kapıcıbaşısı, olanları en uygun dille anlatsa da, gerçeğin acısı yürekleri dağlıyordu. Olanlara inanamadığmı dillendirip duruyordu.</p>
<p>&quot;Bu nasıl olur? Yüeçiler nasıl cüret eder böyle bir işe? Bilmezler mi ki acunu başlarına yıkarız? Taş üzerinde taş, gövde üzerinde baş koymayız, bunu düşünmezler mi?&quot;</p>
<p>O, Hun devletinin en üst orunlu eriydi. Yıkılmak ya-kışmazdı Uluayguçi'ye. Tersine kendinde olmalı, salim kafayla düşünebilmeliydi. Görevi feryat etmek ya da kız-gmhk gösterisi değildi. Sakin olması gerektiğini hatırlayıp durulmaya çalıştı. Bu kez başka bir acı sardı yüreğini.</p>
<p>&quot;Bunu nasıl söylerim Han'a? Kandaş bildiği bir erin kaybını nasıl anlatacağım! Bunu ben nasıl...&quot;</p>
<p>Guray Apa da çok severdi Altuğ'u. Onun kutlu ata-smm, görevini şimdi kendisi yapıyordu. Altuğ, Gura<sup>A</sup> Apa'yı her gördüğünde hürmet eder, &quot;Sen, benim atamın yaptığı kutlu görevi yapıyorsun. Seni görünce, uçmağa varan atamı görür gibi oluyorum!&quot; derdi.</p>
<p>&quot;Hay yiğit Altuğ! Altuğ Bey!&quot;</p>
<p>Gözlerinde yaş...</p>
<p>Altuğ yiğit için ağlanır. Yas tutulur.</p>
<p>Eğer Kiok Tanhu duyarsa...</p>
<p>&quot;Duyacak! Hem de benden duyacak. Bu saklanır şey değil! Ama nasıl söyleyeceğim?&quot;</p>
<p>Muştulu duyumları vermek güzeldi de işte böyle, duyumun karasını aktarmak... Ama onun göreviydi. Bir başkası yapamazdı.</p>
<p>Bir daha otağa girememiş, görüşmelere katılamamıştı. Kapının önünde çaresiz bir halde bekliyordu, Uluayguçi. Bir yandan da duyumu verdikten sonra Tanhu'nun acısını dindirecek bir şeyler yapması gerektiğini düşünüyordu. Hiçbir çözüm bulamıyordu. Usuna, danışacak kimse de gelmiyordu.</p>
<p>Gerekeni, gerektiği zaman çekinmeden yapan, sert, kararlı ve yağısına karşı acımasız bir handı Kiok Tanhu. Bunun karşılığı çok korkunç olacaktı. Dişlerini gıcırdatıyor, sesi ancak anlaşılır şekilde kendi kendine söyleniyordu, Guray Apa.</p>
<p>&quot;Vay o Yüeçilerin haline ki böyle bir kancıklık yaptılar! Acun Yüeçilere acısın, çünkü biz hiç acımayacağız. Kiok Tanhu bunun karşılığını çok kötü çıkarır. Koymaz yiğit kandaşının öcünü. Vay haline o Yüeçilerin ki şimdiden hazır etsinler barklarını! Vay haline Yüeçi hanının. Başına gelecekleri bilseydi... Neler olacağını tahmin etseydi...&quot;</p>
<p>Yüeçilere acıdığından değil, Kiok Tanhu'yu çok iyi tanıdığı için böyle düşünüyordu.</p>
<p>Kiok Tanhu...</p>
<p>Acunun en güçlü devletinin tanhusu!</p>
<p>Gözü kara...</p>
<p>Kararlı!</p>
<p>Söz konusu devleti, budunu olunca... Tek bir hedef çizerdi.</p>
<p>&quot;Bir tek Hun eri için, acunu yakarım! Bir karış Hun toprağı için, acunu yakarım! Hun budunun birliği, dirliği için, acunu yakarım!&quot; Yakardı.</p>
<p>Bunu bildikleri için budunlar, budunları yönetenler öylesine alttan alıyorlardı ki onun isteklerinin karşısında. Çin, neredeyse ayaklarına kapanmış, Kiok Tanhu'yu kızdırmamak için nasıl dil dökeceğini, ne armağan göndereceğini bilemez hale gelmişti. Elçilerin biri gidiyor, biri geliyordu.</p>
<p>O elçilerden biri...</p>
<p>En güzelinden, en soylusundan, en iyi yetişmişinden bir Çin konçuyu<sup>83</sup> seçilmiş ve hatun olsun diye Kiok Tanhu'ya gönderilmişti. Bununla da kalmamıştı Çin Hu- ang-disi Wen, Kiok Tanhu'yu öven bir bitig yazmış ve bir sürü vaatlerde bulunmuştu.</p>
<p>&quot;Ulu Lao-shang&quot;</p>
<p>Hun tanhusuna bu şekilde sesleniyordu Çin Hu- ang-di'si. O güne kadar hiçbir hana, yönetene kullanılmamış bir orundu. Çin dilinde &quot;Üstün ve kutlu han&quot; an<span style="text-decoration:underline;">lamına gelen bu tanımlama,</span> tarih yazıcılarından da kabul görüyor, sarayda kayıt tutanlar, Hun Han'ı Kiok Tanhu'yu artık bu orunla alıyorlardı, Çin tarih kayıtlarına.</p>
<p>&quot;Ulu Hun Tanhusu, Lao-shang...</p>
<p>Atanız, Ulu Mete Tanhu ile yapılan anlaşma ile kurduğumuz dostluk, sizin de desteğinizle sürmektedir. Bu, bana ve bütün Çin buduna büyük mutluluk vermektedir. Barışın devamı için Çin Huang-di'si olarak elimden geleni yapacağımdan, barışın bozulmasına asla izin vermeyeceğimden emin olabilirsiniz. Acunun iki büyük devleti arasında hiçbir sorun bulunmamaktadır. Çin, Hun devletini dostu bilmektedir. Üzerine düşen, anlaşmaların gerektirdiği bütün şartlan aksatmadan sürdürecektir.</p>
<p>Ulu Lao- shang!</p>
<p>Dostunuz dostum, yağınız, yağımdır. Budununuzla olan ticaretimiz, aksamadan sürecek, Hunlann, Çin pazarlarından yeterince yararlanması için gereken her şey yapılacaktır. Bu konuda ve diğer konularda Ulu Tanhu'nun bir dilekleri olursa, yerine getirmekten mutluluk duyacağım.</p>
<p>Saygılarımı kabul ediniz, Lao-shang...&quot;</p>
<p>Çin konçuyu, yakm hizmet kişileri ile birlikte, büyük bir heyetle gönderilmişti Kiok Tanhu'ya. Çok sayıda soylu Çinli ona eşlik ediyordu. Üstelik Çin, salmasını erkenden yollamış, çok miktarda armağanlar taşıyan büyük bir kervan gelmişti Ötüken Yış'a.</p>
<p>Aslında, yiğitlerinin beklediği gibi Çin'e, ders verme amaçlı bir akm düşünen, Ulu Tanhu Kiok Tanhu için, yapacak bir şey kalmamıştı. Çin salmasını gönderir, Atası Mete Tanhu zamanında olduğu gibi, sınırlardan uzak durursa, beylerine, Hun boylarına saygılı olursa, ticareti her zaman serbest eder, pazarları Hunlara açık tutarsa, dostluğunu sürekli yinelerse, anlaşmayı tek taraflı bozmanın ne anlamı vardı? Anlaşmayı bozan taraf, asla Kiok Tanhu olmayacaktı.</p>
<p>Varsıl bir çeyizle Hun tanhusuna gönderilen, yanında çokça bilge ve soylu bulunan Çinli konçuyla birlikte, gerçekten çok önemli bir Çinli daha gelmişti Ötüken Yış'a!</p>
<p>&quot;Chung Hang-yüeh<sup>85</sup>&quot;</p>
<p>Orta yaşını çoktan geçmiş, Çin sarayında bölünlüğe kadar yükselmiş, uzak atalarından biri, soylu bir Hun beyi olan Chung Hang-yüeh, Hun iline gelirken pek de istekli değildi. Bu yolculuğun yaşamını değiştireceğini biliyordu. Belki çoktan beri düşlediği bir değişimdi, ama yine de mutlu olmamıştı.</p>
<p>Kiok Tanhu'ya gönderilen konçuya eşlik edenlerden olacağını öğrenince, izin isteyip Huang-di VVen'in huzuruna çıkmıştı.</p>
<p>Huzursuzluğu yüzünden okunuyordu.</p>
<p>Huang-di, çok güvendiği bu bölünün, verilen görev nedeni ile mutsuz olduğunu, Çin'den ayrılmak istemediğini düşündü, onun bu durumunu görünce. Usuna güvendiği, verilen her görevi eksiksiz yerine getiren bölününün, gönlünü almak için övgülerde bulunmanın iyi olacağım sanıyordu.</p>
<p>&quot;Sizin gibi bilge, dürüst, zeki ve güvenilir bir bölünü-mü, konçuyla birlikte göndermemin çok önemli nedenleri var. Çin sarayında Hun dilini sizin kadar iyi konuşan, anlayan kimse yok. Bu konuda bir Hun kadar iyisiniz. Kiok Tanhu'nun otağındaki havayı koklayacak, gelişmelerden bizi erkenden duyumdar edecek, Hun tanhusunu etkisine alacak, onu Çin'e akın yapmaktan caydıracak birine ihtiyacım vardı. Göçerleri iyi tanıyan biri gerekliydi bana. Başka kimi seçebilirdim?&quot;</p>
<p>Soru olarak sorulmamış, çaresizliğin anlatımı olarak söylenmişti.</p>
<p>&quot;Merak etmeyin, çok kalmayacaksınız Hun ilinde. Çünkü sizden vazgeçemem. Burada da çok gereklisiniz bana. Biliyorum, Çin'deki rahatı orada bulamayacaksmız. Çin'i arayacak ve özleyeceksiniz. Ancak, bu işe bir yurt görevi olarak bakınız. Çin budun ve ben size minnettar kalacağız!&quot;</p>
<p>Huang-di, Bölün Chung Hang-yüeh'i ikna etmek için dil dökerken, o, konuşmak için Huang-di'nin susmasını, sıranın kendisine gelmesini bekliyordu.</p>
<p>Sonunda konuşması mümkün olduğunda şunları söyledi, Chung Hang-yüeh...</p>
<p>&quot;Yüce Huang-di, bilirsiniz ki ne görevden kaçanın, ne de Hun iline gitmekten korkanm. Bu işi yapacak en iyi kişi olduğum konusunda da haklısınız. İzninize sığmarak, hiç alçak gönüllü olmayacağım. Ancak Yüce Huang-di, ben, bu göreve gitmek istemiyorum! Bunun çok önemli sebepleri var. Gitmemem, Çin için iyi olacaktır, bunu biliyorum. Dileğimi dikkate alarak, bu görevden beni bağışlayınız. Aynı işleri yapabilecek birini seçeyim size. Gerekirse bir süre ilgileneyim, çalışayım onunla. Öğreteyim bildiklerimi, ama ben gitmeyeyim!&quot;</p>
<p>Huang-di sarayının geniş kabul odası genelde ne serin, ne de sıcak olurdu. Bu ıhmanlığı sağlamak için her şeyi yapardı hizmet kişileri. Üstelik o gün Çin başbölünü ve kayıt tutan, hizmet eden birkaç görevliden başka kimse alınmamıştı odaya. İyi ki de alınmamıştı. Çünkü hunag-dinin verdiği görevi reddeden bir bolüne tanık olacaklardı.</p>
<p>Odadaki ılıman hava gitmiş, buz gibi bir dağ soğuğu egemen olmuştu sanki.</p>
<p>&quot;Ne? Ne diyorsunuz Soylu Bölün?&quot;</p>
<p>Sesi yüksek ve hiddetli çıkmıştı Huang-di'nin. Genelde yumuşak bir ses tonuyla anlatırdı isteklerini. Böylesi konuşmalar Çin sarayınm geleneksel yapısının bir gereğiydi. Oysa şimdi ne yapacağını bilememenin verdiği çaresizlikle böylesi bir seslenişte bulunmuş, sonra durumun önemini, karşısındakinin kim olduğunu hatırlayıp, sesini alçaltmıştı.</p>
<p>&quot;Soylu Chung Hang-yüeh! Sizin, bugüne kadar görevden kaçtığınızı, korktuğunuzu, çekindiğinizi hiç görmedim. Aldığınız orunları da başka kimsenin tesiri ile değil, hakkınızla aldınız. Şimdi, aslında oldukça basit ve bir o kadar önemli, tehlikesiz bir göreve gitmek istemiyorsunuz! Neden?&quot;</p>
<p>Derin bir nefes aldı Bölün. Aslında bu görevi kabul etmek istememesinin nedenini açıklamak istemiyordu. Yanlış anlaşılacağının ya da hiç anlaşılmayacağının farkındaydı. Şimdi çaresiz, söyleyeceği sözcükleri tarttı, içinden. Sonra bir çırpıda söyledi duygularım. Sesi içten ve samimiydi.</p>
<p>&quot;Efendimiz! Ben, Çin'in Yen bölgesinde doğdum. Malumunuz, orası Hunların yurduna en yakın bölgedir. Hun- larla neredeyse iç içe yaşar Çinliler. Çocukluğum göçerlerin arasmda geçti. Çok yoldaş edindim. Hatta and içtiğim,<sup>86</sup> kandaş bellediğim bir Hun çocukla geçirirdim zamanımın çoğunu. Biraz da atalanm arasmda bir Hun soylusunun olması nedeni ile onlan benimsedim, sevdim. Zaman zaman kendimi göçer bir Hun gibi hissettiğim oldu. İnanın bana, eğer uruğumla birlikte başkente gelmeseydik, eğitim görmeseydim...&quot;</p>
<p>Durdu burada. Yanlış bir söz etmemek için sözcükleri seçtiği belli oluyordu. Sonra birden devam etti sözlerine.</p>
<p>&quot;Hurdan, daha da yakın bilirdim kendime.&quot;</p>
<p>Anlatılanlarda bir sakmca fark etmeyen Huang-di, hemen söze girdi.</p>
<p>&quot;E! Öyle olmadı ve sarayımda bölünlüğe kadar yükseldiniz. Şimdi bunun konumuzla ne ilgisi var?&quot;</p>
<p>&quot;Beni bu görevden bağışlayın efendimiz! Korkum odur ki eğer Ötüken Yış'a gidersem, yeniden o günleri yaşayacağım. Özlemlerim depreşecek. Eksik kaldığını düşündüğüm yanımı tamamlama durumuna düşeceğim. Eğer kesinlikle ve kesinlikle bendenizin gitmesi gerekiyorsa, şunu bilin ki, geri dönmek istemeyebilir, Hun tan- husunun yanında kalırım, korkusundayım. Size yarardan çok zarar veririm. Çin'i unutmam söz konusu olmaz elbet ancak...&quot;</p>
<p>Sözlerini bitiremedi. Başı yerde beklemeye başladı.</p>
<p>Huangdi düşünüyordu. Aslında bu söylemden sonra bölününü göreve daha yaraşır görmüştü. Hun gibi düşünen, onlan özleyen bir kişinin, Kiok Tanhu'yla yakınlaşması, kolay olurdu. Bu güne kadar Otüken Yış'a gönderilen Çin soyluları, bir an önce geri dönmek için neler yapmamışlardı ki? Sesine neşeli bir hava vermeye çalıştı.</p>
<p>&quot;Bu görev sizin, soylu Chung Hang-yüeh. Bu sözleriniz bile ne kadar haklı olduğumu gösterdi. Konçuya eşlik edecek, Ötüken Yış'a gideceksiniz. Dilediğiniz kişileri alabilirsiniz yanınıza. Dilediğinizce çeri, hizmet kişisi ve armağan da... Konçuy, kendi yardımcılarını seçecektir. Söyleşine önemli bir heyet, siz olmadan görevini başaramaz. Barışın sürmesi için yardımlarınıza ihtiyacımız olduğunu düşüncenizden çıkarmayın, yeter!&quot;</p>
<p>&quot;Ya geri dönmezsem... Ya orada olmayı seçer ve...&quot;</p>
<p>Daha net çıktı Huang-di'nin sesi. Buyruğunu yineledi.</p>
<p>&quot;Döneceksiniz Bölün Yüeh! Çin'i terk edip, Hun ilinde bir göçer gibi yaşayamazsınız. Bu bir tercih olamaz. Hiçbir Çinli yapmaz, istemez bunu. Siz de istemeyeceksiniz. Hatta gider gitmez özleyeceksiniz Çin'i. Görevinizi gereğince yapacak ve mutlaka döneceksiniz.&quot;</p>
<p>Eğilerek esenlik verdi Bölün Chung Hang-yüeh! Ne söyleyecek söz, ne yapacak bir şey kalmıştı. O, dürüst olmuş, içindekileri aktarmıştı. Bundan sonra yapacakları ihanet sayılmazdı. Çünkü hunag-di, onu bütün bunları bilerek ve zorla gönderiyordu. Karar verilmişti.</p>
<p>Odadan çıktığında garip bir özlem duyduğunu fark etti, Ötüken Yış'a. Gidecekti! Sevindiğini hissetti. Onun için düşler ülkesiydi Ötüken Yış! Çocukluğundan beri içinde heyecanlar uyandıran bir yerdi. Bu düşü yaşamaya hazırdı.</p>
<p>&quot;Ben üzerime düşeni yaptım. Söyleyeceklerimi söyledim. Gittiğimde, Hun tanhusundan kabul görürsem...&quot;</p>
<p>Dönmeyecekti!</p>
<p>Çin elçilik heyeti Kiok Tanhu'nun huzurundan ayrılmıştı. Kiok Tanhu ve toya katılan yortuğu, Guray Ata'nın birden dışarıya çıkmasına, sonra da geri dönmemesine bir anlam verememişlerdi. Başı yerde huzura giren Guray Ata, çok önemli bir gelişme olduğunu, Han'la özel konuşmak istediğini söyleyince, Kiok Tanhu, herkesin dışarı çıkmasını buyurdu. Yalnızca her zaman kalması gerekenler kaldı yanında.</p>
<p>Guray Ata, yaşlı gözlerle aktardı gelen duyumu.</p>
<p>Sessizlik...</p>
<p>Duyduklarına inanmak istemiyordu, Kiok Tanhu. Nasıl olurdu bu? Güçlü Hun devletinin bir tümenbaşma saldırmaya, onu pusulamaya nasıl cesaret ederdi, Yüeçiler? Bunlar kimden güç alıyor, neye güveniyorlardı?</p>
<p>Hep aynı sözleri yineliyordu Kiok Tanhu. Bir türlü kabul edemiyordu acı gerçeği.</p>
<p>Ayrıntıları sordu Uluayguçi'ye.</p>
<p>&quot;Ulu Tanhu, Sağ Bilge Eliği'nin gönderdiği ulak, olanları aktaran bir bitig getirdi. Altuğ Bey'in başına gelenleri kısaca anlatıyor. Ulu Tanhu ayrıntıları merak ediyorsa, izin verirseniz gider, ya da binlerini gönderir bu konuda daha fazla bilgi alabiliriz. Şimdilik öğrendiğimiz, Tümenbaşı Altuğ'un, yarımda bir binlikle sürek avına çıktığı, Küçük Yüeçi bölgesindeki ormanda avlandıkları, dönüşte...&quot;</p>
<p>Binlik bir ordu önemli bir güç demekti. Öyle, kolayca pusulanacak, yenilecek bir birlik değildi ki tamamı seçme Hun savaşçılarından kuruluydu. Böylesi bir birliğe, Hun ordusuna saldırmak, büyük cesaret isterdi.</p>
<p>İlk andaki şaşkınlığını üzerinden atmaya çalışıyor, neler olduğunu tahmin etmek için düşünüyordu Kiok Tanhu. Deneyimleri, bu işin özel olarak kotarılmış bir fitne olduğunu söylüyordu. Öylesine olan bir rastlantısal olay veya ani bir kararla yapılmış saldın olamazdı. Üstelik hedef de iyi seçilmişti. Kiok Tanhu'yu kızdırmak, o kızgınlıkla harekete geçmesini sağlamak istiyorlardı. Böylece hata yapacak ve...</p>
<p>Bunun arkası gelirdi, eğer önlemini almazsa. Olanlar duyulduğunda ki bunu yapanlar, Hun buyruğunda yaşayan bütün budunlarm bir an önce duyması için çalışacaklardı, yoldaşını koruyamayan, onun öcünü almayan bir han durumuna düşecekti, Kiok Tanhu. Kutu sarsılacaktı.</p>
<p>&quot;Demek ki çok kalabalıktılar.&quot;</p>
<p>&quot;Evet, Ulu Tanhu! Büyük bir kavga olmuş. Yiğitlerimiz, yiğitçe vuruşmuşlar. Tümenbaşı Altuğ Bey, elinde kılla... Tutsak düşmemek için...&quot;</p>
<p>&quot;Vah! Daha yapacağı çok iş vardı. Daha çok...&quot;</p>
<p>Tutsak düşseydi bir başka yanardı yüreği.</p>
<p>Yiğit bir kavgada uçmağa varmak, bütün Hun erlerinin düşüdür.</p>
<p>Yoldaşmm uruğu düştü usuna. Altuğ'un kutlu uruğu... Emaneti... Onlarla ilgilenilmesi, ayrıcalıklı davranıl- ması buyruğu geldi Kiok Tanhu'dan...</p>
<p>&quot;Ne gerekirse yapılsın!&quot;</p>
<p>&quot;Buyruk, Tanhu'nun!&quot;</p>
<p>&quot;Yoğ<sup>87</sup> için hazırlanmış mı yiğidimiz?&quot;</p>
<p>&quot;Evet, Ulu Tanhu! Buyruğunuz bekleniyor!</p>
<p>&quot;O halde alıp gelsinler kutlu bedenini Ötüken Yış'a. Onun yeri Ötüken Yış. En büyük sevdasıydı. Burada yol- culayalım Gök'e. Büyük bir yoğ töreni hazırlansın. Dost budunların yönetenlerini, soylularını çağırın yalnızca. Acımızı üleşsinler!</p>
<p>&quot;Buyruk, Ulu Tanhu'nun!&quot;</p>
<p>Başı yerdeydi. Üzüntüsünü anlatacak söz bulamıyor, kinle şişen yüreğini boşaltamıyordu. Bu acıyı ancak kan sustururdu. Ayağa kalktı.</p>
<p>&quot;Yas duyurun ülkede. Tuğlar,<sup>88</sup> bayraklar eğilsin, Altuğ yiğit için! Bin sarı kısrak yağış edin tininin huzur bulması adına!&quot;<sup>89</sup></p>
<p>&quot;Buyruk, Ulu Tanhu'nun!&quot;</p>
<p>&quot;Artık beni yalnız bırak Apa! Yoldaşımın tinine seslenecek, onun için alkış edeceğim!</p>
<p>Gönderlere, kurt ve ejderha başlı bayrakların<sup>90</sup> hemen altına siyah bezler asılacak, dimdik duran tuğlar esenlik eğilmesinde yer alacaktı, otağın önünde. Uluayguçi Guray Apa, geri geri gidip, huzurda bulunanlar ile birlikte otağı terk edecekken, &quot;Bekle Apa!&quot; sözünü duydu Kiok Tanhu'nun ağzından. Durdu olduğu yerde.</p>
<p>&quot;Hele yaklaş!&quot;</p>
<p>Bu sözü, gizli bir şeyler söyleyeceği zaman ederdi Kiok Tanhu. &quot;Yerin kulağı olur&quot; özdeyişine inanarak, kimsenin duymaması gerekenleri böyle buyururdu.</p>
<p>Hızla Altın Örgün'e doğru adımladı aradaki uzaklığı, Guray Apa. Kiok Tanhu, iyice kulağına yaklaştı Uluayguçi'nin. Sesini kısarak buyruk verdi.</p>
<p>&quot;Yiğit kandaşım Altuğ'un kanını almadan, hanlık yazık olsun bana Guray Apa! Gizlice buyruk sal dört bir yana. Ordumu toplayın. Eğer ben de Mete Tanhu'nun oğluysam, bunun hesabını sorarım Yüeçilere. Durma. Yas biter bitmez, günbatısına akınımız var. Öcünü almadan huzur bulmaz yiğit Altuğ'un tini. Onu gökte boynu bükük komam... Yüeçiler üzerine akma çıkacağız. Hem de öyle bir akın ki bütün acuna örnek olacak. Benim topraklarımda, benim yoldaşımı pusulamanın kıyınını, Yüeçi ham çok ağır ödeyecek!&quot;</p>
<p>İlk kez böyle görüyordu Kiok Tanhu'yu. Uluayguçi'yi mutlu eden bir buyruktu. Nicedir akım özler olmuştu, Hun budun. Kiok Tanhu'nun, tahta oturduğundan beri ilk seferi olacaktı.</p>
<p>&quot;Buyruk, Ulu Tanhu'nun&quot;</p>
<p>Savaş buyruğu ile toy buyruğu aynı anlama gelir Hun için. Şenliktir. Şölendir. Orduyu akma çağrı buyruğu gizlice dört bir yana gönderilirken, Ötüken Yış'ta Tuğ'un” savaş ezgileri duyulmaya başlayacaktı. Mete Tanhu zamanında kurulan Tuğ daha da büyümüş, buğ,<sup>92</sup> nefir,<sup>93</sup> nev- bet,<sup>94</sup> davul sayısı artırılmıştı.</p>
<p>Atların üzerinde, sanatçı yiğitlerin yaptığı bu musiki. orduyu coşturur, dağları inleten sesiyle yağılara korku salardı.</p>
<p>Yüeçiler azmışlardı.</p>
<p>Mete Tanhu'nun uçmağa varmasından sonra, bir araya gelmişler, ordu toplamışlar, bir kurtuluş yolu arıyorlardı.</p>
<p>Mete Tanhu yoktu artık. Oğlu da olsa, Kiok Tanhu'nun onun gibi, büyük bir han olabileceğini düşünmüyorlardı. İkiye bölünmüş budunlarını yeniden birleştirmek, geri dönmek ve yurtlarına sahip çıkmak, yeniden günbatısına uzanan İpek Yolu'nun egemeni olmak istiyorlardı. Tanrı Dağlan'nın günbatısına düşen, artık Hun yurdu olan o verimli, güzel toprakları istiyorlardı. Eski varsıllıkları, varlıkları yıllar boyu anlatılan birer destan haline gelmişti. Çok uzaklarda kalan zamanlara aitti. Yeniden canlandırılmak arzusundaydı bu destan. Hunlardan alınacak öçleri vardı.</p>
<p>Mete Tanhu tarafından yurtlarından sürülen Yüeçiler, Fergana'yı aşmışlar, o bölgede yaşayan Sakaları kovalamışlar, daha batıda, Toharistan'a hücum etmişler ve Amu- derya'nın karayanında yeni bir başkent kurmuşlardı, kendilerine. Geçen zaman içinde çoğalmışlar, güçlenmişlerdi. Üstelik onları destekleyen, Hunlara karşı sürekli kışkırtan bir dostları vardı. Çin...</p>
<p>Çin huang-disi, bir yandan Hun tanhusu ile dost olmaya, onu gönderdiği övgü dolu bitiglerle mutlu etmeye çalışırken, öte yandan gizlice yola çıkardığı elçileriyle Hunların kanlı yağısı Yüeçileri kışkırtmaya, Hun yurduna saldırmaları için kandırmaya çalışıyordu. Dilbaz elçiler bu konuda çok başarılı oluyorlar, hiçbir şeyi doğrudan söy- (emiyor ve istemiyorlar ama Yüeçi hanına utku<sup>95</sup> düşleri gördürerek onu her geçen gün daha da odlandınyordu. Eğer han başarılı olur da, günbatısından Hun devletine bir darbe vurursa, Çin'de hemen saldırıya geçecekti. Böylece iki od arasında kalan Hunlar, acundan silinecekti. Çin'in ikiyüzlü siyaseti bitmek bilmez ince hesaplar üzerineydi. Sabırla işlenen bir dantel gibi, sürekliydi.</p>
<p>Yüeçi Hanı Kitolo, başkentindeki sarayında...</p>
<p>Karşısında, ayakta, dimdik ve gururla duran orduba- şına övgüler yağdırıyor, kazandığı büyük başan için kutluyordu onu.</p>
<p>&quot;Demek ki Hunlann en büyük tümenbaşılanndan birini yendin ve öldürdün?&quot;</p>
<p>&quot;Evet, Ulu Han'ım! Bu utkumu size armağan ediyo- rum!</p>
<p>&quot;Çok mutlu ettin beni. Ben de seni mutlu edeceğim elbette. Dile benden ne dilersen!&quot;</p>
<p>&quot;Aman efendimiz...&quot;</p>
<p>Bin erlik bir Hun birliği pusuya düşürülmüş, Hun savaşçılarının hepsi yok edilmişti. İşin en sevinilen yanı, bu işin, Hunlann egemen olduğu bir bölgede gerçekleş- mesiydi. Geçmişin öcünün alınmasında, Hunlann yenilmesinde ilk adım sayılabilirdi, bu savaş. Uzun zamandır, çok uzun zamandır Hunlarla ne zaman karşılaşılsa sonucu hezimet oluyordu. Yüeçilerin gözünde Hunlar, neredeyse yenilmezlik mertebesindeydiler. İşte kazanılan utku, bu nedenle çok önemliydi. Bir Hun birliğinin yenilmesi, Yüeçi çerilerinin morallerini yükseltmiş, kendilerine güvenleri gelmişti.</p>
<p>&quot;Bunun arkası gelecek! Mutlaka gelecek! Mete Tanhu zamanından beri yaşadığımız sürgün sona erecek. Yeniden büyük ve varsıl bir budun olacak, saygınlığımızı kazanacağız!&quot;</p>
<p>Han Kitolo'yu ve Hunlan yenen sanggünlerini’<sup>6</sup> övgü yağmuruna tuttular, orada bulunan Yüeçi soyluları.</p>
<p>Yalnızca biri, Yüeçilerin Sha İli Beyi Narusi, suskun duruyordu. Yaşlı, deneyimli ve uslu bir beydi. Sözünü esirgemez, doğrulan söylemekten geri durmazdı. Boyuna ait kalabalık ve güçlü bir orduyu yönettiği için, çekinilirdi kendisinden.</p>
<p>Onun düşünceli hali, Han Kitolo'nun dikkatini çekmekte gecikmedi.</p>
<p>&quot;Sha'run Bilge Beyi Narusi, neden katılmıyorsunuz coşkumuza?</p>
<p>Yoksa bu utku sizi ilgilendirmiyor mu?&quot;</p>
<p>Çevresinde, genelde onu öven beylerin bulunmasına alışmış olan hana değişik sözler etmek, pek us işi sayılmazdı. Zaman zaman aralarında küçük sorunlar olduğundan, han, ondan kurtulmak için zaten bir bahane arayıp duruyordu. Narusi Bey, çok dikkatli konuşması gerektiğini biliyordu.</p>
<p>Ayağa kalktı. Herkes dikkat kesilmiş, onun söyleyeceklerini bekliyordu.</p>
<p>Sesi, bir genç gibi dik ve yüksek çıkmıyordu, ama etkili konuşmasını bilirdi Narusi Bey. Bir iki öksürerek kendisini konuşmaya hazırladı. Sonra başını kaldırdı. Sanki çok uzaklarda bir yerleri görmek ister gibi gözleri daldı.</p>
<p>&quot;Yüeçileri, yiğit budunumu ilgilendiren her şey beni de ilgilendirir, Yüce Han'ım. Bütün ömrünü budununa adamış biri olduğumu, siz de bilirsiniz. Elbette bu utkuya sevindim. Hem de çok sevindim. Yüeçi yağısı bir Hun tümenbaşının ortadan kaldırılması da güzel, ancak ...&quot;</p>
<p>Durdu, sağmda, solunda sıralanmış beyleri süzdü, tedirgin gözleri ile.</p>
<p>&quot;Ancak karşımızdakilerin kim olduğunu hatırlayalım. Hun devletine, Hun tanhusuna kafa tutmanın sonuçlannı düşünelim. Güçlü Hun ordusunun bütün varlığı ile üze-rimize geleceğini, bu işi böylece bırakmayacağını bilelim! Hunlarm en büyük özelliği nedir?&quot;</p>
<p>Kısa bir süre bekleyip, kendisi verdi yanıtını.</p>
<p>&quot;Öç almaktır. Asla kanlarını yerde koymamaktır. Yapılanı unutmamaktır. Hatırlayın, Mete Tanhu, Yüeçilere rehin geldiği günleri asla unutmadı. Sonunda olanları biliyorsunuz. Kiok Tanhu da atasının yolunda gidecek gibi görünüyor. Onun çok güçlü bir tanhu olduğunu, sevilip sayıldığını duyuyoruz. Demek ki büyük bir ordu toplayıp üzerimize gelmesi an meselesidir.&quot;</p>
<p>Hana güzel sözler söyleyerek daha iyi yerlere geleceğini düşünen genç bir bey, atıldı.</p>
<p>&quot;Gelirse gelsin! Biz de bunu istiyoruz zaten. Bu gelişle, kendi sonunu hazırlamış olur! Gelmesine gelir, ama nasıl geri döner ya da döner mi, onu bilmem!&quot;</p>
<p>İzinsiz konuşmuş, saray kurallarını bozmuştu. Ancak sözleri han yanlısı olduğu için buna kimse önem vermedi. Han bile... Hatta Sha Beyi'ne bir ders niteliğindeki sözleri övgü gördü. Öyle ya, Hunlardan korkacak değillerdi.</p>
<p>&quot;Gelsin!&quot; diye onayladı Narusi Bey, &quot;Gelsin! Biz de karşı koyar ve...&quot;</p>
<p>&quot;Onu yeneriz!&quot; diye yeniden söze girdi, genç bey. Ardından bir kahkaha koyuverdi. Birkaç kişi ona eşlik etmekten geri durmadı.</p>
<p>&quot;Kaç yaş yaşadınız? Kaç bahar gördünüz?&quot;</p>
<p>Birdenbire geldi bu soru. Gerginlik, sessiz bir kısa zaman diliminde artıvermişti. Ayağa kalktı genç bey. Soruyu soran Narusi Bey'e değil, hana bakarak konuştu.</p>
<p>&quot;Otuz iki!&quot;</p>
<p>&quot;Otuz iki!&quot; diye yineledi Narusi Bey, &quot;Otuz iki! O halde Mete Tanhu'nun üzerimize geldiği, bizi yurdumuzdan sürdüğü çağlarda daha çocuktunuz. Onun Tunghulan<sup>97</sup> yok ettiğini, yurtlarını aldığını da bilmezsiniz. Ya, acunun en büyük ve kalabalık devleti olan Çin'i dize getirip salmaya bağladığını... Yiğitsiniz, genç bey! Heyecanlısınız. Sizi anlamamak mümkün değil. Ben de sizin yaşlarınızda, aynı heyecanla bakardım olaylara. Ama yaşadıkça anladım ki düşünmeden konuşmamak gerek. Hunlarla kapışmak, onları yenmek istiyorsunuz. Çok güzel... Büyük Yü- eçi devletini yeniden diriltmek, bölünen budunumuzu bir araya getirmek, eski güçlü günlerimize yeniden dönmek istiyorsunuz. Ben de istiyorum bunu. Ancak ben, Hunların gücünü, savaş yeteneğini iyi biliyorum. Çünkü Hunlarla savaştım. Bir Hun savaşçısının nasıl savaştığını, neler yapabileceğini yakından gördüm. Yaşadım. Adeta savaş için yaratılmış bir budundan söz ediyoruz. Düşünmeden yapacağımız yanlışlar, korkarım ki bize bugünleri de aratacaktır.&quot;</p>
<p>Sözünü bitirmişti.</p>
<p>Başka bir karşılık verilmesine fırsat bırakmadı. Sustu ve yerine</p>
<p>oturdu.</p>
<p>Söyledikleri orada bulunan ve bu olayları yaşamış yaşlıları ya da bu acılan büyüklerinden dinleyenleri çok etkilemişti. Bir anda umutsuzluk çöktü odaya.</p>
<p>Han, karışmanın tam zamanı olduğunu anladı.</p>
<p>&quot;Yalnız değiliz!&quot; dedi birdenbire, &quot;Çin, bizimle. Hun- ları yenmemiz için her türlü yardımı yapacağını bildirdi Huang-di. Çevre budunlardan da er alacağız. İnanın bana, eğer Hun Hanı Mete Tanhu'nun oğlu Kiok Tanhu üzerimize gelmeye kalkarsa, buna çok pişman olacak. Eğer gelmezse de biz gidecek onu yurdunda vuracak, yapılanların hesabını soracağız. Yurdumuzu, saygınlığımızı geri alacağız!&quot;</p>
<p>Başlar onayladı, hanın söylediklerini. Ancak, az önce olduğu kadar güvenli ve umutlu değildiler. Hiçbir şeyin kolay olmayacağının farkındaydılar.</p>
<p>Birbirine yağı iki budun, savaş için bilenmişti. Çok yakın zamanda, acun, kanlı bir savaşa tanıklık edecekti.</p>
</body>
</html>