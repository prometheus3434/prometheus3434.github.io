<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Loulan</span></h1>
<p>En iyi koşullarda hedefe ulaşılacak izin adıdır, yol.</p>
<p>En kısa değil...</p>
<p>Yol önemlidir. Belirli olması onu değerlendirir. Kişio- ğullarma güven verir. Sahiplilik duygusu aşılar.</p>
<p>Devlet olmanm bir şartı da yollan güvenli kılmaktır. Güvenli yol işlek olur. Ticaretin can damarıdır. Ticaret ise devletin olmazsa olmazıdır. Varlığın, varsıllığın kaynağıdır. Budunlar arası ilişkilerde büyük önem taşır.</p>
<p>Yol üzerinde kurulan konak yerleri, Hun budunun geleneksel özelliği, konukseverliğinin imidir. Buralarda su bulunur mutlaka. Korunak olur, uzun süreli kalacaklar için muyanlık olur, gölgelik çadırlar, ağaçlar olur en azından. Aş olur, ekmek olur... Kişioğullan olur. Yöneten ve yönetilen kişioğullan... Güvenliği sağlayan erler, mutlaka olur!</p>
<p>Gezerken genelde işlek yolları kullanmazdı, Talay. Kişioğullan ile çokça karşılaşmak istemezdi. Bir sürü sorgu olurdu, yanıt vermesi gereken. Verdiği yanıtları uygun bulacak, onu anlayabilecek kaç kişi vardı ki acunda? Büyük- lenmekten değil, farklılığını bildiğinden böyle düşünüyordu. Denemiş, iyi olmamıştı.</p>
<p>Böylesi bir yaşamı seçmiş, bu yaşam onun hislerini geliştirmişti. Bugün değişik bir şeyler olacağım, birileriyle, en azından bir kişiyle karşılaşacağını bekliyordu.</p>
<p>&quot;Bugün yol izinden gideyim!&quot;</p>
<p>Birisi ile karşılaşacaksa, bunun çaresi oydu. Yazgıya yön vermek gerekti, inancınca.</p>
<p>Hun ilinin güvenli olan yollarında, kimsenin başına kötü bir iş gelmezdi. Mete Tanhu'dan beri, yolların egemenliği acun egemenliği ile aynı olduğu fikri yerleşmişti, bir kabul olarak Hun devletine. Yol töresi uygulamadaydı. Yollarm güvenliğini sağlamak için düzenli birlikler çıkarılır, o bölgeyi yönetmekle görevli beyin daimi savaşçıları, sürekli devriye gezerek bunu sağlarlardı. Uğru,<sup>63</sup> hırsız barınamazdı. Kim cesaret edebilirdi ki? Bunu yapmaya kalkanın yalnız kendisi değil, bütün uruğu, boyu, obası kıyma çarptınlırdı. Yollar geçmek içindi. Ticaret içindi. Engel olmaya kalkmak demek, ölüm buyruğunu, daha en başında kendi elleri ile tamgalamak demekti. Yalnızca Hun budun değil, dost bütün budunlar, bağlı bütün budunlar, bütün tacirler, kervanlar güvenle kullanırdı yolları.</p>
<p>Salmalarını tam ve zamanında vermek kaydı ile...</p>
<p>Talay, yalnızca gerektiğinde yola çıkardı. Pek de gerekmezdi yollar ona. Kişilerle işi olmazdı ki. Şimdi, uzun bir aradan sonra, nereden nereye gittiğini bilmediği bu yola inmiş, ağır ağır ilerliyordu.</p>
<p>Kamı acıkmıştı. Yarımdan ayırmadığı deriden yapılmış avurtuna attı elini. İlk dokunduğu, sert yufka parçasını alıp kemirmeye başladı. Kemiriyordu, çünkü günler öncesinden kalmış, taş gibi sertleşmişti. Üzerine su atıp ıslatmaya, yumuşatıp yemeğe üşenirdi genelde. Azla yetinmeyi, olanı kullanmayı öğrenmişti. Zaman zaman denk geldiği şölenler, varsıl sofralar usuna gelmezdi böyle anlarda. Avurtunda ne varsa onunla doymalıydı. Bir Hun atalar sözü, &quot;Kendi sağyağında<sup>64 </sup>kavrulmak&quot; derdi, aynı anlamda.</p>
<p>Güneş batmak üzereydi. Yol izini takip etmek onu çok yormuştu. Sıcak, bir yandan, illa da izi izleyip yolu uzatmak bir yandan... İnat etmiş, gücü tükeninceye dek mola vermemişti. Böyle yapardı zaman zaman, kendince anlamsız kararlar alarak... Güçten kesilene kadar durmadan yürür, sonra da adım atamayacak kadar yorulduğu yerde kalırdı. Dinlenmek istediğince dinlenir, sonra yeniden yürürdü.</p>
<p>Hiç atı olmamıştı ya, Talay, olmasını da istemiyordu. At üzerinde yolculuk, birçok ayrıntıyı kaçırmak anlamına gelirdi. O nedenle Hun budunun yerde gezenlerden, sürünenlerden duyumları olmazdı. Oysa Talay, her şeyi görmek, öğrenmek, bütün durumu ile usuna kaydetmek istiyordu. Çizerken gerekiyordu bu bilgiler. Gözlerini yumunca, çizmek istediklerini gözünün önüne getirebilmeliydi. Her şeyi tam, eksiksiz, büyün ayrıntıları ile... Renklerdeki küçük farklılıklara bile önem verirdi. Sararmış bir yaprağın üzerinde o kadar çok renk vardı ki bilen için.</p>
<p>&quot;Görmeden, öğrenmeden nasıl çizerim?&quot;</p>
<p>Ayrıca, bir atı olsa ona nasıl bakacaktı? Böylesi bir yaşamın parçası olamayacak kadar soylu bir canlıydı at. Bunu hatırlayıp gülümsedi.</p>
<p>&quot;Bir atın dayanamayacağı yaşamı yaşıyorum!&quot;</p>
<p>Gururlanması mı yoksa kendini aciz ve kötü hissetmesi mi gerekiyordu?</p>
<p>&quot;Boş ver!&quot;</p>
<p>Böylece, &quot;Aldırmaz&quot; hissetmenin daha anlamlı olduğu ortaya çıktı. Yaşam düşüncesini bir sözcük ile özetleyebildiği için mutlu, yolu incelemeye verdi kendisini.</p>
<p>Bir zaman sonra yol ve çevre tanıdık gelmeye başladı, Talay'a. Hedefsiz ve amaçsız yolculuklarında, nerede bulunduğunun hiçbir önemi olmadığı için, sorgulamaz- dı yollan. Neden sonra benzerlikleri fark eder, bu yoldan daha önce geçtiğini bilirdi.</p>
<p>Bu yol büyük ticaret merkezi Loulan iline gidiyordu. Daha önce geçtiği yerleri tanıdıkça, ne zamandır görmediği bir dostu görmüş gibi sevindi. Uzun yalnızlıklardan sonra, kalabalıkları görmek, ihtiyaçlarını gidermek, doğru dürüst aş yemek, özlediği kımızı içmek iyi gelecekti? Ayaklan hızlandı kendiliğinden, bir an önce hedefe ulaşmak derdine düştüler.</p>
<p>&quot;Yürüyün bakalım!&quot; dedi onlara seslenerek, &quot;Koşun bakalım. Orada değişik ne bulacaksanız? Sanki özel sofra kurulu, bizi bekliyor.&quot;</p>
<p>Özel sofralara, özenli hazırlıklara ihtiyacı yoktu, ama olsa da hiç fena olmazdı. Şöyle bol çeşitli aşlarla donatılmış bir sofra...</p>
<p>Kendini düşe kaptıracaktı neredeyse.</p>
<p>&quot;Kendine gelen, Bedizci Talay!&quot;</p>
<p>Çok özel bir kentti Loulan. Loulan hanının yönetiminde, o da Hun tanhusunun buyruğundaydı. Mete Tanhu, Loulan'ı, Hun yapmıştı. Oradan öteye, günbatısına doğru, Wusun yurdu başlıyordu ki o da yine Hun tanhusuna bağlıydı. Mete Tanhu, sağlığındayken buyruk vermiş, oğlu Kiok Tanhu'ya tutsuğ<sup>65</sup> etmişti.</p>
<p>&quot;Loulan, çok önemlidir. Sakm ha elden çıkarılmasın! Loulan hanlığı boş ve sahipsiz bırakılmasın. Çin'in eline geçmesin!&quot;</p>
<p>Kiok Tanhu, ata tutsuğunu buyruk bilmiş, Loulan'ı gözü gibi koruyup kollar olmuştu. Bu özel kente, çok özel davranıyordu. Hun ilbayı,<sup>66</sup> buyruğunda her zaman bir tümen<sup>67</sup> er bulunduruluyordu. Loulan'ın güvenliğini sağlamak için. İç yönetimine karışmıyor, gelirlerinden üleşini alıyor ve sahipleniyordu yalnızca.</p>
<p>Loulan, Kiok Tanhu'dan memnundu, bütün Hun İli Loulan'dan. Burada toplanan salmalar, Hun budunun varlığına harcanıyordu.</p>
<p>Loulan, gündoğusundan, günbatısına, günbatısından gündoğusuna uzanan ticaretin, yüreğiydi. Gündoğusun- daki varsıllıkları günbatısına, günbatısındaki ürünleri de gündoğusuna taşıyan yol, İpek Yolu, Loulan'dan geçiyordu. Bu yol Çin'de üretilen ve bu yolda büyük kervanlarla taşman ipekten almıştı adını. Tek üretici olan Çin için çok önemliydi, İpek Yolu.</p>
<p>Varsıllık imidir ipek. Çok altm getirir Çin'e.</p>
<p>Bu yolda yolculuk eden kervanlar için, Loulan'a uğramak, kaçınılmaz bir gerekliliktir.</p>
<p>Çölün, bataklıkların ortasında garip bir şekilde yer tutmuştur, Loulan. Tann'nm bir armağanıdır. Bütün kervanlar çöle girmeden önce ihtiyaçlarını gidermek için burada konaklamak zorundadırlar. Su bulunan, yiyecek bulunan, çölden önce konaklanabilecek son noktadır Loulan. Buradan çıktıktan sonra büyük, uçsuz bucaksız, günlerce süren çöl başlar. Çöle hazırlıksız girmek, yok olmak demektir.</p>
<p>İşte bu nedenle önemlidir, bu nedenle varsıldır, Loulan. Gelen, geçen her kervan harcama yapar, serbestçe ticaret yapar, salma verir. Orada, mallar görülür, değiştirilir, alınıp satılır. Anlaşmalar yapılır. Çok büyük bir pazar kurulur. Almandan, satılandan salma almır. Bütün bu salmalar şimdi, Hun devletine ödenmektedir.</p>
<p>Ticaret aksamadan sürsün diye her önlemi almıştır, Hun Tanhusu Kiok Tanhu. Loulan'da düzenin devamlılığını sağlayarak, İpek Yolu'nu, boydan boya kontrolü altmda tutmayı başarmıştır.</p>
<p>Mete Tanhu'dan önce, Yüeçilerin gözetindeydi Loulan ve İpek Yolu. Yüeçi devleti ticaret sayesinde güçlü ve varsıldı. Ulu Mete Tanhu, Yüeçileri yenip sürünce, Loulan da Hun oldu. Çin, o zamanlar bir şekilde Yüeçilerle anlaşırdı. Ama şimdi, salmasını vermeden tek bir kervan geçiremi- yordu. Bu nedenle huzursuz oluyorlardı.</p>
<p>Çin, güçlü Hun devleti karşısında sesini çıkaramasa da Loulan'ı ele geçirmek için can atmaktaydı. Ancak Hun Hanı Kiok Tanhu'nun buyruğuyla Loulan'da tutulan, seçme savaşçılardan oluşan tümen ileri bir karavul<sup>68</sup> görevi görmekte, burada Hun devletinin gücünü temsil etmekteydi.</p>
<p>Çinlilerden başka bir sürü budunun gözü vardı bu varsıl kentte. Yüeçiler, fırsat kollamaktaydı ellerinden alınan, Loulan için.</p>
<p>Çünkü Loulan'a sahip olan, İpek Yolu'nun sahibi demekti.</p>
<p>Daha ötesi Kuça, Hun ilidir.</p>
<p>Biraz daha ötede ki VVusunlar da, onların günbatısında, karayana doğru yurt tutmuş Küçük Yüeçiler de, konulan salmayı, zamanında ve tam ödemekle yükümdürler. Sessizce uyarlar Hun töresine. İsterlerse uymasmlar, Kiok Tanhu'nun demir yumruğu en küçük yanlışlarında iner tepelerine. Devlet dediğini yaptırdığınca devlet, Han, töresi uygulandığı sürece handır. En küçük bir ödün, birbirine bağlı başkaldırılara neden olur.</p>
<p>Yüeçileri darmadağın edip, yurtlarından süren Mete Tanhu, onların ikiye bölünmesine de sebep olmuştu. Göç- meyip Hun buyruğuna giren ve Nan-Shan bölgesinde yaşamalarına izin verilenlere Küçük Yüeçiler, kaçıp günbatısına doğru çekilen, Tanrı Dağları'nın karayan kısımlarına düşen bozkırları yurt tutanlara, Büyük Yüeçiler adı verilmişti. Mete Tanhu çağında, onlara izin verilen sınırları aşmaya ne güçleri ne de cesaretleri olmuştu. Mete Tanhu'dan sonra, Kiok Tanhu'nun buyruğunu kabul eden Küçük Yüeçiler ise artık, Hun devletinin yönetiminde sessiz sedasız oturuyorlardı.</p>
<p>Yüeçilerin yurduna bir gezgin olarak gitmiş, dolaşmıştı Bedizci Talay. Eski güçlü, varsıl günlerini aradıkları her hallerinden belli oluyordu. Sıradan bir Hun olduğu halde, bakışları ile tedirgin etmişlerdi onu. Hunlardan nefret ettikleri, savaş için fırsat bekledikleri öylesine ortadaydı ki. Savaşçı olmadığı halde kararını vermişti, Talay.</p>
<p>&quot;Yüeçiler, önünde sonunda Hun devletinin başına dert olacak!&quot;</p>
<p>İpek yolu ellerinde olduğu dönemde bölgenin tek egemeni ve etkili bir budunken, şimdi bütün o bölgeyi yöneten Hunlann buyruğunda yaşamak, yurtlarma sahip çıkamamak... Bunu unutmaları mümkün değildi.</p>
<p>Yüeçileri, dış görünüş olarak Hunlardan ayıran en önemli özellik, başlarını tıraş etmeleri, hiç saç uzatmamalarıydı. Hâlâ o töreyi sürdürüyorlardı. Bu geleneklerine tutunmalarının nedeni; nefret ettikleri uzun saçlılarla farklarını ortaya koyarak, budunlarmı bir arada ve belirgin tutma arzuları olabilirdi.</p>
<p>Çok uzaktayken aldı, dörtnala koşan bir atm toynak seslerini. Gülümsedi. İşte yine yanılmamıştı. Birisi ile karşılaşacak...</p>
<p>Bu kez, içinden gelen ses tersledi onu.</p>
<p>&quot;Saçmalama Bedizci. Kendine, kutlu Gök eri ömeği güçler yakıştırma. Burası Loulan Yolu. Elbette atlı da geçecek, kervan da. Hele dur. Daha çok yol var Loulan'a. Biraz daha yaklaş. Bir günlük uzaklığa varınca, dört bir yandan akm eden kervanları da göreceksin. Bakalım o zaman ne diyeceksin?&quot;</p>
<p>Kendi kendine yaptığı bu yerginin, savunmasını yapmalıydı. Yoksa içi rahat etmezdi. Bu kez sesini oldukça yükseltti. Sesi yüksek çıkanların daha haklı göründüklerini biliyordu.</p>
<p>&quot;Ben, Loulan yoluna yakm olduğumu bilmiyordum ki! Gün doğumundan beri bu his var içimde. Sonunda gerçekleşti işte!&quot;</p>
<p>Birkaç kuş havalandı yakınlarından. Sesinden ürkmüşlerdi. Onların ürkek uçuşlarım gözledi bir süre. Düşkün durumları vardı.</p>
<p>&quot;Susuzluktan!&quot; dedi, &quot;Bu kuraklıkta yaşamda kalmaları tansık<sup>69</sup>!&quot;</p>
<p>Bir anda susuzluğunu hissedip kırbasına sarıldı. Bu kez kana kana içti. Suyunu idareli kullanması gerekmiyordu. Loulan yakmdı nasıl olsa. Birden usuna Loulan'daki su kuyularının da kuruyabilecekleri geldi. Ne kötü olurdu. Oraya yalnızca su için giden yüzlerce kervan için tam bir düş kırıklığı demekti, bu.</p>
<p>&quot;Ben bile su bulamazsam..</p>
<p>Boş verdi. Hun devleti, Loulan'ı susuz koymazdı nasılsa.</p>
<p>Günlerdir ilk kez birini görecek, belki konuşacaktı. Umudu oydu ki yolcu onunla yiyeceğini, içeceğini üleşir.</p>
<p>Genelde öyle olurdu. Talay'ı görenler durur, durumuna bakarlar, ilgi ile konuşur ve yiyecek verirlerdi. Soracakları çok şey olurdu. Talay da Bir şeyler öğrenmek dileğindeydi. Hun ilinin duyumları ilgilendiriyordu onu. Ne olup bitiyor? Günbatısına ya da gündoğusuna akm var mı? Başkaldıran bir budun... Kiok Tanhu, yurdu nasıl yönetiyor?</p>
<p>Yalnızca meraktan... Yoksa ne işi olur yönetimle falan? Bilmek hoşuna gidiyor. O da gittiği yerde binlerine anlatıyordu. Onlar da binlerine... Aynca, çizerken usuna düşen bu ayrıntılardan yararlanıyordu. Duyduklarından da bir şeyler çıkarmasının sakıncası yoktu.</p>
<p>&quot;Görerek çizmek başka elbet ama anlatılanlar da etkiler düş gücünü.&quot;</p>
<p>Anlatmayı, sözü aktarmayı severdi budunu. O da bu budunun bir eri olarak...</p>
<p>&quot;Bozkır kişisinin, en çok sevdiği şey olsa gerek! Anlatmak ve destanlaştırmak...&quot;</p>
<p>Laflar ağızdan kulağa ulaşırken, oradan da başka ağızlara düşerken değişiyordu elbet. İlk çıktığı gibi olmuyor, düşsel öğelerle, destanlarla süsleniyordu. Gezginliğin güzel yanı buydu. Bir yanda duyduğu duyumun, başka bir yandaki değişik haline gülüyordu Talay. Şaşırmıyordu. Olanları değiştirip anlatanlar, yaptıklarının farkında değildi. Eklemeleri, süslemeleri ya da çıkarmaları, görev belliyordu budun.</p>
<p>&quot;Bozkır budunu, düşü, destanı yaşamının eksilmeyen öğesi yapmıştır&quot;</p>
<p>Böylece duyumlaşma sağlanıyor, olanlar uslara kazınıyor, anlatılarak, unutulmaz yapılıyordu.</p>
<p>Kiok Tanhu...</p>
<p>Mete Tanhu'nun oğlu Kiok Tanhu! Hun tahtının kalıtçısı olarak, Altın Örgün'e oturduğundan beri tam iki yaz geçmişti. İki koca çağ...</p>
<p>Nasıl da geçiyordu zaman?</p>
<p>Daha dün gibiydi, Mete Tanhu'nun acunu titrettiği günler.</p>
<p>&quot;Sahi, ne yapıyor Kiok Tanhu? Hun budunu için ne gibi düşleri var?&quot;</p>
<p>Budunu yönetenler düşsel amaçlarla ilgilenmeliydi.</p>
<p>Hele ki bu budun, Hun budun ise... Düş, geleceğe dönük büyük hesaplar, büyük erlerin işiydi. Budunu gelişen bir çizgi içinde, yolunda tutmakla görevlerini yapmış olurlardı. İlerletmekle ise geleceğe hazırlık... Çoğalan budunun rahatı için yeni düşler geliştirmeliydi han. Budunu yönlendirmeliydi. Hedefi olmayan budun bir hiçti.</p>
<p>&quot;Sana ne be ussuz gezgin! Ne savaştan anlarsın ne devlet yönetmekten. Ata binemeyen, Hunların yüzkarası bir sefilsin sen!&quot;</p>
<p>Güldü. Kendi kendine hakaret etmiş, şimdi gülüyordu. Bazen düşünür, &quot;Ben gerçekten ussuz muyum?&quot; diye şüphe ederdi. Buna yanıt bulamazdı. Kişinin kendisi hakkında, &quot;Ussuz&quot; demesi, bunu kabul etmesi çok zordu.</p>
<p>İşte o en ussuz anlarından biri...</p>
<p>&quot;Sefil gezgin! Bana yakışan bir orun doğrusu. Sefil Bedizci... Böyle mi söylesem artık kendimi tanıtırken? Ben Talay, sefil bir gezginim. İşimi sorarsanız bedizci...&quot;</p>
<p>Birkaç kez yineledi. Sonra vazgeçti.</p>
<p>Nal sesleri yaklaşıyordu. Kenara çekilip, ardmdan gelen ve büyük ihtimalle Hun eri olan atlıyı beklemeye başladı. Atlının soylu olma, dolayısıyla yoluna çıkmayı, hakaret belleme ihtimali vardı. O nedenle kenara çekilmişti. Çok uzaktan bile görürdü Talay'ı. Duracağı varsa dururdu.</p>
<p>&quot;Mutlaka durur. Neden durmasın?&quot;</p>
<p>Çok hızlı geliyordu atlı. Ardında bıraktığı toz bulutu bir anda uzaklaşıyor, birbirine bağlanıyor yolunu imliyordu.</p>
<p>&quot;Acelesi var. İyi ki kenara çekildim!&quot;</p>
<p>Neydi acelesi? Bu yolda genelde sıradan, acelesi olmayan sürüşler olurdu. Uzun yol yolcusu kervanlar, hızlı gitmekten çok, varacakları yere salimce ulaşmayı isterlerdi. Bu gelen, çok önemli bir iş için at sürüyorsa... Böylesine ussuzca, neredeyse gözü hiçbir şey görmeden gelişin bir tek anlamı vardı.</p>
<p>&quot;Eşkinci ulak!&quot;</p>
<p>İlden ile duyum ulaştırma, bir devletin en önemli görevi ve hakkıdır. Hun ilinde bu işi yapan özel yetiştirilmiş bir birlik vardır. Koca ülkenin dört bir yanına yazıt<sup>70</sup> ileten, bitig<sup>71</sup> götüren, buyruk yetiştiren, duyumlaşmayı sağlayan yiğitlere &quot;Eşkinci&quot; adı verilir.</p>
<p>Eşkinciler, dur, durak bilmezler. Belli eşkinci yerlerinde, hazır, kuşanmış atlar bekler onları. At üzerinde yer, içer, uyurlar. Dörtnal, durmadan sürdükleri güçlü atlarım, duraklarda hemen değiştirir, birinden inip diğerine binerek zaman yitirmeksizin yollarına devam ederler. Onları durdurmak, engellemek, en büyük suçlardandır ve bunu yapanların başlan, sorgusuz alınır.</p>
<p>&quot;Eşkinci bu! Durmaz! Durdurulmaz!&quot;</p>
<p>Durmadı. Hızını azaltmadı. Göz açıp kapayıncaya kadar uçtu gitti, Talay'ın önünden. Bir göz çakışmasında gördü onu. Yaptığı işin önemi yüzüne yerleşmişti. Sert bir bakış ve sonra...</p>
<p>Bozkırın yaşayan destanlarından biriydi eşkinciler. Onlarla ilgili öyküler dilden dile dolaşır, aktarılırdı.</p>
<p>Çöktü olduğu yere Talay. Sefilliğini bir kez daha hissetti. Önemsizliğini...</p>
<p>Beklentisi, hisleri boşa gitmişti. Bir kişiyle konuşmaya ne kadar ihtiyacı olduğunu, umudu kırılınca anladı. Üzüldü.</p>
<p>Güneş batana kadar kaldı olduğu yerde. Geceyi yine açıkta, yolun kenarında geçirecekti. Yine yufka kemirecek, kalan iki yudum suyunu içecekti. Canı kımız çekerken <span style="text-decoration:underline;">suya razı olmak... Zaman zaman </span>böyle bezginliği tutar, umutsuzluk içinde neşesi kaçardı. Oysa kendisi seçmişti böyle bir yaşamı, şikâyet etmeye hakkı yoktu.</p>
<p>Bütün beklentilerini unutup, yeniden mutlu olması için çok zaman geçmesi gerekmedi. Alıştığı bir yaşamı sürdürüyordu. Bu yaşam azla mutlu olmayı, olanla yetinmeyi gerektiriyordu. Yıllardır böyle yaşıyordu.</p>
<p>Gece, bir ağacın altına uzanacaktı. Obalardan birinde, kendisine armağan edilen keçe abayı, havalar sıcak olduğu için, fazla yük olmasın diye atmıştı. Oysa bu gece üşüyordu biraz. Sıkıntısının etkisi olsa gerekti. Od yakmaya da üşenmişti. Öylece büzülüp uyumaya çalıştı. Zor oldu elbet uyuması. Kişi iki şeyden dolayı uyuyamaz. Bir açlıktan, iki üşümekten ... Uyudu Talay. Sefil gezginliğinin, en sefil gecelerinden birini yaşıyordu.</p>
<p>Yine de bir umut buldu tutunacak. Bu konuda da deneyimliydi. Umut kovalamak bir meslek olsaydı eğer, çok başarılı olacağı açıktı.</p>
<p>&quot;Loulan'a ulaşınca...&quot;</p>
<p>Kervanların, yolcuların umudu olan Loulan bir anda sefil gezginin de umudu haline dönüvermişti. Ne beklediğini bilmeden, içine doğan bu yeni umuda tutunarak uyudu.</p>
<p>Ne zamandır böylesi neşe, böylesi cümbüş görmemişti.</p>
<p>Loulan'ın pek de yüksek olmayan surları üzerinde mevzilenmiş Hun savaşçıları, saka durmaktan çok bir şölen seyreder gibi yer tutmuşlardı sakçı kulelerinde. Geniş ana kapının önünde atlı bir onluk savaşçı birliği, başlarındaki onbaşının ciddi tavrı nedeniyle olsa gerek, atlarının üzerinde kıpırdamadan duruyor, kapıdan girenleri kontrol ediyorlardı. Ana geçiş kapışırım görevlileri, Loulan hanlığının erleriydi. Genelde sorguculuk ve yol göstericilik yapıyorlardı.</p>
<p>Çok kalabalıktı. Kervan sahipleri, ağırlıklarını ve hayvanlarını dışarıda hazırlanmış bulunan bekleme yerlerinde bırakıyorlardı. İhtiyaç görmek için, ticaret için giriliyordu Loulan kalesine. Batıya uzanacak düzenli yolculuğun gerekleri için, görevlilerle görüşecekler, ödemelerini yapacaklar, alacaklarını alıp, bir süre dinlendikten sonra ayrılacaklardı, Loulan'dan. Çöl için rehbere ihtiyacı olan, yine burada bulurdu aradığını. Neredeyse yerleri boşalmadan, yeni kervanlar gelecekti.</p>
<p>Kapıdan girdiği andan itibaren varlığı, varsıllığı fark etmesi zor olmadı Talay'm. İhtişam gözlerini kamaştırdı. Dağlarda yaşadığı yoksulluktan sonra bambaşka bir acun açılmıştı önünde. Ait olmadığı bu acun onu korkutsa da, nimetlerinden yararlanmaması için hiçbir neden yoktu.</p>
<p>Ona ne engel çıkarılmış ne de soru sorulmuştu. İlk gelişi değildi. Her gelişinde farkı görüyor, değişimin bu kadar hızlı olmasına şaşırıyor, yabancılık çekiyordu. Kendi yaşantısı ile hiç ilgisi yoktu gördüklerinin. Kocaman binalar, yüksek çatılı evler, çadırlar, bin bir eşya bulunan dükkânlar, açıkta satış yapmaya çalışan çerçiler, kişioğulları, kişioğulları... Her dilden, her renkten, her budundan... Araçları da hayvanları da kendilerine uygundu. Koca kafalı öküzlerden, hörgüçlü develere, yük atlarına, durmadan anıran eşeklere kadar...</p>
<p>Görünüşü korkunç olmalıydı ki nereye yaklaşsa, ki-min yanında dursa, bir anda boşalıyordu çevresi. Yunması gerektiğini biliyordu. Bir yunakhğın önünde durdu. İçeri girse çıkması zordu. Karşılığını vermeden yunmak, sonra da yoksulluğuna sığınıp derdini anlatmak ya da kaç-mak işine gelmiyordu. Kaçarsa mutlaka yakalanırdı. As-lında bu haliyle yunakhğa girmesi bile zor olurdu ya...</p>
<p>Dağlarda gezerken usuna gelmeyen altın, burada gerekliydi işte.</p>
<p>Orada iş bulup altın kazanmalıydı. Ya da elinde değiş tokuş edecek bir şeyler olmalıydı. Gururlu tini öyle her işi yapmasına izin vermezdi. Sanatı, bildiği tek iş bedizcilikti. Bunu göstermek için ne kâğıt vardı elinde, ne de kalem. Bu işten anlayanların yanma gitse, o zaman da bu sefil haliyle asla kabul görmezdi.</p>
<p>Dolaşmaya başladı, Loulan'ın geniş çarşısında. Kamı çok açtı. Üstelik burada, herkesin içinde, etkilendiği varsıllığın gölgesinde, taş gibi olmuş yufka ekmeğini kemirmek istemiyordu. Burnuna aş kokulan geliyor, adeta onu çağı- nyordu.</p>
<p>Büyükçe bir çadırın önünde yığılmış kişioğullannı görünceye kadar sürdü gezisi. Kalabalık neredeyse birbirini eziyor, birkaç Hun eri, kişileri acele etmemeleri konusunda uyanyorlardı. Buna rağmen büyük bir kargaşa hüküm sürüyordu. Yaklaşıp bu kalabalığa kanştı. Yakınındaki ilk kişiye sordu.</p>
<p>&quot;Nedir bu?&quot;</p>
<p>Kişi aval aval baktı yüzüne. Ne dediğini anlamamıştı. Ona çıkıştı, Talay.</p>
<p>&quot;Hun ilinde, Hun topraklarında, Hun dilini anlamayan bir kişinin işi ne?&quot;</p>
<p>Kişi yine anlamadı ne dediğini, ama bir başkası yanıt verdi.</p>
<p>&quot;Aş dağıtıyorlar!&quot;</p>
<p>&quot;Ne aşı?&quot;</p>
<p>&quot;Ne aşı olacak, aş işte! Kamımızı doyuracağız!&quot;</p>
<p>Kişinin giyinişi Hun'a benzemiyordu, ama perişanlığı Talay'la aynıydı. Öylesine bir hak gibi söylemişti ki... Hakkını almaya gelen bir alacaklı gibi...</p>
<p>Talay, şaşkm şaşkm bakıyordu neler olduğuna. Önceki gelişlerinde görmediği bir hizmetti yapılan. Yoksullara aş dağıtmak... Hun devleti, yoksulları aç koymamak için açmıştı aşevini. Bu arada önündeki kalabalık azalmış, uzunca bir masanm üzerinde, büyük kazanlarda bulunan aşı görmüştü Talay. Sırası gelen tahta kabını uzatıyor, içine kepçelerle aş dolduruluyordu. Soru soran da yoktu, kim olduklarını araştıran da.</p>
<p>Bu fırsatı kaçırmak istemedi, Talay. Mademki burada aş dağıtılıyordu. Gerekçesi ne olursa olsun o da yararlanmalıydı. Hemen kabmı çıkarıp sıraya girdi. Hayret ettiği şey, yakm çevresinde hiçbir Hun'un görememesi, aş için sıraya girenlerin tamammm başka budunlardan olmasıydı. Buraya egemen olan bir budunun, tok bir budunun, aç ve sefil bir kişisi olmak biraz zoruna gitmişti, ama çaresizdi. Zaten kılığı o kadar berbattı ki kim onun Hun olduğunu tahmin edecekti?</p>
<p>Aşı, Çinli bir aşçı dağıtıyordu. Talay'ın büyükçe aş kabını ağzma kadar doldurdu. Bir büyük yufka ekmeği uzattı, yüzüne bakmadan.</p>
<p>Sıcak aşın kokusu burnuna vurunca daha bir artmıştı açlığı. Bir köşeye yerleşti. Tahta kaşığını aşa daldırıp ağzına attı. Çok lezzetli geldi tadı. Bunun yanında bir de kımız olsaydı eğer ...</p>
<p>“Sen, Hun musun?&quot;</p>
<p>Çöktüğü yerde aşmı yemeye çalışırken ona gölge yapan, dev cüsseli bedenin sahibini görmek için başını kaldırdı. Sert ve kızgın bakışlarla karşılaştı. Tedirgin oldu. Ona bakan yüksek orunlu bir ordubaştı<sup>73</sup> ve hiç de iyi değildi amacı. Talay, he suç işlediğini, düşünerek bulmak yerine ordubaşa yanıt vermenin daha usluca olduğunu anladı. Hemen toparlanıp, saygı ile ayağa kalktı.</p>
<p>&quot;Evet, ordubaş! Ben Hun'um!&quot;</p>
<p>&quot;Hun'sun ve burada, yoksullarla, aş yiyecek kadar düşkün durumdasın öyle mi? Neden?&quot;</p>
<p>Neden? Bu sorunun yanıtını nasıl versin Talay? Düzen tutmaz tinini, farkmı, gezginciliğini, çizerliğini nasıl anlatsın? En iyisi...</p>
<p>&quot;Uzun yoldan geldim ordubaş! O nedenle...&quot; &quot;Önüne uğru mu çıktı? Atım, eşyam mı aldılar?&quot; En kolay yanıt, &quot;Evet&quot; demesi ve bu sorgudan kurtul- masıydı. Ağzını açtığı anda usuna gelen, böylesi bir duyumun ardının bırakılmayacağı, nerede, nasıl soyulduğunun sorulacağı oldu. Hun ilinde böylesi bir uğruluğa asla ödün verilmezdi ki. Mutlaka er çıkarılır, soruşturulurdu. O zaman da Talay'ın yalanı ortaya çıkar, başka dertler açardı başına.</p>
<p>&quot;Yok, ordubaş!&quot; dedi sesini alçaltarak, &quot;Ben hep böyle... Gezginim ben! Atım, eşyam yok ki talan edilsin. Be- dizciyim!&quot;</p>
<p>Çevrelerinde meraklıların toplanmaları başlamış, aş yiyenleri rahatsız eder olmuşlardı. &quot;Bedizciyim&quot; sözüne dikkat kesilen ordubaş, bunu bir kez daha yinelettikten sonra, bu durumu sonlandırmak gerektiğini fark etti. Ta- lay'ın peşini bırakmak istemiyordu.</p>
<p>&quot;Aşını ye Bedizci! Sonra gecikmeden yanıma gel!&quot; diye buyruk verdi. Arkasını dönüp giderken de, &quot;Aşımı yiyeyim, sen beni zor bulursun!&quot; diye düşünen Talay'ın umutlarını kıracak şekilde seslendi, hemen yakınındaki savaşçıya.</p>
<p>&quot;Şunu kollayın!&quot;</p>
<p>Kaçacak durumu yoktu artık. Ondan şüphelenmişler- di. Talay bunu durumuna bağlıyordu. Çünkü Hun ilinde bir Hun'un yoksullar için pişirilmiş, aş kuyruğuna girmesine bir anlam verememişlerdi.</p>
<p>Hunlar yönetici budundu. Varsıllık ve varlık içindeydiler. Uçsuz bucaksız topraklann, sayılamayacak kadar çok sürülerin sahibiydiler. Eğer bir Hun, yoksul ve düşkün bir durumdaysa, bunun sebebi mutlaka araştırılmalıydı.</p>
<p>Oysa ordubaşm asıl ilgilendiği konu başkaydı.</p>
<p>&quot;Aşını ye!&quot; demişti ordubaş, ama Talay'm yiyecek durumu kalmamıştı ki. Bir zaman tahta kaşığını sallayamadı aş kabına. Kamının gurultusunu dinledi. Korkacak hiçbir şeyi olmadığı geldi usuna. Doğruyu söyledikten sonra ne olurdu ki? Aşm lezzeti çekti onu. Açlığını öldürmek ister gibi saldırdı elindeki tahta kaba.</p>
<p>&quot;Adın ne?&quot;</p>
<p>&quot;Talay!&quot;</p>
<p>&quot;Hangi boydansın?&quot;</p>
<p>&quot;Huçi...&quot;<sup>74</sup></p>
<p>Hun budunun soylu, güçlü boylarından biriydi Huçi Boyu. Çok sayıda savaşçısı vardı ve boy büyükleri saygı görürdü Hun tanhusu nezdinde.</p>
<p>Bunları hatırlayıp, şöyle bir durdu ordubaş. Ne diyeceğini, ne yapacağını bilemedi. Adeta, &quot;Böyle bir boydan, senin gibi bir er çıkar mı?&quot; der gibi baktı Talay'ın yüzüne.</p>
<p>Ona hak veriyordu Talay. Genelde yaptığını yapmaya, doğruyu söylemeye karar verdiği için rahattı. Karşısındaki binbaşı rütbesinde bir ordubaştı, yetkiliydi. Belli ki Lou- lan'da sözü çok geçiyordu.</p>
<p>&quot;Binbaşı'm izin verirsen...&quot; diyerek başladı anlatmaya.</p>
<p>En başından yaşadıklarını, yaşamını, yaptıklarını, kısaca... O anlattıkça gözleri şaşkınlıkla açılıyordu binbaşının. İnanası gelmiyordu. Zaman zaman kısa sorularla onu anlamaya çalışıyordu. Dayanamadı daha fazla ve birden sözünü kesti Talay'ın.</p>
<p>&quot;Dur!&quot;</p>
<p>Durdu Talay.</p>
<p>&quot;Demek, sen bedizcisin!&quot;</p>
<p>&quot;Evet, ordubaş!&quot;</p>
<p>Binbaşı, hemen arkasında bekleyen savaşçılardan birine buyruk verdi.</p>
<p>&quot;Var git, kâğıt, kalem, boya getir!&quot;</p>
<p>Savaşçı fırladı. Yeniden Talay'a döndü Binbaşı.</p>
<p>&quot;Devam et!&quot;</p>
<p>Böylesine ilgi göreceğini, övüleceğim beklemiyordu Talay. Binbaşının yüzünü çizmişti. Aceleye gelmiş, ona kalsa pek de güzel olmamıştı. Çok daha güzelini yapabilirdi. Oysa binbaşı beğenmişti.</p>
<p>&quot;Aynı ben!&quot; diyerek övmüştü Talay'ı.</p>
<p>Konuşması değişmiş, &quot;Bedizci&quot; demeye başlamıştı ona.</p>
<p>Birkaç bediz daha çizdikten sonra önerisini yapmıştı.</p>
<p>&quot;Sana derim ki Bedizci Talay, gel, bu dağlarda, ovalarda gezmeleri bırak. Yeterince gezdin sanırım. Bunun sonu yok. Oysa hizmet etme şansın var, Hun buduna!&quot;</p>
<p>&quot;Hizmet mi? Ben mi?&quot;</p>
<p>&quot;Ben ne yapabilirim ki?&quot; anlamındaydı bu sorulan. Bu zamandan sonra ne iş yapacaktı da Hun buduna hizmet edecekti</p>
<p>Talay?</p>
<p>&quot;Evet! Sen! En iyi bildiğin işi yapacaksın. Meraklanma senden başka bir şey isteyecek değilim. Benim yanımda kal. Gereğince saygı gör. Üstün başın düzelsin, kamın doysun. Yanma hizmet kişileri vereyim. Bu, iyi yaptığın işini yap. Bedizcim ol!&quot;</p>
<p>Bir ordubaşın yanında, &quot;Bedizci&quot; olmak...</p>
<p>Usuna bile düşmezdi böyle bir öneri. O kendine be- dizciydi. Binbaşının ne işine yarardı, Talay'ın bedizciliği? Acaba alay mı ediyor diye baktı binbaşının gözlerine. Hayır, ciddiydi.</p>
<p>Binbaşı, çoktandır düşlediği bir şeyle karşılaşmış gibiydi. Çin'e çok kez elçilik görevlisi olarak gitmişti, Binbaşı Doğan.<sup>75</sup> Orada, yazan, çizen, tarihlere kayıt düşen sanatkârları görmüş, bunun gereğine inanmıştı. Çok kez düşünmüş, hayıflanmıştı.</p>
<p>“Neden Hun budunda böyleleri yok? Neden biz de yazmayız, çizmeyiz?&quot;</p>
<p>Bunun önemini, gereğini biliyordu. İstiyordu ki bu bedizci, izci, karşısına rastlantı olarak çıkan bu kişi, bundan sonra olacakları kaydetsin, çizsin ve unutulmasın. Bir bedizci ile başlar, belki başkaları da çıkardı. Geleceğe kalacak bedizler üretilir ve unutulmaması gerekenler, unutulmaz kılınırdı.</p>
<p>Bütün bunları kısaca anlattı Talay'a.</p>
<p>Talay'm da usuna yatmıştı bu öneri. Düşlemediği bir ufuk açılmıştı önünde. Hoşuna da gitmişti.</p>
<p>Bedizcinin değerini anlayan bir ordubaşm olması, Hunlardaki gelişmeyi gösteriyordu. Böylesi ordubaşların düşsel düşünceleri iyiye imdi. Loulan gibi bir yerde bedizden anlayan bir binbaşı. ..</p>
<p>Dağlarda başıboş ve yalnız dolaşmaktan eskisi kadar zevk almadığını, dağları özlemediğini ilk o zaman fark etti, Talay. Ya da ona, o an öyle geldi. Sanki yıllardır böyle bir öneriyi bekliyordu.</p>
<p>Yine de düşünceliydi. Sorular vardı kafasında. Dertsiz bellediği başına dert almak istemiyordu.</p>
<p>Kendini anlatmalı, gelecekte bir sıkıntı çıkmaması için sakıncalarını, eksiklerini en başında söylemeliydi. Tanınmalıydı ki sonradan başı ağrımasm. Çünkü söyleyeceklerinin tuhaf karşılandığı bir budunun üyesiydi.</p>
<p>&quot;Binbaşı'm, ben ata binemem!&quot;</p>
<p>Bunu bile sorgulamadı ve başkalarının yaptığı gibi ne-denini sormadı, Doğan Binbaşı.</p>
<p>&quot;Binme! Ben, 'Bedizcim ol' dedim. 'Binicim ol' demedim ki. Sana Çin işi bir gezi arabası satın alırım! Herhalde arabaya binersin&quot;</p>
<p>Kısa bir düşünme süresi...</p>
<p>Gözünün önünde canlandırdı durumu. At üzerinde yaşayan bir budunun içinde, Çin işi gezi arabasıyla dolaşan bir Hun... Mutlaka ordu içinde çok alay edenler çıkacaktı, ama zamanla alışırlardı.</p>
<p>&quot;Olur! Arabaya binerim!&quot;</p>
<p>Bitmemişti söyleyecekleri.</p>
<p>&quot;Ben savaşamam ordubaş, yay, kargı, kılıç kullanamam. Şimdiye dek herkes yadırgadı bu durumumu. Elime yay almadım ben. Hiç ok salmadım. Eğer beni savaşa götürürsen...&quot;</p>
<p>Yüzünde bir gülümseme ile yanıt verdi binbaşı.</p>
<p>&quot;Sen yalnızca işini yapacaksm, bedizci. Hım budunda savaşçı çok, ama bedizci yok! Tamam mı?&quot;</p>
<p>&quot;Tamam!&quot;</p>
</body>
</html>