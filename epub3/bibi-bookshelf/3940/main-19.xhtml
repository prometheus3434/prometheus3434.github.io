<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Kiok Tanhu uçmağa vardı.</span></h1>
<p>O güzün, aynı, atası Mete Tanhu gibi zor da olsa katıldı, Tailin sayımına. Altın Örgün'ün üzerinde yerini aldı. Yüeçi Ham Kitolo'nun altın kaplanmış kafatasından kımız içti. Özellikle yapmıştı bunu. Hun devletine karşı gelenlerin, hainlik besleyenlerin sonunu gösterdi bir kez daha. Hep orada, görünür yerde durdu kafatası kadeh. Pırı pırıl parlayıp, sayıma davet edilen, Hun budunun görkemini görsünler diye oraya çağrılan komşu devletlerin temsilcilerinin gözüne sokuldu adeta.</p>
<p>&quot;Ben gidebilirim!&quot; demek istiyordu Kiok Tanhu, &quot;Bu hiçbir şeyi değiştirmez. Başkası oturur bu tahta. Önce oğlum, ondan sonra da torunlarımdan biri... Gök'e bağlı soyumuz hep var olacak. Belki zaman zaman zorluğa düşsek de mutlaka toparlanacak ve bize hainlik edenlerden hesap soracağız. Bakın ve görün. Bu altın kadeh size ders olsun. Yarın bunun yanına, hanlarınızdan birinin kafatası eklenebilir!&quot;</p>
<p>Bu kez sayım kayıtlarını Yüeh Ayguçi tutturdu. Düzenli hale getirerek er ve at sayısını çıkardı. Çoğalmışlardı yine. Her biri yiğit birer savaşçı olan Hun erleri Kiok Tanhu'nun önünden geçip esenlediler onu. Sonra da yurtlarına döndüler.</p>
<p>Tuğ, yiğitlik ezgileri çaldı. Alıp götürdü Kiok Tan- hu'yu eski günlere.</p>
<p>Yoldaşı, kandaşı Altuğ'u düşledi. Atasını, o muhteşem günleri... Sordu yüreğine:</p>
<p>&quot;Ben de muhteşem günler yaşattım mı budunuma? Atama yaraşır oldum mu?&quot;</p>
<p>Yüreğinden gelen ses, &quot;Evet!&quot; dedi, &quot;Sen ki o soylu soyun devamısın. Sen ki kökü Gök'e dayanan kutlu uruğun erisin. İşgal ettiğin hanlık tahtını gereğince korudun. Hun budunu üstün kıldın acunda. Sen, atalarına yaraşır bir Han'sın!&quot;</p>
<p>&quot;Tanrıya kut olsun!&quot; dedi yüksek sesle, &quot;Bu gurur bana yeter!&quot;</p>
<p>Ötüken Yış suskun. Kiok Tanhu'nun sayrılığı duyuldu. Oysa atının üzerinde dönmüştü Tailin sayımmdan.</p>
<p>&quot;Yiğitler ayakta ölür!&quot;</p>
<p>Aslında ölmez yiğitler. Ölen yalnızca bedendir. Tin yaşar sonsuza dek. O günü bekler... Yiğit tinler hiç ölmezler.</p>
<p>Fısıltılar halinde düşüncelerini taşıyor budun.</p>
<p>&quot;Daha yapacak çok şey vardı!&quot;</p>
<p>Ecel kapıya dayanınca, bunu dinlemiyor ki. Gitmesi gereken gider zamanı gelince. İş, kişi gibi gitmek, er gibi gitmek!</p>
<p>O gün, elinde deriden bir tablo, han otağına yöneldi Talay. Tam kapıda otağ kapıcıbaşısı karşıladı onu.</p>
<p>&quot;Ulu Bedizcibaşı, gayri çizmen gerekmiyormuş!&quot;</p>
<p>Burukluk dolu sözlerdi. Sorması zor soruyu sordu Talay.</p>
<p>&quot;Gitti mi? Ulu Tanhu uçmağa vardı mı?&quot;</p>
<p>&quot;Hayır! Hun uluları başındadır. Ancak...&quot;</p>
<p>Anladı Talay. Bundan sonra ne çizebilir ki?</p>
<p>&quot;İçeri girmeme izin var mı?&quot;</p>
<p>&quot;Ne demek o? Tanhu'nun buyruğu, dilediğince...&quot; deyip yol verdi.</p>
<p>Kapıdan girdiği andan itibaren acıyı yüreğinde hissetti, Talay. Tarif edilmez bir yangın sardı yüreğini. Hemen karşıda kurulu Alfan Örgün'ü boş görmek içini titretti. O örgün ki nice savaş alanında yer almış, hana eşlik etmişti. Egemenlik simgesiydi.</p>
<p>&quot;Şimdi boş! Şimdi öksüz!&quot;</p>
<p>Kırk Börü'sü, kırk yiğit koruması ağlamaklı yüzleri ile saka durmuşlar otağm içinde. Bu sak, yas sakı. Demek ki bu kadar yakm Kiok Tanhu'nun göçmesi.</p>
<p>Arka yanda, örtülerle ayrılmış bölümde, yüksek döşeğinde yatıyordu Han.</p>
<p>&quot;Hanlara sayrılık hiç yakışmıyor. Hanlara yatmak hiç...&quot;</p>
<p>Yazgı böyleyse, Tann bunu da tatmayı düemişse...</p>
<p>Uluayguçi, Ayguçi Yüeh ve diğer ayguçüer, birkaç Hun ulusu ve Künçin Şad, atasının başucunda, öylece bekliyorlar. Zaman zaman dışarı çıkıyorlar dertlerini boşaltmak için. İç bölmelerden, derinden, hatunların hıçkırıkları duyuluyor.</p>
<p>Öylece gözleri kapalı yatıyor Kiok Tanhu.</p>
<p>Bekliyorlar.</p>
<p>Talay da bekleyenler arasmda.</p>
<p>Gölgeler fark ediyor görünmeyen. Ürpertiyorlar tinini. Bilinmezden gelen gölgeler. Kutlu tinlerin ziyareti mi var. Sanki bir tek Talay görüyor. Bir tek o fark ediyor. Diğerleri, kah ayakta, kah minderlere çökerek, öylece sessiz.</p>
<p>&quot;Bana neler oluyor?&quot; diye soruyor Talay, gördüklerinden duyduklarından şaşkın. Bilinmediklere tanıklık etmenin zorluğunda... Sürekli görmeye başladığı, gölgeler, zamanlı zamansız ziyaretler... Fısıltılar, sesler...</p>
<p>Birileri geldi otağa... Bilinmez kut içindeki gölgeler...</p>
<p>&quot;Uyan!&quot;dedi bir ses, acuna veda zamanı. Ey Kiok Tahu, aç gözlerini!&quot;</p>
<p>Bu sesi duydu Talay. Şaşkınlıkla bakmdı çevresine.</p>
<p>&quot;Ben kam değilim!&quot; diye bağıracaktı az kaldı, &quot;Ben kam değilim. Tinleri görmemem, duymamam gerek. Bunlar zor işler. Bana göre değil!&quot;</p>
<p>Sesi çıkmadı... Tutuklanmıştı adeta...</p>
<p>&quot;Aç gözlerini Ulu Tanhu. Uğurlaşma zamanı!&quot; dedi aynı ses.</p>
<p>Talay şaşkın, bakıyordu Kiok Tanhu'nun yüzüne. Sonra bir tansık...</p>
<p>Birden gözlerini açtı Kiok Tanhu. Diğerleri sevindiler. Han, acuna geri dönüyor muydu yoksa? Bir tek Talay biliyordu bu uyanışın nedenini. Kıpırdayamıyor, konuşamıyor... Donup kalmış öylece. Kiok Tanhu önce ona baktı. Onun farkmda olduklarının farkmda olarak, gülümsedi. &quot;Belli etme&quot; dercesine im verdi.</p>
<p>&quot;Buyruk, Han'ımın&quot; dedi içinden Talay. Sesi çıkmadı.</p>
<p>Oda kalabalıklaşmaya başladı. Eskiler, çok eskiler, çok eskiler, adını bildiği, bilmediği yiğitler... Başlarında...</p>
<p>&quot;Of! Bu nasıl iş! Ben kam değilim! Bunları görmemem gerek!&quot;</p>
<p>Kiok Tanhu'yu almaya gelmişler... Onu iki acun arasında tutacak, yerini bulana kadar eşlik edecekler...</p>
<p>&quot;Ulu Tanhu! Uyandın!&quot;</p>
<p>Guray Apa'nın bu sözüne Kiok Tanhu yalnızca gülümsedi.</p>
<p>Otacılardan biri ballı şerbet sundu Han'a. İki yudum aldı. Derin bir nefesin ardından ancak duyulacak bir sesle...</p>
<p>&quot;Dinleyin!&quot; dedi. Sustu bütün sesler.</p>
<p>&quot;Ben, Kiok Tanhu! Ulu Mete Tanhu'nun oğlu. Atamdan sonra Hun tahtına oturdum. Üzerime düşeni yapmak için durmadan çalıştım. Budunumu varlıkta, devletimi yüksekte tuttum. Şimdi size soruyorum. Atama yaraşır bir han olabildim mi?&quot;</p>
<p>Bu nasıl soruydu? O yapılması gereken her şeyi yapmış, kutlu bir handı.</p>
<p>Gözleri taradı yüzleri. Sözlerini onaylayan baş eğmeleri gördü. Sürdürdü konuşmasını.</p>
<p>&quot;Sizler, Hun uluları, yarm Gök'te, Tanrı'nm huzurunda bana tanıklık eder misiniz?&quot;</p>
<p>&quot;Evet!&quot;</p>
<p>&quot;Tanrı'nın kutu üzerinize olsun!&quot; diye alkışta bulundu oradakilere. Ardından...</p>
<p>&quot;Oğlum Künçin Şad, Hun tahtının kalıtçısıdır. Benden sonra... Ortaya çık, göreyim seni oğlum!&quot;</p>
<p>Yüzü yaşlıydı Şad'm. Atasına göstermemek için başı yerde, tam karşısına geçti.</p>
<p>&quot;Buradayım Atam! Sen var ol, başımızda!&quot;</p>
<p>Yeniden gülümsedi Kiok Tanhu. Ne mutlu, ne kutlu bir uğurlaşmaydı.</p>
<p>&quot;Onu Tann bilir!&quot; dedi inançla, &quot;Sen, ulu atalarına, Mete Tanhu'ya, bana yaraşır bir han ol. Töreden aynlma. Hun devletini daha da yücelt. Tek tutsuğum budur&quot;</p>
<p>Bir öksürük düğümlendi boğazına. Korkuttu orada olanları. Hemen su yetiştirdiler. Bir yudum alabildi.</p>
<p>&quot;Beklemek gereksiz!&quot; dedi Kiok Tanhu, &quot;Hun tahtı boş kalmamalı, devlet işlemeye devam etmeli! Benim, gitme vaktim geldi.&quot;</p>
<p>Odada yalnız Talay'ın gördüğü gölgelere baktı gülümseyerek!</p>
<p>&quot;Ah&quot; dedi, &quot;Ah! Nasıl mutlu olduğumu bilseniz! Üzülmeyin ardımdan. Bilin ki Kiok Tanhu mutlu gidiyor. Şimdi beni yalnız bırakın. Yanımda Guray Apa, Yüeh Ayguçi ve Bedizci Talay kalsın yalnızca!&quot;</p>
<p>Beklenmeyen bir istekti. Ama yerine getirildi. Herkes çıktıktan sonra Talay'a döndü Han.</p>
<p>&quot;Gördün değil mi? Görüyorsun değil mi?&quot;</p>
<p>Görüyordu ve gördüklerine inanamıyordu Talay. Yavaşça başım salladı.</p>
<p>&quot;İşte bunları da çiz. Bundan sonra olacakları da... Ka-labildiğince kal yanımda. Buduna anlat ki acun yalnız bu acun değil. Hun budunun inandığı gibi, başka bir acun daha var ve asıl olan orası!&quot;</p>
<p>Bu söylenenleri anlayamıyordu Guray Apa ve Yüeh. Anlamaları gerektiğini de düşünmüyorlardı. Uçmağa ha- zırlananların garip hallerindendi.</p>
<p>Talayla işini bitirmişti ki, Guray Apa'ya döndü Kiok Tanhu.</p>
<p>&quot;Hep yanımda oldun. Bundan sonra da oğlumun yanında ol. Ta ki o kendi yoldaşlarını seçene dek!&quot;</p>
<p>Guray Apa başım salladı. Bu kez Yüeh Ayguçi'deydi sıra.</p>
<p>&quot;Çok şey öğrettin, çok şey kattın bize. Seni kendimizden bildik. Biliyorum Çin'e dönmeyeceksin. Bu da beni mutlu ediyor. Aynı şekilde oğlumun yakınında ol!&quot;</p>
<p>&quot;Buyruk, Tanhu'nun&quot;</p>
<p>Sesi gittikçe kısılıyordu. Birkaç öğüt daha verdi. Ancak son sözleri anlaşılamadı.</p>
<p>Kiok Tanhu'nun sesi alçaldıkça görünmeyen, Talay'm fark ettiği yiğitler topluluğu, han döşeğine doğru yaklaşıyorlardı. Bir an geldi. Örttüler Han'ı. Adeta sarıp sarmaladılar.</p>
<p>&quot;Gitti!&quot; dedi Guray Apa, &quot;Kiok Tanhu uçmağa vardı!&quot; Ardından yası duyurmak üzere çıktı otağdan...</p>
</body>
</html>