<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Yüeçi savaşı...</span></h1>
<p>Sayrı evinde yaptı ilk ziyaretini, Talay. Doruk Kız'm izni ile değişik açılardan görüntülerini çizdi. Halsiz ve yorgun durumunu gölgeleyerek, onu, eskisi gibi düşleyerek düşürmüştü kâğıda. Bütün yeteneğini kullanıp yaptığı bedizleri gösterdiğinde, övgü beklerken gördüğü tepki ilginçti.</p>
<p>Talay, Doruk Kız'ın yüzünü çizerken, yara izini görmezden gelmiş, yok farz etmişti. Böylesinin daha iyi olacağını, onu mutlu edeceğini düşünmüştü. Oysa Doruk Kız'ın beklentisi bunun tam tersiydi.</p>
<p>&quot;Savaşarak kazandığım bu izi nasıl yok sayarsın Bedizci? Sen kendini ne sanıyorsun? O yara olmadıktan sonra çektiklerimin ne anlamı var? Ben o yarayı kazanmak için ne uğraşlar verdim, ne acılar çektim biliyor musun? Bana Tanrı'nm bir armağanı, kutlu savaşımm imi. Onunla övüneceğim ben. Oysa sen kendince düşünüp, yaramı yok saymışsın. Böylece, verdiğim savaşı da yok saydığının farkında mısın? Bu hakkı nasıl görürsün kendinde? Hemen düzelt şu bedizleri. Ya da hepsini yırtıp at. Aslından farklı olan bu bedizlerin benim için hiçbir değeri yok!&quot;</p>
<p>Savaşçı olmadığı, bu konuda Hun budun içinde bir başka örneği de bulunmadığı için, savaşçı tinini anlamakta zorlamyordu Talay. Erkek savaşçıların yaralan ile öğün- mesini, onları göstermekten hoşlanmalarını da anlayabilirdi bir yere kadar. Etkileşimle ortaya çıkan bir övünme biçemi sayabilirdi. Oysa bir kızın, acun güzeli bir kızın, güzelliğini bozan bu yara ile öğünmesini anlaması mümkün değildi. Çaresizce yerine getirdi buyruğu.</p>
<p>Ancak o zaman yüzü güldü Doruk Kız'm.</p>
<p>Talay düşünüyordu.</p>
<p>&quot;Bu kız bunca acı çekti. Uçmaktan geri döndü. Uslanmış olmalı. Bir daha savaşmayı göze almaması gerek. Bir yiğide evdeş olup çadınna çekilmeli. Savaşa gitmeyi usuna bile getirmemeli.&quot;</p>
<p>Hayır! Doruk Kız, Talay'ın düşündüğü anlamda hiç uslanmamıştı.</p>
<p>Yaralılar birer birer doğrulup kalkarken, görevlerine dönerken, bir kısmı iyileşemeyip uçmağa varıyordu. Doruk Kız'ın kendine gelmesi, yeniden eski gücüne kavuşması oldukça uzun sürdü. Ayağa kalkacak duruma gelip ortaya çıktığında, yüzünde, güzelliğini biraz olsun gölgeleyen ancak savaşçılığını vurgulayan yara izi dikkat çekiyordu. Savaşçı olup da yarasız olunur muydu?</p>
<p>Eskisinden daha da istekli bir savaşçıydı. İyileşir iyileşmez, yeniden savaş eğitimlerine başlamış, Yüeçi savaşına hazırlanıyordu. Üstelik bu kez yalnız da değildi. Doruk Kız'ın öyküsü Hun ilinde yayılmış, savaşçı tinli, Doruk Kız'a öykünmüş çok sayıda Hun kızı dolmuştu ordugâha. Sıradan erler arasmda, at sürüyor, buyruk alıp ok salıyorlardı. Talay, onların durumlarını görünce neredeyse kendisinden utanmaya başlayacaktı. Kadmlarm bile savaşmak için yanıp tutuştuğu böylesi savaşçı bir budun içinde, Tanrı onu farklı yaratarak neyi im etmek istemişti?</p>
<p>Kiok Tanhu'nun, otağ yerinde, bahar çok mutlu karşılandı. Karların erimeye başlaması ile ırmaklar dolu dolu akar olmuş, bozkın yeşile boğmuştu. Bu verimli mevsim, atlan semirten, güçlendiren mevsimdi. Atların güçlü olması, güçlü ordunun temeliydi.</p>
<p>Uzun bir hazırlık dönemi geçirilirken, en zorlu hava şartlarında, Yüeçi ili rahat bırakılmamış, sürekli akınlar- la yıpratılmış, rahatsız edilmişti. Büyük savaş için bahar mevsimi ortalandığında yola çıkılacak, artık bütün kuralları belirlenmiş bir savaşla, Yüeçiler ezilecekti.</p>
<p>Bu uzun zaman aralığı Talay'ı cesaretlendirmişti. Ünü çok artmış, Kiok Tanhu'nun huzuruna çıkmaya imkân bulamamış, ancak onun uzaktan da olsa çok sayıda görüntüsünü çizmiş, otağını, at sürüşünü, sayvanda Altın Örgün'de oturuşunu ve oğlu Künçin Şad'la birlikte ata-o- ğul duruşlarını çizmişti.</p>
<p>Bir gün, Künçin Şad onu huzuruna sesledi, yaptıklarıyla yakından ilgilendi. O gün çizdiği, geleceğin hanının bedizleri büyük ilgi gördü.</p>
<p>Kiok Tanhu'dan sonra Hun tanhusu olacak yiğidi tanımak isteyen Çin huang-disi, büyük bedeller ödeyerek bu görüntülerden bir kaçını satın almak istemişti. Kiok Tanhu gurur duyduğu oğluna olan bu ilgiyi hoş karşılıyor, hu- ang-dinin isteğinin yerine getirilmesini buyuruyordu.</p>
<p>Şu sözlerle açıklıyordu fikrini.</p>
<p>&quot;Hunag-di, oğlumun bedizine bakıp, gelecekte göndereceği Çinli konçuyu şimdiden ayarlamak niyetinde olsa gerek! Bana kalırsa oğlumun bedizini, saraymda görünür bir yere assm. Çok satıda Çinli konçuy, kendiliğinden gelmek isteyeceklerdir, onu görünce.&quot;</p>
<p>Büyük gün geldi.</p>
<p>Kiok Tanhu'nun, &quot;İleri!&quot; buyruğu ile tümenler harekete geçtiler. İki yandan yol alıp, geniş bir çevirme hareketi ile Yüeçi hanının ardını kesecek, çepeçevre kuşatacak, kaçmasına asla izin verilmeyecek bir hareket başladı.</p>
<p>Ordugâhtaki son tümen, doğrudan Han oğlu Künçin Şad buyruğunda yola çıkacak, hemen ardmda da Kiok Tanhu, has ordusunun başında akma katılacaktı. Düşünülenin bir parçasıydı bütün olanlar.</p>
<p>Doğan Binbaşı'nın içinde olduğu, Loulan ilbayının tümeni, Künçin Şad'ın tümeninden bir gün önce, ileride yer tutmak üzere yola çıkacaktı. Elbet Doruk Kız da bu tümene katılacaktı.</p>
<p>Son geceydi. Hazırlıklar tamamlanmış, tümen dinlenmeye çekilmişti. Talay, eğer Doruk Kız'a bir şey söyleyecekse bu fırsatı kaçırmamalıydı. Bu onunla konuşmak için kullanacağı son şansı olabilirdi. Artık iyice biliyordu ki Doruk Kız'a sevdalıydı.</p>
<p>Söyleyebildikten sonra, söylemesi kolaydı. Hiçbir kısıntısı, engeli yoktu törede. Doruk Kız'ın çadırının önüne varacak, kendini tanıtıp konuşmak için izin isteyecek ve anlatacaktı. Erler, sevdalarım dillendirmekte serbest, kızlar da bunu dinlemekle yükümlüydüler. Karşılık vermek, kabul veya reddetmek de kızların hakkıydı. Bunun tam tersi de olabilir, bir Hun kızı, ender de olsa, bir Hun erine karşı duyduğu sevgisini dile getirebilirdi.</p>
<p>Her şey orada iki gencin arasında olup biter, ayıplan- mazdı. Israrcılık, zorlama, yasaklanmıştı. İstekler, kızın dudakları arasından dökülecek sözle sonlanırdı.</p>
<p>Elinden geldiğince hazırlandı, söyleyeceklerini belledi Talay. Doruk Kız'm çadırının yanına vardığında, büyük bir düş kırıklığı onu bekliyordu.</p>
<p>O gece yalnız o değildi, Doruk Kızla konuşmak isteyen. Öylesi bir sevda eli sarmıştı ki ortalığı, neredeyse sıraya girmişti yiğitler. Akına gitmeden önce sevdalarını, en azından, dillendirmek istiyorlardı.</p>
<p>Bir an tereddüt eden ve vazgeçmeye meyleden Talay, sıradaki yiğitlerin rahatlığını, ona karşı aldırmazlığını görünce, şansını denemeye karar verdi.</p>
<p>&quot;Şansım deneyecekti&quot;. Bunun başka bir tanımı yoktu. Birbirinden yiğit erlerin arasında, tek bedizci olarak, Doruk Kızla yaptığı konuşmalara, dillendirilen sözlere ve bakışlara umut bağlıyor, kendince anlamlar çıkarıyordu. Sanki sıcak bir şeyler vardı aralarmda. Onun bedizini yaparken, yalnız kaldıkları anlarda edilen birkaç sözden medet umuyordu. Umutluydu. Yine de cam sıkılmış, bu kadar çok sayıda rakibinin olması moralini bozmuştu. Görünür bir yerde olmaktansa, kıyıda, uzakta bir yere çekilmiş, beklemeye başlamıştı. En son o konuşacaktı. Bu arada Doruk Kız'm yiğitlerden birini tercih etmesi, onun için yıkım olurdu.</p>
<p>Kafasında soru imleri...</p>
<p>&quot;Bunca yiğidin yanında dikkate alınır mıyım ki?&quot;</p>
<p>Oysa sevdaydı bu. Kime ne zaman değeceği, kimi ne zaman yakacağı belli olmazdı. Belki de sıradan bellediği davranışlarda, Doruk Kız'm bakışlarında, anlamım çözemediği ışığın adı sevdaydı. Eğer yanma varmazsa, söylemezse pişman olurdu. Söylerse Doruk Kız belki, savaşa gitmekten vazgeçer, onun evdeşi olur...</p>
<p>Olur mu, olur!</p>
<p>Tann, Doruk Kız'ı ona eş yazdıysa...</p>
<p>Durmayacaktı. Geri adım atmayacaktı. İçini rahatlatacak gerekçeler üretiyordu.</p>
<p>&quot;Ben de erim! Savaşçı olmasam da bedizciyim. Yerim, zanaatım var. Tanınıyor, övülüyorum, han uruğunda adım biliniyor. Neyim eksik şunlardan?&quot;</p>
<p>Eksiği çoktu, ama fazlası da çoktu. Onlar yay geren elleriyle ok tutup kullanıyorlardı, bedizci kalem... Onlar kanlarını sunuyorlardı savaş meydanlarmda, bedizci kâğıtların üzerine imlerini... Ortak yanlan ise, onlar destanlarını yapıyorlar, bedizci onları çizerek ölümsüz kılıyordu.</p>
<p>Doruk Kız'a sevdalı yiğitler, çadırının önüne varıp sıra ile konuşmaktaydılar, Doruk Kızla. O, içerde dinliyordu söylenenleri. Hiçbirine yanıt vermiyordu. Belki de beklediği biri olduğu için, buna gerek görmüyordu.</p>
<p>Talay'm düşüncesi bu yöndeydi.</p>
<p>Oysa gerçek bu düşünceden çok uzaktı.</p>
<p>Doruk Kız'ın düşündüğü sevda, savaştı. Sonunun ne olacağı belli, değildi ki. Belki akında uçmağa varacak ve toyu Gök'te yapılacaktı. Bu ulaşılması zor anlamlı düş onu mutlu ediyordu. Yazgısı böyle yazılmışsa... Bu büyük kutu yaşamak... Gökte, yiğit tinlerin tamk olduğu bir toy...</p>
<p>&quot;Ben er bulup, ona evdeş olmak için gelmedim acuna. Adımı destan yapmak, atama övünç olmak dileğindeyim. Bu, dışanda bana sevda sözleri düzen erler, umurumda değil. Benim asıl sevdam, savaş!&quot;</p>
<p>Sessizce dinliyordu, ya da dinler görünüyordu kendisinden aşk dileyen yiğitleri. Töre bunu gerektiriyordu. Yanıt vermek zorunda değildi, ama dinlemek zorundaydı.</p>
<p>Dinledikçe canı daha çok sıkılıyordu. Ne uzun bir geceydi onun için. Bir boşluk oluşunca sevindi. Arakası gelmişti sonunda.</p>
<p>Artık bitti, diye düşünürken ...</p>
<p>Bir gölge daha belirdi çadırının önünde. &quot;Bu son olsun&quot; diye alkış ederek, kıpırdamadan bekledi. Töre üzre talibi kendini tamtacak ve sevgi dileyecekti ondan. Bundan önce gelenlerin hepsini tanıyordu. Ne zamandır ardından ayrılmıyor, her fırsatta kendilerini belli ediyorlardı. Aralarında bir tercih yapması mümkün değildi. Gönlü sıradan sevdalara boş, yiğitlikle doluydu, Doruk Kız'ın.</p>
<p>Bu son talibini tanıyamamıştı.</p>
<p>Kendini tanıttı sıradaki sevdalısı...</p>
<p>&quot;Ben Talay! Bedizci Talay...&quot;</p>
<p>Donup kaldı, Doruk Kız. Bu, elinde kalem, önünde kâğıt, durmadan çizen bedizcinin de onunda ilgilendiğini bilmiyordu. Hayret etmişti. Bu ne cesaretti böyle? Bu ne cüretti? Bunca yiğit dururken, bir bedizciye varacak değildi ya. Yine de dişini sıkıp beklemek zorundaydı.</p>
<p>Bedizci konuşuyor, aşkını anlatıyordu. Dağlardan, çiçeklerden, böceklerden söz ediyordu. Söyledikleri hoş şeylerdi, ama boş geliyordu Doruk Kız'a. Bedizleri kadar dili de güçlü ve renkli olan bu bedizci, duygulu sözler ederek gönlünü kazanamazdı.</p>
<p>Bunu bilmeyen bedizci, sesinin tonunu sözüne göre değiştiriyor, adeta çizim yapıyordu boşluğa doğru. O anlatırken, Doruk Kız dahp gidiyor, kendini elinde kılıç, savaşırken düşlüyordu. Gülümsüyordu galiba. Eğer görmesi mümkün olsaydı, gülümsemelerinin, Talay'ı umutlandıra- bileceğini biliyordu. Bunu hatırlayıp yeniden gülüyordu. Hatta sesi yükseliyordu. O anlarda Talay durup kulak veriyordu sese. Ardı gelmeyince yeniden konuşmaya başlıyordu.</p>
<p>&quot;İyi ki çadırdayım!&quot;</p>
<p>Daha yüreğince savaşamamış, oğlu olmayan atasına, bir oğul kadar şan kazandıramamıştı. Savaş, savaşçılık kanına işlemişti onun. Başka bir şey düşünemezdi.</p>
<p>&quot;Geçmişte, atalarımızdan kadın savaşçılar budunu varmış. Bütün acun çekinirmiş onlardan. Erkeklere kök söktürecek kadar... Onlarm arasında olmak, yalnızca savaşçı kalmak isterdim.&quot;</p>
<p>O, bunları düşünürken, Bedizci durmadan anlatıyordu. Ardı gelmiyordu bir türlü sözlerinin.</p>
<p>&quot;Ne de düşük çenesi varmış! Ne susmak bildi, ne gitmek! Elinde kalem, çizer gibi durmadan konuşuyor. Bu neden umutlandı ki bilmem. Alt tarafı birkaç bedizimi...&quot;</p>
<p>Geçekten sözü çok uzatmıştı Bedizci Talay. Olması gerekenden fazla konuşmuş, kendini kaptırmıştı. Arzuyla doluydu içi. Kendisi de şaşırıyordu haline. Ne kadar içi yanmışsa, aşk acısı içinde ne kadar susamışsa...</p>
<p>Burada asıl olan uygun sözcükleri birbiri peşi sıra sıralamak değildi. Anlatabilmek, ikna edebilmekti. Sonsuza kadar konuşacak değildi ya.</p>
<p>Talay'ın sözleri Doruk Kız'ı ikna edecek gibi görünmüyordu.</p>
<p>Bekledi, bekledi sonunda dayanamadı, Doruk Kız. Kalkıp çıktı çadırdan. Talay, onu karşısmda görünce ne yapacağını şaşırdı. Dili dolandı.</p>
<p>&quot;Böyle... Böyle olmamalıydı. Sen içerde...&quot;</p>
<p>&quot;Çok uzattın, ama Bedizci. Yarın akına gidecek bir savaşçıya yapılır mı bu işkence? Söyleyeceğini söyledin işte. Bırak da biraz dinleneyim.&quot;</p>
<p>&quot;İşkence mi?&quot;</p>
<p>Usuna düşmeyen sözlerdi bunlar. O kadar zaman dil dökmesi demek ki boşa gitmişti. Bu kızın gönlü yoktu onda. Sormak törede olmasa da bunun nedenini öğrenmek istedi. Zaten Doruk Kız da karşısına çıkarak bozmuştu töreyi.</p>
<p>&quot;Neden? Neden... Yoksa ben de hiç gönlün...&quot;</p>
<p>Genç kız, birdenbire ciddileşti. Ellerini beline koymuş, karşısına dikilmiş ...</p>
<p>&quot;Sen de gönlüm yok Bedizci. Bunu nasıl beklediğini, nerden böylesi bir umuda kapıldığını bilmem. Yanlış anlama, ama ben seni nasıl kabul edeyim, söyle bana? Benimle at yarıştırır mısın? Güreş tutar mısın? Ok salar mısın? Kılıç oyununa, kargı oyununa girer misin? Benimle savaşa gider misin Bedizci? Tamam, senin de kendince hünerlerin var ama... Oturup seninle bediz mi yapacağım mutlu olmak için? Bana er gibi er gerek Bedizci! Şan alan, gittiği yerde kalabalıkları dalgalandıran, adı destan olan bir er... O da şimdi değil, gelecekte, savaşa doyduktan sonra... Şimdi kimseye evdeş olma niyetinde değilim!&quot;</p>
<p>Açılmıştı bir kez. Kaybolan zamana mı daha çok kızıyordu yoksa bedizcinin kendisine talip olmasma mı? Belki her ikisine birden!</p>
<p>Hiç bu kadar üzülmemiş, ezilmemişti Talay. Artık ayakta duramamış, çöküp kalmıştı olduğu yere. Budun araşma karıştığına, dağdan indiğine, Loulan'a geldiğine içinden sövüp sayıyordu. Doruk Kız'ın reddinin sebebi bunlarmış gibi. Doruk Kız'ın, kendini bir şey sanan bir kızın hiç yoktan hakaretlerine maruz kalmıştı. Kızmak istiyor, kızamıyor, yanıt vermek için ağzını açıyor, sesi çıkmıyordu.</p>
<p>&quot;Ben bu kızı nasıl sevdim?&quot;</p>
<p>Oysa gönüldü söz konusu olan. Tann'nın karışmadığı, özgürlüğün timsali yürek... Kime düşer, kimi sever belli olmazdı.</p>
<p>Sonunda fazla ileri gittiğini fark etti, Doruk Kız. Be- dizcinin durumu bunu gösteriyordu. Öylece kala kalmıştı karşısında. Yüreğini yokladı. Bedizciye karşı aama hissi yoktu içinde.</p>
<p>Yorulmuştu Doruk Kız. İzin istemeye, uğurlaşmaya gerek görmeden çadırına döndü ve hâlâ yanan kandilini söndürdü.</p>
<p>Gecenin son hareketlenmeleri sona ermiş, derin bir sessizlik çökmüştü ordugâha. Çok uzaklardan gelen derin ulumalar, kurtların duyumlaşma imleri, duyuluyor, zaman zaman bunlara çakal çığlıkları karışıyordu.</p>
<p>Bedizci Talay, bir zaman daha kaldı olduğu yerde. Çok üzgündü. Başına gelenleri yaşamaması gerekiyordu. Bunları hak etmemişti. Hatası, yiğitler yiğidi bir Hun kızına gönül düşürmekti, eğer hata sayılırsa...</p>
<p>Doğruldu yerinden. Elleri yana düşmüş, güçsüzleş- mişti. Adım atamayacağını düşünecek kadar... Çadırına gitmek gelmiyordu içinden. Oradan aynlması gerektiğini biliyor, ne yana gideceğine karar veremiyordu. Hiçbir şey fark etmiyordu artık onun için. Yaşamanın anlamı yoktu. Karanlığın içinde öylece yapayalnız...</p>
<p>Dağlar... Böylesi zamanlarda çaredir. Sığınılacak yurt...</p>
<p>En yakın yüksekliğe, doğru vurdu kendini. Dağlar, tepeler, tutunacak dal olurdu böyle hallerde. Çıktı, çıktı... Savaş halinde olduklarını, ordugâh sınırlan içinde olduğunu unutmuştu. Oysa görevli sakçılar görevlerini unutamazlardı.</p>
<p>Önündeki karartı ve duyduğu ses durdurdu onu. Yüksekte konuşlanmış bir ordugâh sakçısının sesiydi.</p>
<p>&quot;Dur! Kimsin? Ne işin var burada?&quot;</p>
<p>&quot;Ben...&quot;</p>
<p>&quot;İm!&quot;</p>
<p>İmden falan bilgisi nerden olsun bedizcinin. Gezgin sakçıbaşı ya da çabış değildi ki.</p>
<p>Bir gölgeydi önce. Çoğaldılar. İm bilmeyen biri ordugâh çevresinde dolaşıyorsa bu tehlike imiydi. O yana doğru birkaç sakçı daha koştu. Gerilmiş yayların üzerine çevrildiğini, atılmaya hazır okların bedenini delmek için bir bahane aradığını biliyordu Talay. Kıpırdamadı. Sesinin yettiğince bağırdı.</p>
<p>&quot;Ben Talay! Bedizci Talay! Dolaşmaya çıkmıştım! İmi bilmiyorum.&quot;</p>
<p>Öyle alız, öyle zayıf çıkmıştı ki sesi. Korkudan olduğunu sanacaklardı, onun derdini bilmeyip...</p>
<p>Gecenin güne ulaşan zamanlan için uygun bir söz değildi söylediği. Ancak, onun farklılığını bilen, onu tanıyan bir sakçının görevde olması, kabul görmesinin gerekçesi oldu.</p>
<p>&quot;Bedizci...&quot;</p>
<p>Hayret dolu bir sesti.</p>
<p>&quot;Bu zamanda buralarda dolaşılmaz. Usunu başma devşir. Dön, geri!&quot; dedi sakçı, &quot;Durumlar karışık. Dön, geri! Gecenin karanlığı, dostu, yağıyı ayırmamıza engel...</p>
<p>&quot;Dönemem!&quot; dedi Talay, &quot;Dönersem, usumu yitiririm. Bırakın çıkayım yükseklere doğru. Sıkıldım, boğuldum. Nefeslenmem gerek!&quot;</p>
<p>Şaşırdılar, ama sorgulamadılar Talay'ın durumunu. Ömrünü çizmekle geçiren birine ne soracaklardı? Ondan nasıl olur da normal davranmasını beklerlerdi? Tutup bağ- lasalar, sabah beylerine hesap vermek gerekebilirdi. Usu olmayan biri belleyip, bırakmak daha iyiydi. Bedizlerle uğraşanın usundan söz edilmezdi ki.</p>
<p>&quot;Geç!&quot; dediler, başlarından savar şekilde, &quot;Geç! Dikkatli ol! Gün ağarana kadar da dönme geriye. Oklanırsın!&quot;</p>
<p>Karanlığa zor attı kendini Talay. Yalnızlığı dört elle yakaladı. Sanki kurtarıcısı olacaktı.</p>
<p>Gün, Kiok Tanhu'nun ordusunu at üzerinde buldu. Güneş bu kutlu orduyu savaşa hazır görünce sevinmişti mutlaka. Kiok Tanhu erkenden çadırından çıkmış, yüzünü güneşe dönmüş, üç kere eğilerek güneşi esenlemişti.<sup>135</sup></p>
<p>&quot;Bütün güneşler, Hun budunun utkusu üzerine doğsun!&quot;</p>
<p>En içten alkışıydı. Zorlu bir savaş öncesi, kuta ihtiyacı vardı.</p>
<p>Akın için hazırlanan son ve en kalabalık birlik yola çıkmak üzereydi. Tanhunun otağından çıkmasını ve ak atına binerek başa geçmesini, buyruk vermesini bekliyorlardı.</p>
<p>Geride yalnızca ordugâh yerini koruyacak bir yüzlük er ve Çinli hizmet kişileri kalacaktı.</p>
<p>Talay, geceyi tepede, uyumadan geçirmiş, bir tırman- <span style="text-decoration:underline;">mış, bir inmiş, kendine gelmeye</span> çalışmıştı. O güne dek hiç</p>
<p>tatmadığı bir acı yükünü taşıyordu. Hem acuna kızıyordu hem kendisine. Doruk Kız'a kızmıyor, kıyamıyordu.</p>
<p>&quot;Haklı! Çok haklı. Ben kimim, ben neyim ki?&quot;</p>
<p>Karanlıkta nereye gittiğini bilmeden, düşmüş, kalkmış, yaralanmış, üstü başı perişan olmuştu. Gün doğarken biraz toplayabilmişti usunu. Şimdi, aşağıda olanları izliyordu.</p>
<p>Verilen görevi yapmıyordu. Çünkü ne kâğıt vardı yanında, ne de kalem. Çizmek de istemiyordu. Artık hiç çizmek istemiyordu. Bir kız, savaşçı olduğu için kendini üstün gören bir kız onu aşağılamış, küçümsemişti. Sevdanın cam, tamuyaydı. Umurunda değildi artık. Yeter ki bu aşağılanmaktan kurtulsun. Bunu nasıl yapacaktı?</p>
<p>&quot;At binmeyi öğreneceğim.&quot;</p>
<p>Nefret ettiği, denemediği ve denemek istemediği bir şeyi bu yaşta öğrenmek...</p>
<p>Hun çocukları çok küçük yaşta binicilik öğrenmeye başlar.</p>
<p>Adeta bir oyun bellerlerdi bunu. Koyunlarm koçların üzerine binerek, düşe kalka üzerlerinde kalmayı öğrenirlerdi.</p>
<p>Çocukluk yaşlarım düşünüyordu. Bir kez yalnızca bir kez denemişti. Düşmüş, başım yerdeki bir taşa vurmuş ve bir daha atasmm bütün zorlamasma rağmen, yaşıtlarının bütün ayıplamasına rağmen denememişti. Şimdi...</p>
<p>&quot;Yay germeyi, ok salmayı, kılıç, kargı kullanmayı, güreşmeyi...&quot;</p>
<p>Bu yaşta, neredeyse genç çağlarıyla uğurlaşırken başlayacaktı bu işlere. Ne kadar başarılı olacağım bilmiyordu. Gücü yetecek miydi? Dayanabilecek miydi? Savaşçı olabilecek miydi?</p>
<p>Davullar vurmaya başladı. Akma yol gösteren Tuğ'un coşku dolu sesi Gök'ü titretiyordu. Aşağıdaki yüzleri seçemiyordu Talay, ama ordunun yükselen heyecanını fark ediyordu. Birdenbire yeniden bedizci kimliğine bürünmüş, bu görüntüyü çizmek arzusu ile yanmaya başlamıştı. Ama bastırdı duygularını.</p>
<p>&quot;Hayır, çizmeyeceğim. Bedizciliğe son... Artık savaşçı olacağım!&quot;</p>
<p>Gök gürültüsünü andıran bir ses yükseldi ordudan. Kiok Tanhu otağından çıkmış, yanında oğlu Künçin Şad ile ak atma doğru yürüyordu. Bu heybetli yürüyüşü gören erler hanlarını kutlayan seslendirmelerle inlettiler ortalığı.</p>
<p>&quot;Var ol Ulu Tanhu!&quot;</p>
<p>&quot;Kut seninle olsun, Kiok Tanhu! Bizi utkulara taşı.&quot;</p>
<p>&quot;Mete Tanhu'nun oğlu, yiğitler yiğidi Kiok Tanhu! Tann seni gönendirsin&quot;</p>
<p>Her ağızdan başka bir ses, başka bir övgü yükseliyordu. Ta ki Kiok Tanhu atma binene dek. Bir savaşçı çevikliği ile atladı atının üzerine, Hun tanhusu. Sesler bir anda kesildi.</p>
<p>Akm başlıyordu. Hun ordusunun ana gücü olan Tanhu'nun has ordusu, Kartal Savaşçılarından oluşan bu seçkin birlik, altlarında zapt edilemeyen atlan, buyruk beklediler sessizce.</p>
<p>Sağ elini kaldırdı Kiok Tanhu. Günbatısmı im etti...</p>
<p>Talay, oturduğu yerde sarsıldığını hissetti. Acun, Hun atlarının ayaklan altmda inliyordu.</p>
<p>Kiok Tanhu Yüeçiler üzerine akma gidiyordu.</p>
<p>Kurgulanan savaş düşüncesi; çevirmeyi ve imhayı, Yüeçi hanını, daha doğrusu onun başını mutlaka ele geçirmeyi hedefliyordu.</p>
<p>Her tümenbaşı görevini biliyor, tümeni ile birlikte, tutacağı ve vuracağı noktaları hedefliyordu. O nedenle değişlik zamanlarda yola çıkmışlardı. Neredeyse on beş gün batımı öncesi yola çıkan tümenler, çok uzaklardan dolanarak, yerlerini belirledikleri Yüeçileri çevirmeyi, kaçma noktalarını kesmeyi amaçlıyorlardı. Çok büyük, çok önemli bir hareketti. Riskli bir karardı. Hun ordusu çevirmede de, saldırıda da üstündü ancak asıl etkisini bir anda yüklenmeyle, ani saldırı ile gösterirdi. Bu savaşta güçlerini bölerek büyük riske girmişti Kiok Tanhu. Eğer düşündükleri gerçekleşirse, Tanrı izin verirse, Yüeçiler, bir daha dert olmayacaktı Hun buduna.</p>
<p>Yüeçi hanı, Kiok Tanhu'nun uyguladığı taktiği anlayamamıştı. O kadar us sahibi değildi. Usu güçlü, bilge erler dururken, ona övgüler düzenlerin sözünü dinliyordu. Yalnız o değil, çevresindeki kimse yapılmak isteneni fark edemiyordu. Çaşıtlarının getirdiği bilgilere göre, Hun ordusu toplanmış, sonra bazı tümenler karayana, bazı tümenler de günbatısına hareket etmişlerdi. Asıl ordunun büyük kısmı Kiok Tanhu'nun yanında kalmış ve şimdi, Yüeçi iline doğru akına başlamıştı.</p>
<p>&quot;Neden dağılmışlar?&quot;</p>
<p>&quot;Tam olarak bilmiyoruz Yüce Han'ım. Aralarında anlaşmazlık çıkmış olabilir. Bildiğiniz gibi Hunlarda her beyin kendi ordusu vardır.&quot;</p>
<p>&quot;Kiok Tanhu'nun yanmda kalan erlerin sayısı...&quot;</p>
<p>&quot;Seksen, doksan bin er olduğunu, yani sekiz ya da dokuz tümenin bu yana doğru geldiğini söylüyor, çaşıtlarımız!&quot;</p>
<p>Beklenenden az bir ordu... Mutlu olmuştu Han.</p>
<p>&quot;O halde biz de, hızlı hareket eder, bu ordunun önünü keser, Kiok Tanhu'ya gerekli dersi veririz! Diğer Hun tümenleri ile daha sonra ilgileniriz.&quot;</p>
<p>Yüeçi ordusu da uzun zamandır hazırlıktaydı. Savaş teknikleri Hunlara benziyordu. Onlar da bozkır budunuydular. Atı iyi kullanan, güçlü yayları olan savaşçılar oldukları için önlerine kattıkları pek çok budunu yurtlarından sürmüşlerdi, kendi yurtlarına sahip çıkamasalar da...</p>
<p>Acun iki bozkır budununun kapışmasını izleyecekti. Var olmak ve yok olmak iki yan içinde ihtimal dâhilindey- di. Savaş, bütün açıklarını kapatana, usuyla hareket edene ve gücünü dengeli kullanana sunacaktı utkuyu.</p>
<p>Yüeçi ordusunun yüz kırk bin eri, atalarından dinledikleri sürgünün acısını çıkarmak için hazırdılar. Öç andları içiyorlar, yüksek sesli haykırışlarla &quot;Öç&quot; diye bağırıyorlardı.</p>
<p>&quot;Hunlardan öcümüzü alacağız&quot;</p>
<p>Görkemli Tanrı Dağlan'nm, Hun, olan bu dağların gündoğusuna düşen kısımlarında yaşamasına izin verilen Küçük Yüeçilerin de hareketlendiği duyumu geliyordu Kiok Tanhu'ya. Hun buyruğunda yaşarken bile böylesi bir savaşı düşlemişlerdi. Mademki Büyük Yüeçiler baş kaldırmıştı, onlar da büyük parçanın içinde yer almak istiyorlardı.</p>
<p>Demek ki ne Küçük ne de Büyük Yüeçiler ihmal edilecek, savaş iki yanı da kontrol edecek şekilde düzenlenecekti.</p>
<p>Savaş yalnızca bir yerde değil, çok geniş bir sahada, taraflar birbirlerini gördükçe, vurmak istedikçe sürecekti. Ta ki Yüeçiler bir yerde tutulup, meydan savaşına razı edilsin, geri çekilecek, kaçacak yer bulamasın.</p>
<p>İşte Kiok Tanhu bunu sağlamaya çalışıyordu.</p>
<p>&quot;Yüeçi hanının kaçacak yeri kalmayacak. Altuğ yoldaşımın ve onunla birlikte uçmağa varan bin yiğit Hun erinin öcünü mutlaka alacağım. Bu öcün karşılığı Yüeçi Hanı Kitolo'nun başıdır.&quot;</p>
</body>
</html>