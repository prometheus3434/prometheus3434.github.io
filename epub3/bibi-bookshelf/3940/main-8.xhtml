<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">Yüeh'in önerileri...</span></h1>
<p>Chung Hang-yüeh, gün geçtikçe kendisini Han'a sevdiriyor, han otağında, üst orunlu buyruklar arasında yer ediniyordu. Us dolu yaklaşımları, bakış açısı ve çözüm yönündeki sözleri ilgi çekiyordu. Orada olduğu için çok mutlu olduğunu sürekli belirtiyor, varlığını Hun olarak nitelendiriyordu artık. Tanhu'dan izin istemiş, Hun giysilerine kavuşmuştu. Kışın soğuğunda bu giysilerin yararını gördükçe ne kadar iyi bir seçim yaptığını anlıyordu. Merak ettiği konulan, öğrenmek istediklerini, başta Uluayguçi Guray Apa olmak üzere, diğer beylere ve buyruklara sorduğunda, tatmin edici yanıt alana kadar ısrarcı oluyordu.</p>
<p>Hun, hiçbir zaman ayırımcı olmamıştır. Budununa katılmak isteyenlerin niyetlerine bakmıştır, geçmişlerine ve soylarına değil. Eğer iyi niyet bulursa, karşısındakinin hile ve fitneden uzak olduğuna inanırsa, kolayca kabul etmiştir içine. Yabancılamamış, aşağılamamıştır.</p>
<p>Yüeh, kabul edilmişti. Kimse artık onu Çinli olarak görmüyor, tanımlamıyordu. Kendini Hun hissedenin ve Hun devletine gönülden hizmet edenin, Hun olmaya hakkı vardı. Bu hak, Tann buyruğu kadar kutsaldı.</p>
<p>Yüeh, Hun töresini öğreniyor, Kiok Tanhu da ondan, Çin hakkında bilgi alıyordu. Açık ve doğru sözlü bölün, anlatmayı bir hizmet aracı olarak görüyordu.</p>
<p>&quot;Yüeçilerin başkaldırısında, Çin'in parmağı var mıdır?&quot;</p>
<p>&quot;Mutlaka vardır, Ulu Tanhu. Çin eskiden beri, bozkır budunlarını birbirine kırdırmayı sever. Bu, mücadelenin en kolay yanıdır. Şu an Çin huang-disinin sizden çekindiği açık. Siz henüz bilinmez durumdasınız. O halde bunu nasıl öğrenecek, sizi nasıl tanıyacak Çin? İşte böyle... Ha bakın bu konuda kanıt bulmanız çok zor, Ulu Tanhu. Çin huang-disi, size saldırmasını ne doğrudan istemiştir Yüe-çilerden, ne de yazılı bir bitig göndermiştir. Ancak iyi yetişmiş Çin elçileri, sözleri ile belli ederek yaptırırlar bunu.&quot;</p>
<p>Kızgınlıkla yumruklarını sıkıyordu Kiok Tanhu. Gün- batısında işi bittiği zaman, bütün bunların hesabını Çin'den soracaktı.</p>
<p>&quot;Çin, barış içinde olduğumuz halde, neden bu işlerle uğraşır?&quot;</p>
<p>&quot;Çünkü Çin, Hunlardan korkar!&quot;</p>
<p>Yanıtı bu kadar basitti. Garip ve görünmez bir savaşım sürüyordu iki budun arasmda.</p>
<p>O güne kadar hiç önem vermediği, Hunların gözünde anlamı olmayan küçük ayrıntıların, Çin sarayı ve huang-di katında ne değişik anlamlara geldiğini duydukça şaşırıyordu Kiok Tanhu. Kendisini büyük belleyen bir devletin, küçücük ayrıntılarda boğulmayı seçmesi anlaşılmazdı.</p>
<p>Bunlardan birisi, çok saçma bulduğu halde uygulanması için hemen buyruk verdiği konu, Bölün Yüeh tarafından Kiok Tanhu'ya izah edilmiş ve bir töre haline getirilmişti.</p>
<p>Bitig yazma konusu...</p>
<p>Sık sık bitig gelirdi Çin'den. Çin Huang-disi Wen, Kiok Tanhu, günbatısında, akın da olsa da, elçilerini eksik etmiyor, iki hanın sürekli duyumlaşmalannın barışa katkıda bulunacağını düşünüyordu. Mademki Kiok Tanhu akındaydı, onu daha çok arayıp sormalıydı. Üstüne üstlük, Yü- eçileri gizli gizli destekleyen, onları Hunlara karşı kışkırtan da oydu ve olacakları merak ediyor, Kiok Tanhu'nun yapılan hainliği öğrenip öğrenmediğini, tepkisini bilmek istiyordu.</p>
<p>Hem korkuyor hem de geleneksel fitneci siyasetinden vazgeçmiyordu.</p>
<p>Huangdi bitigleri, rulo halinde gelirdi. Yanıtı da yine rulo halinde gönderilirdi. Rulo edilmiş kâğıdın uzunluğunun bir değeri olup olmadığı, gizli bir anlam ifade edip etmediği, han otağında hiç tartışılmamış, düşünülmemiş ve kimse tarafından da hatırlatılmamıştı. Sıradan bir olay bellenmişti yıllardır.</p>
<p>İşte bu özelliğe Yüeh dikkatleri çekti. Hun tanhusun- dan giden, sıradan uzunluktaki bitiglerin Çin'de alay konusu olduğunu hatırlattı.<sup>134</sup></p>
<p>&quot;Ulu Tanhu ile Çin huang-disi birbirine denk konumdadır. Belki, Hunlan tanımadan çok önce Çin devleti, Ti'en-hsia yani 'Gök'ün altı' olarak tanımlanır, acunun merkezi bilinirdi. Bunu Hun düşü olan, 'Gök'ü çadır<sup>7</sup> kabul etmeyle kıyaslayabilirsiniz. Bugün Çin, Hun tanhusu- na salma verdiği ve bağlılık bildirdiğine göre, siz ondan üstünsünüz. Çin'de, gönderilen bitiglerin uzunluğu bu üstünlük yaklaşımı ile yakından ilgilidir. Hiçbir buyruk, bağlı bey ya da vassal han, huang-dinin bitiğinden uzun bitig yazamaz. Yazmaya kalkarsa bunun kıyını ağırdır. Daha güçlü ve üstün durumdaki Kiok Tanhu'nun ise mutlaka ve mutlaka Çin huang-disinin bitiğinden daha uzun bir bi-tig göndermesi gerekmektedir. Yoksa Çin sarayında hem alay konusu olur, hem de huang-dinin üstünlüğünü kabul etmiş sayılırsınız! Çin'de hiçbir şey rastlantı değildir. Hiçbir şey düşünülmeden, üzerinde uzun uzun tartışılmadan yapılmaz. Bir bitig yazımının, törensel anlamı, uygulaması vardır.&quot;</p>
<p>Bu sözler hem hayretle, hem de kızgınlıkla karşılandı otağda. Neden bunu daha önce öğrenmemişlerdi? Bugüne kadar buna neden dikkat edilmemişti?</p>
<p>Anlatmaya devam etti Yüeh.</p>
<p>&quot;Eğer Tanhu ölçtürürse, Huang-di'den gelen bitiğin bir ayak uzunluğunda olduğunu görecektir. Bu bir rastlantı değildir! Mutlaka sizin bitigleriniz bu ölçünün altındadır.&quot;</p>
<p>&quot;Peki, benim ne kadar uzunlukta bir bitig göndermem gerek?&quot; diye sordu Kiok Tanhu.</p>
<p>Bölün Yüeh'in yanıtı ilginçti.</p>
<p>&quot;Ulu Tanhu, Çin huang-disinin gönderdiğinden uzun olsun da ne kadar olursa olsun. Han'ım bana sorarsa eğer, derim ki, en azından bir buçuk ayak ya da biraz daha az olabilir ama bir ayak uzunluğundaki bitigden mutlaka daha uzun olmalı. Sizin daha uzun bitig göndermeniz, Çin sarayında mutlaka fark edilecektir. Çünkü gelen bitigler huang-diye sunulmadan önce ya da sonra mutlaka ölçülmektedir. Bir seferlik, size daha uzun bitig gönderilerek bir deneme yapılacaktır. Bu durumda Çin sarayım uyarmalısınız.&quot;</p>
<p>Ne garip budundu Çinliler. Salma verdikleri bir tan- hudan gelen bitiğin kısa olması bile onlara gizli bir üstünlük sağlamış oluyordu.</p>
<p>Tanhu buyruk verdi. Çin huang-disinin gönderdiği bitiglerden birkaçı getirilip ölçüldü. Bölün Yüeh haklıydı. O güne dek, Tanhu'nun bitigçileri buna hiç dikkat etmemişlerdi. Bundan sonrası için buyruk verildi.</p>
<p>&quot;Benim bitiğim, Çin huang-disinin bitiğinden her zaman uzun olacak. Eğer Çin huang-disi de inat eder, bitiğinin boyunu uzatırsa, hemen uyarılacak!&quot;</p>
<p>&quot;Önemli bir konu daha var, Ulu Tanhu&quot; diyerek söz aldı Çin Bolünü Yüeh, &quot;Bitiğin uzunluğu kadar, sesleniş şekli ve yazılışta kullanılan tavır da çok önemlidir. Eğer dikkat ederseniz Çin huang-disinden gelen bitigler şöyle başlar:</p>
<p>'Çin Huang-disi, Hunların Ulu Tanhu'sunun esen ve mutlu olup olmadığını saygı ile sorar!'</p>
<p>Bu da çok önemlidir. Sizi 'Hunların Ulu Tanhusu' olarak tanımlaması bir imdir. Siz, buna karşılık olarak, büyüklüğünüzü kabul etmiş bir huang-diye bunu daha da vurgulayarak hatırlatmalısınız. Demelisiniz ki 'Gök ve yer tarafından yaşam verilmiş, gün ve ay tarafından tahta çıka- nlmış, Hunların Ulu Tanhusu, Çin Huang-disi'nin mutlu ve esen olup olmadıklarını sorar'&quot;</p>
<p>Bu sözleri söylerken, Hun inançlarını çok iyi bildiğini, öğrendiğini ortaya koyuyordu Bölün Yüeh. Hun tanhusu, otağ kapıcıbaşısına konuya çok dikkat etmelerini, bitigçi- lerin böyle yazmasını buyurdu ki Yüeh, bir türlü bıraka- madığı Çin söylev anlayışı ile sürdürdü sözlerini. Uzun ve kapsamlı bir konuşmanın ardından üçüncü önemli noktayı açıkladı.</p>
<p>Söylediğine göre, Hun tanhusunun tamgası da Çin huang-disinin tamgasından daha büyük, geniş ve gösterişli olmalıydı.</p>
<p>Devlet olmak, büyük devlet olmak, hükmetmek, üstünlüğün bütün alanlarda gösterilmesini gerektiriyordu. Bölün Yüeh, bu yolu açıyordu Ulu Kiok Tanhu'ya.</p>
<p>&quot;Hun devleti uludur. Hun tanhusu uludur. Öyleyse bu ululuğu her sözü, her hareketi ile vurgulamahdır!&quot;</p>
<p>Katıldığı ilk toyda, Kiok Tanhu'nun özellikle vurguladığı buyruğu, usundan çıkmamıştı. Tanhu neden Yüeçi hânının başını istemiş, ondan bir kadeh yapacağını söylemişti? Sözde kalan imsel anlamı olan bir buyruk muydu? Yoksa gerçekten böyle bir kadeh yapılacak mıydı?</p>
<p>Yüeh, bunu sordu Guray Apa'ya.</p>
<p>Guray Apa açıkladı:</p>
<p>&quot;Han, Yüeçi devletinin başıdır. Bizim inancımıza göre, onun başını alınca, sahiplenince, manevi olarak Yüeçileri sonsuza dek tutsak almış oluyor, Kiok Tanhu. O baş, bizde kaldıkça, Yüeçilerin tutsaklığının kanıtı olacaktır. Bu eziklikten hiçbir zaman kurtulamaz Yüeçiler. Bir daha toparla- namaz, bunu da unutmazlar. Bir bozkır töresidir. Haktır. Eğer iki handan birisi yenilir ve teslim alınırsa ya da bedeni ele geçirilirse, bu hakkı kullanır yengi kazanan han. Yalnız başını değil, başı ile birlikte o hanın tinini da tutsak almış olur. Bu tutsaklık Ulu Tanhu Gök'e çıktığında sürecek, Yüeçi ham orada da Ulu Tanhu'ya hizmet edecektir! Bir hanın hizmet kişisi olmasını düşünün. Ulu Han Mete Tanhu, bunu başarmak için çok uğraştı. Yüeçi ham kaçarak kurtuldu tutsaklıktan. Yurdunu, çadırını, budununu bırakıp kaçtı. Şimdi, Mete Tanhu'nun oğlu, hanımız, bu işi başararak, Gök'teki atasım da gururlandırmak istiyor.&quot;</p>
<p>Söyleyecek bir sözü yoktu Yüeh'in. Olamazdı da. Hun budunun inançlar bütününün bir parçası olan bu inanış, budunun idealleri arasındaydı. Destansı bir anlam taşıyordu. Bir hanın başmm, sürekli olarak Hunların elinde olması, bir imdi ve önemliydi.</p>
<p>&quot;Bütün bozkır budunlarında aynı inanç yaygmdır. O nedenle gizleriz han barklarını. Düşünmeni istiyorum. Ulu Mete Tanhu'nun kafatası, Yüeçi hanının elinde olsaydı...&quot;</p>
<p>&quot;Düşünmesi zor. Kişi bunu kabullenemiyor!&quot;</p>
<p>&quot;Hanlar sıradan kişiler değillerdir. Yönetme kutunu Tann vermiştir onlara. Bazı hakları vardır ki bu haklarını kullanmak, onları çok yüksek mertebelere taşıyacaktır.&quot;</p>
<p>Kabul etmesi çok zordu. Ne de olsa Hun töresi ile yetişmemişti Yüeh. Bir Hun gibi düşünmesi için, bir Hun gibi inanması gerekiyordu.</p>
<p>&quot;Kut&quot; Göksel bir yetkiydi. Hunlar, hanlarının, Gök Tann'dan gelen kuta sahip olduklarına inanıyordu. Bu nedenle hana büyük saygı ve sevgi gösterilirdi. Eğer han, devleti iyi yönetemez, parlak bir yönetimle budunu yücel- temezse, &quot;Tanrı'nm kutu geri aldığına&quot; inanılır ve han artık budunun saygısını yitirirdi.</p>
<p>Çok önem verilen Gök katında, huzur bulmak ve Gök Tann'nın yanma güçlü, gururlu çıkmak için ne gerekiyorsa yapıyordu, Hunlar.</p>
<p>Onlar Gök'ün gururlu çocuklarıydı.</p>
</body>
</html>