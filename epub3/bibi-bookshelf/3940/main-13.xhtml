<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">İki ilde iki ayn hesap...</span></h1>
<p>&quot;Sayım mı yapılacak?&quot;</p>
<p>Şaşırmıştı Yüeh. Çinlilerin barbar bellediği, &quot;Bozkır göçeri&quot; diyerek küçümsediği Hun budunun, hem erlerinin, hem de atlarının sayıldığını bilmiyordu. Belki, belki değil mutlaka bilen birileri vardı Çin'de. Hunları bu kadar yakından izleyen Çin, bundan duyumsuz olamazdı. Ama seslendirilmemiş, yaygın bir bilgi olarak duyurulmamıştı.</p>
<p>Göçebe diyerek küçümsedikleri Hunlar, sayım yapıyorlardı. Hoş, Çinlilerin küçümseme çabasının, korku- lannın ortaya çıkardığı, küçük düşen yapılarını tatmin amacından öteye geçmediği ortadaydı ya... Ulaşamadığını, yetişemediğini, üstelik anlayamadığını kötülemek geçerli sayılabilecek bir yöntemdi. Ama kendilerinden başkasını inandıramazlardı buna.</p>
<p>Erlerin ve atlarm sayımı...</p>
<p>&quot;Mete Tanhu Töresi... Onun zamanından beri, her güz mevsiminde, Tailin Yaylası'nda toplanır, büyük bir geçit düzenleriz harım önünde. İşte o gün savaşçılar, atlar sayılır! Gücümüzü, varsıllığımızı biliriz.&quot;</p>
<p>&quot;Çok güzel. Er sayısını bilmek isteyen, budunun artışını öğrenmek isteyen uslu her hanın yapması gereken bir şeydir sayım. Bunun Hun ilinde de yapıldığını bilmiyordum. Peki, buna ait kayıtlan görebilir miyim?&quot;</p>
<p>Uluayguçi Guray Apa'ydı konuştuğu. Bu soruya anlamsız bakışlarla karşılık verdi uluayguçi.</p>
<p>&quot;Ne kaydı?&quot;</p>
<p>&quot;Sayıma ait kayıtlar. Her sayımdan sonra bunları yazmak gerek ki gelecek yıl ki sayılarla karşılaştırılsın.&quot;</p>
<p>&quot;Biz biliyoruz ya!&quot;</p>
<p>&quot;Siz biliyorsunuz uluayguçi, ama kişioğlu usu unutmaya meyillidir. Unutulmaması ve karşılaştırılmalar yapılması için, sayımların kaydedilmesi gerek. Çok önemlidir bu kayıtları tutmak. Yapılacak düzenlemeler ve yenilikler için kaynaktır. Bir önceki ve bir sonraki kayıt arasındaki farklar, gelişmeyi gösterir.&quot;</p>
<p>Düşünüyordu uluayguçi. Böylesi kayıtlar tutmak yoktu törede. Ama her fikrinde olduğu gibi bunda da haklıydı Yüeh.</p>
<p>&quot;Yok!&quot; dedi, &quot;Kayıt falan yok!&quot;</p>
<p>&quot;O halde izin verirseniz hemen yapalım bunu!&quot;</p>
<p>Devlet işlerini yürüten, çok sayıda buyruk vardı hanın çevresinde. Çeşitli görevler bunların arasında üleştirilmişti. Üst orunlu buyrukların tamamı, Hun erleri arasından seçilirdi. Küçük işleri ise Çinlilere bırakmışlardı.</p>
<p>Ayguçi Yüeh, Kiok Tanhu'yla görüştü ve gerekli iznini aldı. Bundan sonra sayım kayıtları tutulacaktı.<sup>145</sup> Hatta hatırlanabilir sayılar tespit edilip, usu başında birkaç kişiye onaylatılıp geçmişe ait sayılar da yazılacaktı. Böylece ellerinde sayımın sonuçlarım unutturmayacak bilgiler olacaktı. Yüeh Ayguçi çizelge hazırlamayı, defter tutmayı öğretti buyruklara. Bir konuda bilgi istendiğinde hemen ulaşılabilecek bilgiler, geleceğe dair yapılması gerekenlere ışık tutacaktı.</p>
<p>Kişi sayısının önemi ortadaydı. Hun budunun gücünü bilmek gelecek için düşünceleri geliştirirdi, handan izin aldıktan sonra, bu işe büyük bir önem verdi Yüeh. Yalnız erlerin ve atların sayımı yetmezdi. Tailin, bir kutlu geçiş olarak sürecekti sonsuza kadar. O ise bütün Hun kişilerini, göçer boyların sayılarını ve bölgelerini, yaylak ve kışlak yerlerindeki konaklarında tespit etmek için görevliler çıkardı. Böylece Hun ilinde ilk kez büyük kapsamlı er sayımı yapıldı. Ortaya çıkan sayılar kayıt altına alınarak saklandı. Bu sayımın her yıl yinelenmesi kararlaştırıldı.</p>
<p>Nasıl ki Çin, pek çok yönden Hun budunu örnek alıyor, onun devlet ve ordusunu inceleyerek taklit etme yolunu seçiyorsa, Hun devleti de komşularından yararlanma yoluna gitmeliydi. Yararlı olan ne varsa almak devleti güçlendirir, köklendirirdi.</p>
<p>&quot;Çin hemen yanı başımızda, bizi sürekli kontrol eden, inceleyen bir devlet... Ancak böyle yaparak yeni düzen kuruyor. Kendini korumak için elde ettiği bilgileri kullanıyor. Çin ile aramızda yükselen Çin Duvarı, bunun en büyük örneğidir. Çin, göçer budunlarla araşma bir set çekmeyi denedi ki onlarla karışmasın. Hem görünen hem de duygusal bir sınır çekti. Her ne kadar bu duvar Hunları engellemekte faydalı olmadıysa da, bir gerçek olarak önümüzde. Çin'i yenmenin ve sürekli kontrol altmda bulundurmanın tek yolu, Çin'i iyi tanımaktır, Ulu Tanhu! Yağılarımız hakkında her şeyi öğreneceğiz, onların zayıf ve güçlü yanlarını bileceğiz ve ona göre önlemler alacağız. Yeni töreler koyacağız. Bu işi Çin devleti çok iyi yapar. Diğer budunlara gönderilen elçilerin, gezginlerin bir görevi de tanımak ve öğrenmektir. Ben bile Hun iline gönderilirken bu konuda buyruk aldım.&quot;</p>
<p>Yüeh'in bu dikkat çekici anlatımları aslında bilinen ancak dikkate alınmayan konulardı. Çin, Hunlan çözmek, onların zayıf noktalarını, hassas yönlerini bulmak için çok sayıda elçi görünümünde çaşıt görevlendirirdi. Bunlar dokunulmazlıklarını kullanarak girebildikleri her yere girmeyi, gidebildikleri her yere gitmeyi ve öğrendiklerini Huang-di'ye aktarmayı görev edinmişlerdi. Hatta bazı Çinliler, gezgin ya da tüccar kılığında yaparlardı bu görevi. Bilinmeyenden dolayı ortaya çıkan korku böylece sindirilir, geleceğe dair çözümler üretilirdi.</p>
<p>Ayguçi Yüeh, kendisini Hun buduna adamış bu uslu kişi, şimdi aynı görevi yapmaya çalışıyordu han otağında. &quot;Yağılarımızı çok yakından tanımak gerek!&quot; diyordu. Kiok Tanhu bu us dolu önerileri, uyanları dinliyor, dinlemekle kalmayıp uygulamaya koyuyordu. Çin ipeği ve Çin konçuyu söz konusu olunca konu daha da önem kazanıyordu. Yüeh Ayguçi, bu yöndeki isteklere karşı çıkıyor ve Tanhu'yu önlem alması konusunda ikna etmeye çalışıyordu.</p>
<p>&quot;Ulu Tanhu!&quot; diye söze başladı Yüeh Ayguçi, &quot;Hun otağına gönderilen her konçuyun yanında çok sayıda Çinli görevli olduğu ve bunların çoğunun otağın yakınında yer tutmak için çaba gösterdiğinin farkındasınız değil mi?&quot;</p>
<p>&quot;Mutlaka... Unutma sen de onlardan biriydin.&quot;</p>
<p>Yüzüne vurulan bu gerçek üzdü Yüeh'i. Tanhu'nun gözünde farklı bir yeri olduğunu düşünüyordu.</p>
<p>&quot;Ulu Tanhu, benim onlardan farklı olduğumu mutlaka anlamışlardır!&quot;</p>
<p>Onun gönlünü aldı Kiok Tanhu.</p>
<p>&quot;Farkın olduğu için seni yanıma aldım ve ayguçi yaptim. Demek istediğim konu, her gelen Çinli'ye yağı gözü ile bakmak uygun mudur? Çin'den gelip, Hun budun için çalışacak başkaları da çıkamaz mı?&quot;</p>
<p>&quot;Mutlaka çıkacaktır Ulu Tanhu. Benim anlatmaya çalıştığım, bu güne kadar Çin devletinin uygulamaları. Kadın olsun ve erkek olsun, Çinli konçuylarla birlikte gelen kalabalık tebaadaki herkesin, her birinin bir görevi vardır. Bu iş için yıllarca eğitilirler. Ben de böyle geldim, Hun yurduna. Ancak sarayda iken bizzat Huang-di'ye söyledim, onun isteklerini yapmayacağımı ve geri dönmeyeceğimi. İnançlarım ve geçmişimde aldığım eğitim, iki yanlı çalışmayı, gizli işler çevirmeyi reddeder.&quot;</p>
<p>&quot;Sen artık bir Hun ayguçisisin. Bu konuda en küçük bir kuşkumuz yoktur. Demek istediğim konu, Çin devletinin amacını anlamak hiç zor değil. Biz onun için her zaman en büyük tehlike olacağız! Çin de buna karşılık önlemler almaya çalışacaktır. Bugün üç kişi gönderir, yann yüz... Ama biz güçlü oldukça yapacağı fazla bir şey yok. Mutlaka biz de önlemler almalıyız.&quot;</p>
<p>&quot;Evet, Ulu Tanhu, güçlü olmak ve bunu göstermek... Çin'de yaygın olan eğilim, Hun budun, Çin buduna benzetme yönündedir. Çin'den görevli gelenlerin tamamı Hun budunu, öncelikle yönetici soylu kesimi, rahata, yerleşik yaşama, Çin ipeğine, Çin yaşamına, Çin aşlarına, içkilerine alıştırmaya çalışır. Çekicidir Çin ipeği... Haddim olmayarak söylüyorum ki Çin konçuylan da... Çin, özel olarak yetiştirir ve gerektiğinde gönderir. Düşünün, Ulu Tanhu'nun en yakınma kadar başka nasıl yaklaşabilir, Çin?&quot;</p>
<p>Hun budunun, yaşadığı sert şartlar içinde, varlığı ve varsıllığı temsil eden Çin ipeğine, hanların da bir ayrıcalık olan Çin konçuylarma, &quot;Hayır&quot; demeleri o kadar zordu ki. Kiok Tanhu da bunu yaşayanlardandı.</p>
<p>Çin, bunları Hun hanına kendi elleriyle sunarken ve kabul edilmesi için her yolu denerken, pek çok budun bu ayrıcalıklardan elde etmek için diz çökerdi Çin huang-di- sinin önünde.</p>
<p>&quot;Çekici ve rahat... Çin ipeği, kişiye huzur veriyor giydiğinde. Hele ki yaşı benim gibi biraz geçip, genç çağlarını uzakta bırakınca ...&quot;</p>
<p>Kiok Tanhu, duygularını rahatlıkla döküyordu, çok güvendiği Yüeh Ayguçi'ye.</p>
<p>&quot;Öyledir. Ancak, Ulu Tanhu, işte bu alışkanlıklara takılıp kalmak, bağlanmak Hunları Hun olmaktan çıkarır. Asıl gücünü aldıkları şeyleri ortadan kaldırarak ya da tamamen onlarm yerini alarak, yerleşirse, tamamen egemenliği ele geçirirse, Hunlar Çinlilere benzerse, Çin'le baş edilemez. Çinli gibi giyinmek, Çinli gibi yaşamak, yemek, içmek Hun erlerini güçsüz kılacaktır. Bunların üzerine bir de Çin'in bitmek tükenmek bilmez oyunlarını eklerseniz, Çin'in kişi sayısı üstünlüğü de dikkate alırsanız, eğer Hun budun gücünden düşerse, ordu-budun olmasının temeli, göçebe yaşamlarını terk ederse nasıl baş ederler Çin'le? Çin, kendisine benzeyen, ama sayısal olarak azınlıkta kalanları, kolayca yutar! Ne olursa olsun Çin'in kendine bağlayıcı özelliğinden, uzak tutmalısınız Hun budunu.&quot;</p>
<p>Yavaşça başını salladı Kiok Tanhu. Bu us sahibi ay- guçinin her sözünde bir gerçek gizliydi. Çin sarayının yapısını, Çin devlet anlayışını, siyasetini, orada yaşarken öğrendiklerini aktarması, Hun devletine büyük katkı sağlıyor, uyancı oluyordu.</p>
<p>&quot;Hunlar, Hun gibi yaşamalı. Hun gibi davranmalı. Devlet olmanın, büyük kalmanın tek yolu bu!&quot;</p>
<p>Aynı zamanlarda, Çin sarayında da benzer konular konuşuluyordu. Uzun zaman alan çalışmasını, Hun iline gönderilen elçilerin aktardığı bilgilerle, genişleterek ve delillendirerek tamamlamış, bilgilerini Huang-di'ye sunuyordu, Başbölün.</p>
<p>Önemli bir gündü.</p>
<p>Yenilik önerilerini dinlemek üzere, çok sayıda Çin soylusu, bolünler, sanggünler hazırdı taht odasında. Çok gizli bir toplantıydı. Konuşulanların asla duyulmaması gerekiyordu. Kapılar tutulmuş, yakınlarda binlerinin bulunmasına, odaya yaklaşmasına, toplantı bitene kadar hizmet kişilerinin bile odaya girmesine izin verilmemişti. Az sayıda sadık huang-di koruması dışında, çeri de yoktu.</p>
<p>Başbölün Ch'ao Ts'o, rulo edilmiş çok sayıda belge ile gelmişti odaya. Uzun zaman alan bir çalışmanın ürünü olan bu belgelerin, son güne kadar kimsenin eline geçmemesine, kimseleri bilgi sahibi etmemeye büyük özen göstermişti. Bu bilgilerin çok azı bile Hunlara ulaşırsa, yapılmak istenenlerden Ötüken Yış'ta binlerinin bilgisi olursa, geleceğe dönük böylesi bir çalışma yapıldığını duyan Hun tanhusunun harekete geçeceği gerçeği ortadaydı.</p>
<p>Bir başka korku, saray içindeki rakipleri, onu gözden düşürmek isteyenlerin gizli hesaplarıydı. O anlatmadan, açıklamalarını yapmadan önce kimse huang-di ile konuşmamalıydı.</p>
<p>Huang-di uruğu dışında, çok sayıda soylu urug vardı Çin'de. Bunlar yönetimde söz sahibiydiler. Büyük urug- ların, egemen oldukları, yönetici görevinde bulunduk- lan illerde kendi ordulan bulunmaktaydı. Bu uruglann büyükleri, bir yandan Çin birliğinden söz ederken, öte yandan huang-di uruğunun zor duruma düşmesini ve Çin yönetiminin ellerine geçmesini isterlerdi. İktidar için yapılan bu kavga yüzünden, pek çok değişikliği yapmak zor olurdu. Gelenekleri ile dini inançları ileri sürenler, yeniliklere engel olurlar, öte yandan huang-diye yakın olma, sarayda yer tutma, üst orunlu yöneticilikleri elde etme çabalarını da ihmal etmezlerdi. Zamanından önce duyulan yeni fikirlerin tenkidi kolayca yapılır, daha huang-diye ulaşmadan etkisiz hale getirilirdi. Ki bu fikirler Çin için yaşamsal önemde olsa bile, mutlaka aleyhte bir şeyler üretilir, engeller çıkarılır, sert tepkiler konulur, huang-dinin bu yenilikleri reddetmesi sağlanırdı.</p>
<p>Her yenilik, yönetimde yer değiştirmelere ve etkinliğin el değiştirmesine sebep olacağı için önemliydi. Çin başbölünü, yalnızca o makamda oturduğu için dahi hedef tahtasındaydı.</p>
<p>Uzun süren ve büyük emek isteyen bir çalışmayı, huang-diye sunmak için gün alması bile çok zor olmuştu, başbölünün.</p>
<p>O gün, nihayet gelmişti.</p>
<p>Beklentileri büyüktü huang-dinin. Bilgi Bohçası orunlu başbölününe güveniyordu. Hakkında üretilen dedikodulara da kulak asmıyordu, şimdilik. Gelecekte ne olacağı ise başbölünün başarılarına bağlıydı.</p>
<p>Başbölün, Huang-di Wen ve orada bulunanları kut ile esenlediğini belirten bir girişten sonra, başladı yenilik fikirlerini anlatmaya. Zaman zaman notlarından okuyor, zaman zaman örneklerle açıklıyordu.</p>
<p>Sözünün başında şunu belirtmekten geri durmadı.</p>
<p>&quot;Eğer Hunlarla baş etmek istiyorsak, onları yenmek ve Çin sınırlarından daha ötelere, bizi rahatsız edemeyecekleri yerlere sürmek istiyorsak ki buna şüphe yok, hem onlara karşı uygulamalarımızda, hem ordu sistemimizde, hem de devlet anlayışımızda değişikliğe gitmek sorundayız!&quot;</p>
<p>Değişim karşıtları, hemen tepki verdiler bu sözlere. Bir anda fısıltılar yükseldi. Hunlarla savaşım tamamdı ama değişim ne demekti? Neden görevleri bu savaşımı sürdürmek ve kazanmak olması gerekenler, boş fikirlerle dolu değişim yellerine tutuluyorlardı.</p>
<p>Değişim, çoğunluğun çekindiği konuydu ki başbölü- nün mutlaka çok sayıda muhalifi olacaktı. Çünkü önüne geçilemez etkileri olacaktı değişimin. Birileri gidecek, yeni birileri gelecekti. Bunun budun arasında da yansımaları olacak, belki de yönetimler el değiştirecek, şu yönetici durumundaki beyler yetkilerinin bir kısmını yitireceklerdi. Bunun, geçmişteki örnekleri ürkütüyordu kişileri. Hiçbir soylu, elindekini başkasma vermek ve geri çekilmek ya da yok edilmek istemiyordu.</p>
<p>Fısıltılara, kulağma kadar gelen sözlere aldırmadı Baş- bölün. Kendini elindeki dokümanlara verdi. Anlatmayı sürdürdü.</p>
<p>Han otağı...</p>
<p>&quot;Zaman zaman bazı Hun soylularının ve us danışılma gereği görülen beylerin, Çin etkisinde kalarak, Hunlara, yerleşmeyi, Çin Duvarı benzeri surlann ardında yaşamayı öğütlediklerini duyuyorum, Ulu Tanhu. Sizin bu konudaki fikirleriniz nelerdir? Siz de Hun budunu yerleşik yapma fikrine katılıyor musunuz?&quot;</p>
<p>Özenti, kötü bir sayrılıktı. Yazık ki Hunlarm içinde de Çinlilerin yaşantısını örnek alanlar, kent yaşantısını isteyenler çıkıyordu. Çok azınlıkta kalsalar da, fırsat buldukça seslendiriyorlardı bu fikirlerini.</p>
<p>Kiok Tanhu bu konuda ödünsüzdü.</p>
<p>&quot;Asla! Böyle bir yaşam biçeminin sonumuz olacağmı iyi biliyorum. Yerleşmeye kalktığımız anda ne Hun budun kahr, ne de Hun devleti. Eğer Hun budunun yerleşik olması uygun bir çözüm olsaydı, bunu en başta atam Mete Tanhu isterdi. Yapardı da...&quot;</p>
<p>Çinlilerin adlandırması ile Lao-shang, bu adı hak ettiğini sözleri ile ortaya koyuyordu. O bilge ve uslu bir Hun tanhusuydu. Kim ne söylerse söylesin, yanlışı görüyor, engelliyordu. Bilgiye ve usa değer verdiği için, Yüeh Ayguçi'yi yanma almıştı. O nedenle Yüeh'i dinliyordu.</p>
<p>&quot;Başarı ile uyguladığımız ve saldırıya, ardından geri çekilmeye dönük savaş taktiğimize uymaz yerleşik yaşam. Atlarımızdan inerek, yüksek duvarların ardmda gizlenmek, bugüne kadar olanları, Hun budun anlayışını inkâr etmek demektir. Çok varsılız biz. Daha da varsıl olacağız. Büyük kentler kurabilir, onların çevresini duvarlarla çevirebilir, yüksek çatılı evlerde yaşayabiliriz. Ancak oraları savunamayız. Oralarda oturamayız. Duvarlarm ardına çekilmek, Hun budunun sonu olur.&quot;</p>
<p>&quot;Ulu Tanhu, bilgeliğini ortaya koyan sözler ediyor. Hun budun böyle bir hanı olduğu için ne kadar şanslı? Duvar yapmak kolaydır, ama o duvarm ardmda yaşamak, savunmak çok zordur. Sizin de buyurduğunuz gibi, Hun, attan inmek zorunda kalır ki bunun sonuçlarım düşünmek istemem. Bugün, Çin, onca kalabalık çeri sayısına rağmen, kendi elleri ile yaptığı, yüksek amaçlarına uygun yapıyı, Çin Duvarı'nı yeterince savunamıyor ki onların savaş tekniği kuşatmaya karşı uygulamalar içerir.&quot;</p>
<p>Çin sarayı...</p>
<p>&quot;Biliyorsunuz; bozkır göçerlerini, yine göçerlerle karşı karşıya getirmek, onları birbirine kırdırmak uzun bir zaman işimize yaradı. Karayandan ve günbatısından gelen saldırılara bu şekilde karşı koyduk uzun bir zaman. Bir yanı tutarak, ihtiyaçlarını karşılayarak, hatta onlara, Çin konçuyları göndererek, bizimle kap oldukları duygusuna kapılmalarını sağlayıp yaptık bu işi. İyi de oldu sonucu. Ancak...&quot;</p>
<p>Mete Tanhu diye bir han çıkmış, bütün bozkır kavim- lerini birleştirmiş, dengeleri alt üst ederek, Çin'in düzenini bozmuştu. Oğlu Kiok Tanhu da onun yolundaydı. Aynı atası gibi batıya büyük bir sefer yapmış, başkaldıran ve başkaldırmaya meyilli bütün budunları yeniden hizaya getirmişti.</p>
<p>&quot;Yarımıza olan konular, Hunlarla her zaman çatışacaktır. Hunlar, Tarım Irmağı'nı, Tanrı Dağları'nı, Loulan'ı, İpek Yolunu ellerinde tuttukça, göç yollarını Çin Duvarı'nın içinde kalan topraklarından geçirdikçe, Çin toprakları üzerinde otlaklar edinmeyi sürdürdükçe, bizler sıkıntı çekeceğiz. Hunlar güçlü olduğu sürece salma vermeye devam edeceğiz. Eğer dileğimiz bunun devamlılığı ise, mesele yok. Oysa hiçbir Çinli bunu istemiyor. İstemedi, istemeyecek. Geçmişte bunun için durmadan savaştık. Ancak baş edemedik Hunlarla. Bu acı gerçeği kabul etmek zorundayız.&quot;</p>
<p>Uzun bir ön konuşmaydı. Zaman zaman onaylayan sesler duyuluyordu. Zaman zaman da itiraz sesleri... Hu- ang-di sessizce dinlemeyi tercih etmişti.</p>
<p>&quot;Hunların çok iyi savaşçılar olduğu konusunda hiçbir şüphe yok. Acunun en iyileri... Hem de hepsi birden. Daha doğar doğmaz savaşçılığa hazırlanmaya başlayacak kadar savaşçı bir budunun erleri için şaşılacak bir durum değil. Hunlar kadar iyi binici, atının üzerinde dörtnala giderken isabetli ok atabilen başka bir savaşçı budun yok. Bizim savaşçılarımız bunu yapamıyor. Yapamaz da böyle giderse.</p>
<p>Bizim çerilerimiz at koşulmuş ağır savaş arabalarıyla, düzlüklerde savaşa alışkın. Yaylarımız güçsüz ve kısa menzilli. Zaman zaman savaşırken, Hunlar geri çekiliyor ve bizi dağlara yönlendiriyorlar. Çerimiz onları takip edemiyor. Onlardan daha hızlı hareket edip, onları kuşatamıyor. İki ordu karşı karşıya geldiğinde, menzili uzun Hun okları, bizim çerimizi uzaktan vururken, yaklaşmaya kendi ok menziline girmeye çalışan çerimiz kuşlar gibi avlanıyor. Böylece çok az sayıdaki Hun Eri, daha kalabalık olan Çin ordularını yeniyor. Evet! Bizim de uzun mesafelere ok atabilen arbalet yaylarımız'<sup>46</sup> var ama onlar da çok ağır. Bu nedenle hem taşınması zor, hem de yavaş kalıyorlar. Yaya çerilerimiz, Hunlara karşı hiçbir işe yaramıyor. Çünkü Hunlann yaya savaşan erleri yok. Bir Hun, atından inip, yerde savaşmaktan nefret eder. Eğer Hunları düzlükte yakalayabilsek, belki bir şeyler yapabiliriz ki bu hiç mümkün olmuyor.&quot;</p>
<p><span style="text-decoration:underline;">Önce bütün olumsuzlukları</span> ortaya dökerse, bunun ardından, ileri süreceği çözümlerin kabulü için daha iyi sonuçlar elde edeceğini düşünüyordu. Genel eğilim olan uzun ve süslü cümlelerle konuşmayı sevmezdi, ama bugün buna zorunluydu, Başbölün.</p>
<p>Daha uzun bir zaman sorunları sıraladı. Bunların neredeyse tamamı bilinen şeylerdi. Asıl gereken, çözümlerdi. Sıra onları anlatmaya geliyordu, yavaş yavaş.</p>
<p>&quot;Bütün bunları konuştuktan sonra şunu söylemeliyim: Hunlarla mücadele etmek zor, ama imkânsız değildir. Belki bugün karşılarına çıkardığımız bütün ordularımız yeniliyor. Üstelik bu durum Yüce Huang-di'nin saygınlığına gölge düşürüyor. Hunlara özenen başka budunlar da bizi dinlemez oluyorlar, ama bir şeyler yapacak deneyimimiz var. Anladık ki Hunlann üzerine boşuna gitmemek, onlarla bu halimizle doğrudan savaşmamak gerekiyor. En azından yakın bir gelecekte... Savaşıp yenileceğimize, kişi, para, mal ve saygınlık yitireceğimize hiç savaşmayalım. Karşılarına ordu çıkarmayalım!&quot;</p>
<p>Ara vermeden konuşacak, sözleri bölünmeden her şeyi anlatacaktı. Ancak yaşlı bir soylu söz aldı. Başbölüne muhalif olanların en etkinlerindendi. Bu nedenle söyleyecekleri çok önemliydi. Şu an onun konuşmasını istemezdi, Başbölün. Engel olması mümkün değildi. Huang-di izin vermişti.</p>
<p>&quot;Sözünüzü kestiğim için beni bağışlayın soylu Başbölün. Söylemek istediğinize açıklık getirmek istiyorum. Yani siz, Hunlara karşı hiç ordu çıkarmamamızı, öylece beklememizi, yaptıklarına göz yummamızı mı istiyorsunuz?&quot;</p>
<p>Mırıltılar yükseldi odada. Bunun hiç de benimsenen bir yöntem olmadığı belli oluyordu. Yeniden sözüne başladı, Başbölün.</p>
<p>&quot;Ben, hiç ordu çıkarmayalım demiyorum. Hunlarla savaşmaya hazır olmayan, yenilmesi kaçınılmaz olan, Çin ordusunu savaşa çıkarmayalım, diyorum. Onun yerine, Hunlara benzer bozkır budunlarından yararlanalım. Bize bağlı, yabancı ordular kuralım, bozkır kavimlerinden. Özellikle karayandaki göçebeleri kullanalım bunun için. Hatta duvarlarımız içinde yaşayan, kent yaşamına uyum sağlamış, rahata alışmış Hunları kullanalım. Onların yiyeceklerini, giyeceklerini, atlarını verelim. İyice pusatlan- dıralım. Sınırlarımıza koruyucu olsunlar. Kiok Tanhu'yla aramıza girsinler. Akma gelen Hunları önce onlar karşılasın, sonra duvarlarımız. Başlarına yine onlardan ordubaş- lar atayalım. Bunlara yüksek orunlar verelim.&quot;</p>
<p>Sustu ve yeniden tartı sözlerini.</p>
<p>&quot;Çin ordusu, Çin Duvarı'nm içinde kalsın. Ordu düzenimizi geliştirmeye çalışalım. Kazanılan zaman içinde kendi ordumuzu Hunlarla savaşabilecek hale getirelim. Bunun için tamamen Hunları örnek alalım. Onlardan or- dubaşlar atayalım. Orunlar verelim Hunlu kaçaklara. Onları saray yaşamına alıştıralım. Şunu açıkça yinelemek istiyorum. Söylediklerimin beni ne kadar üzdüğünü mutlaka fark ediyorsunuzdur. Acı olan ama gerçek olan şu ki, bu yapısı ile Çin ordusunun Hunlar karşısında başarılı olmaları, savaş kazanmaları mümkün değildir. Boşuna altm ve can kaybıdır. Ne yaparsak yapalım, hızlı ve hareketli Hun savaşçıları karşısında, ağır, hantal Çin ordusunun utku kazanması, olmayacak bir iş. Ordumuz değişmeli! Hun ordusuna benzemeyen, onun gibi savaşamayan bir ordu, hiçbir işe yaramayacak!&quot;</p>
<p>Kiok Tanhu'nun otağı...</p>
<p>&quot;Ulu Tanhu, Hunlarm bütün kişi sayısı, Çin'in bir kentinin nüfusundan az olduğuna göre, onlar gibi yaşamak, bizim bu kalabalık karşısında yok olmamız anlamına gelecektir. Savaşçılığa gelince, Çin'in Hunlarla baş edebilmesi mümkün değildir. Bunu sağlayan yapı, Hun ordusunu güçlü kılan yapı, asla bozulmamalıdır. Ulu Atanız Mete Tanhu, Çin'e diz çöktürmesine rağmen hiçbir zaman Çin'i almayı, orada yaşamayı, Hun budunu Çin Duvarı içinde yaşatmayı düşünmedi. Çünkü biliyordu ki, Hun budun Çin'e girerse, Çinli gibi yaşamaya başlarsa, bir daha Hun kalamaz. Çin'i kullandı. İhtiyaçlarını aldı, ancak asla Çin'e bağlı kalmadı. Çin olmadan yaşaması gerektiğini bildi.&quot;</p>
<p>Yüeh Ayguçi'nin açıkça vurgulamak istediği konu, &quot;Çin'e bağlı olmadan yaşamayı sürdürmekti&quot;. Bu konuyu sürekli ortaya atarak, yineleyerek fikrini uslara sokmak istiyordu. Çin, Hunları Çinlileştirmek isterken, buna direnmek, mutlaka engel olmak, Hun Devleti'nin devamı için bir zorunluluktu.</p>
<p>Kiok Tanhu, atasının utku dolu yıllarını onunla birlikte yaşamış, ordusunda Sol Bilge Eliği olarak savaşmıştı. Kendisini bildiği andan itibaren, Mete Tanhu'nun öğütlediği en önemli konu, &quot;Çin'den uzak durmalarıydı&quot;. Çin, orada duracaktı. Çin orada var olacaktı. Çin'i yok etmek mümkün değildi. Üstelik usa uygun değildi. Dışında durup yönetmek, etkilemek ve gerektiğince yararlanmak Hunlarm yararınaydı. Hun budun güçlü oldukça, Çin zaten gerekeni veriyordu. Vermediğinde ise gidip almak haklarıydı.</p>
<p>&quot;Hele bir vermesinler!&quot;</p>
<p>Çin birkaç kez pazarları kapatmaya, Hunlann ticaretine engel olmaya kalkmış, salmasını geciktirmiş, zaman yitirmeden gereği yapılmış ve yapması gerekenler hatırlatılmıştı. Çin'e ders vermek kadar kolay bir iş olamazdı.</p>
<p>&quot;Çin ordusu süreklidir. Çerilerin mesleğidir, savaşçılık. Bunu ne kadar iyi yaptıkları tartışılır ancak, bu durum etkin bir sınıf olmalarmı sağlamıştır. Çin budun saray angaryalarından bıkmıştır. Kalabalık ve sürekli olan orduyu beslemekte zorlanmaktadır. Bağlı beyler, ağır salmalar olduğunda ve angarya hizmetleri çekilmez hale geldiğinde kolayca isyan etmektedirler. Bu ayrılıkların kullanılması, özellikle sınırlarımıza yakm bölgelerdeki Çin Beylerinin dost tutulması iyi olacaktır. Böylece Çin daha da huzursuz hale gelecektir. Kapıları Çin'den gelenlere sonuna kadar açınız, Ulu Tanhu. Çin'in işgücüne, zanaatkarlarına her zaman ihtiyaç duyacaksınız. Savaşçı Hun budunun, yapamadığı ya da yapmak istemediği çok işleri Çinlilere yaptırmanın hiçbir sakıncası yok. Örneğin tarımı... Şimdiye kadar olduğu gibi, bundan sonra da üretenlere karışmamak gerek ki üretsinler!&quot;</p>
<p>Çin sarayı...</p>
<p>&quot;Yağılarımız çok yakımızda, istedikleri zaman sınırlarımızı aştıklarına göre, içimizde sayılırlar Yüce Huang-di. Bu nedenle şu dört konuyu mutlaka sağlamamız gerekiyor. Öncelikle ve acele olarak sınır bölgelerimizi güçlendirmeli, oradaki kişileri artırmalıyız. Bildiğiniz gibi, Hunlarla kimse komşu olmak istemiyor. Bu nedenle ülkenin en az kişiye sahip bölgeleri Hunlarla sınır olan bölgelerimizdir. Oralan çekici hale getirmek, gerekirse oralarda yaşamayı kabul edenlere toprak vermek, salma almamak bir çözüm yolu olabilir. Eğer bu da olmazsa zorunlu yerleşimler sağlamalı, Hun ordu-budun sistemine yakın şekilde, savaşan tarıgcılardan<sup>147</sup> oluşan köylü yurtları kurmalıyız. İkincisi ve en önemli konu, Çin ordu sistemini baştan sona değiştirmek, düzenli, güçlü, hafif atlı birlikler kurmaktır. Aynı Hunlar gibi, hızlı hareket eden, düzenli ve disiplinli birliklere gelecekte çok ihtiyaç duyacağız. Üçüncü konu ise pusatlar... Zamanı gelince kullanmak üzere pusat depoları kurmalıyız ki kuracağımız yeni ordunun pusatları da etkin olmalıdır. Eğer iyi ve yeterli pusatlara sahip olmadan savaşmaya kalkarsak, daha başlangıçta Hunlara teslim olmuşuz demektir. Hunlann savaş düzenleri farklı, yay ve ok kullanmada deneyim ve hünerleri bizden üstündür. Saldıktan her okun hedefi bulacağından emindirler. Bunu en başta kabul etmeli ve ona göre çeri yetiştirmeliyiz.&quot;</p>
<p>Uzun süren konuşmasının en can alıcı yerine gelmişti başbölün. Bunu hatırlattıktan sonra başladı sözüne.</p>
<p>&quot;Hunlar iyi savaşçılar olduğuna göre, biz neden Hun- lardan yararlanmıyoruz? Neden çerilerimizi Hunlara eğittirmiyoruz? Bunun için hana karşı gelen, bize sığman Hurdan kullanabiliriz. Hatta onların savaşçılan ile karma birlikler kurabiliriz. Bence kısa zamanda Hunlara karşı durmanın asıl yöntemi budur. Bunun peşinden dördüncü konuyu, Hunlara karşı güdeceğimiz yolları söyleyeceğim. Yine geleneksel anlayışımızı sürdürmek zorundayız. Bozkır budunlarını, bugün Hun buyruğundaki budunları, Hunlara karşı kullanmaya devam edeceğiz. Hun yurdunda ikilik çıkarmaya, soyluları kışkırtmaya, hana karşı ayaklandırma çalışmalarına ağılık vereceğiz. Hun budunun içinden çıkacak her türlü ayrılıklar bizim yararımıza olacaktır.&quot;</p>
<p>Geçmişteki bir duruma özellikle dikkati çekiyordu başbölün.</p>
<p>&quot;Bugüne kadar Hunlarla olan savaşların çoğu Çin Du- van'nın bu yanmda, Çin devleti sınırlan içinde gerçekleşti. Biz, ne zaman ki bu savaşı, Hun yurduna yayarsak, ne zaman ki Çin ili değil, Hun ili büyük savaşlara tanık olursa, işte o zaman başan bizim olacaktır.&quot;</p>
<p>Çin başbölünü haklıydı sözlerinde. Huang-di bunu biliyordu. Önerilerinin zaman içinde gerçekleştirilmesi için çaba gösterecekti.</p>
<p>Çin Başbölünü, sürekli olarak çıkarılacak elçilerin, Hun devleti içinde yolculuk yapmasını, daha da ötelere, Hunlara bağlı budunlara kadar ulaşmasını, hem bilgi aktarımı hem de bu budunların ayaklandırılması için etkin hizmet yapmalannı istiyordu. Elçiler hem çaşıtlık ve hem de kışkırtıcılık yapacaklardı.</p>
<p>Söyledikleri Çin devletinin yararına konulardı.</p>
<p>Ancak yine de bu fikirlere karşı çıkanlar olacak, Çin ordusunun barbarları taklit ettiği, Hunlaştınldığı, Hun- ların Çin'e egemen olacağı gibi korkular ileri sürülecekti. Geleceğin ne göstereceği bilinmiyordu.</p>
<p>Birbirine komşu, yararlan her alanda çarpışan iki ayrı ülkede, yaşantıları tamamen farklı iki budunun gelecekleri ile ilgili konuşmalan yapanlar, geleceği şekillendirdikleri-nin farkında değildiler. İki bilge devlet kişisi, işgal ettikleri orunların gereğini yapıyorlar, hanlarını uyanyorlardı.</p>
<p>Hunlar Hun, Çinliler Çinli olmayı sürdürecekler; Hun budun, büyük hanların yönetiminde olduğu sürece yükse-lecek ve Çin'den salma alarak varsıllaşacaktı.</p>
<p>Başbölün'ün söyledikleri, Huang-di'nin ve etkili pek çok soylunun desteğini almıştı. Çalışmalara da başlamıştı ki...</p>
<p>Çin soylularından bazıları, bütün bu gerçeklere rağ-men, huang-dinin usuna girmeyi başardılar. Onların söylediklerine göre, belki de Hun devleti eskisi kadar güç-lü değildi. Çin'e savaş açmaktan çekinebilirdi ki Kiok Tan-hu'nun bir Mete Tanhu olmadığı ortadaydı. O günlerde gelen duyumlardan biri Kiok Tanhu'nun kendi budunun-dan da salma almaya başladığını söylüyordu. Bu durum hoşnutsuzluk yaratacaktı kuşkusuz.</p>
<p>Bu duyumlar doğruydu. Yüeh Ayguçi, bu konuda Han' ı ikna etmişti.<sup>148</sup></p>
<p>&quot;Devlet, budun için vardır. Hizmet verebilmek ve ye-nilik yapabilmek için mutlaka salma toplanmalıdır. Salma, budunun devletine katkısıdır. Beklenenin tersine, kızgın-hk değil, sahiplenme duygusu yaratır. Kazanılan her şey-den belli oranda salma alınırsa, bazı devlet hizmetleri daha etkin hale gelecektir&quot;</p>
<p>Çoğunluğun görüşü alınmış, kurultay onaylamış, Hun devletinde ilk kez buduna salma konulmuştu. Önemi bir değişimdi Hun devleti için.</p>
<p>Çin soyluları, bunun bir zayıflık olduğunu öne sürerken, kendi budunlarından alman ezici salmaları unutuyorlardı.</p>
<p>&quot;Hunlara, böylesine onursuzca teslim olamayız. Biz büyük bir devletiz. Bir avuç göçebenin hakkından gelebiliriz. Ötüken Yış'ta oturup, ayağına gelecek salmayı bekleyen Kiok Tanhu'ya ders vermemiz gerek. Mete Tanhu yok artık. Korkularımızı yenelim. En azından bir deneme yapalım, efendimiz. Bu yıl Hunlara ödediğimiz salmayı geciktirelim. Hatta eksik gönderelim! Bakalım, ne yapacak Hun tanhusu?&quot;</p>
<p>Başbölün Ch'ao Ts'o şiddetle karşı çıktı bu fikre. Hun tanhusunun böylesi bir yaptırımı asla kabul etmeyeceğini, buna mutlaka misliyle karşılık vereceğini söyledi. Bu sözleri onu &quot;Hun yanlısı&quot; olarak suçlamalarına sebep olmuştu.</p>
<p>Huang-di Wen, kısa bir zaman önce Başbölün'e her konuda destek olacağım söylerken, bu kez yeni söylenenleri yerleştirmişti yüreğine. Bir anda yiğitliğe soyunmuş, o da Hunlara ders vermekten söz etmeye başlamıştı.</p>
<p>&quot;Hunlara boyun eğmekten bıktım. Ne yapacaklar yani? Salma gecikti diye, biraz eksik oldu diye bize savaş mı açacaklar? Eğer niyetleri bu ise, biz de karşılığım veririz!&quot;</p>
<p>Bu karşılık, savaş anlamına geliyordu. Bütün söylenenler, uyanlar boşa gitmişti. Çin, yeni bir kargaşamn içine sürükleniyordu.</p>
<p>Başbölün'e muhalif olanlar, onun bütün engelleme çabalarına rağmen, sonunda huang-diyi kandırmıştılar. Bunun bu kadar kolay ve kısa zamanda olmasını beklemiyordu Başbölün. Ne yapacağmı bilemez halde, hâlâ bir şeyler anlatmaya çabalıyordu.</p>
<p>Boşunaydı çabası. Buyruk verilmiş ve dönülmez bir yola girilmişti.</p>
<p>&quot;Hunlara ödenecek salma, özellikle geciktirilerek, ödeme zamanından çok sonra gönderilecek ve miktan düşürülecek!&quot;</p>
<p>Başbölün olacakları biliyordu ancak çaresizdi.</p>
</body>
</html>