<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİR ROMANINDA AYDIN" ÜZERİNE ÇEŞİTLEMELER</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_26">Naci Çelik Berksoy</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">“Bir toplumun aydınları kendi güçleriyle yaşama umutlarını yitirdikleri çizgide, kendi gerçeklerini artık merak etmez olurlar. Kendi gerçeklerinin yerine yabana gerçekleri, çoğu uydurma kalıpları koymaya çabalarlar. Mucizelere -hem de inanmadıkları halde- umut bağlarlar. Yüz kez denenmiş yok edici bataklardan çıkış yolu ararlar." emal Tahir romanında aydınlar, meşrutiyetten bu yana Batılılaşma hareketleri çerçevesinde iki ayrı odakta kişileşirler. Kemal Tahir, Osmanlı’nın çöküşünü, yeni devletin kuruluşunu ve sonrasını, Batılılaşma sürecinde Türkiyeli aydının konumuyla tahlil etmektedir. Bunlar ister Osmanlı ister Türkiyeli aydın olsun, son yüzyılın çalkantılarından kendilerini kurtaramayan roman kişileridir.</p>

  <p class="block7">Yan tiplemelere girmeden hemen yapılabilecek kronolojik bir sıralamayla Kemal Tahir romanlarındaki aydınlar şunlardır diyebiliriz: Jön Türk Sürgünü Seyfettin Bey, Dava vekili Cevdet Bey (Yediçınar Yaylası 1958), Kamil Bey (Esir Şehrin İnsanları 1956, Esir Şehrin Mahpusu 1961, Yol Ayrımı 1971), Yüzbaşı Cemil (Yorgun Savaşçı 1965, Yol Ayrımı 1971), Öğretmen Ramiz (Esir Şehrin Mahpusu 1961, Yol Ayrımı 1971), Gazeteci Murat (Kelleci Memet 1962, Kurt Kanunu 1969, Yol Ayrımı 1971), Emin Bey (Kurt Kanunu 1969), Eğitmen Murat (Sağırdere 1955, Körduman 1957, Bozkırdaki Çekirdek 1967), Halim Akın, Nuri Çevik (Bozkırdaki Çekirdek 1967).</p>

  <p class="block7">Kemal Tahir romanlarında, sayılan bu roman kahramanlarıyla uzun bir zaman dilimindeki -ki bu Türkiye tarihinin en dramatik süresi olma özelliğini taşımaktadır-Türkiye aydınının dramı, bunalımı, kısaca düştüğü ve düşürüldüğü çıkmaz vurgulanmaktadır. Ancak romancı, bu soy aydınlarla yetinmeyip, tarihe ve yaşadığı döneme bakmasını bilen tahlilci, gerçekçi aydın "tiplerinin zuhuruna ihtiyaç duymuştur. Doktor Münir (Yorgun Savaşçı 1965, Yol Ayrımı 1971), Şefik Ertem (Bozkırdaki Çekirdek 1967), Kara Kemal (Kurt Kanunu 1969). Romancının sağlığında ve ölümünden sonra ve hatta şimdi de üzerine koparılan fırtınalar, işte bu roman kahramanlarına dairdir.</p>

  <p class="block7">Yamörenli Murat, Sonra Murat Ören</p>

  <p class="block7">Romancı, kendine göre dünya görüşü olan adamdır. Yani bu dünya görüşünü tanıtlayan, tutarlı, sistem sahibi olmak zorunda romancı. Belgeler gibi, o belgeleri oluşturan tarihsel koşulları da, tarihsel kişileri de kendi tanıtlayın, tutarlı sistemi içinde yeniden değerlendirmek zorunluğundadır. Bunu yapamayan adam, zaten orta halli bir romancı bile olamaz. Belgeler, romancının romancılık gücüyle anlam kazanırlar.</p>

  <p class="block7">Kemal Tahir aydınlarını incelemeye, romanların yayımlanma sırasına dikkat ederek girişilirse daha ilk romanında iki aydın roman kişisiyle karşılaşılır. İkisi de aynı romanda, Sağırdere'de ortaya çıkar: Murat ile Cemal. İkisi de yakın köylüdür. Kurşunlu İlkokulunu birlikte bitirmişlerdir. Bu kadarlık öğrenim onları, köylerinde sözü dinlenir, güvenilir kılmaya yetmiştir. Murat demiryollarında amele, Cemal Ankara'da taş ustası olmuştur. Kemal Tahir, bu tür işçiaydın kahramanlara sonraki romanlarında pek dönmemiştir. (Ölümünden sonra yayımlanan, hapishanelerde kaleme aldığı Bir Mülkiyet Kalesi, Hür Şehrin insanları adlı otobiyografik notlarında ise bol bol bu tiplerle karşılaşılır.)</p>

  <table class="table">
    <tbody class="calibre3">
      <tr class="calibre4">
        <td class="td3">
          <p class="block14">•Yeni Gazete, 09/06/1970</p>
        </td>
      </tr>
    </tbody>
  </table>

  <p class="block7">Kemal Tahir Sağırdere romanındaki iki işçi aydından Cemal ustayı, sadece o romanın belli bir kesiminde kullanmış, Murat'ı ise 1967'de yayımladığı Bozkırdaki Çekirdek'e kadar sürdürmüştür. Murat daha sonra askere gitmiş, çavuş olmuş, ardından Kastamonu'da Eğitmen Kursu'na katılmıştır. Bir başka köye atanarak eğitmenlik yapmaya başlamış, sonra da Köy Enstitüsü kurucu ekibinde görev almıştır. Sağırdere \ıe Körduman romanlarında kendi köyünde dürüstlüğü ve bilgisiyle örnek bir kişi olan Murat, yıllar sonra Bozkırdaki Çekirdek romanıyla yorgun, heyecansız ve yenik olarak karşımıza çıkar. Dramı, yapamayacağı, üstlenemeyeceği bir ülküye koşulmasıdır. Romanımızdaki yerini de 1950-60 arasında filizlenen devrimci köy öğretmeni tipinin Kemal Tahir’de yansıyışı, özümlenişi olarak özetleyebiliriz.</p>

  <p class="block7">Paşazade Kamil Bey</p>

  <p class="block7">Memleket gerçekleri bilim açısından incelenip gereğince incelenip, gereğince tespite edilmediği için bu iş, roman yasalarından çıkmamak şartı ile Türk romancısına düşüyor. Halkımızın genel kültür çizgisi göz önünde tutulursa romancıya düşen bu ödev, Türk romancısı için bir güçsüzlük sebebi değil, tersine bugünkü Batı romancılarının ellerine geçmeyen çok büyük bir fırsattır. Gerçek romanı güçlendirecek bir fırsattır.</p>

  <p class="block7">Kamil Bey, Esir Şehrin insanları ile 1956'da belirir. Esir Şehrin Mahpusu ve Yol Ayrımı ile yaşar. Kemal Tahir, sonraları Kamil Beyi şöyle yorumlar: "Yıkılmakta olan Osmanlı İmparatorluğu'nun temel mümessillerinden olan bir Osmanlı kişisi olan Kamil Bey, çöküntü anının kritik durumu içinde göçmekte olan bir dünyanın insan özelliklerini anlatabilmek için seçilmiştir. Kamil Bey bütün göçen dünya insanları gibi en ağır şartlar altında pasif dayanıklılık gösterir. Geleceğe doğru hiçbir atılımı yoktur. Bu açıdan en faziletli yiğit davranışlarında bile uzaktan uzağa bir kaytarmacılık vardır. Hem gerçekten namuslu davranmak hem de bu namussuzluğun içinde kaytarmacılığın rahatlığını aramak, hangi zümreye mensup olursa olsun Kamil Bey gibilerin kabahatidir."</p>

  <p class="block7">Kemal Tahir, zamanına göre olumsuz niteliklere sahip bir roman kahramanını, olumlu tavırla yükledikten sonra, araya giren uzun zaman diliminin de yardımıyla hırpalayabiliyor. Bu hem romanın kendi sürecinin hem de Kemal Tahir'in yazarlık sürecinin tabii bir neticesidir. 1970'li yıllarda Esir Şehrin insanları' nın Rusçaya çevrilmesi üzerine yazar şöyle diyecektir: "En kötüsünü, türlü sebeplerden en kötüsünü; üslup bakımından, Türkçe bakımından en kötüsünü çevirmişler (ilk baskısı). Ayrıca muhteva bakımından çarpık çurpukluklar vardı. Şimdi öyle görmüyoruz dünyayı. O zamanda tenkit ettiler. İşçiden bir tip bulamadı da, dejenere bir paşa ailesinden bir tip aldı, dediler. O zaman bizim doğru dil zannettiğimiz, dil kaygusuna düşmeden, sade yazıyoruz diye rahat ettiğimiz bir dönemin kitabıdır o."</p>

  <p class="block7">Tabii, Kemal Tahir’in bu başa çıkılmaz gerçekçilik anlayışı karşısında, daha önce yazdıkları yorumları boşta kalan günümüzün aydıneleştirmenleri çaresiz kaldılar:</p>

  <p class="block7">"Kamil Beyi Esir Şehrin insanları' nda tanımıştık. 1958'de yazdığım Kamil Beyin Haline Doğru başlıklı bir yazıda Kurtuluş Savaşı'nın ülke gerçeklerinden habersiz bir paşazade üzerindeki değiştirici etkilerini, keyfine göre yaşamaktan başka bir derdi olmayan kültürlü ve zengin bir aristokratın, ülke insanlarını, ülke gerçeklerini tanıyarak, nasıl sorumlu bir aydın, yürekli bir yurtsever haline geldiğini göstermeye çalışmıştım. Bugün de Kemal Tahir’in sevdiğim romanı Esir Şehrin İnsanlarfdır, daha doğrusu bu romanın birinci baskısıdır." diyor Fethi Naci ve Kemal Tahir'in romanda yaptığı değişiklikleri, Yol Ayrımfndaki Kamil Beyi örneklerle irdeledikten sonra kararını veriyor: "Nermin Hanimin (Kamil Beyin eski karısı) Yol Ayrımı'nda anlattığı Kamil Bey, üst üste çekilmiş iki fotoğrafın verdiği izlenimi verdi bana: Kamil Beyin altında bir başkasının varlığını sezmemek olanaksız.</p>

  <p class="block7"></p>

  <p class="block7">Kemal Tahir, sanki Kamil Bey'i bahane ederek bir başkasıyla hesaplaşmakta. (Ben bu başkasının Nâzım Hikmet olduğuna inanıyorum.) Ve bu arada, tabii, kendisiyle de. Bütün çabası, Kamil Beyi suçlayarak huzura kavuşmak sanki."1</p>

  <p class="block7">Meşrutiyet Aldatmacası / Seyfettin ve Cevdet Beyler</p>

  <p class="block7">Ramam, romancıyı, roman okuyucusunu uyarıp aydınlatmıyorsa hiçbir polemiğe girmem. Kitaplarım için yazılan yazılarda, beni, ortaokul kitaplarındaki birtakım basmakalıp bilgilere karşı fikirler ileri sürüyorum diye kınıyorlar. Oysa ben, bütün düşüncelerimi romanlarım için geliştirmeye çalışıyorum. Bu nedenle romana, asıl romana değinmeden, olumluya da olumsuz yönde beni eleştirmek hemen hemen imkansızdır.</p>

  <p class="block7">Osmanlı aydınları içte ve dışta, gazetelerde ve karanlık odalarda, beyannamelerde ve yeminlerde kaynamakta, yerinde duramamakta. Olagelen fokurdama otuz yıllık Abdülhamit saltanatının son yıllarında su yüzüne çıkmaktadır. Jön Türkler önce İstanbul'da, tutunamamalarıyla Paris'te, Londra'da toplaşıp yayın yapmaktalar. Ortak noktaları şunlardır: En başta Osmanlı toprağındaki milletlerin, padişah Abdülhamit'in zalim kıyıcılığı nedeniyle memleketin başına dert olup, bütün dünyada tiksinti ile karşılanan boğucu yönetimden duydukları acı. Ayrıca, otuz yıldır süregelen bu devrin yalnız gayrimüslimler için yıkıcı olmadığı ve bütün müslümanların aynı acıya ortak olduğu gerçeği. Hünkar kişisel çıkarı uğruna hıristiyanları baskı altında bulundurdu, kıyam etti. Müslümanlara gelince, onları tutsak edip, acı verip, kesti öldürdü.</p>

  <p class="block7">Ancak ortak etkilenme, birleşmelerine yetmeyecek, eylemde kutuplaşacaklardır. Bir yanda genel kıyam isteyip, sultanı tahttan indirip Ayan ve Mebusan meclisleri kurmaktan yana olanlar (Sabahattin Bey takımı), bir yandan yeni bir inkılaptan kaçınıp, yeni düşünce ve amaçlar istemeyip Tanzimat'tan, Mithat Paşa Kanuni Esasi'sine kadar giden devrede çıkarılmış olan kanunların ve bu arada Abdülhamit'in çıkartmış olduğu Kanuni Esasi'nin uygulanmasını isteyenler (Ahmet Rıza Bey ve muhalefette ve iktidarda İttihat Terakki).</p>

  <p class="block7">Seyfettin Bey bu kaynayan ortamdan çıkarılmış bir örnek tiptir. Yıl 1908. Meşrutiyetin ilanına iki ay var. Seyfettin Bey Jön Türk sürgünü olarak Çorum'da bulunmaktadır. Roman boyu anlatılan düzmece ağaların, sahteci kadıların, aklı uzun imamların oyunlarını bir rastlantı sonucu dinler. Düzmece ağaların ve aşağılık oyunlarının dinleyicisi kalmanın ve bir şey yapamamanın ezikliğiyle hırslanacaktır Seyfettin Bey. "Bu heriflerin" ne mal oldukları meydanda iken malmülk edinmelerinin nasıl bir oyun olduğunu kavrayamayan Jön Türk sürgünü, Çorum'un yerlisi Dava Vekili Cevdet Beyin tersine heyecanlanarak bu işlerin "hep istibdadın boku" olduğunu söyleyip, düzenin değişmesini Abdülhamit'in tahttan indirilişiyle halledileceğini sanacaktır.</p>

  <p class="block7">Seyfettin Bey romanda iki değişik zaman kesiminde görülür. Yıllardır Abdülhamit’in zulmüne uğramış bu tip sürgünlerin yazgıları bizleri tek yanlı etkilemişti. Kemal Tahir de bu roman kişisine aynı dar açıdan bakıyor gibidir. 1970'lerin Kemal Tahirl ile 1950'lerin Kemal Tahirl farklılık göstermektedir. Geçen zaman bizce romancıdan yanadır. Meşrutiyet öncesinin Seyfettin Beyi, roman kahramanları çizgisi bakımından, Cumhuriyet sonrası aydınlarının Osmanlı’daki tedirgin köküdür.</p>

  <p class="block7">Önce istibdat devrinin insanını kolayca etkileyen özgürlük hırsı, sultana yapılan suikastların havada kalmasından doğan sinirlilik -Ey şanlı avcı, damını bihûde kurmadın / Atdın, fakat yazık ki, yazıklar ki, vurmadın!-, özverili gizli yayınlar, sonunda yakalanıp sürgüne gönderilmek ve sürgündeki çaresizlik Seyfettin Beyin göze çarpan dış dramıdır. Oysa gerçek dramına, romanın son bölü</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">1. Fethi Hacı, Eleştiri Günlüğü, 1986.</p>
        </td>
      </tr>
    </tbody>
  </table>

  <p class="block7">münde, ikinci görünüşünde tanık olunur. Meşrutiyet ilan edilmiş, her yerden özgürlük sesleri yükselmektedir. Aradan üç yıl geçmiş, Seyfettin Bey -"üç yıl içinde Seyfettin Beyin şakakları ağarmış, gözlerinin kenarlarında buruşuklular başlamıştı. Ağzını iki derin çizgi çerçeveliyor, yüzü pek yorgun görünüyordu. Yüreğini gizli bir güvensizlik kaplayan namuslu insanların tedirginliğine kapılmış"- yine Çorum'da, bu kez İttihat Terakki müfettişi olarak görülür.</p>

  <p class="block7">"Kederlidir" Seyfettin Bey. Sürgündeki pervasız bakışları, dudaklarındaki iyimser gülümseme, şımarık öfkesi silinmiştir. Bir yükümlülük, daha da önemlisi: "Hürriyetten sonra uğradığımız çeşitli hayal kırıklıkları akıl alır şeyler değil. Hepimiz hiç istemediğimiz şeyleri yapıp duruyoruz. Daha korkuncu: Buna ne kadar da yatkınmışız. Her şeyi yüzüstü bırakıp çekilmeyi ben de kaç kere kararlaştırdım. Birçok geceler uzun istifa mektupları hazırladım. Bazılarını imzalayıp zarfladım bile... Sabakıleyin yırttım da, uygun bulmadığım yeni sorumluluklar yüklendim." diye Seyfettin Bey'in özetlediği çok yönlü bir çıkmaz. Osmanlı aydınının bu dramı gündeştir: Cumhuriyet sonrası aldatmacaların, ağır sorumluklar yüklediği aydın, Meşrutiyet sonrası Osmanlı’sından pek farklı değildir.</p>

  <p class="block7">Cevdet Bey'e gelince: Çorum'un yerlisidir, dava vekilidir. Seyfettin Bey Jön Türk sürgünü olduğu sıralar onun evinde konuk olmuştur. Cevdet Bey de Seyfettin Bey gibi var olan bozuk düzenden hoşnut değildir. Ama o, düzenin yıkılmasının ufak tefek değişikliklerle olabileceğine inananlardan değildir. Seyfettin Beyin coşkusuna, Sultan Hamit’in değişmesiyle her şeyin düzeleceği inancına karşılığı şu olur: "İnanmıyorum ama hoşuma gidiyor! İnşallah dediğin gibi çıkar!" Cevdet Bey ilk ağızda Kemal Tahir’in son dönem "yeni gerçekçilerinden gibi görünse de yazarın kuşku çağı kişilerinden sayılması daha doğru bir saptama olacaktır. Cevdet Bey, inançlı ve sadece namuslu İttihat Terakkicilerin yanı sıra inanmazlığı ve kuşkuculuğuyla Kemal Tahir’in araştırıcılığının bir ürünü oluyor.</p>

  <p class="block7">Cevdet Bey'in inançsızlığı, düzmece ağalardan geliyor başlangıçta: "Sülük oğlana bakıyorum da inanamıyorum. Babası Abuzer, kavattı. Kendisi hiç su katılmamış ağa oğlu... Bu oğlan bana neden hep yedisekiz Hasanpaşaları hatırlatıyor: Böyleleri adam kafalarını sigara izmariti bastırır gibi kolaylıkla ezerler.Tıne de Cevdet Bey bu ürktüğü insanlarla iş birliği yapmayı göze almıştır. Onca bu bir politikadır. Kolayı değil zoru seçmiştir. Çünkü, AbuzerTe iş birliği yapmak, onu tepelemekten daha zordur. Böyle bir ortaklığı seçmekle de sorumluluk altına girmeyi göze almaktadır. Cevdet Bey, sorumluluk yüküyle ezilmeyi, sorumsuzluğun miskinliğine yeğlemektedir. Cevdet Beyin meşrutiyet öncesi durgunluğu, Seyfettin Beyin meşrutiyet sonrası sessizliğine karşı canlanmış, birtakım siyasal sorularla akışkanlık kazanmıştır. Ona göre Tevfik Fikret politikacı olarak sünepedir. "İlk zorlukta bırakıp savuşan yılgın politikacı... Yılgınlığı da ölüm korkusundan gelmiyor. Kirlenmekten ödü koptu.." Abdülhamitl nasıl devirdikleri aklı almaz. "Sultan Hamidl bu kafayla bizler mi devirdik? Hayır. Herif çoktan idare edemez hale gelmiş de bizim haberimiz yokmuş. Dayanağı çoktan çürümüş... Dayanağı: yani,yedisekiz Haşan Paşanın elindeki meşe sopası." Cevdet Bey siyasal bir değişimin, yani istibdat yerine meşruti bir yönetimin gelmesiyle bütün toplumsal farklılaşmaların, kötülüklerin ortadan kalkacağına inanmıştır bir an:"ilk günler bu balkondan yuvarladığım nutuklar aklıma geliyor da suratım kızarıyor. Yolda bulduğum parayı cebime indirmişim gibi."</p>

  <p class="block7">Cevdet Bey'in aykırılığı -çağına ve kendine- bundan sonra başlıyor. Herkes kendi dar çerçevesince, aklınca "ayıya dayı" demelerin sonu nereye varacaktır. Cevdet Bey Sülük oğlanın omzunu okşayıp, kavat Abuzer'e"ağa"diyerek maskaralık etmesini, "31 martta yobazlığın nasıl hortladığım" görmesine ve o gün ettiği -"yılgınlığa kapılıp savuşursam namussuzum"- yeminle açıklamaktadır.</p>

  <p class="block7"></p>

  <p class="block7">“Yediçınar Yaylası'ndaki Cevdet beyin romanını yazmak isterdim" demiş Kemal Tahir 1960 yılında Dost dergisine. Cevdet Bey'in romanı yazılamıyor ama önce Yorgun Savaşçıda anılıyor: "Bizde bir yedek subay vardı. Dava vekili Cevdet Bey! Çorumlu. İttihatçıymış... Memleketinde kalabilirken cepheyi istemiş gelmiş... Dost olduk kısa zamanda... Geceleyin böyle köpek sesi duyduk mu, "köy yakın"derdi. Dediğim silahları beraber getirdikti Salihli'ye... Ayrılırken dediydi ki, "baktın İstanbul'da işler tatsız... yapamayacaksın. Atla gel gerisine karışma..." dediydi. (...) Biraz toprağı varmış galiba.. Oralarda toprak ucuzmuş. "Bizim Çorum'da Allahın kerimliği başka türlüdür" derdi. Sonra BüyükMal(1970)'da yine ondan söz edilir... Yıl 1937 Cevdet Bey mebus olmuştur... Sülük Ağa anlatmaktadır: "Bizim Çorum mebusanımızdan Cevdet Bey'in dediği doğruysa... (...) Mebusanlarımızdan Avukat Cevdet Bey der ki..."</p>

  <p class="block7">383 sayfalık Yediçınar Yaylasfmâa Seyfettin Bey'le Cevdet Bey'e ayrılan yer 30 sayfadır. Daha önce belirtildiği gibi iki ayrı zaman diliminde görülüyorlar. Bu otuz sayfalık diyalog, romanın siyasal gerilimini sağlıyor. Romanın tarihi saptanırken Osmanlı’nın çöküş dönemlerinde halkta ve aydınlardaki başkalaşmanın, yine o dönemlerin aydınlarınca gözlemi yapılıyor. Seyfettin Bey -Cevdet Bey İkilisiyle Kemal Tahir, ırmak romanına Türk toplumunun belli başlı dönemecini yerleştirmiş oluyor.</p>

  <p class="block7">Cehennem... ve Dr. Münir</p>

  <p class="block7">Dosdoğru oturup çalışmak lâzım... Çok fazla çalışmak lâzım... Eski bilgilere katiyen güvenmemek lâzım... Romancı oldun mu, artık romancı gibi konuşacak, düşüneceksiniz...</p>

  <p class="block7">Kemal Tahir üniformalı Türk aydınının 1918-1919'lu yılların memleket şartlarındaki dramını Yorgun Savaşçı'da anlatır. Bu yalnız romanın kahramanı Cemilin dramı değildir. Ordusuz kalmış, dövüşken Türk subayının dramıdır. Kokudan çok amaçsızlık ve lidersizlik yüzünden yılgınlığa kapılan bu roman kişileri, savaşta yenik düşmüş, yenilmenin ve üstelik suçsuz insanları düşman karşısında savunmasız bırakmanın utanç verici ezginliği içinde dengelerini yitirmiş, işgal İstanbul'unda üniformalarını bile giymekten çekinen askerlerdir.</p>

  <p class="block7">"Cehennem Topçu Yüzbaşı Cemil, kendi kuşağının en uygun örneğidir. Bir yandan Jules Verne okur, bir yandan kadınını ve rahatını düşünür, bir yandan Çorum toprağına ya da Kuşçubaşı çiftliğine sığınıp ordudan kurtulmayı; bu tekil düşlerle kişisel bezginlik çıkarcılığının yanında da en amansız zamanda dostunun yardımına koşar, ardını düşünmeden en büyük serüvene atılır. Bir ocak dayanışmasıyla şartlanmış, askerlik eğitimiyle de en kökten görev ve yurtseverlik çizgisine yerleşmiştir. 0, Türk toplumunun bütün sorunlarını âdeta sezgiyle bulan ve XIX. yüzyıl ortalarından başlayarak adım adım kurtuluşlara yönelen Türk Ordusunun verimli bir eylem adamıdır."2</p>

  <p class="block7">Kemal Tahir, ilk kez bu romanında yeni bir insanın altını çizer. Aklı ve dünya görüşü ile yeni bir adam, Kemal Tahir romanında yerini alır: Dr. Münir. Yeni gerçekçi aydın diyebileceğimiz Dr. Münir, daha çok "K. Tahir'in Osmanlı gerçeğini ve imparatorluğun yıkılması üzerindeki düşüncelerini nakleden..." ve "Dr. Münir gibi romancı sözcülüğünde..." türünden yargılarla, roman dışı yargılarla roman dışı kişilik olarak değerlendirildi. Oysa Dr. Münir, Kemal Tahir romanındaki yerini Türk aydının geçirdiği bilinç sürecinin sonunda almıştır. Dr. Münir, başlı başına bir başka yazıya konu olmayı hak eden bir kişiliktir.</p>

  <p class="block7">Bozkırdakiler</p>

  <p class="block7">Hiç şüphesiz sadece ve sadece güne açık olmak zorundayız. Hiçbir gerçek sanatçı, gününü yazmazlık edemez. Buradaki fark, günün meselelerine doğru yanaşabilme farkıdır. Sanatına gerçekten</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">2. Rauf Mutluay, Cumhuriyet, 05.07.1968.</p>
        </td>
      </tr>
    </tbody>
  </table>

  <p class="block7">egemen sanatçı, gündelik olayları, okuyucusunun hiç şaşırmadan daha iyi anlayabilmesi, kavrayabilmesi için ortak meseleleri ve bilinen ortak olayları uzak yakın tarihten alarak, seçerek kullanır.</p>

  <p class="block7">Halim Akın, ilk Cumhuriyet öğretmenlerinden. Onuncu yıla kadar kurtuluşun temeliydiler, bilgisizlikle boğuşacak ordunun erleriydiler, milletleri kurtaranlar yalnız ve ancak öğretmenlerdi. Ama işte onuncu yıl bütün ağırlığıyla omuzlara çökmüş, gizlenmiş bıkkınlıkları ortaya dökmüştür. "Bizim kuşaklar, bu dönemeçten sora duydular ilk tüketici yorgunluğu... Ülkücü arkadaşlardan bazısının içkiye, bazısının pokere, bazısının da ilkokul son sınıf kızlarının yeni serpilen göğüslerini görmeye başlamaları bu onuncu yıldan sonradır. Daha otuzuna varmadan ülkücülükten yorulmuştuk (...) Ayakları yere basmayan, gözle görülür ürün vermeyen ülkü yormuştu bizi." Bu yorgunluğu vurdumduymazlıkla sürdüremeyen Halim Akın takılıp kalmıştır. Artık onun dramı başlar ve gelişir. Debelenmesi sırasında -intiharı veya bakkal dükkânı açmayı düşünmektedir- eğitmen kurslarına atanışı, oradan köy enstitüsü kurucu ekip başkanlığına geçişi yitirdiği umudu geri getirmeye yetse de dramı sürecektir. "Köyün değişmesini durduramasak da geciktirdik epey... Modern teknikten mümkün mertebe uzak tutarak kendine yeterliğini sürdürdük bir zaman... Köylünün nahiyeden bile ayağını kesecekti bu enstitüler. Ayda yılda, hayvan nallatmaya gidenler de, bu işi öğretmene gördürecekti. Köyü değiştirmek gelmez bizim işimize. Düzenimiz bozulur. (...) Tutsaydı, Mihver de kazansaydı, yürüyecektik güzel güzel."</p>

  <p class="block7">Nuri Çevik, otuzotuz beş yaşında. El işi öğretmeni. Köy Enstitüsü kurucu ekibinde görevli. Öncesi verilmemiş romanda. Enstitü kamp düzeninde öğrencilerle birlikte canla başla çalışır. "Evet, çalışmak değil bu bizimkisi aslında... Yorulunca, yoruldum bile demeyi gerekli görmeden, bas yürü. Çevrene bak bir zaman, cıgara yak... Gerçek çalışma, işte o yorgunluk başladıktan sonra, bırakıp yürümeyecek durumdayken sürdürülen iştir." Nuri Çevik, köy gerçeğini, köy insanının gerçeğini öğrenmek için, lafla değil, bilinçaltıyla kendini onlardan saymak gerektiğine inanır. "Anadolu'yu kurtarmak istiyorsak, onun eskiyeni gerçeğini iyice bilmek zorundayız. Kendimizi aldatmadan... Erkekçe... Kaytarmacılık etmeden.. Bize inanarak açılmalarını zorlaştıracak bütün maskaralıklarımızdan, palavralarımızdan vazgeçerek. "Nuri Çevik, kurucu ekipte görevli Emine öğretmene yakınlık duyar. "Dehşetli ürkek, dehşetli tedirgin, dehşetli de güzel bakışları" onu etkilemiştir. "Sevgilim" demek gelmektedir içinden. Yasaların elini kolunu bağlamasına izin vermeyip, gerektiği yerde silahla da olsa insan hayatı için vuruşur. Eğitmen Murat'ı köylüleri elinden baskın yapıp, Emine öğretmeni de Kara Dervişin elinden öğrencilerle birlik taş ve sopalarla kurtarması gibi. Nuri Çevik'in takıldığı yer, köy çocuğunun çalıştırılmasında kullanılan duygu dolandırıcılığının verdiği utançtır. Ayrıca bu çalıştırılmadaki tek yönlülük haksızlık olmaktadır. Nuri Çevik'in romanımızdaki yeri: Devrimci köy öğretmenlerinin giriştikleri ayakları havada çatışmadan uzak. Kalıplaşmış ağa düşmanlığıyla uzak yakın ilişkisi yok. Bir köyü tek başına kalkındıracağına inanlardan değil. Köy yerinde aşık olanlardan. Fakat bu yüzden bunalıma düşmeyenlerden. Kişisel bir dramı yok. Düşünce olarak her olaya soruyla bakıyor. Yargıları değişik, alışılmamış. Kemal Tahir’in örnek tipi. İkinci dereceden yeni gerçekçi aydın insanı.</p>

  <p class="block7">Şefik Ertem, Bozkırdaki Çekirdekli! bu müfettiş aydınının geçmişine inilmiyor. Roman boyu bir jipte giderken bir de enstitü kampında Müdür Halim Akın'ın çadırında görülür. Bu zamanlarda da yalnız Köy Enstitüleri üzerine konuşur. Kısaca özetlenirse eğitimden kendi işi dışında, kendi işiyle bağdaşmayacak görevler istendiğini söyler. Bütün köylerin aynı şartları taşımadığını, aynı şartları taşır gibi yapılan programla ancak kaytarmacılık yapılabileceğini ileri sürer. Aynı kaytarmacılık kültürel kalkınmada istenen hızdır. Ayrıca temelde olan yanlışların yanı sıra enstitülerin öbür terslik</p>

  <p class="block7">leri, büyük lükslerine karşın yalnız doğayla boğuşacaklarmış gibi hazırlayıp asıl büyük engeli -köylü ve ağa- unutmalarıdır. Şefik Ertem Cumhuriyet kurulalı beri yeşeren idealist aydınlarımızın, 1960 sonrasında iyice ayaklarını yerden kesmeleri, heyecanları ve bu yüzden olayları idealist açı dışında yorumlayamaz hâle gelmeleri sonucunda Kemal Tahir romanında zuhur etmiştir. Günün olaylarına ve geçmişe geniş bir perspektiften yaklaşan bu yeni gerçekçi aydın. Türk edebiyatında Dr. Münir gibi özgün yerini almıştır.</p>

  <p class="block7">Kara Kemal Bey Önce Nasıl Bilinirdi</p>

  <p class="block7">Roman, hem yüzde yüz gerçek, hem yüzde yüz uydurmadır. Sahici büyük roman, bence budur.</p>

  <p class="block7">"Kara Kemal diye ünlü olup 1914-1918 Genel Savaşında bir müddet iaşe nazırlığı yapmıştır. Mustafa Kemal Paşa'ya yapılması düşünülen İzmir Sûikasdı dolayısıyle ölüme mahkûm olmuş, saklanmış, bulunmuş ve zabıtaya karşı geldiğinden maceralı bir surette öldürülmüştür."3 "Adı çok kez geçen İttihat ve Terakki'nin İstanbul murahhası mesulü Kara veya Nargileci denilen Kemal. Önce gelen İttihat ve Terakki'nin iki merkezi umumi üyesi onun adına gelmişlerdi. Cumhuriyet devrinde Atatürk'e karşı İzmir Suikastı işinden dolayı aranmış ve gizlendiği bir tavuk kümesinde yakalanmak üzereyken kendini öldürmüştür."4</p>

  <p class="block7">Hikmet Bayur'un söylediklerinden iki ayrı sonuç çıkıyor: a) Kara Kemal öldürülüyor; b) Kara Kemal intihar ediyor, işte resmî tarihimiz ve tarihçileri...</p>

  <p class="block7">"Kara Kemal'in başına topladığı güya iktisatçı teşkilat, bir fitne ve fesat ocağı şeklinde gizlice faaliyette bulunuyordu. Kara Kemal Malta'dan döndüğü vakit, mütevellilik sıfat ve salâhiyetiyle İttihatçıları meşhur Kantariye, milli ihracat vesair şirketlerinin tekrar başına geçmiş, tevbiini etrafına toplamış, zahiren şirketleri canlandırmaya ve bu şirketlerin sermayesini kurtarmaya çalışıyor gibi vaziyet almıştı."5</p>

  <p class="block7">"...Nereden kaçabilir? Mutlaka pencereden bahçeye atladı... Memurlarda, nefes nefese pencereden bahçeye atıyorlar kendilerini... Gözleri dört açılmış... Ellerinde tabancalar... Fakat bahçede kimsecikler yok... Derken bir silah sesi kulaklarda çınlıyor... Sesin geldiği tarafa bakıyorlar. Köşedeki tavuk kümesine koşuyorlar ve duraklıyorlar: Yere serilmiş can çekişen, sakalı bıyığına karışmış yaşlıca biri... 0! -Kemal Beyi... Kemal Beyi... Ses yok... Boğuk bir hırıltıdan başka cevap yok. Bir an hafifçe açılır gibi olan gözleri de kapanıyor. Son bir raşe.. ve can veriyor. Yakalandığını anlar anlamaz, topuzlu kırma Golt tabancasını şakağına sıkmış, beyni parçalanınış. Yapılacak bir şey kalmıyor. Ceset doğru morga götürülüyor. Mermer masa üzerine yatırılan ceset muayene edilince, sağ elindeki tabancanın bir tek kurşunuyla intihar ettiği anlaşılıyor. Bu bir tek kurşun, sağ şakağından girmiş, beynini parçalayarak, kafatası içine gömülmüş... Silahın şakağına dayanarak sıkılmış olması sağ taraftaki saçları yakmış, sağ gözünü şişirmiş, göz kapağını morartmış... Rapor da buna göre tanzim ediliyor. Bu perde de böylece kapanıyor. Fakat haber her tarafta duyulduğu halde, cesede sahip çıkan bulunmuyor. En yakınları olan erkek ve kız kardeşleri de meydanda yok... Kara Kemal'in bu âkibete uğrayışı, o esnada Ankara'da Rus sefarethanesindeki ziyafette kafayı çekmekle meşgul bulunan istiklâl Mahkemesi Reisi Ali (Çetinkaya) Beye bildirilir bildirilmez, sevinçten bir kadeh daha yuvarlayarak, hemen oracıktaki ismet Paşaya koşarak: -Paşam müjde '...Kara Kemal gürledi gitti... intihar etmiş' diye müjdeyi verdi. Fakat, acaba Kara Kemal Bey, hakikaten, suikast meselesinde iddia edildiği gibi, medhaldar mı idi? İstiklâl Mahkemesinin bu suale de (Evet!) diyen</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">3. Hikmet Bayur, Türkİnkılâbı Tarihi,T.T.K., 1952, cilt II, kısım IV, s. 272, D-dipnot.</p>
        </td>
      </tr>

      <tr class="calibre4">
        <td class="td1">
          <p class="block14">4. Hikmet Bayur, Türk İnkılâbı Tarihi, T.T.K., 1967, cilt III, Kısım 4, s. 524.</p>
        </td>
      </tr>

      <tr class="calibre4">
        <td class="td2">
          <p class="block14">5. Kılıç Ali, İstiklâl Mahkemesi Hatıraları, Sel Yay., 1955, s. 26.</p>
        </td>
      </tr>
    </tbody>
  </table>

  <p class="block7">kararnamesinin esasından ne kadar malul olduğu hatırlanırsa, Kara Kemal Bey'in de sırf derdini ve binnetice meramını anlatamıyacağını bilişinden dolayı, canına kıymış olduğuna, hükmedilemez mi? Evvelce de kaydettiğimiz gibi, bu husustaki kat'i karar ve hükmü, ancak günün birinde aynı davayı ele alıp inceliyecek olan bir hakiki mahkeme, bir adalet divanı verebilecektir. Evet, tarih bu sırrı bir gün, mutlaka aydınlatacaktır."6</p>

  <p class="block7">Bu üç ayrı görüşten sonra, Kurt Kanunumdaki Kara Kemal Beyin serüvenine geçebiliriz.</p>

  <p class="block7">Kara Kemal Bey'le birkaçışta rastlaşırız. Yıl 1926. Birkaç derbeder komitacı Gazi Paşa'yı biçimine getirip öldürmek isterler. Becerisizlikleri ve hıyanet yüzünden ele geçerler. Sürekli işkillenen ve tetikte bulunan Cumhuriyet yönetimi, istiklal Mahkemeleri yoluyla geniş bir temizliğe girişir. Az daha temizliğe Yunan zaferinin silah arkadaşları da katılıp yok edilecektir. Ayakta kalan son ittihatçılar yakalanıp ipe götürülür.7 Bu darağacı harmanından ilk ağızda kaçıp kurtulmaya çalışanlar vardır. İşte Kurt Kanunu romanının iki kahramanı Abdülkadir'le (Abdülkerim olarak geçer romanda) Kara Kemal,"Bu kargaşalık bize aman vermez/'deyip kaçanlardandır. Kişiliği ve geçmişi gereği Abdülkadir, belki suikast işine bulaşmıştır. Çevresinde çok sevilen ve sayılan Kara Kemal Bey'in adını, romancıya göre komitacıları işe razı etmek için kullanırlar. Kara Kemal Bey bunu öğrenmiş, kaçmayı tek çıkar yol görmüştür.</p>

  <p class="block7">Mahkemenin adaletine güvenmez. Her şeyin, hatta tek "savunu dayanağının da" suç kanıtı sayıldığı yerde teslim olmak söz konusu olamaz. Kara Kemal'in yaşadığı ortamda suçlusuçsuz adam öldürmeye siyaset denmektedir. "Bu yüzden bizde yiğitliğin on şartı vardır: Dokuzu kaçmak, biri hiç görünmemektir." Çıkar yol teslim olunabilecek yere düşmemektir. Düştün mü ya yarıp kurtulunacak yada ölünüp gidilecektir. Geç kalınmış iki yol vardır kurtuluşa bu kapandan. Birincisi, ilk kuşkuda hemen sınır dışına çıkmak; İkincisi, en gücü, yıkıcısı, karşıdakilere güvenilir olduğunu göstermek, yani kulluğunu "en sefil ödevlerde" kanıtlamak, "insafsız avcıya salt hizmet etmeyeceksin, bundan keyiflendiğini de göstereceksin. Gerekirse yalnız dostlarına değil, öz oğluna bile hayinlik edeceksin."</p>

  <p class="block7">Kara Kemal'in bütün anı ve tarihlere göre kişiliği kalenderlik, yumuşak başlılık ve iyilikseverlik ortak noktalarında toplanmaktadır. Bu da suikastçılığa ters düşmektedir. Kara Kemal kabadayılıkların, silah gücüne olan yatkınlıkların Makedonya'daki çetecilikten başladığını sanmaktadır. Kabadayılık, ancak sırt iktidara dayanırsa sürdürülebilinir. Yoksa bu zamanda ve de iktidara karşı silahlarımak rezilliktir bütün bütün. Koca imparatorluk biraz da on yıla varmadan, işte bu suikastçı serserilerle iş birliği yüzünden yıkılmıştır.</p>

  <p class="block7">Ülkücülüktür silaha sarılmak. Bir başkası beceremez adam öldürmeyi. Gözü kararmalı ki adamın, inanmış olmalı ki öldürüp üstesinden gelebilsin bu işin. Oysa hep tersi olur. Kara Kemal Bey yine tarihten, kendi deneylerinden bilir: Suikast düşüncesi ancak serserilerden ve kan dökücülerden çıkar ya da ceza görmeyeceğini bilen, iktidarın koruyacağı "kaltabanlardan. Örnekse Mahmut Şevket Paşa'nın öldürülmesine yapılanlar. Şimdi de aynı oyun oynanmaktadır. Hasımlar yok edilmek istenince iktidarların başvurduğu bir kolaylıktır suikastlar. Böylece oyuna gelen kabadayılarla asıl yok etmek istediklerini temizlerler. İster sosyalist devrimde ister kitapsız inkılâplarda olsun, düzen değiştikten sonra cinayetler aynı nedenlerle bağışlanır.</p>

  <p class="block7">Kara Kemalin sayesinde bugünkü durumlarını sağlayan belli başlı varlıklılar, onun"öl"dediği yerde ölecek kimselerdi. Kara Kemal bu dar boğazda onların gönül borçlarından yararlanmak iste</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">6. Kandemir, Cumhuriyet Devrinde Siyasi Cinayetler, Ekicigil, 1955, s. 99.</p>
        </td>
      </tr>

      <tr class="calibre4">
        <td class="td2">
          <p class="block14">7. Lord Kinross da böyle diyor. Atatürk, s. 643.</p>
        </td>
      </tr>
    </tbody>
  </table>

  <p class="block7">mese de daha fazla dayanamayıp bir kapıyı çalacaktır. Saat tıkırtısında, gazete hışırtısından yüreği ağzına gelmektedir. Ne kadar dayanabilecektir bu çöküntüye. "Bunca deneylerine, bunca gücüne rağmen, demek bu kadar çürük müydü, yaşayışı için sağladığı güven?.. En küçük esintiyle darmadağın mı oluverecekti, hemencecik."</p>

  <p class="block7">Bilindiği gibi Kara Kemal Osmanlı İmparatorluğu'nun en zor anında, hani o yıkım hâlinde, iktidar partisi İttihat ve Terakki'nin "iaşe nazırlığını"yapmıştır. Neler yapmıştır nazırlığı sırasında? İstanbul'un açlıktokluk sorumluluğunu, dolayısıyla yine halkın ahlak sorumluluğunu yüklenirken istediğini zengin etmiştir. Eline para geçince tehlikeli olacaklara para kaptırmıştır. Başka kitaplardan öğreniyoruz ki Kara Kemal millî zengin yaratma düşüncesindeydi. Savaş sırasında fırsat bu fırsat deyip, azınlığın elindeki ayrıcalıkları, yeni zengin edeceklerine verdi. Yani bir tür "millî kapitalist"olacaktı bunlar.</p>

  <p class="block7">Kemal Tahir, Kara Kemal Beyin üstü örtülmüş bir değer olduğunu iddia etmiyor. Kara Kemal Bey, İttihat ve Terakki üyelerinin eğri ve doğru yanlarıyla bir prototipidir. Aynı zamanda Kemal Tahir aydınlarının özgün yorumcularındandır. Gelişigüzel bir seçim değildir Kara Kemal. El birliğiyle yıktıkları imparatorluğun suçluluğuyla ve sağlam temeller üstüne kurulmayan yeni dönemdeki ip korkusuyla romancı için bulunmaz bir merkezdir. Kemal Tahir bu merkeze yerleşir, roman boyu roman dışı tek öge kullanmadan Kara Kemal Beyi yaşatır.</p>

  <p class="block7">Kurt Kanunu yayımlandığında, Kemal Tahir'in son dönemdeki diğer romanları gibi, daha çok edebiyat dışı tepkiler aldı. Romandan çok, seçtiği roman kişisi üzerinde gürültü koparıldı. 0 günlerde kendisine bazı sorular sormuştum. Kırmayıp, cevaplamıştı:8</p>

  <p class="block7">— Sayın Kemal Tahir, ben fazla bilgi edinemedim Kara Kemal Bey 'in nazırlığı sırasındaki eylemi üzerine. Sanırım milli tüccar yaratmak, tür olarak sosyalist bir düşünceden gelmiyor.</p>

  <p class="block7">— Evet. 0 zamanki şartlar, İttihat Terakki'nin özellikleri bunu hemen de imkânsıza yakın zorlaştırıyordu. İttihatçıların sosyalizan diyebileceğimiz sınırlı davranışları vardı. Birinci Dünya Savaşı'nın getirdiği zorluklar içinde bir çeşit devlet güdümü (buna şimdiki deyimiyle Devlet Kapitalizmi de diyebiliriz) tekniği aramışlar, bu yolda zamanın ünlü İdeologu Parvus'tan yararlanmaya çalışmışlardır. Savaşın Osmanlılar aleyhine dönmesi, 1917 İhtilâli bazı İttihatçıları, bu arada Kara Kemali de ister istemez etkilemiştir. Biz bu etkiyi, Kara Kemal'de yaşasa da, memleket özellikleri dolayısıyla geçici olarak yurtta "Karakol Cemiyeti", dışarıda Enver Paşa'nın kurmayı tasarladığı "Halk Partisi''tüzüğünde görüyoruz.</p>

  <p class="block7">— Kara Kemal'e göre partilerinin (İttihat-Terakki) yanlışı neydi? Yabancı oyunlarına âlet oluşları hangi süreçten geçerek gelişiyordu?</p>

  <p class="block7">— Osmanlılığın son döneminde -bence bu dönem 1807 Kabakçı Ayaklanmasıyla başlatıla- bilinir- gericiler de, ilericiler de imparatorluğu kurtarmayı salt bir iç mesele -kendilerinin iktidarı ele alma meselesi- saymışlar ya da yaşadıkları dönemin zorlukları içinde böyle sanır görünmüşlerdir. Belli bir dönemden bu yana Osmanlılıkta meydana gelen ayaklanmalar, altüstlükler, iktidar değişiklikleri iç nedenlerden yerli gruplar tarafından yapılmış görünüyorsa da, o kadar da bu işlerde çeşitli ve çelişkili dış güçlerin etkisi olmuştur. Yani bence, tarihimizin son 170 yıllık döneminde Osmanlı Osmanlı’ya, Türk Türk'e kalındığını ileri sürmek zordur. Rumeli İttihat Terakkisi'nin, ki doğuşu 1906'dır, tarih yüzüne çıktığı dönem bu dış güçlerin memlekette en başı boş bir biçimde fink attığı korkunç dönemdir. Ayrıca iktidarı ele geçiren İttihat Terakki, kapitülasyonları kaldırmak çabalamalarına rağmen bu dış güçlerle ciddi olarak boğuşmaya girdi sayılmaz.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">8. Yeni Dergi, Ocak 1970.</p>
        </td>
      </tr>
    </tbody>
  </table>

  <p class="block7"></p>

  <p class="block7">— Diğer romanlarınızda da bir çok kereler söylediğiniz Batılılaşma ile Anadolu halkı arasındaki ters bağlantıyı anlatır mısınız?</p>

  <p class="block7">— Anadolu halkları aslında Osmanlı imparatorluğu'nun kurucusu, yayıcısı, savunucusu olarak, bu imparatorluğun ilk dönemindeki devşirmeler dışında, insan kaynağını meydana getirmişlerdir. Bu kaynak zaman zaman merkezle kanlı çatışmalar gösterdiği halde imparatorluğun kuruculuğu ve sahipliği şuurunu (buna sezgi demek belki daha doğru olur) sonuna kadar taşımıştır. Bu özelliğiyle bu halklar imparatorluğa (yani devlete) zararlı olan her durum ve fikre karşı çıkmışlardır. (Biz burada salt Batılaşma konusunu göz önünde tuttuk. Bu halklar zaman zaman batıdan ve doğudan gelen dış etkilerle devleti yıkacak olaylara da katılmışlardır. Bu katılmaların Osmanlı tarihinde her zaman kesin yenilgiyle sonuçlanması katılanların yüzde bakımından hiçbir zaman yenecek güce erişemediklerini gösterir.) Bu açıdan bakılınca Anadolu halklarının başından beri Batılaşmanın her türünü neden devleti tehlikeye düşürür saydığı anlaşılır.</p>

  <p class="block7">— Gerek Yorgun Savaşçı’da ve gerekse Kurt Kanunu'nda Anadolu insanı özelliklerini Batılılara yorumlattınız. Parvus'un burjuvalık üstüne söylediklerini daha açabilir miyiz?</p>

  <p class="block7">— Bizde bunu gereğince açıklama ödevini yüklenecek düşünürlerimizin yetişmemiş olduğundan. Genellikle feodalite ve burjuvazi üzerine bugün tartışmalar, gittikçe keskinleşerek sürmektedir. Var diyenler varlığını, yok diyenler yokluğunu ispatlamaya çalışıyor. Bu konuda o kadar çok söz söylendi ki; Parvus'un Batı burjuvazisi örneğine bakarak, bizde burjuvazinin bulunmadığı fikrini yeniden açmayı gerekli saymıyorum. Kaldı ki bir toplumda Batı'daki örneklere benzer dünya görüşlerinin ve sınıfların var olup olmadığı bizim keyfimize ya da gündelik politikada yarar isteklerimize bağlı değildir. Bu bir bilim meselesidir.</p>

  <p class="block7">— Kara Kemal "koca bir imparatorluğun ellerinde ölmesinden"suçluluk duyduğunu söylemektedir. Sizce Kara Kemal Beyin dramı nerede başlar? Gerçekte bu kimin dramı sayılmalıdır?</p>

  <p class="block7">— Bence bu, bize özgü Batılaşma dramıdır. Yani ilericilik dramıdır. Rumeli İttihatçıları da kendilerini, Batılaşmacı oldukları için, kesinlikle ilerici saymışlar; hürriyet isteyerek iktidarı alırlarsa bu ilericilik nitelikleriyle vatanı kolayca kurtaracakları aldanmasına kapılmışlardır. Burada önümüze çıkan manzara günümüze kadar sürüp gelen "istim arkadan gelsin" düşüncesizliğidir. Bu düşüncesizlik, Cumhuriyet'ten sonra da "biz bütün izmlerin dışındayız"formülüyle üstünde hiç durulmadan sürdürülmektedir. (Buradaki İzm Batının herhangi bir izmini kalıp halinde almak teklifi değil, insanlık tarihinin ve kendi tarihimizin geliştirdiği kurtarıcı metot ve dünya görüşlerinden yeni bir milli terkibe gitmenin reddedilmesidir.) Devrimci fikir olmadıkça devrimci eylem (hareket) olmaz denilmiştir. Bunun daha kabacası açık seçik kurtarıcı fikir olmadıkça kurtarıcı hareket de olmaz demektir. İnsanoğlunun içine düşeceği en korkunç, en hazin dram kurtarıcı fikri olmadığı halde kurtarıcılık rolüne çıkmasıdır</p>

  <p class="block7">—Tarihimizin son iki yüzyılı içinde iktidarlarımızı yabancı güçlerin etkilediğini görüyoruz. Bunun nedenleri nedir?</p>

  <p class="block7">— Tarihinde bu kadar sürekli yenilgiler olan ve bu yenilgilerin de arttırdığı güçten düşme dönemi yaşamış toplumların dış etkiler altında kalmadıkları düşünülemez. Batılaşmaya yöneldiğimizden bu yana devleti bir anlamda yabancı elçilerin yönettiği yine yabancı yazarlar tarafından ciddiyetle ileri sürülmüştür.9 Hele dış politikasını dış güçlerin denge değişimlerine bağlamış bir</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">9. Georges Young, Constantinople, Payot, 1948 adlı kitabında, sayfa 321'de, 1839-1908’e kadar Osmanlı İmparatorluğu'nu yabancı elçiliklerin yönettiğini söylemektedir. Nitekim bu elçiliklere karşı gelen padişahlar ilericilik adına alaşağı edilmiştir.</p>
        </td>
      </tr>
    </tbody>
  </table>

  <p class="block7">toplum, elbette yabancı etkilere açık olur. Ama Osmanlı döneminde olduğu gibi, Cumhuriyet döneminde de bu etkilerin bilimsel anlamıyla sömürge ya da yarı sömürge biçimi gösterdiği ileri sürülemez. Bir toplumun sömürge ya da yarı sömürge olması başka şeydir. Böyle bir yargı gerçek dışı olur. Çünkü bir toplumun sömürge değil, yarı sömürge olabilmesi için bağımsız milli devletini kesinlikle yitirmesi şarttır. Böyle bir yargıda gerçek dışı bir abartma var demektir. Bu yanlışlık bilimsel çalışmalarla doğrultulmazsa içinde bulunulan zorlukların özelliği anlaşılmamış olur ki, bu da sahici kurtuluş yolunu seçmekte toplumu yanılgılara götürür.</p>

  <p class="block7">— Romanınıza göre Gazi'nin İzmit konuşmasında şöyle dediğini öğreniyoruz: "...Türkiye'de milyonerlerin değil, birkaç yüz bin lirası olanların bile sayısı pek azdır. Kapitalist diye ortaya koyacağımız ve üzerlerine hücum edeceğimiz bunlar olamaz. Hayır, efendiler, bu memleket ve bu j memleketin insanları daha çok zengin olmaya muhtaçtırlar. Bu onların hakkıdır. Şu halde, onların zenginliğine göz dikmeyeceğiz. Her vatandaşı aynı seviyeye çıkarmaya çalışacağız. İsteriz ki, efen- j diler, memlekette çok ve çok milyonerler olsun. 0 zengin insanlar kendi başlarına şimendüferler, şirketler, fabrikalar, sınai müesseseler vücuda getirsinler. Bizi yabacı sermayeye muhtaç bırakmasınlar..." Bugün milyonerlerimiz var artık. Ama yabancı sermaye de sömürüyor Türkiye'yi. Yani yabancı sermayenin getirdiği yerli milyonerler. Savunulan görüş neden gerçekleşmemiş?</p>

  <p class="block7">— Daha 1922-23'te İzmir İktisat Kongresi'nde varılan kararlarla 1930 Serbest Fırka denemesi Halkçıların ekonomik görüşlerini meydana koyar. Sorunuzdaki fikirler bu görüşe uygundur.</p>

  <p class="block7">Ne çare ki milyonerlerimiz kendi sermayeleriyle tren yolları, fabrikalar kuracaklarına, iktidardaki kişilerle ortaklıklar kurarak hâzineyi tırtıklamayı tercih etmişlerdir. Bu da bir kısım Halkçıları bir yandan devrimi ve devrimcileri kişisel çıkarlarını gütmek suçlamasından kurtarmak, bir yanda da milyonerlerimizin yapmaya yanaşmadıkları işi devlete yaptırmak zorunda bıraktı. Ne var ki, bu dev- j letçilikte yine aynı grupların baskısıyla orta halli ve fakir halk yararına çalışılacağına, daha sorusuz ve tehlikesiz bir ortamda yine bu aracı ve ortak milyonerlerin çıkarına çalışıldı. Bu gerçek çok partili j döneme girdikten sonra, devlet işletmelerini kişilere mal etmek fikriyle iktidara gelenlerin iktidarı yitirenlerden daha yaman devletçi kesilmeleriyle büsbütün ortaya çıktı. Yabancı sermayenin ekonomik sömürüsü memleketimiz için hiçbir zaman ekonomik alanda büyük tehlike olmamıştır. Bu i sermaye Osmanlı ve Cumhuriyet dönemlerinde burjuva kapitalist karakterden çok, tefeci karakter göstermiş; daha fazla iç ve dış politikamızda etki aracı olarak kullanılmıştır. Gerçeklere böyle baktığımızda biz kendi yanlışlarımızı düzeltirsek, aynı zamanda dış güçleri de sözü edilmeyecek kadar etkisiz kılarız.</p>

  <p class="block7">— "En son hesaplaşmada" bir sosyalist yönetimin tek çıkar yol olduğunu kabul ediyoruz. Kemalist ilkeler bu yolda ne kerte yardımcı olabilecektir.</p>

  <p class="block7">—Bu ilkeler ezici çoğunluğuyla aslında Osmanlı İmparatorluğu'nu kurtarmak için çok önceleri düşünülmüş, İmparatorluk yaşamakta olduğu için, yani direnmekte olduğu için gerine gerine uygulanamamıştır. Bir imparatorluğun kurtarılması için düşünülmüş ilkelerin hemen hemen hiç değiştirilmeden o imparatorluk yıkıldıktan sonra uygulanması gerçekten şaşırtıcı bir tarih olayıdır. Bunun daha da şaşırtıcı yönü, bugün bir kısım “ilerici" aydınların, daha ürkütücüsü bir kısım sosyalistlerin bu ilkelerin sosyalizme geçmekte yararlı olur evhamına kapılmasıdır.</p>

  <p class="block13" id="calibre_pb_32"></p>
</body>
</html>
