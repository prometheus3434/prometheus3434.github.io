<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">“DEVLET "İNE KÜSMEYEN AYDIN: KEMAL TAHİR</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_4">İskender Özsoy</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block7">Hemen hemen her konuyu sorular sorarak gündemine alıp üzerinde düşünen ve tezler geliştiren Kemal Tahir Türkiye'de aydın olmanın sorumluluğunu taşıyan önemli romancılardan biridir. Ve elbette Türk romanının çok önemli adıdır. Kendine sorular sorması ve bu sorulara ülkemizin tarihi ve sosyal gerçekleri çerçevesinde yanıtlar araması, tabu ilan edilen bazı konuları cesaretle tartışma ortamına getirmesi onun temel ve değişmeyen ilkesidir. Soran, düşünen ve sorulara yanıtlar arayan Kemal Tahir Osmanlı’dan cumhuriyete; Marks'tan, Batı ve Batıcılıktan, sanat edebiyata ve romana dek birçok önemli konuyu hem kendi hem de ülke gündemine getirdi; aydınları bu konular üzerinde düşünmeye zorladı.</p>

  <p class="block7">Ömrünü ülkenin gerçeklerini bulmaya adayan Kemal Tahir, yakın arkadaşı ve aile dostu Dr. Hulusi Dosdoğru'nun dediği gibi gerçeğe oturmamış bir toplumda gerçeği ısrarla savundu. ’ Hazır reçetelere sırt çeviren ve resmi tarih tezleriyle mücadele eden romancı, dünyaya tek yönlü bakmaya alışmış kısır düşünceliler için hep yadırgatıcı oldu. Hâlâ tartışılan bir yargılama sonucu "solculuk"tan 12 yıl hapis yatmasına karşın sol onu dışladı, sağ bir iki yazar dışında ondan uzak durdu. Oysa onun kapısı herkese açıktı. Nâzım Hikmetin kız kardeşi Melda Kalyoncu onun bu yaklaşımını şöyle anlatıyor:</p>

  <p class="block7">"Aydın ve namuslu herkesle görüşürdü, kapısı herkese açıktı. Sağcısolcu ayırmadan kendisine başvuran herkesle görüşürdü. " Bu noktada onun "Hem cuntacı hem devrimci olunamaz" sözünü anmadan geçmek olmaz. Cuntacıdan devrimci olunamayacağı gibi cuntacıdan "aydın"da olunamıyor. Kafasının için "asker" olan, kafasındaki tabuları yıkamamış, beyinlerini sivilleştirememiş edebiyatçılar, yarı aydınlar, gazeteciler, yazarlar ve eleştirmenler Kemal Tahir’i elbette yok sayacaklardı. Geçmişle hesaplaşmasını sağlam temele oturtulmuş bir gelecek için ölene dek sürdüren Kemal Tahir Osmanlı toplum yapısını iyice araştırıp kavramadan yaşadığımız günleri kavrayamayacağımızı savundu. Bu yüzden sığ görüşlü yarı aydınlar tarafından "Osmanlıcı" olarak damgalandı.</p>

  <p class="block7">Müsteara Mahkûm Edilen Emek</p>

  <p class="block7">Kemal Tahir’in yerli düşünceye, Türk insanına ve ondaki yaratıcı güce inancını, aydın namusunu ve zorbalığa baş eğmeyen kişiliğini kazanması pek kolay olmadı. "Kemal Tahir olmak" çok, ama çok zordu. Onun, 1931 yılında içtihad dergisinde yayınlanan ilk şiirleriyle girdiği ve Geçit dergisinde devam eden şairliğinden, hem de şiirlerini Heykel Seviyor adlı kitapta toplamayı düşünecek kadar şiirle uğraşmasından, "Büyük Türk romancısı" olmaya giden yolculuğunda mahpusluğunun çok önemli etkisi var. 1938 yılında Donanma Davası'nda 15 yıla mahkûm edilen, 1950 yılındaki genel affa dek İstanbul Tevkifhanesi'nden başlayarak, Çankırı, Malatya, Çorum ve Nevşehir Cezaevleri'nde süren 12 yıllık mahpusluğu okuyup yazarak geçti Kemal Tahir'in.</p>

  <p class="block7">Onun ve aynı davada 18 yıl hüküm giyen kardeşi Nuri Tahir'le arkadaşlarının mahpusluğu zor bir mahpusluktu. Ancak o, aydınlık Türkiye'ye olan inancıyla zorluklara katlandı, kendisini mahkûm eden devlete küsmedi. Okuma ve araştırma tutkusu yüzünden adı Çorum Cezaevi'nde "Kitaplı Casus"a çıkan Kemal Tahir, 1936 yılında Şirketi Mürettibiye Basımevi'nin 73'üncü kitabı olarak yayımlanan ilk kitabı Namık Kemal İçin Diyorlar Ki ' ve 1937 yılında Alfred Müller-Frederih Şüller'den (?) çevirdiği ve Yeni Kitapçı'nın Ucuz Romanlar Serisi'nin dördüncü kitabı olarak yayınlanan Bir Çalgıcının Seyahati adlı kitabından sonra 17 yıl kitaplarda kendi adını kullanamadı. Okuyucular Kemal Tahir adıyla yıllar sonra ilk kez 1954 yılında öykü kitabı Göl İnsanları çıkınca yeniden tanıştı. Adı, ertesi yıl yayınlanan Sağırdere romanıyla perçinledi. Peki Kemal Tahir 1937-1954 yılları arasında hiç yazmadı mı? Ne mümkün?</p>

  <p class="block7">0, 1931'den ölene dek hep yazdı. 1938'den 1950'ye mahpushanelerde; özgürlüğüne kavuştuktan sonra da evinde, hiç dışarı çıkmamacasına. Mahpushanelerdeki güç hayat koşullarıyla baş edebilmek ve ayakta kalabilmek için gazeteciler ve edebiyatçılar sık sık müstear isimle eser verdi. Nâzım Hikmet'ten Peyami Safa'ya, Orhan Kemal'den Aziz Nesin'e Necip Fazıl'a dek bir çok yazar yukarda saydığımız nedenlerle takma isimle yazmak zorunda kaldı.</p>

  <p class="block7">Kemal Tahir de dergi ve gazetelerde takma isimle röportajlar, öyküler yazdı. Bu arada hapisteyken yazdığı hikâyeleri Göl insanları 1941 yılında Tan gazetesinde Cemalettin Mahir, Sağırdere romanı Son Posta gazetesinde Körduman, Esir Şehrin İnsanları da Yeni İstanbul gazetesinde Nurettin Demir takma adıyla yayınlandı. Şimdi onun Hürriyet gazetesinin kurucusu ve yeri geldiğinde en büyük destekçisi Sedat Simavi'nin çıkardığı Yedigün, Karagöz ve Karikatür dergileri ve yine Sedat Simavi'nin 1 Mayıs 1948 tarihinde yayınlamaya başladığı Hürriyet gazetesiyle Son Posta başta olmak üzere diğer gazete ve dergilerde kullandığı müstearların dökümüne geçmeden önce isterseniz onun 1950'li yıllarda Refik Erduran, Ertem Eğilmez ve Haldun Sel tarafından kurulan Çağlayan Yayınevi'yle ilişkisine değinelim:</p>

  <p class="block7">Kemal Tahir Çağlayan'a çeşitli çeviriler yaptı, kitaplar yazdı. Çağlayandan çıkan çeviriler arasında en popüler olanı Mickey Spillane'den yaptığı polisiye Mayk Hammer dizisi ilgi görünce orijinal kitaplar bitmesine rağmen "Mayk Hammer'in Yeni Maceraları"nı yazmaya devam etti. Ve böylece Kemal Tahir'in kaleminden dört yeni Mayk Hammer romanı ortaya çıktı. Kemal Tahir yine Çağlayan Yayınevi'ne Peter Cheyney'den de çeviriler yaptı.</p>

  <p class="block7">Onun Çağlayan'dan müstear isimle çıkan telif ve tercüme kitaplarından bazıları şöyle:</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kanun Benim: Mickey Spillane. Tercüme eden: F. M. İkinci, Ocak 1954. İntikam Pençesi: Mickey Spillane. Tercüme eden: F. M. İkinci, Nisan 1954.</p>
        </td>
      </tr>

      <tr class="calibre4">
        <td class="td1">
          <p class="block14">Kahreden Kurşun: Mickey Spillane. Tercüme eden: F. M. İkinci, Mayıs 1954.</p>
        </td>
      </tr>

      <tr class="calibre4">
        <td class="td1">
          <p class="block14">Kanlı Takip: Mickey Spillane. Tercüme eden: F. M. İkinci, Mayıs 1954.</p>
        </td>
      </tr>

      <tr class="calibre4">
        <td class="td1">
          <p class="block14">Ölüm Dansı: Peter Cheney. Çeviren: F. M. İkinci, Temmuz 1954.</p>
        </td>
      </tr>

      <tr class="calibre4">
        <td class="td1">
          <p class="block14">Son Çığlık: Mickey Spillane. Tercüme eden: F. M. İkinci, Mayıs 1954.</p>
        </td>
      </tr>

      <tr class="calibre4">
        <td class="td1">
          <p class="block14">Derini Yüzeceğim: Mayk Hammer'in yeni maceraları. Yazan: F. M. İkinci, Kasım 1954.</p>
        </td>
      </tr>

      <tr class="calibre4">
        <td class="td1">
          <p class="block14">Ecel Saati: Mayk Hammer'in yeni maceraları. Yazan: F. M. İkinci, Kasım 1954.</p>
        </td>
      </tr>

      <tr class="calibre4">
        <td class="td1">
          <p class="block14">Kara Nara: Mayk Hammer’in yeni maceraları. Yazan: F. M. ikinci, Ocak 1955.</p>
        </td>
      </tr>

      <tr class="calibre4">
        <td class="td1">
          <p class="block14">Kıran Kırana: Yazan: F. M. İkinci, Mayıs 1955.</p>
        </td>
      </tr>

      <tr class="calibre4">
        <td class="td1">
          <p class="block14">Karanlıkta Vuruşanlar: Peter Cheney. Çeviren: F. M. İkinci, Kasım 1953.</p>
        </td>
      </tr>

      <tr class="calibre4">
        <td class="td1">
          <p class="block14">Halk Plajı: Samim Aşkın, Şubat 1954</p>
        </td>
      </tr>

      <tr class="calibre4">
        <td class="td1">
          <p class="block14">Gangsterler Kraliçesi: (Öldüren Kadın) Çeviren: F. M. Duran, Nisan 1955.</p>
        </td>
      </tr>

      <tr class="calibre4">
        <td class="td1">
          <p class="block14">Lükres'in Günahları: Çeviren: F. M. ikinci, Mayıs 1955.</p>
        </td>
      </tr>

      <tr class="calibre4">
        <td class="td1">
          <p class="block14">Kastil Büyücüsü: Robert Gaillard. Çeviren: Celâl Dağlar, 1955.</p>
        </td>
      </tr>

      <tr class="calibre4">
        <td class="td1">
          <p class="block14">Evvel Zaman İçinde: Somerset Maugham. Çeviren: Celâl Dağlar, Mart 1955.</p>
        </td>
      </tr>

      <tr class="calibre4">
        <td class="td1">
          <p class="block14">Saygon Geceleri: Claude Farrere. Çeviren: İ. Erülgen.</p>
        </td>
      </tr>

      <tr class="calibre4">
        <td class="td1">
          <p class="block14">İnsan Harası: Louis Charles Royer. Çeviren: B. Ersoy, Ekim 1953.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir’in Çağlayan Yayınevi dışındaki yayınevlerinden müstear isimle çıkan kitaplarından örneklere gelince:</p>
        </td>
      </tr>

      <tr class="calibre4">
        <td class="td1">
          <p class="block14">Gece Hırsızı: Komik Roman, Çeviren: F. M. ikinci, Tef Yayınları, 1955.</p>
        </td>
      </tr>

      <tr class="calibre4">
        <td class="td1">
          <p class="block14">Macun Hokkası: P. G. Wodehouse. Çeviren: Celâl Dağlar, Akbaba Mizah Yayınları, 1956. Merhaba Sam Krasmer: Çeviren: F. M. İkinci. Kader Yayınları, 1957.</p>
        </td>
      </tr>

      <tr class="calibre4">
        <td class="td1">
          <p class="block14">Dolar Yağmuru: P. G. Wodehouse. Çeviren: Celâl Dağlar, Düşün Yayınevi, 1958.</p>
        </td>
      </tr>

      <tr class="calibre4">
        <td class="td2">
          <p class="block14">Karanlık Tuzak: Çeviren: Cevat Ayvatlı. , Kader Yayınları, 1957.</p>
        </td>
      </tr>
    </tbody>
  </table>

  <p class="block7">Adı "Komünist"e çıktığı için kitapları, gazetelere gönderdiği öyküleri, romanları ve çevirileri yıllarca kendi adıyla yayınlanmayan Kemal Tahir'in kullandığı takma isimleri bir kez daha göz atmadan önce onun hapishanede çektiği sıkıntıları ve gazete patronlarından nasıl şikayetçi olduğunu, özgür kaldıktan sonra evleneceği Semiha Hanım'a yazdığı mektuplardan okuyalım. "Yenge"ye 16 Temmuz 1946 6 Temmuz 1950 tarihleri arasında Çorum ve Nevşehir Cezaevleri'nden yazılan mektuplarda sıkıntılarını şöyle dile getirmiş Kemal Tahir:</p>

  <p class="block7">"Son aylarda işler hiç de parlak gitmedi. Karikatür de Yedigün de romanlarımı basmıyor. "... "Başımı kaşıyacak vaktim yok. Üç tane roman yetiştireceğim. Seneden beş altı roman yazıp bastırdığım halde gene de geçim sıkıntısı çekmek acaip bir hal. "... "Kırk günde iki roman bitirdim. İkisini de yolladım. Birisine mukabil bir dolmakalemle bir saat gönderdiler. Dolmakalemler ellişerden yüz lira, saatin fiyatı belli değil. Ben 30 liralık bir şey istemiştim. Şu halde verilen bedel topu topu 130 lira oluyor. Bizde romancı denilen cennet kuşundan daha bedbaht, emeği daha değersiz mahlûk çok galiba. "... "Tam bir sene, belki daha fazla oldu, basılmış iki romanın parasını henüz yollamadılar. "... "Her ne hal ise, ne vereceklerse verseler de biraz nefes alsak. "... "Bir gün Tasvir gazetesine uğrarsan İstanbul Mebusu bay Cihat Baban'ı görsen, vaziyeti anlatsan... Kendisi için elbette küçük, benim için elbette büyük olan hesabı lütfen tasfiye etmesini rica etsen. "</p>

  <p class="block7">Çok güç koşullarda üreten, ancak ayakta kalabilmek için -belki gönülsüz olaraktakma isimle yazmak zorunda kalan Kemal Tahir'in hayatı bir yazarının emeğinin müsteara mahkûm edilmesinin acı örneklerinden biridir aynı zamanda. Şimdi onun çeşitli gazete ve dergilerlerdeki yazı ve hikâyeleriyle senaryolarında kullandığı müstearları bir kez daha yineleyelim:</p>

  <p class="block7">F. M. ikinci, F. M. Duran, Körduman, Nurettin Demir, Murat Aşkın, Bedri Eser, Samim Aşkın, Ali Gıcırtı, Cemalettin Mahir, İsmail Kemalettin, Celâl Dağlar, TA-KA, TİPİ, Kemal Tahir Tipi, Kemal Tahir Benerci , Cevat Ayvatlı, İ. Ergülen, B. Ersoy. Bu arada Kemal Tahir, 1960Tı yıllarda sinema ile de yakından ilgilendi ve takma isimle senaryolar yazdı. Romancının Murat Aşkın ve Bedri Eser müstearıyla yazdığı senaryolardan:</p>

  <p class="block7">Battı Balık (Filiz Akın, Fikret Hakan), Beş Kardeştiler (Ayfer Feray, Eşref Kolçak), Azrail'in Habercisi (Pervin Par, Orhan Günşiray), İki Gemi Yan Yana (Filiz Akın, Orhan Günşiray) ve Yarın Bizimdirl (Orhan Günşiray, Eşref Kolçak) Atıf Yılmaz; Haremde Dört Kadın'ı (Nilüfer Aydan, Cüneyt Arkın) Halit Refiğ ve Namusum İçin'i de (Fatma Girik, Ayhan Işık) Memduh Ün yönetti.</p>

  <p class="block7">Kemal Tahir'in 63 Yılı</p>

  <p class="block7">Onun, edebiyat dünyasına adım attığı 1931'den ölümüne dek süren 42 yıllık yazı emekçiliği hayatı, bir romancının kendini nasıl yetiştirdiğinin belgesidir aynı zamanda. Şimdi Kemal Tahir’in 63 yılının dökümünü yapmanın zamanıdır:</p>

  <p class="block7">1910: İkinci Abdülhâmid’in Hünkâr Yaverlerinden alaylı deniz subayı ve Yıldız Sarayı'nda Abdülhâmid'in özel marangozu Tahir Bey'le (Osman Tahir Demir) Hupser Hanimin oğlu Kemal Tahir (İsmail Kemalettin Demir) 15 Nisan'da İstanbul Veznecilerde doğdu.</p>

  <p class="block7">1912-1922: 1908 yılında emekli olmasına karşın Balkan Savaşı başlayınca yeniden askere alınan babasının gezginci hastane inzibat subaylığı dolayısıyla annesi Hupser Hanım ve kardeşi NuriTahir'le Aydın, Nazilli, Burdur, İzmir ve çevresini dolaştı. İlkokulu bu illerde okudu.</p>

  <p class="block7">1922: Aile İstanbul'a dönüp Kasımpaşa'ya yerleşti.</p>

  <p class="block7">1923: Kasımpaşa Cezayirli Gazi Haşan Paşa Rüştiyesi'ni bitirdi. Galatasaray Sultanisi'ne (lisesi) girdi.</p>

  <p class="block7">1924-1931: Galatasaray Sultanisi'nin onuncu sınıfına kadar okudu. 1926'da annesinin ölümü üzerine ailesine ve kardeşlerine yardımcı olabilmek için çalışmaya başladı. İstanbul'da Karaköy Palas'ta avukat kâtipliği yaptı, Zonguldak Kömür İşletmeleri'nde ambar memuru olarak çalıştı.</p>

  <p class="block7">1931-1934: İlk şiirleri 1931 yılında İçtihad mecmuasında yayınlandı. (Bardaki Kadın, Nisan 1931 ve Açın Türküsü, Mayıs 1931). 1932 yılında İstanbul'a dönünce Vakit, Haber ve Son Posta gazetelerinde düzeltmenlik, çevirmenlik ve röportaj yazarlığı yaptı. Tünel'de kaldığı bekâr evinde önce oda komşusu Türkiye Komünist Partisi'nin kurucu komite üyesi ve merkez komite üyesi Sarı Mustafa'yla (Mustafa Börklüce), sonra da Börklüce aracılığıyla Nâzım Hikmetle tanıştı. Geçit dergisini çıkardı. Geçit'teki ilk yazısı Şehir Tiyatroları yönetmeni Ertuğrul Muhsin'le (10 Teşrinievvel [Ekim] 1933), ikinci yazısı cumhuriyetin onuncu yılı kutlamalarıyla ilgiliydi (10 Teşrinisani [Kasım]1933. )</p>

  <p class="block7">19341936: Gazeteci Sedat Simavi'nin yayınladığı haftalık Yedigün ve Karikatür dergilerinde düzeltmenlik, sayfa sekreterliği, Karagöz dergisinde başyazarlık yaptı. Bu dergilerde çoğu müstear isimle öyküler yazdı.</p>

  <p class="block7">1935: Varlık dergisinde, sonra Ses dergisinde yine müstearla şiirleri yayınlandı.</p>

  <p class="block7">1936: Namık Kemal İçin Diyorlar ki adlı kitapçığı çıkardı.</p>

  <p class="block7">1937: Öğretmen Fatma İrfanla evlendi.</p>

  <p class="block7">1938: Tan gazetesinde yazı işleri müdürlüğü yaptı. Askeri isyana tahrik ve teşvik iddiasıyla kardeşi Nuri Tahir, Nâzım Hikmet, Hamdi Alev (Şamilof), Emine Alev, Hikmet Kıvılcımlı, Fatma NudiyeYalçı, Kerim Korcan, Mehmet Ali Kantan, Seyfi Tekbitek ve Hüseyin Avni Durugün'le 13 Haziran 1938 tarihinde tutuklandı. İstanbul Donanma Komutanlığı Askeri Mahkemesi'nce Erkin Gemisi'nde yargılanarak 29 Ağustos 1938 tarihinde 15 yıl ağır hapse mahkûm edildi.</p>

  <p class="block7">1939: İstanbul Tevkifhanesi'nde mahpus. "Sarı defterleri yazmaya başladı.</p>

  <p class="block7">1940: İstanbul Tevkifhanesi'nden Nâzım Hikmet, Hikmet Kıvılcımlı ve bazı arkadaşlarıyla Çankırı Cezaevi'ne gönderildi. Nâzımla 16 ay yattı. Nâzımla birlikte Kablettarih (Tarih öncesi) romanının çalışmalarını yaptı. 10 Haziran 1940 tarihinde eşi Fatma İrfan'dan boşandı.</p>

  <p class="block7">1941: Çankırı Cezaevi'nde mahpus. Göl insanları'ndan dört hikâye Tan gazetesinde Cemalettin Mahir takma adıyla yayınlandı. Sağırdere romanını yazdı.</p>

  <p class="block7">1942-1944: Malatya'da mahpus. "Sarı defterler"doluyor. Namusçular, Telgrafçı Abdürrahim Bey, Karılar Koğuşu ve Şeyh Süleyman Efendi'nin notları tutuluyor. Fabrika işçisi Melahat'la nişanlandı.</p>

  <p class="block7">1945-1948: Çorum Cezaevi'nde mahpus. "Sarı defterlere devam. Mülkiyet Kalesi, Büyük Mal, Dam Ağası ve Kara Müdür gibi romanların temelleri atıldı.</p>

  <p class="block7">1949: Nevşehir Cezaevi.</p>

  <p class="block7">1950: Genel afla tahliye edildi. İstanbul'a binlerce sayfa notla döndü. Türk işçi hareketinin önderlerinden Hüsamettin Özdoğu'nun kardeşi Semiha Hanım'la (Sıdıka Uzunhasan) evlendi.</p>

  <p class="block7">1951: İzmir Ticaret gazetesinin İstanbul temsilciliğini ve yazarlığını yaptı.</p>

  <p class="block7">1952-1954: Hayatını kazanmak zorundaydı. Çeşitli müstear isimler kullanarak Çağlayan Yayınları'na çeviriler yaptı, polisiye romanlar ve mizah öyküleri yazdı. Esir Şehrin İnsanları 1953 yılında Yeni İstanbul gazetesinde Nurettin Demir takma adıyla yayınlandı.</p>

  <p class="block7">1955: Göl İnsanları ve Sağırdere kendi adıyla yayınlandı. 6-7 Eylül olayları sırasında gözaltına alındı, altı ay Harbiye'de yattı.</p>

  <p class="block7">1956: Esir Şehrin insanları yayınlandı.</p>

  <p class="block7">1957: Körduman ve Rahmet Yolları Kesti romanları yayınlandı. Aziz Nesin'le Düşün Yayınevi'ni kurdu.</p>

  <p class="block7">1958: Yediçınar Yaylası yayınlandı.</p>

  <p class="block7">1959: Köyün Kamburu yayınlandı. Dost dergisinin düzenlediği ankette yılın en iyi romancısı seçildi. Pazar Postası'nın düzenlediği açık oturumda Fakir Baykurt, Mahmut Makal, Talip Apaydın ve Orhan Kemal'le tartıştı. Açık oturum Turhan Tükel tarafından Beş Romancı Tartışıyor adıyla yayınlandı.</p>

  <p class="block7">1962: Esir Şehrin İnsanları ve Kelleci Mehmet yayınlandı.</p>

  <p class="block7">1964: Telif hakları ONK Ajans'a bağlandı.</p>

  <p class="block7">1965: Yorgun Savaşçı yayınlandı.</p>

  <p class="block7">1967: Yorgun Savaşçı Yunus Nadi Armağam'm aldı. Bozkırdaki Çekirdek ve Devlet Ana yayınlandı.</p>

  <p class="block7">1968: Devlet Ana Türk Dil Kurumu Roman Armağam'm aldı. Sovyet Yazarlar Birliği'nin davetiyle şair Vâkıfın 250. doğum yıldönümü anma toplantısına katılmak üzere ilk kez yurt dışına çıktı. Yolculuğunu trenle yaptı. Moskova'da Dostoyevski'nin evini ziyaret etti. Bakü'de dönemin tanınmış Türkolog ve romancılarıyla görüştü. Polonya'ya da geçti.</p>

  <p class="block7">1969: Kurt Kanunu yayınlandı.</p>

  <p class="block7">1970: Büyük Mal yayınlandı. 23 Kasım'da akciğer kanseri ameliyatı oldu.</p>

  <p class="block7">1971: Sağlığında son romanı Yol Ayrımı yayınlandı.</p>

  <p class="block7">1973: 21 Nisan saat 05. 30'da kalp krizinden öldü.</p>

  <p class="block7">1974-1977: Ölümünden sonra eşi Semiha Demir mahpushane yıllarında yazdığı ancak sağlığında yayınlayamadığı Namuscular, Karılar Koğuşu, Damağası, Hür Şehrin İnsanları ve Bir Mülkiyet Kalesi adlı romanları yayınladı.</p>

  <p class="block7">1978: Kemal Tahir Vakfı kuruldu.</p>

  <p class="block7">1979: Eşi Semiha Kemal Tahir (Semiha Yenge) 28 Şubat'ta öldü.</p>

  <p class="block7">1988: Ölümünün 15. yılı dolayısıyla 24 Nisan'da Harbiye Kenter Tiyatrosu'nda anma toplantısı düzenlendi. Türkiye Yazarlar Sendikası ve Kemal Tahir Vakfı tarafından düzenlenen toplantıya konuşmacı olarak Adnan Özyalçıner, Aziz Nesin, Hilmi Yavuz, Kemal Sülker, Baykan Sezer ve Halit Refiğ katıldı.</p>

  <p class="block7">1989-1993: Vakıf, Kemal Tahir’in "Notlar'lm yayına hazırlama görevini Cengiz Yazoğlu'na verdi. Melda Kalyoncu'nun yönlendirmesiyle Sabire Dosdoğru'nun notları yeni harflere çevirmesi tamamlanınca Bağlam Yayınları tarafından 15 cilt olarak yayınladı. Ancak "Notlar"ı yayına hazırlayanlar taahhüdünü yerine getirmeyince 30 cilt olarak planlanan dizi yarıda kaldı.</p>

  <p class="block7">1992: İlk eşi, Karagöl ve Marziye romanlarının yazarı öğretmen Fatma İrfan 18 Ağustos'ta öldü.</p>

  <p class="block7">1998: İstanbul Büyükşehir Belediyesi Kültür İşleri Daire Başkanlığı ölümünün 25. yıldönümü dolayısıyla 25-26 Nisan tarihlerinde Türkiye Yazarlar Birliği İstanbul Kültür Merkezi'nde Kemal Tahir Günleri düzenledi. Etkinlik kapsamında bir de Fotoğraf ve Belgelerle Kemal Tahir sergisi açıldı.</p>

  <p class="block7">2003: Ölümünün 30. yılı dolayısıyla Kültür Bakanlığı tarafından 27 Nisan'da İstanbul AKIN'de Kemal Tahir'i Yeniden Düşünmek paneli düzenlendi. Panele dönemin Kültür Bakanı Erkan Mumcu'yla Prof. Dr. İlber Ortaylı, yönetmen Atıf Yılmaz, Doç. Dr. Hayati Tüfekçioğlu, Kemal Tahir Vakfı ikinci başkanı Cengiz Yazoğlu, Doç. Dr. Ertan Eğribel ve Prof. Dr. Kurtuluş Kayalı katıldı. (Unvanlar o yıldaki unvanlardır. İ. Ö. ).</p>

  <p class="block7">2003: Abant İzzet Baysal Üniversitesinde 21 Nisan 2003 tarihinde 30. Ölüm Yıldönümünde Kemal Tahir'i Anma Paneli düzenlenmiş; panele Kurtuluş Kayalı, Ertan Eğribel ve Ufuk Özcan katılmıştır.</p>

  <p class="block7">2005: İthaki Yayınları Kemal Tahir'in tüm romanlarını ve müstear isimle yazdıklarıyla basılmamış bazı çalışmaların yayınlamaya başladı.</p>

  <p class="block7">İki Tanıktan Kemal Tahir</p>

  <p class="block7">Şimdi, artık ikisi de yaşamayan "son tanıklar" Melda Kalyoncu'yla Çorum Cezaevi'nden arkadaşı Celalettin Arif Demirell anlattıklarına paragraflar açmanın zamanıdır. Nâzım Hikmet'in kız kardeşi Melda Kalyoncu, adını "Kemal Ağabey"siz anmadığı romancının ölümüne kadar hep yanındaydı. Kalyoncu "manevi ağabeyi"ni bir sohbetimizde "Beni Nâzım'ın emaneti gibi kabul etmişti. Ölene kadar da öyle devam etti, bir gün birbirimize kırılmadık, bir gün bana kötü söz söylemedi" diye anlatmıştı. 22 Şubat 2004 tarihinde vefat eden Kalyoncu Kemal Tahir’i "Fevkalâde düzgün bir insan" diye tarif ederek şunları söylemişti o sohbette:</p>

  <p class="block7">"Onunla 1951 yılının yazında ağabeyim Nâzım Hikmet vasıtasıyla tanıştım. 0 ilk tanışmadan sonra ölene kadar hep beraber olduk. Ağabeyim kaçtıktan sonra Kemal Tahir Erenköy'deki evimize çok sık geliyordu. Geceleri gelir, sarı defterlere yazdığı notlarını okurdu. 1953'te Kemal Tahir'lerin evine daha yakın bir eve taşındık. O yıllarda ilk eşim Refik Erduran'la henüz ayrılmamıştık. 0 yıl oğlum Murat dünyaya gelmişti. Oğlumun adını da Kemal Ağabey koymuştu. Eşi, Türkiye'nin işçi sınıfının önderlerinden Hüsamettin Özdoğu'nun kardeşi Semiha Hanım, dikişe gidince Kemal Tahir evde yalnız kaldığı için bize gelir, 'Semiha Yenge' işten dönene kadar bizde otururdu. Kemal Tahir beni kardeşi, hatta kızı gibi benimsemişti. Kimi görse beni iftiharla'Nâzım'ın kardeşi'diye takdim ederdi. Beni Nâzım'ın emaneti gibi kabul etmişti. Ölene kadar öyle devam etti. Bir gün birbirimize kırılmadık, bir gün bana kötü söz söylemedi. Ona Kemal Ağabey derdim. İkinci evliliğim sırasında da Kemal Tahir'le beraberliğimiz devam etti. Aydın ve namuslu herkesle görüşürdü, kapısı herkese açıktı. Sağcı solcu ayırmadan kendisine başvuran herkesle görüşürdü. Sabah çok erken kalkar kitap okur. Biraz uyuduktan sonra kahvaltısını eder ve çalışmaya başlar, bir yere gitmeyecekse öğle yemeğinden sonra yeniden uyurdu. Evine gelen giden çoktu. Telefon çalsa konuştuğunu eve davet ederdi. Devamlı anlatırdı. Yüksek sesle düşünürdü. Ele aldığı konuyu anlata anlata kafasında geliştirirdi. Eşi Semiha Hanım çok samimi, cana yakın, herkesin yardımına koşan fedakâr bir insandı. Semiha-Kemal Tahir evliliği çok uyumlu bir evlilikti. Semiha Hanım Kemal Ağabeyin çalışması için elinden gelen her türlü imkânı sağladı. Kemal Tahir’ier'e Hüsamettin Özdoğu da gelirdi. Kemal Ağabey Hüsamettin'i çok severdi. Hüsamettin Bey cana yakın ve güler yüzlü bir insandı. Kemal Tahir üzerinde çalıştığı romanı bitirdiğinde hasta olurdu. Roman bitmeye yakın kimse yanına gidemezdi. Çok hassas olurdu. Bir de evden çıkmazdı. Yazılarını eski yazıyla masada yazardı. Sabakıları kitaplarını yatakta üstüne robdöşambırını alarak okurdu. Bir kere yurt dışına çıktı. Orada iyi karşılandı ama döndükten sonra Sovyetler Birliği konusunda düş kırıklığına uğramıştı. "</p>

  <p class="block7">Kitaplı Casus</p>

  <p class="block7">Celalettin Arif Demirel , onun mahpushane hayatının son tanıklarından biriydi. Demirel'i bir tesadüf sonucu tanımış ve ölümüne dek mektuplaşmıştım.</p>

  <p class="block7">Devrin Cumhurbaşkanı İsmet İnönü'ye hakaret ettiği iddiasıyla mahkûm edilen Demirel'in Kemal Tahir'le mahpushane arkadaşlığı1945 yılında başlamış.</p>

  <p class="block7">Demirel'in, Kemal Tahir’i anlattığı mektuplarına geçmeden önce onun 27 Nisan 1983 tarihinde Çorum Gazetesi'nde yayınlanan yazısından bazı alıntılar yapalım:</p>

  <p class="block7">"Yıl 1945. TCK'nin 159. maddesinde sayılan suçlardan mahkûm olduğum 1, 5 yılı kısaltmak için Keçiborlu Kükürt işletmeleri'ne bağlı iş esası üzerine kurulmuş açık cezaevine gidip orada çalışırken bu cezaevi müdürünü iki arkadaşımla öldürmeye teşebbüs suçundan İsparta Ağır Ceza Mahkemesi'ne sevk edilip nasibime düşen çileli günleri geride bırakarak ve aklanarak iade edildiğim Çorum zindanında elini sıkmak şerefine erdiğim insandır Kemal Tahir. Onunla çabuk kaynaştık. İlişkimiz arkadaşlık sınırını çarçabuk aşarak kardeşliğe dönüşüverdi. Etrafına ışık saçan bir meşaleydi o. Malatya Cezaevi'nden sürgün edilmişti Çorum'a. Gereksinimlerini temin etme, barınma, çevre edinme çabası içindeydi. 1945 yılında cezaevinde barınma, çevre edinme, namus, şeref ve haysiyeti koruma ne demektir, erbabı bilir. "</p>

  <p class="block7">Celalettin Arif Demirel, 5 Ocak 1990-4 Ocak 1991 tarihleri arasında on mektup yazmış bana. Mektuplar Kemal Tahir'in hem romancılığını hem de insancıl yönünü ortaya koyuyor. Yeniden Demirel'in mektuplarına, bir dostluğun başlangıç günlerine dönelim:</p>

  <p class="block7">"Çorum'a döndüğümde mahkûm ve mevkuf arkadaşlarımın verdiği haber, kitaplı bir casusun sürgün geldiğiydi. 'Kitaplı casus' sözcüğü Kemal Tahir'in ismi yerine bir hayli zaman kullanıldı. Kendisi ile tanıştığımda kitap okuyup okumadığımı sordu. Günler geçtikçe mahpuslararası ilişkiler, casus korkusu çekenleri yavaş yavaş Kemal Tahir'e bey, ağabey demeye zorladı. Kısa sürede baş tacı edildi. Mertlik, cesaret, insanseverlik ve çalışkanlık onun hasletleriydi. Kitaplarıyla topladığı dokümanları koruyan tahta sandık ve bavullardan başka varlığı yoktu. Mahpusların zorla uykuya yatırıldığı saatte o tahta ranzasında çaput yatağına bağdaş kurar, yorganı omzuna çeker, sarı defterlere yazar dururdu. Çoğu zaman bu yazma çizme koğuş sakinleri uyanıp bahçeye çıkıncaya kadar sürer, herkes bahçeye çıktığında o yatar ve öğleye kadar uyurdu. Bahçede birlikte volta atıp sohbet ederken onun kafasında başka şeyler düşündüğünü Sezerdim. Konuşma konusunda bir kesinti yapmadığına şaşar, hayranlığımı gizlerdim. Bir gün şakalaşıp sohbet ederek volta atarken 'Arif şimdi geliyorum'dedi ve İskilip yapısı takunyasını tıkırdatarak uzaklaştı. Bir dakika sonra hemen peşine takıldım. Gitti ranzasına tırmanarak yatağının ayak ucu altından sarı defterini aldı, bir şeyler yazarak yerine koydu. 0 ranzasından inerken ben hızla bahçeye döndüm. Yanıma geldi ve sohbete kaldığımız yerden devam ederek 'Evet şu Çankırı'dan gelen Kara Bilal'in dam ağalığına yeltenişlerinden söz ediyorduk' dedi. Çok zeki adamdı. Mahkûmiyet yılları onu yıpratmamış, aksine her yönden dinamikleştirmişti. Tahliyeme biriki ay kala cezaevinde nişanlanmaya, çıkınca da evlenmeye karar verdiğimi kendisine söyleyince'Nişan yüzüğünü ben takayım'dedi. 1986 yılında kaybettiğim eşim Şakire'ye başgardiyan odasında söylediğini aynen yazıyorum:</p>

  <p class="block7">'Kızım, hayatını birleştireceğin Arif için bu kapılar her zaman açıktır. Kabul ediyor musun?' Evet cevabını alınca nişan yüzüğünü taktı. Bugün öğretmen olan kızım MUberra'nın da isim babalığını yapmıştır Kemal Tahir. " Demirel'e göre cezaevindeki Kemal Tahir mahkûmları konuşturur, onların davranışlarını not eder, cezaevinde huzursuzluk çıkarsa ilgilenir, nedenlerine eğilir, yönetimle mahkûmlar arasında çıkan uyuşmazlıkların giderilmesinde çaba gösterirmiş. Kemal Tahir’in Çorum Cezaevi'ndeki zorlu günlerinin bir bölümünü Demirel’in tanıklığında okumaya sürdürelim:</p>

  <p class="block7">"Tercüme ettiği kitapların yayınlanmadığından ya da gazetelerde tefrika edilen yapıtları için hakkı olan paranın gönderilmediğinden yakındığını hatırlıyorum. Bir ara soğuktan zatürree oldu. Zamanın devlet hastanesi baştabibi, sırf işkence olsun diye, memleket ve milletseverliğini ispatlamak için buz gibi beton zemin kat hastane odasında yatmaya zorladı. O ara dışarıdaydım. Valiye durumu anlattım. Anlayış gösterdi ve iyi bir tedavi görmesi sağlandı. "</p>

  <p class="block7">Kemal Tahir’in kötülükle, haksızlıkla mücadeleyi her koşulda sürdürdüğünü belirten Demirel’in mektuplarından son alıntılar şöyle:</p>

  <p class="block13" id="calibre_pb_8">"Köylü sigarası kullanır, çayı kıtlama içerdi. Savaş yıllarının genel yoksulluğunda onun ruh zenginliğinin, dayanma gücünün hayranı olmuşumdur. Çorum’da kaldığı müddetçe herkese elinden gelen iyiliği yapmıştır. Eğilmeyen baş, bükülmeyen bilek, satılmayan kafa onundur... "</p>
</body>
</html>
