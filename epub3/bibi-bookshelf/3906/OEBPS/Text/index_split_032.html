<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİRVE BATICILAŞMA ELEŞTİRİSİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_25">H . Bayram Kaçmazoğlu</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Osmanlı 19. yüzyılda Batıcılaşma siyasetini devletin resmî politikası hâline getirmiş ve temel kurumlarını da bu doğrultuda şekillendirmiştir. Devletin genel eğilimi, resmî çizgisi Batıcılaşma doğrultusunda şekillendirilmeye başlandıktan sonra, belirli eğitim aşamalarından geçen Osmanlı yurttaşları da bu anlayış doğrultusunda yetiştirilerek Batı hayranlığı kimliklerinin ayrılmaz bir parçası hâline getirilmiştir. Artık tarihsel, toplumsal özellikleri, geçmişte sahip olduğu değerleri silinen bireyler Batı'ya, Batılı değerlere, Batı çıkarları adına gerçekleştirilen oluşumlara hizmet edecek ve Batı hayranı olacak şekilde biçimlendirilmişlerdir. Devlet politikasına Batıcılaşma doğrultusunda merkezî bir konum verince, o tarihten günümüze kadar hepimiz birer birey olarak, az veya çok, bilerek veya bilmeyerek, hiçbir düşünce, ideoloji, yaşam biçimi farkı gözetmeden kendi tarihimize, geçmişimize, günümüze ve geleceğimize karşı tavır olarak, Batılı çıkarların gönüllü temsilcisi rolünü üstlenip bu rolü aydınlarımızla, entelektüellerimizle, bilim insanlarımızla, halkımızla birlikte sürdürdük. Beynimiz o kadar başkalaştırıldı ki bunun bizi besleyen ana damarları kesmek olduğunu düşünmeden, hepimiz yeni olmak adına, kendimizi geçmişimizden kurtarmak sanarak bu sürecin gönüllü talibi olduk.1 Başta sanatçılarımız, bilim insanlarımız, bürokratlarımız, aydınlarımız olmak üzere hepimiz kendimizi Batılı kabul edip içinde yaşadığımız toplumu Doğululuk, feodallik, geleneksellik, ilkellikle suçlayıp küçümsedik.2 Batıyı klasik Osmanlı sistemine karşı olmak, demokrasi ve insan haklarına sahip çıkmak ve demokrasi ideali adına alıp, Batı eleştirisi yapanları gerici ve şeriat yanlısı olarak değerlendirdik.3 Oysa Batıcılaşma, III. Selim döneminde</p>

  <p class="block7">Osmanlı’nın ayakta kalması adına başlatılan radikal siyaset değişikliğinin adıdır. Batıcılaşma, Osmanlı’nın kendi adına ürettiği siyasetin yürütülemez hâle gelmesi sonucu gerçekleştirdiği politika değişikliğidir. Ancak bu teknik siyaset değişikliği amacının çok ötesinde sonuçlar doğurmuş, Doğu, devşirme zihinlerde gericiliği, ilkelliği, karanlığı; Batı, ilericiliği, medeniyeti, aydınlığı temsil eder olmuştur. Batı çıkarları adına devşirilen okumuşlar, çok hızlı bir şekilde dönekleşerek, geçmiş siyasete, toplumsal yapıya, sisteme, zihniyete ait ne varsa tasfiye etmek için ellerinden gelen her türlü çabayı göstermişlerdir. Böyle yaparak mevcut sorunların halledilebilineceği yanılgısına kapılan yönetici ve aydınlar, ülkeyi tam bir bataklığa saplamışlardır.</p>

  <p class="block7">Tanzimat ve onu takip eden dönemlerde Batıcılaşma girişimleri genişletilmiş, II. Meşrutiyetken itibaren ise hiçbir aydın takımı Batıcılaşmaya karşı kesin bir tavır alıp karşı çıkmamıştır. Bu anlayış, Cumhuriyetle birlikte çok daha geniş çevreleri kapsayacak şekilde yaygınlaştırılmıştır. Dolayısıyla önce padişah ve onun bir kısım bürokrat kadrosu ile başlatılan Batıcılaşma siyaseti, Tanzimat'la birlikte başta eğitim ve askerî alanlar olmak üzere devleti yönetecek tüm bürokratik kadrolara, Cumhuriyet ile birlikte de toplum kesimlerinin tümüne yaygınlaştırılmıştır. Artık eğitimci, yönetici, asker ve benzeri meslek mensuplarının devlet kadrolarında yer alması için Batıcı olmaları zorunlu hâle gelmiştir. Devlet kadrolarında görev yapmak için devlete sadık bir kul ve Batıcı</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Attila İlhan, Hangi Batı, Bilgi Yayınevi, İstanbul, 1982, s. 104.</p>
        </td>
      </tr>

      <tr class="calibre4">
        <td class="td1">
          <p class="block14">2. Age, s. 26.</p>
        </td>
      </tr>

      <tr class="calibre4">
        <td class="td2">
          <p class="block14">3. Tülay Özüerman, Türkiye'nin Batılılaşma ve Demokratikleşme Açmazı, Dokuz Eylül Yayınları, İzmir, 1998, s. 9-10.</p>
        </td>
      </tr>
    </tbody>
  </table>

  <p class="block7">bir bürokrat olmak Tanzimat'tan itibaren yeterli koşul olmaktan çıkmıştır. Devlet kapısında görev almak için bu iki özellik yanında aranılan üçüncü özellik, Batılı büyük devletlerden birinin çıkarlarına hizmet edebilecek birtakıma dâhil olmaktır. Dolayısıyla Tanzimat'tan sonra bürokratlarımız, memurlarımız, aydınlarımız, sosyologlarımız Batıcı olmuş ve Batılı büyük devletlerden birinin siyasetinin, düşüncesinin, sosyoloji veya bilim ekolünün temsilciliğini üstlenmiştir.</p>

  <p class="block7">II. Meşrutiyet'ten itibaren aydınların Batıcılaşma görüntüleri daha net bir şekilde ortaya çıktı. İslamcılardan, milliyetçilere, liberallerden sosyalistlere kadar tüm aydın grupları ve bilim insanları ya kısmen ya da tamemen Batı yanlısı bir eğilim sergileyerek Batıcılaşma yanlısı olmuşlardır. O dönemde aydınların ülkenin kurtuluşu adına ürettikleri en "derin" ve en "sofistike" düşünce, Batı'dan neyin ne kadar alınması gerektiği üzerinedir. Bu, Türk düşünce tarihinde farklı Batıcılaşma görüşlerine sahip düşün gruplarının ortaya çıkmasına vesile olmuştur.4</p>

  <p class="block7">Türkiye'de aydın hangi siyasi ve felsefi görüşe, anlayışa sahip olursa olsun mutlaka Batı eğilimli, her koşulda ve her zaman Batıcıdır. Ülkemizde muhafazakârından modernistine kadar Batı yanlısı geniş bir aydın yelpazesi mevcuttur. Kendisine bilim insanı, aydın, düşünür, entelektüel diyen her kişi veya kesim kısmi veya bütüncül Batıcılığa taraftardır. Türk halkı, topyekün Batıcılara, bilimsel Batıcılara, zihniyet Batıcılarına, düzen Batıcılarına, teknik Batıcılarına, sokak, park, bahçe Batıcılarına tanıklık etmiş ve etmektedir.</p>

  <p class="block7">Topyekün Batıcılara söyleyecek bir sözümüz yok. Onların görüşleri zaten kabul edilemez. Çünkü onlar tarihimizi, kimliğimizi geride bırakarak herşeyimizle Batı'ya teslim olmamızı önermektedirler. Batı'nın bütün kurum ve kuruluşlarını kabul ederek tamamen asimile, yani yok olmamızı önermektedirler. Onların radikal Batıcılaşma konusundaki görüşleri net olduğu için kafa karıştırmaları, halk nezdinde taraftar bulmaları mümkün olmamıştır. Doğu-Batı çatışma teorisine göre onlar Batı'nın içimizdeki temsilcileridir. Ancak asıl kafa karıştıran, halkı tereddüte düşüren, ikilemde bırakan milliyetçimuhafazakâr aydınların Batıcılaşma konusundaki görüşleridir. Bu konuda kültür ve teknik ayrımıyla Ziya Gökalp baş rolü oynayan sosyolog olmuş ve Cumhuriyet döneminin tüm milliyetçimuhafazakâr yazarları ve sosyal bilimcileri de onun Batıcılaşmayı meşrulaştıran ve Batı'yı bir bütün olmasa da kısmen mazur gören anlayışından düşünsel açıdan etkilenmişlerdir.</p>

  <p class="block7">Yukarıda da belirtiğimiz gibi, Batıcılaşmayı kültürmedeniyet ayrımı ile sulandırıp kolayca kabul edilir hâle getirilmesinde öncülük Ziya Gökalp'e aittir. Gökalp'e göre Türkler kimliklerini, kültürlerini kaybetmeden medeniyet değiştirmeye alışıktırlar. Orta Asya medeniyetinden kendisine yabancı olan Doğu medeniyetine geçen Türkler, şimdi de kültür ve kimliklerini koruyarak Batı medeniyetine geçmektedirler. Kültür ulusal, medeniyet uluslararası alana aittir. Türkler de hiçbir sorun yaşamadan kültürlerini, kimliklerini, özlerini koruyarak insanlığın ortak malı olan Batı medeniyetini kabul etmektedirler.5 Ziya Gökalp'in bu telifçi, uzlaştırıcı bakış açısı, Batıcılaşma siyasetine, geniş kesimler nezdinde, önemli bir meşruiyet kazandırdığı gibi Batıcılaşmanın milliyetçi- muhafazakâr aydınlarca kabulünde de önemli bir rol oynamıştır. Bu bakış açısının genel kabul görmesinden sonra siyaseten yaşanılan gerginlikler yumuşamış, Batıcılaşmayı makul görenlerin sayısı hızla çoğalmış ve Batı yanlısı reform girişimleri artmıştır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">4. Tarık Zafer Tunaya'nın Türkiyenin Siyasi Hayatında Batılılaşma Hareketleri, Mümtaz Turhan'ın Garplılaşmanın Neresindeyiz?, Niyazi Berkes'in Türkiyede Çağdaşlaşma başlıklı eserleri bu doğrultuda yapılan çalışmalardan sadece birkaçıdır.</p>
        </td>
      </tr>

      <tr class="calibre4">
        <td class="td2">
          <p class="block14">5. H. Bayram Kaçmazoğlu, Türk Sosyoloji Tarihi II: II. Meşrutiyetten Cumhuriyete, Anı Yayınları, Ankara, 2003, s. 160-161.</p>
        </td>
      </tr>
    </tbody>
  </table>

  <p class="block7"></p>

  <p class="block7">Ziya Gökalp'in bakış açısından, Batıcılaşma anlayışından ilham alan pek çok milliyetçi- muhafazakâr yazar ilerleyen yıllarda çeşitli ayrımlara dayalı Batı tanımları yapmışlar ve Batıcılaş- manın geniş kesimlere taşınmasında, bu kesimler tarafından kabul edilmesinde aracılık etmişlerdir. Bu gruba göre iyi ve kötü, aydınlık ve karanlık, birbiriyle mücadele eden iki ayrı Batı dünyası vardır. Batı'yı bize yanlış tanıtan pozitivist, materyalist, bütüncü ve satılmış komünist Batıcılar nedeniyle halk Batı'ya karşı olmuştur. Batı, Türk halkına yanlış tanıtılmış, bilim zihniyeti benimsenmemiştir. Maddeci, pozitivist, ahlak dışı özelliklere sahip Batı yanında mistik ve manevi değerlere önem veren bir başka Batı daha vardır. Halkın karşı çıktığı bu maddeci, komünist, ahlak düşkünü Batı'dır. Seçkin ve zengin kültürü, mistik din anlayışı, manevi değerlere bağlılığı, gelenekselliği, romantik sanat ve edebiyat anlayışı, disiplinli çalışma alışkanlığı, bilim zihniyeti Batı'yı Batı yapan olumlu özellikleridir. Batı'nın karanlık yüzünü reddedip aydınlık yüzünden yararlanmak gerekir. Batı'nın olumsuz özellikleri yerine gerçek yüzü, Batı'yı Batı yapan nitelikleri, manevi değerlerine bağlı Türk halkına doğru şekilde tanıtılmış olsaydı Batıcılaşma çok daha kolay yol alırdı. Dolayısı ile milliyetçi muhafazakâr yazarlar, Nurettin Topçu dışında, emperyalist ve sömürgeci yanına hiç değinmeden, Batı'nın birçok özelliğini de reddederek, Batı övgüsü ve Batıcılaşma propagandası yapmışlardır. Bu tür ayrım ve açıklamalarla Batı'ya yönelik eleştiriler bertaraf edilerek Batıcılaşma savunulmuştur.</p>

  <p class="block7">Bu grupta yer alan yazarlara göre, Türk ve Müslüman olduğu kadar Avrupalı gibi de düşünmek gerekir. Yabancı bir medeniyeti toptan reddetmek veya toptan benimsemek gibi iki tepkinin dışında üçüncü yol, milletin yabancı bir medeniyetle kendi millî ve dinî geleneklerini uzlaştıran ahenkli bir sentez yaratmasıdır. Batı da Doğu'nun iç dünyasından manevi aşılar almak istemektedir. Böylece Batı'nın bilim ve tekniğini almak isteyen Doğu ile Doğu'nun manevi değerlerini almak isteyen Batı arasında kendiliğinden bir kaynaşma, bir sentez ortaya çıkacaktır. Kısaca, Türkiye'de önemli bir aydın grubu Doğu ile Batı, madde ile mana arasında sentez oluşturma hayali kurmuşlardır.6</p>

  <p class="block7">Ziya Gökalp'in Batı karşıtı cephede açtığı gediklerden yavaş yavaş içeriye giren ve geniş kesimlere doğru süzülerek ilerleyen Batı yanlısı anlayışın yaygınlık kazanmasında "sosyal psikolog" Mümzat Turhan'ın geliştirdiği görüşlerin de önemli rolü olmuştur. Bu anlayışa göre, Batıcılaşmanın zorlama ile değil kendiğinden, serbest bir şekilde halka sunularak yaygınlaştırılması sağlanmalıdır. Bunu gerçekleştirirken kültürümüz açısından sert gelen unsurlar yumuşatılmak, sevimli ve yararlı hâle getirilerek Batıcılaşma adım adım yaygınlaştırılmalıdır.</p>

  <p class="block7">Batı'nın yapısından kaynaklanan farklılıklar ve oynaklıklar o kadar büyük bir propaganda gücüne sahiptir ki Batı karşıtlarını bile hemen etkisi altında alma tehlikesi arz etmektedir. Batı'nın büyüsüne kapılan herkes Batı'yı bir bütün olarak görmekten vazgeçerek parçalar üzerinden değerlendirmeler yapmaktadır. Örneğin, Batı'nın emperyalist ve sömürgeci yanını fark ederek eleştiri yapan muhafazakâr düşünürlerden Nurettin Topçu bile yeri geldiğinde otoriter Batı'yı, mistik Batı felsefesini ve Batı'nın bu doğrultudaki düşünürlerini, siyasetçilerini övmüş, Batı müziğini göklere çıkarmış, Batı'nın sokak düzenine, sergi salonlarına, caddelerine olan hayranlığını belirtme gereği duymuştur. Avrupa ülkelerinde emeği sömürülen ve sağlığı tüketilen Türk emekçisi bile ülkesine her gelişinde kendi algı dünyası içerisinde Batı övgüsü yapmıştır.</p>

  <p class="block7">Türk hukukçuları ve sosyologları Cumhuriyet dönemi Batıcılaşmasının bir hayranlıktan kaynaklanmadığını, zorunluluklar gereği olduğunu belirterek hukuk alanında gerçekleştirilen radikal</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">6. Peyamİ Safa, "Türk Düşüncesi ve Batı Medeniyeti", Türk Düşüncesi, Sayı: 1,1 Aralık 1953, s. 8.</p>
        </td>
      </tr>
    </tbody>
  </table>

  <p class="block7">değişiklikleri başarılı bulmuşlardır.7 Çoğu aydına göre, "Batı medeniyeti bir bütündür. Ancak bütünlüğü ile alınabilir, bu kesin bir karardır/'8 Batı bir zihniyet, ruh ve "kafadır." 0 nedenle bu yoldan geri dönülemez. Geri dönmek irticadır, pozitif düşüncenin inkârıdır, ortaçağ karanlığıdır. Serbest veya zorunlu ama mutlaka Batıcılaşmak gerekmektedir.9</p>

  <p class="block7">Bazı sosyologlarımız Cumhuriyet dönemi Batıcılaşma girişimlerini önceki dönemlerin politikalarından tamamen ayırmış ve Cumhuriyet döneminde gerçekleştirilen devrimleri çağdaşlaşma olarak tanımlamışlardır. Bu düşüncede olan sosyologlara göre, Cumhuriyet öncesi Batıcılaşma girişimleri ülkeyi Batı'nın uydusu hâline getirmişti. Cumhuriyet ile birlikte bu anlayış reddedilmiş ve çağdaşlaşmaya gidilmiştir. Cumhuriyet dönemi Batıcılaşmasmın çağdaşlaşma olarak tanımlanmasının nedeni, yapılan sosyal, siyasal, hukuksal nitelikli topyekûn değişimlerin toplumun tümünü kapsaması, topluma çağdaş bir görünüm kazandırmayı amaçlaması ve özellikle de din ile devlet işlerinin ayrılmasıyla toplumun seküler hâle getirilmesidir.10 Bu anlayışa göre, Cumhuriyet ile birlikte Batıcılaşmaktan vazgeçilerek çağdaşlaşma yolu tercih edilmiştir. Batıcılaşma bir üstyapı kurumu, bir kültür hareketidir. Çağdaşlaşma ise bağımsız, alt yapısal bir toplumsal gelişmedir.11</p>

  <p class="block7">Batıcılaşma konusunda eski anlayışlar yıprandıkça yeni anlayışlar da geliştirilmiştir. Günümüz sosyologları yeni yorumlara dayalı, yeni Batıcılaşma anlayışları ortaya atmışlardır. "Yerel modernlik", "alternatif modernlik", "çoğul modernlik", "Batı dışı modernlik", "post modernlik" gibi kavramlarla karşılanan bu yeni yaklaşımlar, Batıcılaşma anlayışının günümüzdeki açıklama modelleri olmuştur. Modernleşmeyi Batı adına, Doğu'dan okumanın adı "Batı dışı" modernlik olmuştur. Bu anlayışa göre, Türkiye artık Batı dışı, yerli renklerle bezenmiş, kendi toplumsal özelliklerinden hareket eden, kendine has bir modernlik oluşturulmuştur. Ancak tüm sosyologlar bilmektedir ki modernleşme, çağdaşlaşma gibi kavramlar açık veya gizli olarak Batılı toplumların özelliklerini, Batıcılaşma anlayışını kapsar. Dolayısıyla Batı dışı, alternatif, yerel, çoğul Batıcılaşma anlayışı da temelinde, Batı dışı sosyal görüntüleri Batılı toplumların sosyal görüntülerine benzetme girişimleridir.12 Bu yaklaşımın temelinde, Batılı toplumların geçtiği toplumsal evrim aşamalarından diğer toplumların da mutlaka geçeceği, Batı dışı toplumların her zaman Batı'nın gerisinde kalmaya ve Batı'yı izlemeye mahkûm olduğu, Batı dışı toplumların gerçek anlamda çağdaş ve birinci sınıf toplumlar olamayacağı, Batı'dan bağımsız da olsa Batı'yı kopye etmek gerektiği anlayışı vardır. Oysa modernlik kavramının tüm açılımları Batılı toplumlara özgüdür. Burada da herkes Ba- tıcılaşma anlayışının açık veya gizli ama kesinlikle içerisinde yer almaktadır.</p>

  <p class="block7">Adına asrileşme, modernleşme, çağdaşlaşma veya her ne denilirse denilsin bütün bu kavramlarla anlatılmak istenilen temel unsur Batıcılaşmadır. İlgili kavramlar çoğu yerde birbirine eş anlamda kullanılmakta, biri diğeriyle açıklanmaktadır.13 "Belli dönemlerde Batılılaşma bir ideoloji olarak tanımlanmış ve modernleşme onun aksiyon boyutu ve somut sonucu olarak sunulmuşken zaman zaman da modernleşme teolojik bir anlam kazanmış buna mukabil Batılılaşma onun somutlaştırımı şeklinde takdim edilmiştir. Bu nitelikleriyle ele alındığında Batılılaşmayla modernleşmenin birbirini</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">7. TankZ.Tunaya, Türkiye'nin Siyasi Hayatında Batılılaşma Hareketleri, İstanbul, 1960, s. 137-139.</p>
        </td>
      </tr>

      <tr class="calibre4">
        <td class="td1">
          <p class="block14">8. Age,s. 151.</p>
        </td>
      </tr>

      <tr class="calibre4">
        <td class="td1">
          <p class="block14">9. Age, s. 152.</p>
        </td>
      </tr>

      <tr class="calibre4">
        <td class="td1">
          <p class="block14">10. Niyazi Berkes, Türkiye'de Çağdaşlaşma, Doğu Batı Yayınları, İstanbul, Tarihsiz, s. 15-20.</p>
        </td>
      </tr>

      <tr class="calibre4">
        <td class="td1">
          <p class="block14">11. Ilhan, Age, s. 210.</p>
        </td>
      </tr>

      <tr class="calibre4">
        <td class="td1">
          <p class="block14">12. "Batı dışı modernlik", "yerel modernlik" "çoğul modernlik"gibi kavramların sosyologlar tarafından nasıl yorumlandığı konusunda bakınız; İbrahim Yücedağ, N/7üfer Göle'nin Modernlik Anlayışı, Yüksek Lisans Tezi, İnönü Üniversitesi Sosyal Bilimler Enstitüsü Sosyoloji Anabilim Dalı, Malatya, 2009.</p>
        </td>
      </tr>

      <tr class="calibre4">
        <td class="td2">
          <p class="block14">13. Bahaeddin Yediyıldız, "Batılılaşma, Modernleşme, Çağdaşlaşma: Kavram Farklılıkları", Aramızdan Ayrılışının 40. Yılında Prof. Dr. Mümtaz Turhan Sempozyumu, Ankara, 2009, s. 81.</p>
        </td>
      </tr>
    </tbody>
  </table>

  <p class="block7">tamamlar nitelikte olması aynı zamanda bunların birbirinin meşrulaştırma düzlemi niteliği kazanmasına da yol açmıştır"14 Kısaca Batıcılaşma, çağdaşlaşma, modernleşme aynı özellikleri kapsamaktadır. Bu kavramları ayrı ayrı karşılıkları varmış gibi kullanmak sadece bazı şeylerin üstünü örtmekten başka bir işe yaramamaktadır. Devşirme zihinlerde tüm yollar Batı'ya çıkmaktadır.</p>

  <p class="block7">Türkiye'de temel sorun Batıcılaşmama, Batı'ya karşı direnme, kendine dönme, kendi tarihî misyonuna sahip çıkma değil, Batıcılaşmanın, Batı yönündeki değişmenin neresindeyiz olmuştur. Bu toplumsal değişmenin adı Batıcılaşma mı çağdaşlaşma mı modernleşme mi? Bunlar arasında, temel bir fark var mı? Varsa nedir? Devlet eliyle mi serbestliberal ekonomi anlayışı ile mi daha hızlı Batılılaşırız?15 Hangi yöntemleri kullanırsak ve nasıl bir siyaset izlersek daha kesin şekilde Batıcı- laşma sürecini tamamlarız anlayışı esas alınarak konu tartışılmıştır. Çok sayıda Batıcılaşma yandaşı ekol, ekip, takım ve birey varken, Batıcılaşmaya doğrudan ve çok net bir şekilde ilk defa bu kadar ayrıntılı olarak karşı çıkan, bu karşı çıkışını teorik bir temele dayandırarak neden Batıcılaşmanın mümkün olamayacağını, bu doğrultuda çaba sarfetmenin aslında ne anlama geldiğini ve bu sürecin nelere mal olduğunu ortaya koyan romancı, düşünür ve sosyolog Kemal Tahir olmuştur.</p>

  <p class="block7">Kasım 1984'te Attila İlhan'ın Hangi Batı kitabını bitirince, kitabın son sayfasına o zaman şöyle bir yorum yazmışım: "Batılılaşmaya farklı teşhisler koyabilen, kendi ulusunun kendine has özellikleri olduğunu kabul eden böyle ilerici aydınlar var mı? Biz, Batılılaşmaya karşı çıkanları gerici sayıyor, iyi gözle bakmıyorduk. Çünkü böyle yetiştirilmiştik. Tutulan yolun yanlışlığı aydınlar tarafından görülmediği gibi olayın gerçek yüzünü gören birkaç aydın da topluma fazla ulaşamamıştır. Ancak gelecek yıllarda gerçeklerin daha iyi görüleceği, her şeyin daha objektif araştırılacağı ve bu ulusal davada biz gençlere de toplum içinde büyük görevler düşeceği kanaatindeyim". Attila ilhan’ı okuduktan kısa bir süre sonra Batıcılaşmayı çok daha açık şekilde eleştiren ve bu eleştirilerini bir teori etrafında şekillendiren Kemal Tahir ile karşılaştım. Ancak Kemal Tahir'i ilk anda tam anladığım ve değerlendirebildiğim söylenemez. Kemal Tahir'den 1980'lerin ortalarında ilk okuduğum kitap, Devlet Ana'ydı ve o kitabın bakış açısından da etkilenmiştim. Kemal Tahir'in Türk düşünündeki yerini, Batı eleştirilerini daha net bir şekilde yerli yerine oturtmak için NotlarTnın yayımlanmasını beklemek gerekiyordu ve Notlar yayımlanınca Kemal Tahir'in görüşleri de onu yakından tanımayan bizim kuşaklar için tüm açıklığı ile ortaya çıktı. Kemal Tahir, Osmanlı toplum yapısı anlaşılmadan bugünkü toplum yapımız anlaşılamaz diyordu. Bu kadar çok Batı yanlısı ve hayranı ekip, yazar, aydın neden yeterince Batılılaşamadık, nerede hata yaptık diye sorarken, Kemal Tahir Batıcılaşmaya baştan itibaren sistemli ve tutarlı şekilde karşı çıkıyordu. Batılılaşmanın neresindeyiz yerine "Memleket gerçeklerine yönelmenin neresindeyiz?" diye soran Kemal Tahir, Batı yanlısı sosyologların toplumsal değişme adı altında Batı övgüsü yapan anlayışlarının aksine, Batıcılaşmanın sosyal yapıda yol açtığı tahribatları gösteriyordu. Onun "tarihimizin somut gerçekliklerinden yola çıkarak, şemalardan ve modellerden uzak, kendimiz için bir öğreti üretme çabası" genel kabulleri ters yüz ediyordu.16</p>

  <p class="block7">Kemal Tahir Batıcılaşmayı, Doğu-Batı çatışma teorisi kapsamında değerlendirir. Bu teoriye göre, tarihin ana yönelimi Doğu-Batı çatışması içerisinde şekillenmiştir. Tarih içerisinde, Doğu Batı ile, Batı da Doğu ile çatışarak varlıklarını sürdürmüşlerdir. Batı'nın temel özellikleri arasında emperyalizm ve sömürgecilik önemli yer tutar. Emperyalizm ve sömürgecilik görmezlikten gelinerek</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">14. Haşan Bülent Kahraman, "Avrupa: Türk Modernleşmesinin Xanadus'su - Türk Modernleşmesi Kurucu İradesinde Yeni Bir Bakış Denemesi", Doğu Batı, Sayı:14, Şubat-Nİsan 2001, s. 9.</p>
        </td>
      </tr>

      <tr class="calibre4">
        <td class="td1">
          <p class="block14">15. H. Bayram Kaçmazoğlu,"Türk Düşün ve Siyasal Hayatında Batılılaşma Sorunu Üzerine" Akademik Araştırmalar, Sayı: 2,1996 Güz, s. 83-84.</p>
        </td>
      </tr>

      <tr class="calibre4">
        <td class="td2">
          <p class="block14">16. Hilmi Yavuz, "Kemal Tahir ve Marksizm", Toplum ve Bilim, Sayı: 2, Yaz 1977, s. 69.</p>
        </td>
      </tr>
    </tbody>
  </table>

  <p class="block7"></p>

  <p class="block7">Batı anlaşılamaz. Yunan ve Latin kültürü, Hristiyanlık, kölelik, derebeylik, feodalite ve burjuva karışımından oluşan özellikleri Batı'yı Batı yapmıştır. Batı'nın Doğu'dan farklı sınıfsal yapısı, üretim ilişkileri, din, felsefe, siyaset anlayışı vardır. Batı'nın özellikleri ve yapısı Doğu'nun zıttı ve karşıtıdır. Dolayısıyla bir Doğu toplumu olan Osmanlı’nın, Türkiye'nin, Türk halkının çıkarları arasında uyuşma ve birliktelik yoktur, çatışma vardır. "Hiç kimse batılı değilse batılı olamaz. Nitekim hiçbir batılı da ne kadar çabalasa doğulu olamaz."17 O nedenle, Batıcılaşma tarihimiz, ülkemiz ve halkımız için faydalı ve yararlı geçmemiş, bizi sadece aylaklığa mahkûm etmiştir.18</p>

  <p class="block7">Kemal Tahir toplumsal bilincin yazarıdır. Tarafını net şekilde belirleyerek Doğu-Batı merkezli çatışmalara bu topraklardan, Doğu'dan, Doğu'nun tarihî çıkarlarından, tarihten, tarihsel derinlikten ve tarihsel bilinçten bakar ve değerlendirir. Batı'nın sunduğu bilgi ile yetinmenin veya o bilgilerle iş görmenin ihanet olduğunu, başkalarının kendi toplum çıkarları adına ortaya koyduğu düşüncelere dayanarak kendi toplumumuzu anlamaya, hatta açıklamaya çalışmanın ne vahim ne sığ ve "satılmış" bir anlayış olduğunu gösterir. 0, başkasına benzemekle, benzemeye çalışmakla hiçbir şey olunamayacağını, hiçbir sorunun çözülemeyeceğini, sadece kul olunabilineceğini ortaya koyar.</p>

  <p class="block7">Kemal Tahir romanları, notları ve söyleşilerinde işlediği tezleriyle tarihe, tarihî ve mevcut olaylara getirdiği açıklama ve yorumlarıyla Türk toplum düşüncesine zenginlik ve derinlik katmıştır. 0, Batı çıkarları çerçevesinde oluşturulan yaklaşımların, gerçekleri çarpıtarak aktardıklarını ve yorumladıklarını göstermiştir. Tarihsel ve toplumsal gerçekleri, sosyolojik bilgileri Doğu çıkarları doğrultusunda ortaya koymuştur. Kendi toplum çıkarlarımızı merkeze koyan yorumları ile Kemal Tahir, başkasının aklı ile iş yapılamayacağını, Batılıların bizimle ilgili olarak söyledikleri her şeyden kuşku duyulması gerektiğini, her konuda karşıt düşüncenin mutlaka akla getirilmesinin zorunluluk olduğunu ortaya koymuştur. Bu yaklaşımıyla olaylara Doğu'dan bakan Kemal Tahir, 1960'lardan itibaren Türk düşün tarihine yeni bir anlayış ve yeni bir ekol kazandırmıştır. Onun düşüncesi ve yöntemi, Batıcı tezlerin Doğu'da geçersizliğini kanıtlamaktadır. Türkiye'de çok farklı eğilimlere sahip aydınların farklı fikirlere sahipmiş gibi görünmelerine karşın benzer şeyler söylediklerini, Batı çıkarlarına yarayan görüşleri değişik açılardan temsil ettikleri gerçeğini gözler önüne sererek, Batı eleştirisine dayalı bir düşünsel bilinçlenmenin önünü açmıştır.</p>

  <p class="block7">Kemal Tahir Batıcılaşma eleştirisine, hangi nedenlerden dolayı Osmanlı’nın Batıcılaşma tercihinde bulunduğunu anlamaya çalışmakla başlamıştır. Bunu yaparken, önce Doğu-Batı farklılığını ortaya koymuş ve ardından da Osmanlı’nın Doğu adına ürettiği dünya siyaseti üzerinde durmuştur. Osmanlı neden Doğu siyasetinden vazgeçip Batı siyasetine katılma kararı almıştır? Devlet, Batı siyasetine katılmamış olsaydı nasıl bir sonuç ortaya çıkardı?</p>

  <p class="block7">Kemal Tahir, Osmanlı’nın iki kez Batı'ya yöneldiğini belirtir. Bunlardan birincisi yayılma döneminde, İkincisi de çöküş döneminde gerçekleştirilmiştir. Osmanlı’nın birinci Batıcılaşma dönemi içeriden dışarıya, İkincisi ise dışardan içeriye doğru düşünülüp uygulanmıştır, ilk Batılaşmada Osmanlılık, Batı'daki topraklara doğru gelişmekte, o topraklarda oturanlarca bir çeşit kurtarıcı gibi beklenmektedir, ikinci Batılaşmada ise Osmanlı o topraklarda oturanlar tarafından sürülüp çıkarılmak istenmektedir. İlk Batılaşmada Osmanlı’nın bünyesi ve temelleri güçlüdür. ikinci Batılaş- mada AvrupalIlar için yabancı bir cisim sayılmakta ve çözülmektedir. İlk Batılaşmada Osmanlı’nın yöneldiği toprakların ötesinde ve arkasında hiçbir güçlü düşman ya da işi gerçekten bozabilecek</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">17. Kemal Tahir, Notlar/Batılaşma, Bağlam Yayınları, İstanbul, 1992, s. 156.</p>
        </td>
      </tr>

      <tr class="calibre4">
        <td class="td2">
          <p class="block14">18. Age, s. 12.</p>
        </td>
      </tr>
    </tbody>
  </table>

  <p class="block7">kuvvet yoktur, ikinci Batılaşmada, önü ve yanları çok güçlü düşmanlarla çevrilmiştir. İlk Batılaş- mada, çağına göre düşünce ve teknik bakımından ileridir. İkinci Batılaşmada, çağına göre düşünce ve teknik bakımından çok gerilerde kalmıştır. Batılı güçlerin saldırılarını püskürtecek güçte değildir. Bu koşullarda kendi özelliklerini bırakıp, kesinlikle katılamayacağı ve her katılma atılı- mında, büsbütün bocalayacağı bir yola girmiştir.19 Kısaca, birinci Batıcılaşmada Osmanlı Batı'dan devşirme alıp Batı'ya saldırmakta, ikinci Batıcılaşmada ise Batılı güçlerin Osmanlı’dan devşirdikleri yöneticiler ya da Osmanlı kendisinden devşirmeler yetiştirerek devleti Batı'nın talan alanı hâline getirmiştir.20</p>

  <p class="block7">Kemal Tahir Osmanlı’nın iki kez Batı'ya yöneldiğini belirtmesine karşın gerek kendisi gerekse Türk düşün ve siyaset tarihinin üzerinde durduğu, her açıdan odaklaştığı süreç, ikinci Ba- tıcılaşma ve onun sonuçlarıdır. Batıcılaşma, yakın tarihimizin dönüm noktası olmuş, Batılaşma girişimimizden bu yana toplumumuzun doğal gelişmesi başka yöne akıtılmak istenmiş, çeşitli kumullarımıza Batılı özellikler kazandırılmaya çalışılırken bu özelliklerin yarattığı uyuşmazlıklar günümüz sorunlarının da ana kaynağını oluşturmuştur.21 Batıcılaşma, Anadolu Türk tarihinde bir dönüm noktasıdır. Osmanlı, Batılaşma belasına dünyadaki yeni gelişmeler dışında kalmamak için bulaşmıştır. Batılaşma, hiçbir biçimde toplumumuzun ve insanımızın nitelik değiştirmesi anlamına gelmemekte, dünya ilişkilerinde bir yan tutuş değişikliği olarak düşünülmektedir. Doğu tarım top- lumlarıyla özdeşleşmediği gibi Batı burjuva toplumları ile de özdeşleşmeyecektir.22 Batıcılaşmaya atılmak, kendisini tehlikede hisseden devletin artık yerine getiremediği ve toplumsal sorunluluk- larından kaçması sonucu başvurulmuş anormal bir tutumdur.23 Batıcılaşma, Osmanlı’nın Batı'daki gelişmelere bağlı olarak, Doğu adına ürettiği dünya siyasetini artık yürütemez duruma düşmesi sonucu üretilen yeni bir çıkış yolu siyasetidir.</p>

  <p class="block7">Kemal Tahir'e göre Osmanlı Batıcılaşmaya, ayakta kalmak adına başka çıkar yol bulamadığından, kaderci bir anlayışla girmiştir. Osmanlılar için Batılaşmaya karar vermek, sadece ölümü geciktirmek anlamına geliyordu. Bunun farkında olduğu için de girdiği yolun meydana getireceği sarsıntıları, zararları en aza indirgemek amacıyla mümkün mertebe geç, mümkün mertebe az Ba- tıcılaşmaya çalışıyordu.24 "Hem kendisi istemişti, hem de ayakları geri geri gidiyor, fırsat buldukça Osmanlılıktan ne kalmışsa ona sığınmağa çabalıyordu."25 Ona göre, Osmanlılar avanak olmadıklarından Batıcılaşmanın sadece teknik almakla olmayacağını, yeni bir insan tipi, burjuva yetiştirmek gerektiğini biliyorlardı.26 Nitekim, sadece teknik alarak Batıcılaşmanın ve 1923'ten bu yana da doludizgin Batılaşmak için Batılılardan sürekli yardım almanın da hiçbir işe yaramadığı görülmüştür. Batıcılaşma işine ordusunu katlederek başlayan Osmanlı Batıcılaşmayı, "toplum istemeden, hatta toplumdan çok tehlikeli direnmelerin, başkaldırmaların geleceği biline biline devletçe, yukarıdan aşağıya doğru halkı zorlayarak, zorlayanların canları pahasına yürütmüştür."27 Yukarıdan aşağıya doğru yapılan zorlamalara dayalı Batıcılaşma Cumhuriyet tarihi boyunca da devam etmiştir.28 "Os</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">19. Age, s. 106.</p>
        </td>
      </tr>

      <tr class="calibre4">
        <td class="td1">
          <p class="block14">20. Age, s. 109.</p>
        </td>
      </tr>

      <tr class="calibre4">
        <td class="td1">
          <p class="block14">21. Cengiz Yazoğlu-Baykan Sezer, "Önsöz", Notlar/Batılaşma, Bağlam Yayınları, İstanbul, 1992, s. 5.</p>
        </td>
      </tr>

      <tr class="calibre4">
        <td class="td1">
          <p class="block14">22. agm., s. 5-8.</p>
        </td>
      </tr>

      <tr class="calibre4">
        <td class="td1">
          <p class="block14">23. Kemal Tahir, Notlar/Osmanlılık/Bizans, Bağlam Yayınları, İstanbul, 1992, s. 510.</p>
        </td>
      </tr>

      <tr class="calibre4">
        <td class="td1">
          <p class="block14">24. Kemal Tahir, Notlar/Batılaşma, s. 176.</p>
        </td>
      </tr>

      <tr class="calibre4">
        <td class="td1">
          <p class="block14">25. Age, s. 106.</p>
        </td>
      </tr>

      <tr class="calibre4">
        <td class="td1">
          <p class="block14">26. Kemal Tahir, Notlar/Osmanlılık/Bizans, s. 502.</p>
        </td>
      </tr>

      <tr class="calibre4">
        <td class="td1">
          <p class="block14">27. Kemal Tahir, Notlar/Batılaşma, s. 88.</p>
        </td>
      </tr>

      <tr class="calibre4">
        <td class="td2">
          <p class="block14">28. Kemal Tahir, Notlar/Osmanlılık/Bizans, s. 509.</p>
        </td>
      </tr>
    </tbody>
  </table>

  <p class="block7">manlılarda başlayıp Cumhuriyet'te süren batılaşma atılımı, bünyedeki milli uyanış ve davranışın yokluğu sebebiyle temelsiz başlayıp temelsiz sürmüştür."29</p>

  <p class="block7">Çıkarlarımız çatışırken bize Batılaşmamız, Batılılara benzememiz gerektiği öğütleniyordu. Bunu yaparken biz de güçleneceğimizi umuyorduk. Oysa hem kendi halklarımızdan hem de Doğulu halklardan uzaklaşarak daha da zayıflıyorduk. Bizim güçlenme umurak tuttuğumuz yol, Batılı hesaplarla bizi güçten düşürecek yoldu. Bize her fırsatta Batılaşmayı önerenler, bizimle ilgili düşüncelerini gizlemeden, ilk aşamada bizi Batı'daki topraklarımızdan atma planlarını uygulamaya geçiriyorlardı.30 Diğer yandan Batılılar, yenileşme gücümüzü unutturarak ve Batı'da olup bitenlerin bizim tarafımızdan derinlemesine bilinmesini önleyerek, onunla mücadele etme gücümüzü sıfırlıyorlardı. Oysa, Batıyı sadece kopye ederek onun hakkından gelmek veya ondan kurtulmak da artık mümkün değildi.31 Kemal Tahir'in tespitleriyle, Doğulu bir toplumun Batılaşmaya yönelmesi, bütün millî özelliklerini yitirmesi demekti. Kendisi Doğulu olan bir toplum, Batı'ya yönelince her şeyden önce kendi kişiliği, tarihsel gelişimi ile çelişkiye düşüyordu. Adamlarını Batılı olarak yetiştirmeye kalkışan bir devlet, artık hiçbir şart altında sağlam bir Doğu politikası yürütemiyor, bağımsız davranışlar gösteremiyordu.32</p>

  <p class="block7">Kemal Tahir, Batıcılaşma girişimlerinin neden başarılı olmadığını ve olamayacağını tarihsel Doğu-Batı farklılaşması ve çatışması ile açıklar. Doğu ve Batı toplumları arasında pek çok alanda farklılıklar bulunmaktadır. Herşeyden önce, Doğu ve Batı toplumları tarih boyunca birbirleriyle çatışarak varlıklarını sürdürmüşlerdir. Doğu ve Batı arasında binlerce yıla dayalı yönetim, üretim, mülkiyet biçimleri arasında temel farklılıklar vardır. Doğu ve Batı toplumları birbirinden tamamen ayrı üretim, mülkiyet ve yönetim biçimi üzerinden örgütlenmişlerdir. Bu, anlayış ve zihniyet farklılığı anlamına da gelmektedir. Örneğin, bir Doğu toplumu olan Osmanlı’da derebeylik, kölelik, asilzadelik, burjuva, sınırsız mülkiyet hakkı gibi özellikler yoktur. Batılı toplumlar, Doğu dünyası ve Osmanlı ile benzerlik göstermeyen farklı bir evrim şemasına sahiptir. Bu yapıların birbirine zıt- lığındandır ki Türkiye'de Batı'ya benzemek için devlet eliyle yaratılmak istenilen sınıflar bile tüm uğraşlara rağmen yaratılamamıştır. Batıcılaşma girişimleri doğrultusunda devlet, 20. yüzyılın başından itibaren sanayicilerden, tüccarlardan, ziraatçilerden vergi almamasına, vergi kaçırmalarına göz yummasına ve üstelik kredi ve prim vermesine rağmen yine de burjuva sınıfı oluşturma konusunda başarılı olamamış, tüm teşviklere rağmen Batı kökenli siyasal ve ekonomik tercihler Türkiye'de olumlu sonuçlar vermemiştir.33</p>

  <p class="block7">Kemal Tahir'e göre, Türkiye'nin Batıcılaşma çabaları tamamen yüzeysel, biçimsel ve zorlama girişimlerdir. Türk toplumunun çıkarlarına ters şekilde gerçekleştirilen Batıcılaşma girişimleri, Türk toplum tarihinin bir sonucu değil, devletin tercihidir.34 Batıcılaşma bir sınıfın çıkarı adına tutulmuş bir yol değil, devleti kurtarmak için zorla yöneldiği çıkmaz bir yoldu.35 Yine kendi siyasal ve ekonomik yapısını kendi elleri ile iflasa sürüklemiş, devleti kurtarmak için sapılan bu yol, sonunda devleti batırmış, bu batmayı hızlandırmak suretiyle de çıkmazlığını ispatlamıştır.36 Toplum</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">29. Kemal Tahir, Notlar/Batılaşma, s. 35.</p>
        </td>
      </tr>

      <tr class="calibre4">
        <td class="td1">
          <p class="block14">30. Age, s. 218.</p>
        </td>
      </tr>

      <tr class="calibre4">
        <td class="td1">
          <p class="block14">31. Age, s.144.</p>
        </td>
      </tr>

      <tr class="calibre4">
        <td class="td1">
          <p class="block14">32. Age, s. 154.</p>
        </td>
      </tr>

      <tr class="calibre4">
        <td class="td1">
          <p class="block14">33. Kemal Tahir, Notlar/Çöküntü, Bağlam Yayınları, İstanbul, 1992, s. 14.</p>
        </td>
      </tr>

      <tr class="calibre4">
        <td class="td1">
          <p class="block14">34. Erem Sarıkoca, "Kemal Tahir ve Toplum Yapıları" Biyografya 4: Kemal Tahir, Bağlam Yayınları, İstanbul, 2004, s. 35.</p>
        </td>
      </tr>

      <tr class="calibre4">
        <td class="td1">
          <p class="block14">35. Kemal Tahir, Notlar/Batılaşma, s. 146.</p>
        </td>
      </tr>

      <tr class="calibre4">
        <td class="td2">
          <p class="block14">36. Age, s. 210.</p>
        </td>
      </tr>
    </tbody>
  </table>

  <p class="block7">bu siyaset nedeniyle açmazlara itilmiş, Batıcılaşarak güçsüzlükten kurtulma hayali başarısızlıkla sonuçlanmıştır.37</p>

  <p class="block7">Kemal Tahir, Batılı emperyalist güçlerin dünya ve tarih içindeki yerimizden, bu yere bağlı olarak geliştirdiğimiz dünya siyasetinden, Doğu-Batı çatışmasıyla tarih içerisinde oluşan kimliğimizden vazgeçmemizi istediklerini belirtir.38 Dünya koşulları gereği Osmanlı topraklarını hemen paylaşamayacaklarını anlayan Batılılar, OsmanlIların icat ettikleri devşirmeciliği hatırlayarak bu yöntemi lehlerine çevirmişlerdir.39 Batı'nın devşirdiği ve Batı'ya uşaklık eden yöneticiler de ülkenin egemenlik ilişkilerini Batı'ya teslim ederek, Batıcılaşmayı toplumun en alt kesimlerine kadar genişletmişlerdir. Bu süreç, Kemal Tahir düşüncesinde vatan hainliğinden başka bir şey değildir. Kemal Tahir'e göre, bugün içinde bocaladığımız ekonomiksosyal zorlukların kaynağı, 19. yüzyıl başından bu yana Batılı emperyalist güçlerin, kendi çıkarlarına göre bizi Batılaşmaya zorlamalarından ve bizim de bu zorlamaya bilir bilmez koşulmuş olmamızdandır.40</p>

  <p class="block7">Kemal Tahir'e göre, devşirmenin kapitalisti ile sosyalisti arasında hiçbir fark yoktur. İkisi de zararlıdır. Bilir bilmez yabancı ajanıdır. İkisini de Anadolu Türk halkları yaşama sezgisiyle itmektedir.41 Solcu Batıcılaşmacıların solculuğu, sağcı Batıcılaşmacıların sağcılığı kadar uydurmadır. Gerçek sağcı ve solcu, Batıcılıktan yakasını kurtarabilendir. Bizde uygulandığı biçimde hem Batılaşmacı hem de solcu olmak eğer şuurlu hainlikten ileri gelmiyorsa, kendini aldatmaktan ileri gelir.42 Batı'nın soygun ve sömürüsüne ortak olmadan Batı kimliğini almak mümkün değildir. O nedenle hem Batıcı hem de ilerici olmak mümkün değildir.43 Batıcılaşmayı ilericilik sayan çevreler olsa olsa gönüllü Batı ajanı olabilirler. Sömürücü Batfdan hayır ummak, eğer vatan hainliğinden gelmiyorsa düpedüz alıklıktan ileri gelir. Batıcılaşmaya atılan tarihimiz baştan sona, bir hainlik ve alıklık tarihidir ve bugüne kadar da aralıksız sürmektedir. Bu sömürü salt ekonomik sömürü olmayıp Orta Doğu'yu çökertmek ve bütün Doğu'yu umutsuz bırakmak, moralman da yok etmek anlamına gelmektedir.44</p>

  <p class="block7">"Batı uygarlığı demek, 'soyguncu uygarlık' ya da 'uygarlığı soygunda kullanmak' demektir. Bu açıdan 'Batı uygarlığına yetişmek' hatta 'Batı uygarlığını geçmek' lafı aslında 'Batılıdan daha namussuz, soyguncu, daha rezil insan düşmanı olmak" demektir. Geri kalmışlık ve az gelişmişlik bu anlama gelir."45 Batı'ya hayran olmak demek onun bütün katliamlarına, vahşetlerine, adaletsizliklerine, kusurlarına onay vermek ve arka çıkmak demektir. Batılaşmanın gerçek anlamı, soygunculuğa katılmaktır. Osmanlı İmparatorluğu 1800'lerden bu yana, 1923'e kadar, bilerek bilmeyerek bu soygun çetesine katılmak için çabalamış, bu yüzden de tarihten silinip gitmiştir.46</p>

  <p class="block7">Hem Batılı olmak hem de antiemperyalist olmak mümkün değildir. Bunun tersini savunanlar insanları kandırmak istemiyorlarsa kendilerini kandırmaktadırlar.47 Batılıları sömürgecilikle</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">37. Kemal Tahir, Notlar/Osmanlılık/Bizans, s. 440-441.</p>
        </td>
      </tr>

      <tr class="calibre4">
        <td class="td1">
          <p class="block14">38. Cengiz Yazoğlu-Baykan Sezer, "Önsöz" Kemal Tahir: Notlar/Roman Notları 2, Bağlam Yayınları, İstanbul, 1991, s. 9.</p>
        </td>
      </tr>

      <tr class="calibre4">
        <td class="td1">
          <p class="block14">39. Kemal Tahir, Notlar/Batılaşma, s. 106.</p>
        </td>
      </tr>

      <tr class="calibre4">
        <td class="td1">
          <p class="block14">40. Age, s. 13.</p>
        </td>
      </tr>

      <tr class="calibre4">
        <td class="td1">
          <p class="block14">41. Age, s. 110.</p>
        </td>
      </tr>

      <tr class="calibre4">
        <td class="td1">
          <p class="block14">42. Age, s. 221.</p>
        </td>
      </tr>

      <tr class="calibre4">
        <td class="td1">
          <p class="block14">43. Ertan Eğribel, "Kemal Tahir ve Sosyalizm", Kemal Tahir'in 30. ölüm Yıldönümü Anısına, Sosyoloji Yıllığı 10, Kızılelma Yayınları, İstanbul, 2003, s. 69.</p>
        </td>
      </tr>

      <tr class="calibre4">
        <td class="td1">
          <p class="block14">44. Kemal Tahir, Notlar/Osmanlılık/Bizans, s. 440.</p>
        </td>
      </tr>

      <tr class="calibre4">
        <td class="td1">
          <p class="block14">45. Age, s. 469.</p>
        </td>
      </tr>

      <tr class="calibre4">
        <td class="td1">
          <p class="block14">46. Kemal Tahir, Notlar/Batılaşma, s. 230.</p>
        </td>
      </tr>

      <tr class="calibre4">
        <td class="td2">
          <p class="block14">47. Age, s. 43.</p>
        </td>
      </tr>
    </tbody>
  </table>

  <p class="block7">suçlayan Batıcılarımızın kendilerini ilerici saymaları gafletlerinden ileri gelmektedir.48 Bizde uygulanan Batılaşma, bilinsin bilinmesin apaçık bir emperyalizm ajanlığıdır. Nasıl ki barış içinde bir arada yaşamak görüşü emperyalizmle mücadele etme fikriyle uyuşamazsa bizde uygulanan biçimiyle Batılaşma da antiemperyalist düşünceyle bağdaşamaz.49 Batı'nın tarihsel özellikleri bugün değişti mi? Değişen bir şey var mı? O hâlde Batıcılaşmayı savunan çevreler nasıl ilerici olabilirler? Bunlar olsa olsa Batı'nın gönüllü veya satılmış devşirmeleri, işbirlikçileri, ajanları olabilirler. Kendi olmayan, kendini aşağılama kompleksinden kurtulamayan, kendi geçmişini bir hamlede silen kişiliksiz, kimliksiz aydınlardan olsa olsa Batı tetikçisi olur.</p>

  <p class="block7">Sürdürülen Batıcılaşmanın emperyalizme teslim olma atılımı olduğunu belirten Kemal Tahir,50 Batılaşmanın bizim gelişme yolumuzu, Doğu ile olan tarihsel bağlarımızı kestiğini belirtir. Ona göre, Batıcılaşma bizi içinden çıkamayacağımız bir çukura düşürmüş, orada tutmanın bütün koşullarıyla da çevirmiştir.5’ OsmanlIların Batılaşma anlayışı, onları bilir bilmez ama otomatikman emperyalist ajanı yapmış, hızla Doğu halklarından ayırmıştır.52 Batı seçiminden bu yana içine düştüğümüz açmazı ve sorunları çöküntü olarak niteleyen Kemal Tahir, devleti kurtarmak amacıyla başlatılan bu siyasetle imparatorluğun elden çıktığını belirtir. "İmparatorluğun elden çıkarılışı da Batıcılaşmanın bir başarısı sayılıp, sorunlarımızı çözmede bir engelin daha ortadan kalkmış olması biçiminde değerlendirilmiştir."53</p>

  <p class="block7">Kemal Tahir'in gerçekçi değerlendirmesiyle Batı'nın Doğu ile ilişkisi sadece sömürü amaçlıdır. Batı ile olan bütün karşılaşmalar savaşla sonuçlanmıştır. Doğu ile Batı arasında sadece Batı'nın talan yapmayı göze alamayacağı kadar güçsüz olduğu ya da Doğu'nun Batı karşısında savaşsız boyun eğdiği dönemlerde savaş olmamıştır.54 Bu nedenle, Batıcılaşma, Batı'nın Doğu sorunu önündeki başarısıdır.55</p>

  <p class="block7">Kemal Tahir'e göre, toplumsal değişme kavramının bu kadar önemsenmesi de Batıcılaşma politikalarına meşruiyet kazandırmak içindir. Batı, değişimi burjuva düzeni ile rayına koyduktan sonra sosyal yapıyı kontrol altına alırken, bizde değişime kutsallık düzeyinde önem verilmiştir. Osmanlı’nın memnun olduğu düzeni korumak istemesi gericilik, Batı düzeni ilericilik olmuştur. Oysa, değişim yanlılarını ilerici saymak için kime hizmet ettiklerine bakmak gerekir. Yine birilerine gerici demek için onların neye karşı direndiklerine bakılmalıdır.</p>

  <p class="block7">Kemal Tahir'e göre bir toplumun modernleşmesi için tarihini inkâr etmesi, kötülemesi, ondan kopmaya çabalaması gerekmez. Gerek maddi ve gerekse manevi alanlarda modernleşmenin, rasyonel düşünceye ulaşmanın Batılaşma ile hiçbir ilintisi olamaz. Batılaşma, Batılı olmayan bir toplumun kendi benliğinden vazgeçerek, ondan büsbütün sıyrılarak bir başka şey olmaya zorlanmasıdır.56</p>

  <p class="block7">Sonuç olarak, Kemal Tahir'e göre, Batıcılaşma, devletin tercihidir. Devletin ölümünü geciktirmek üzere yöneldiği zorunlu bir siyaset değişikliğidir. Devletin bu zorunlu ve sınırlı teknik tercihi daha sonra başka yollara saptırılmış, Osmanlı düzeninin tasfiyesi ve Batı düzeninin topluma yerleş</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">48. Age, s. 77.</p>
        </td>
      </tr>

      <tr class="calibre4">
        <td class="td1">
          <p class="block14">49. Age, s. 212.</p>
        </td>
      </tr>

      <tr class="calibre4">
        <td class="td1">
          <p class="block14">50. Age, s. 165.</p>
        </td>
      </tr>

      <tr class="calibre4">
        <td class="td1">
          <p class="block14">51. Age, s. 220.</p>
        </td>
      </tr>

      <tr class="calibre4">
        <td class="td1">
          <p class="block14">52. Age, s. 49.</p>
        </td>
      </tr>

      <tr class="calibre4">
        <td class="td1">
          <p class="block14">53. Cengiz Yazoğlu-Baykan Sezer, "Önsöz", Kemal Tahir: Notlar/Çöküntü, Bağlam Yayınları, İstanbul, 1992, s. 5.</p>
        </td>
      </tr>

      <tr class="calibre4">
        <td class="td1">
          <p class="block14">54. Kemal Tahir, Notlar/Osmanlılık/Bizans, s. 440.</p>
        </td>
      </tr>

      <tr class="calibre4">
        <td class="td1">
          <p class="block14">55. Yazoğlu-Sezer, "Önsöz", Kemal Tahir: Notlar/ÇÖküntü, s. 6.</p>
        </td>
      </tr>

      <tr class="calibre4">
        <td class="td2">
          <p class="block14">56. Kemal Tahir, Notlar/Batılaşma, s. 13.</p>
        </td>
      </tr>
    </tbody>
  </table>

  <p class="block7">tirilmesi girişimine dönüştürülmüştür.57 Ancak, sosyal özelliklerimiz ve Batı benzeri sınıflar oluşturulamadığından tehdit, idam ve benzeri zorlamalara rağmen Batıcılaşma girişimleri başarıya ulaştırılamamıştır. Batıcılaşma, OsmanlInın kendi halkına, Doğu dünyasına ve tarihî bağlarına ihaneti ile sonuçlanmış, ortaya çıkan enkaz itibarıyla bir ihanet hareketi olmuştur. Batıcılaşmaya çalışmak ve bunu gerçekleştirmek mümkün değildir. Diğer yandan Batıcılaşmaya devam etmek Türk halkına, Doğu halklarının çıkarlarına, tarihî özelliklerine karşı bir hainlik ve ihanettir. Başka bir ifade ile siyasal ve ekonomik yapısı ile Batı bize yabancı olduğu için Batıcılaşmamız mümkün olmamıştır. Doğu Batı çatışması nedeniyle hiçbir zaman kurtuluşun yolu Batı'dan geçmeyecektir.</p>

  <p class="block7">Bu makalede de görüldüğü gibi, hiçbir sosyolog, düşünür veya yazar Kemal Tahir kadar geniş, güçlü ve gerçekçi bir Batı ve Batıcılaşma eleştirisi yapmamıştır. Kemal Tahir'in Batı eleştirisi ve Batıcılaşmanın neden bir ihanet hareketi olarak değerlendirilmesi gerektiği görüşü, sağlam bir tarih bilgisine ve teorik bir temele dayandığı için de kolay kolay görmezlikten gelinecek, yok sayılacak, hasıraltı edilecek bir anlayış değildir. Doğu'nun ve Türkiye'nin tarihsel ve toplumsal çıkarları ve yeri açısından Batı'nın konumunu ve amaçlarını ortaya koyan Kemal Tahir, Batı'dan merhamet dilenmenin ve Batı'nın gönüllü veya paralı devşirmesi olmanın sorunlarımızı halletmek bir yana daha da derinleştirdiğini, içinden çıkılamaz bir duruma soktuğunu tüm açıklığı ile gösteren nadir düşünürlerden biridir. Tarihin ana çatışmasının Doğu ile Batı arasında meydana geldiğini ve bugün de sürdüğünü belirten Kemal Tahir, Batı'yı Batı yapan asıl özelliklerinin onun sınıflı toplum yapısı ve emperyalist yanı olduğunu, Doğu'nun aynı veya benzer bir yol izleyerek gelişmesinin, dünya ilişkilerinde hatırı sayılır bir güç hâline gelmesinin hem olanaksız ve hem de mümkün olmadığını, Batıcılaşma sürecinde gerçekleştirilen sosyal ve düşünsel değişmelerin tümüyle yanlışlığını güçlü kanıtlarıyla bir bütünlük içerisinde göstermiştir.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">57. Kemal Tahir, Notlar/Osmanlılık/Bizans, s. 510.</p>
        </td>
      </tr>
    </tbody>
  </table>

  <p class="block13" id="calibre_pb_31"></p>
</body>
</html>
