<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block10"></p>

  <h1 class="block6">SUNUŞ</h1>

  <p class="block7"><br /></p>

  <p class="block7"><br /></p>

  <p class="block7">Kemal Tahir, XX. yüzyılın Türk toplumuna da yansıyan çelişki ve çatışmalarını gören ve bunları başta romanları olmak üzere yazdıklarıyla ifade eden bir aydınımızdır. Onun bağımsız aydın kimliği, Türkiye'nin ve dünyanın temel sorunlarını birlikte değerlendirme çabasıyla yoğrulmuştur. Bu çaba, Kemal Tahir romanını, Türk edebiyatının önemli bir açılımı ve zenginliği olarak dünya edebiyatına eklemlemiştir.</p>

  <p class="block7">Kemal Tahir, 1910 yılında İstanbul'da doğdu. Genç yaşta edebiyat hayatına katıldı. 1930'lu yıllarda mevcut düzene muhalif bir aydın olarak sosyalizmi benimsedi. 1938 yılında "Donanma Davası" olarak bilinen davanın sanıklarından biri olarak tutuklanarak 15 yıl hapse mahkûm oldu. 1950 yılında ilan edilen genel afla hapisten çıktığında bavulunda çeşitli roman çalışmaları ve notlarından oluşan sarı defterleri vardı. 1973 yılında öldüğünde ardında romanlarından ve notlarından, tartışmalarından oluşan geniş bir külliyat bıraktı. Okuyucuları ve muhalifleri tarafından başta Marksizm olmak üzere, döneminin mevcut açıklama ve kalıplarına uymadığı, onları eleştirdiği, alışıldık görüşlerin dışına çıktığı için bağımsız ve "marj dışı" bir aydın olarak değerlendirildi. Ölümünden sonra da romanlarında ele aldığı toplum olayları ve getirdiği tartışma konuları güncelliğini korudu.</p>

  <p class="block7">Kemal Tahir 1910 yılında bir Osmanlı vatandaşı olarak doğdu ve 1973'deTurkiye Cumhuriyeti vatandaşı olarak öldü. Bu kırılgan süreçte onun bu parçalı hayatı ve düşünce izleği, yeni Türkiye Devleti'nin serüveni ve karşılaştığı sorunlan açıklama çabasıyla iç içedir.</p>

  <p class="block7">XX. yüzyılı kapsayan bu dönemde birisi doğrudan bizim ile ilgili sonuçlar içeren iki büyük dünya savaşı yaşandı. Batı'nın Doğu ile ilişkileri ve bu ilişkilere bağlı olarak kendini yeniden örgütlemesi genel ve zorunlu tarihî bir gelişme olarak tanıtıldı. Türkiye'nin sorunlara bakışı, toplumlar arası ilişkiler içindeki yeri ve rolü, siyaset anlayışı da bu ilişkiler içinde açıklandı. Kemal Tahir bu genel eğilimin dışına çıkan ve karşı duran bir aydın oldu. Romanları ve değerlendirmeleriyle Türkiye'nin Batı ile ilişkiler içindeki yeri ve rolünü sorgulamasının yanında kendi bakış açısını ve anlayışını da sorgulayarak geliştirdi. Türk toplum tarihine, Doğu-Batı ilişkilerine ilgisi bu sebepledir. Kemal Tahir’in aykırı duruşu, Türk toplum gerçeğine bakışı geniş kapsamlı ve sıcak bir tartışma yaratmıştır. Bu tartışmanın yönü ve aldığı biçim resmî tarih görüşüne ve Türkiye'de ortaya çıkan siyaset değişikliklerine bağlı olarak dönemlere göre farklılıklar göstermiştir. Geçmişte Kemal Tahir’in ele aldığı Batıcılaşma serüvenimiz, yakın tarihin olayları ve Osmanlı ile ilgili konular, Kemal Tahir'e yönelik suçlamaların gerekçesi yapılırken, günümüzde Kemal Tahir’in getirdiği temel çerçeve dışında gözde konular haline gelmiştir.</p>

  <p class="block7">Kemal Tahir’in edebî kimliği romanda, düşünce kimliği ise sosyalizmde ifadesini bulur. Dolayısıyla bu iki yönü içi içe geçmiş durumdadır ve onun hakkında yapılan değerlendirmeler bu ikisinden bağımsız olmamalıdır. Elinizdeki bu çalışmanın önemli bir özelliği de budur. Kemal Tahir, 1938 yılında sosyalist görüşleri yüzünden tutuklanmasına karşılık daha sonra resmî tarih anlayışına ve özellikle Batı sosyalizmine yönelttiği eleştiriler nedeniyle sosyalist çevreler tarafından da dışlanmıştır. Ancak Kemal Tahir’in Batı sosyalizmine, Batı toplum modellerine ve şemalarına yönelttiği eleştirilerin değeri zaman içerisinde gitgide daha çok önem ve haklılık kazanmıştır. Batı'nın çözüm önerilerinin evrenselliğini, Batıdışı toplumlar için getirdiği açıklama ve değerlendirmeleri günümüzde savunmak mümkün değildir. Batı açıklamaları ve toplum modelleri geçerliliğini yitirmiştir. Buna karşılık Kemal Tahir'in romanları ve getirdiği tartışma konuları canlılığını korumaya devam etmektedir. Geçmişte Kemal Tahir’i dışlayanlar bugün başta sosyalizm olmak üzere düşünce dayanaklarından vazgeçmişlerdir. Kemal Tahir'i günümüzde yalnızca "Kemalizm" ve"modernleşme”eleştirileriyle gündeme getirme çabası onun fikrî ve edebî şahsiyetini daraltmaktır. Geçmişte bu darlaştırmanın bir suçlama ve yergi unsuru olması veya günümüzde övgü olarak ortaya çıkması bu durumu değiştirmiyor.</p>

  <p class="block7">Kemal Tahir dünya sorunlarının açıklanması ve çözümünde Doğu halklarının ağırlığını, Anadolu Türk toplumunun güç ve potansiyelini gündeme getirmiştir. Osmanlı'ya, Batıcılaşma serüvenine, hiç kimsenin ele almadığı bir dönemde yakın tarihin önemli olaylarına ilgisi de bu nedenledir. Türk insanının yaratıcı gücünü, tarihî zenginliğini dünya sorunlarının çözümünde değerlendirmek istemektedir. "Yerli", "Türk sosyalizmi" anlayışı ile Anadolu Türk toplum tarihiyle Batı'ya karşı, Doğu savunuculuğu temelinde ilişki kurmuştur. Resmî dünya görüşüne ve Batı sosyalizm anlayışına sadece muhaliflikle kalmayıp, mevcut çözümü kapsayarak aşan yeni bir açılımı da ortaya koymaktadır onun bakış açısı. O, yeni Türkiye devletine getirdiği yapıcı eleştiriler yanında, tarihin belli bir diliminde ortaya çıkan mevcut çözümün de koruyucusudur, ancak bu çözümü Türkiye'nin çıkarına aşmak istemektedir. Bu nedenle mevcut çözümün toplum tarihimiz temelinde geliştirilmesi ve eleştirisini üstlenmiştir. Kemal Tahir yerli sosyalizm anlayışı nedeniyle "Osmanlıcı" ve "devletçi" olarak suçlanmış ve sosyalist çevrelerden dışlanmıştır. Günümüzde Batı sosyalizminin yenilgiye uğradığı bir dönemde Kemal Tahir’in sosyalizm anlayışı, Doğu toplumları savunuculuğu görüşü, ağırlıklı bir biçimde gündeme gelmemiştir. Batı'nın Doğu üzerinde egemenliği ve üstünlüğü sebebiyle Batı'ya bağlı değerlendirmeler sürdürülmekte, yakın tarihe olan ilgi ve eleştiriler e’inik temelli belli olaylara ilgi olmaktan ileri gitmemektedir. Batı genel siyasetinin ve sosyalizm pratiğinin açmazları ve yenilgisi yeni bir arayış ve çözüme neden olmak yerine, Batı'nın yeni açıklamalarına ve siyasetine bağlılığa dönüşmüştür. Buna karşı en güçlü karşı çıkışın kaynaklarından ve dayanaklarından birisi yine Kemal Tahir'dir. Kemal Tahir’in günümüzde güncelliğini sağlayan da budur. Bu kitapta günümüz siyasetinden yola çıkılarak Kemal Tahir’i yeniden değerlendirmek yerine, Kemal Tahir’in genel dünya anlayışı ve çerçevesinden yola çıkılarak belli değerlendirmeler öne çıkmıştır. Kemal Tahir romanlarına ve düşüncesine kendi toplumsal gerçek anlayışı ve yaklaşımı çerçevesinden bakılmıştır.</p>

  <p class="block7">Kemal Tahir 100 Yaşında'da öne çıkan diğer bir özellik, Kemal Tahir ile Baykan Sezer düşüncesi arasındaki bağlantının kurulmasıdır. Bu bağlantı sıradan bir bağlantı değildir. Kemal Tahir’in düşünür kimliğini ortaya koymak açısından önemlidir. Baykan Sezer, çeşitli konuşma ve yazılarında kendi görüşlerinin biçimlenmesinde Kemal Tahir’in önemli etkisinin olduğunu belirtmiştir. Kemal Tahir’in de, daha genç yaşta olmasına rağmen Baykan Sezerin yazdıklarından etkilendiği ve görüşlerini önemli bulduğu bilinmektedir. Bu nedenle Baykan Sezer ile Kemal Tahir ilişkisi herhangi bir ilişki değildir. Sürekliliği olan, birbirini kapsayan ve zenginleştiren bir ilişkidir. Bu çalışmada yer alan pek çok genç sosyoloğun da Kemal Tahir'e olan ilgisi öncelikle Baykan Sezer aracılığıyladır. Kemal Tahir ile Baykan Sezer üzerinden bağlantı kurarak, bu ilgiye bağlı belli değerlendirmelerde bulunmuşlardır. Bu kitabın bir özelliğini de bu oluşturuyor. Bu kitapta genç sosyologlar Baykan Sezer aracılığıyla Kemal Tahir'e yaklaşımlarında kendi aralarında bir bütünlük sağlamıştır. Bu ilişkinin bu kitapta bu ağırlıkta ölçüt haline gelmesi yeni bir bakış açısının başladığını göstermektedir. Geçmişte Kemal Tahir ile ilgili yazılar yazan, çevresinde bulunan, yaşarken Kemal Tahir’i tanıyan bir kuşak bugün ya aramızda yok ya da Kemal Tahir ile ilişkisini aynı canlılıkta tutamamışlardır. Hatta bazıları bu ilgi ve ilişkiyi hatırlamak bile istememektedir. Bu nedenle bu kuşağın dışında Baykan Sezer aracılıyla Kemal Tahir ile ilişki kuran, Kemal Tahir’in çalışmalarına ilgi duyan ve değerlendiren yeni genç bir kuşağın ortaya çıkması yeni bir durumdur. Bu kuşak daha önce de Kemal Tahir’in 30. Ölüm Yıldönümü Anısına kitabına katkılarda bulundu. Elbette bu gençlerin dışında da Kemal Tahir'e ilgi duyan ve yeni çalışmalarla Kemal Tahir’in roman ve tarih anlayışını zenginleştiren çalışmalar mevcut. Bu yazarların da çalışmaları bu kitapta diğer çalışmalarla uyumlu bir biçimde yer aldı. Bu yeni oluşumu ve uyumu önemsemek gerekir. Çeşitli üniversitelerde görev yapan bu genç kuşağın yanında daha önce Kemal Tahir ile ilişki kurmuş, görüşlerini belirginleştirmiş yazarların bu kitapta bir araya gelmesiyle geçmiş dönemlerden farklı yeni bir değerlendirme zenginliği ortaya çıkmıştır. Bunu önemsiyoruz. Bu ilgi ve değerlendirmelerin önü açıktır. Bunun ötesinde bu kitapta edebiyatçıların ve sosyologların ağırlıklı olarak bir araya gelmesi, yazıların birbirlerini tamamlaması ve desteklemesi, bütünlük ve süreklilik sağlaması üzerinde de durmak gerekir. Kemal Tahir ve Baykan Sezer düşüncesinin birbiriyle ilişkisi iki farklı bilim dalının, Türk Dili ve Edebiyatı ile Sosyoloji disiplinlerinin ortaklığını ve işbirliğini sağlaması açısından da verimli bir deneyim olmuştur.</p>

  <p class="block7">Kemal Tahir 100 Yaşında kitabının amacı Türk düşüncesinin ve romanının bu müstesna aydınını anmak, görüşlerinden günümüz ve gelecek için yararlanmaktır. Kitabın T. C. Kültür veTurizm Bakanlığı tarafından yayımlanması Kemal Tahir'e saygının, Türk romanına ve düşüncesine getirdiği zenginliğe sahip çıkma çabasının bir ürünüdür... ... ,</p>

  <p class="block8">Editörler</p>

  <p class="block9" id="calibre_pb_3">Ertan Eğribel M. Fatih Andı</p>
</body>
</html>
