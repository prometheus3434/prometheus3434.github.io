<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6" title="SONUÇ YERİNE">Sonuç Yerine</h1>

  <h1 class="block6" id="sigil_toc_id_45">HERKESE SELAM DURAN EDEBİYAT YANINDA AYRIKSI BİR DÜŞÜNCE VE ROMAN DÜNYASI: KEMAL TAHİR DÜŞÜNCESİ VE ROMANI (KEMAL TAHİR'İ ANLAMANIN KRİTİK YÖNLERİ ÜZERİNE BAZI DÜŞÜNCELER)</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_46">Kurtuluş Kayalı</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Kemal Tahir romanları kendinden 15-20 yaş küçük olan Köy Enstitüsü kökenli yazarlarla aynı zaman aralığında yayınlanmıştır. Kemal Tahir başka tarz metinler yanında onlar gibi köy romanları da yazmıştır. Ancak onlar neredeyse sadece köy romanı yazarken Kemal Tahir bu eğilimin dışında olmuştur. Bu tarz bir genelleme çerçevesinde bir ölçüde Yaşar Kemal de aynı şekilde nitelenebilir. Kemal Tahir'in yazdıklarıyla bu anlamda belki de sadece Orhan Kemal'in yazdıkları arasında paralellik kurulabilir, ikisinin arasındaki yaş farkı ise sadece dörttür. Kemal Tahir'le Enstitü kökenli köy romancıları ve Yaşar Kemal'le karşılaştırma yapıldığı zaman millî mücadeleyi işleme anlamında bir ayrılıktan söz etmek mümkündür. Kemal Tahir'in millî mücadeleyi yorumlama ısrarı bu dönemi yaşamış Reşat Nuri, Yakup Kadri ve Halide Edip gibidir. Bu noktada ısrarlı olmasına mukabil millî mücadele yorumu belirgin olarak onlardan farklıdır. Reşat Nuri'nin de dahil olduğu romancılar grubunun millî mücadele konusundaki yaklaşımları ise köy romancıları grubuyla aynı doğrultuda şekillenmiş gibi görünmektedir. Bu dönemde 1960'lı yıllarda bu genel anlayış doğrultusunda millî mücadeleyi değerlendiren yazar Samım Kocagöz'dür. Kemal Tahir köy romanları yazdığı zaman aralığında aynı zamanda Mütareke İstanbul'unu konu alan Esir Şehir kitaplarını da yazmıştır. Köy romanları da Tanzimat'tan, hatta daha önceden kalkarak Türkiye'de köy ve toprak sorunlarını da değerlendirmiştir. Demek ki tarih meselesi diğer romancılardan çok önce ve yoğun bir biçimde Kemal Tahir'in gündemine girmiştir. Tabii zaman içinde bu tarih ilgisi belli bir problematik çerçevesinde Osmanlı imparatorluğu'nun, devletinin kuruluşuna kadar gitmiştir. Yaşar Kemal'in tarihe yönelmesi son dönemin duyarlılıkları çerçevesinde ortaya çıkmış ve Karıncanın Su İçtiği mübadele çerçevesinde meselelerin anlatılması şeklinde belirmiştir. Belki de tarih genel çerçevede güncel olanın bağlamında değerlendirilmiştir. ikinci olarak üzerinde durulabilecek husus Erken Cumhuriyet döneminin mesafeli ve eleştirel bir şekilde değerlendirilişidir. 1960'lı yılların başlarından itibaren en geç tarihsel kesiti 1940'lı yıllar olmak üzere Kemal Tahir'in romanları Serbest Fırka, İzmir Suikasti girişimi, köydeki tarımsal gelişmeler ve Köy Enstitüleri meselesinin eleştirel değerlendirmesine konu olmuştur. Son dönemde Erken Cumhuriyet dönemi üzerinde odaklaşanların Kemal Tahir'in metinlerini görmemelerini hakikaten hayreti mucip bir durum olarak nitelemek gerekir. Köy romanlarının temel konuları bütün unsurlarıyla beraber tüm problemlerin neredeyse 1950 yılından sonraki gelişimle başladığıdır.</p>

  <p class="block7"></p>

  <p class="block7">Mahmut Makal, Yaşar Kemal de dahil olmak üzere aralarında en ses getirmiş olanıdır ve Bizim Kö/ün yankısı sadece Türkiye'de değil dünyada da duyulmuştur. Ve bunların hiçbirinin 1920'ler, 1930'lar, 1940'lar üzerine metinleri yoktur. Metinleri olsa da bu nokta o kadar fazla, fazla ne kelime, neredeyse hiç önemsenecek bir konu değildir. Çünkü Mahmut Makal'ın anlatımıyla Bizim Köy Türkiye'den soyutlanmış kendi köyüdür ve ha keza İnce Memet de, 1955 yılında yayınlanan eşkıya romanı da 1934-35 yıllarındaki köy ortamını anlatsa da genelden soyutlanmış bir somut anlatımdır. Yaşar Kemal'in anlattıkları da bu durumu doğrular. Zaten burada anlatılmak istenenin net ifadesini Beş Romancı Tartışıyor metninde bulmak mümkündür. 0 kitabın biraz karikatürize edilmiş özeti, belki de tek cümlelik özet, Kemal Tahir’in "Goriot Baba"göndermesi dolayısıyla Orhan Kemal de dahil olmak üzere tartıştığı romancılara "Siz olsa olsa zabıt katibisiniz" demesidir. Kemal Tahir'in tarihsel geçmişi ve Cumhuriyetin ilk dönemlerini tahlil edip değerlendirme gibi bir derdi vardır. Anılan diğer yazarların böyle bir dertleri yok gibi görünmektedir. Onların derdi 1950'li yıllarla başlayan süreçle ilgilidir ve hatta yazdıkları dönemin güncel gelişmeleri her anlamda onların gündemine girmektedir. Amerikan Sargısı biraz değil, fazlasıyla budur. Ve Kemal Tahir ömrü billah böylesi bir metin yazmaz, yazamaz. Elbet tarihsel olarak geçmiş döneme dair güncel çıkarımları bulunur. Bu konuda örneklerden en kritik olanlardan biri 1969 yılında yayınlanan Kurt Kanunu1dur. Belki de Kemal Tahir'le bu anlamda karşılaştırılacak olan yazar Tarık Buğra'dır. Belki de özellikle Küçük Ağa ve de daha özellikle Firavun İmanı ekseninde. Ancak onun da güncele takılmasının, güncele tutsak olmasının vasatı vardır. Nitekim Küçük Ağa’nın somut hayatla birebir ilişkisi ve kimi otobiyografik özellikleri Kemal Tahir'i farklı değerlendirmenin gerekçesini olağanüstü net bir şekilde verir. Hatta Firavun İmam'nın üç önemli somut kişisi, tarihsel şahsiyeti, insanların kafasını tarihsel şahsiyetlerin roman kahramanı olması konusunda eleştirel anlamda daha fazla meşgul eder. Acaba İkinci Cumhuriyetçiler Tarık Buğra'nın bu romanının kişilerinden birinin Hüseyin Avni Ulaş olduğunun farkında mıdırlar? Tarık Buğra'nın güncele teslim olmasının en güzel örneği herhalde en kötü romanı olan Gençliğim Eyvah'tır. Güncel gelişmelerden etkilenmek anlamında onunla köy romancıları arasında bariz bir paralellik vardır. Sovyetler'in Macaristan müdahalesi konusunda yazdıkları, o ilginç oyunu da bu hususta önemli sayılabilecek bir örnektir. Aslında Günsel Aytaç'ın Devlet Ana ile Osmancık karşılaştırmasındaki hüküm cümlesi bu konudaki karşılaştırmayı doğru yaptığını gösterir.</p>

  <p class="block7">Kemal Tahir’in somut, çileli hayat hikayesi yazdıklarını anlatır mahiyette değildir. Devlet konusundaki yorumu "devlet seni haklı olarak mı içeri tıktı" sorusunu soranın meseleye nasıl baktığını gösterecek mahiyettedir. Onun "roman dediğin kurmacadır, düz yaşanandır ya da yaşananın düz anlatımı değildir" demesi sanatı belirgin olarak ciddiye aldığının göstergesidir. Köy yazarlarının, Yaşar Kemalin özellikle 19601ı yıllardan itibaren yazdıkları kendi yaşamlarından belirgin, dolaysız izler taşır görünmektedir. Hatta Örhan Kemalin babası vesilesiyle başına gelenler erken yaşlardan itibaren Cumhuriyet dönemine eleştirel bakmasını gerektirmektedir. Hayatının Orta Doğu'ya savrulması, hayatının bu kesiminin romanlarına yansıyış kısmında bile eleştirel sayılabilecek bir tutuma yol açmamıştır. Nâzım Hikmetle 3,5 yıllık mahkumiyet de bazı konulara yaklaşım tarzında etkili olmuştur. Kemal Tahir’in on iki yılı bulan mahkumiyeti devlet konusunda kişisellik içeren bir tarzda bakmasına yol açmamıştır. Tutumu bu noktada Niyazi Berkes’in genel ve Unutulan Yıllar kitabındaki tutumundan belirgin olarak farklıdır. Belki de konu, özellikle edebiyatçılar açısından 19601ı yıllardaki yaşantıyla bariz olarak görülecek gibidir. Olayın belki de en dikkate değer yönü Nâzım Hikmet konusundaki tavırda, Nâzım'a yaklaşma konusundaki yaklaşımda somutlaşmaktadır.</p>

  <p class="block7">Hemen herkes, tabii sol cenah içindeki herkes Türkiye'de Nâzım'm metinlerinin yayınlanmasının sonrasında onun ve şiirlerinin üzerine çok olumlu düşünceler telaffuz etmişlerdir. Yaşar Kemal'in makaleleri yanında Orhan Kemalin yukarıda adı geçen kitabı da yayınlanmıştır. Nâzım Hikmet konusunda diğer yönden ne ölçüde tahammülü olunduğunun en güzel göstergelerinden ikisi de Bedrettin Cömert’in şiiri ve Zekeriya Sertel’in hayatı hakkında söyledikleri karşısındaki tutumlarında somutlaşmaktadır. Nâzım Hikmet konusundaki sövgü metinleri ile övgü metinlerinin mantalitelerinin çakışma noktalarının sayısı pek de az değildir. O dönemde Attila İlhan'ın Duvar kitabı Nâzım Hikmetin nitelemesiyle yayınlandığı gibi Reşat Nuri'nin Yeşil Gece1si de Nâzım Hikmetin yorumuyla olumlanmıştır. 0 dönemde Kemal Tahir Nâzım Hikmetin kendisi hakkındaki nitelemeleri elindeyken bile bunları kullanmayıp, onun kendisine yayınladığı mektupları ona yönelik saygılı ifadeler terennüm eden bir önsözle yayınlamıştır. Daha sonraları Aziz Nesin eleştirisi biraz örtük bir tarzda Türkiye Şarkısı Nâzım Hikmet kitabını ve Yalçın Küçük de eleştiriler de içeren "İki Hikmet" incelemelerini yayınlamıştır. Ve fakat sözü edilen bu iki metin eleştirel bir değerlendirmeye tabi tutulmazken Fethi Naci'nin Esir Şehir üzerine metni bir eleştiri getirmiş, Mehmet Ergün de edebiyattan öte konulara yönelen bir yazı yazmıştır. Tüm bu görünüm yanında Kemal Tahir’in konuya ilişkin yaklaşımı ve Nâzım Hikmetin düşüncelerine gönderme yapmaması da ilginç görülmelidir. Nâzım Hikmet Türk solunun değerlendirilmesi anlamında önemli bir kilometre taşıdır. Daha önceki dönemde Hikmet Kıvılcımlı'nın yazdıklarının gölgelenmesinin altında da aynı neden yatmaktadır.</p>

  <p class="block7">Nâzım Hikmet konusundaki sorgulamayıcı tavır 1960'lı yılların rüzgârından etkilenildiği içindir. 1%0'lı yıllar Yaşar Kemal'in TİP’in merkezi karar organında yer aldığı yıllardır. 1960'lt yıllarda aynı zamanda önemli ölçüde kitleselleşmiş öğretmen hareketinin yöneticilerinin başındaki kişi, romancı Fakir Baykurt'tur. Fakir Baykurt uzun yıllar TÖS yöneticiliği yapmış ve 1968 yılındaki dört günlük öğretmen boykotu onun zamanında gerçekleşmiştir. Orhan Kemal de dahil olmak üzere dönemin edebiyatçılarından önemlice bir kesimi de açılan, güçlenen bu rüzgara karşı duramamalardır, karşı durmaktan öte bigane de kalmamışlardır. Bunun yanında Sovyetler Birliği fotoğrafı tarihinin başlangıcından itibaren hep olumlu görülmüştür. Fakat Kemal Tahir Çetin Yetkinin Soldaki Bölünmeler kitabında -ilk baskısındaki kısa bir alıntıdan da açıkça görülebileceği gibi- Sovyetler Birliği konusunda en hafif deyimiyle bigane kalmıştır. Kemalizmin sosyalizmle ortak noktalarının bulunduğu düşüncesi Mustafa Kemal-Lenin dostluğu da öne çıkarılarak anlatılmaya çalışılmıştır. Yaşar Kemal'den Fakir Baykurt'a kadar sol cenahtaki neredeyse hiç kimsenin bir tarihe kadar ne Kemalizmle bir problemi olmuştur ne de Sovyetler Birliği'yle. Ve o dönemde Sovyetler Birliği üzerine hiç de az olmayan sayıda görkemli gezi kitapları yazılmıştır. Kemal Tahir’in böyle bir metni yoktur. Bu edebiyatçıların çoğu da o dönemde yönü belirgin siyasal dergilerde Türkiye'deki siyasal gelişmeler üzerine metin yazmışlardır.</p>

  <p class="block7">Anlaşılabileceği üzere Türkiye'de belirgin doğrultudaki aydın grubunun Kemal Tahir'le dünyası tümüyle ayrı görünmekte, kökten ayrışmaktadır. Türkiye'de edebiyat üzerine değerlendirmelerin 1960'lı yıllarda belli bir eksen değişikliğine uğradığı anlaşılmaktadır. Bu anlamda yabancı sosyalist yazarların haliyle etkileri olmaktadır. Bunların arasında Lukacs'ın etkisi daha köklü ve daha olumludur. En azından Türk edebiyatı değerlendirmelerini belirgin bir darlıktan kurtarmaktadır. Bunun yanında yeni dönemin etkileyici kitabı, belki de etkileyicilikten öte şekillendirici kitabı İbrahim T<span id="id_GoBack">atarlı ve Rıza Mollof ün Hüseyin Rahmi'den Fakir Baykurt'a Marksist Açıdan Türk Romanı başlıklı metnidir. Kitabın başlığına "Marksist Açıdan" sözleri eklense de Türkiye'de evvel eski Hüseyin Rahmi önemsenmekte ve 1970'li yılların başlarında Fakir Baykurt'un kritik işlevi vurgulanmaktadır. O dönemin genel görünümü açısından İbrahim Tatarlı bizim edebiyatçılarımıza nazaran, en azından solcu edebiyatçılarımıza nazaran Cumhuriyet dönemi edebiyatı ve eski edebiyata çok daha vakıf görünmektedir. 0 dönemde bizim edebiyatçıların bu konularla ilgili görünmedikleri açıklıkla fark edilmektedir. Bir başka kitap da Sovyet Türkologlarının Gözüyle Türk Edebiyatı başlıklı yapıttır. Sözü edilen iki kitabın Türk eleştirmenlerinin metinlerinden çok daha belirgin olarak öne çıktığı görülür. Aslında mesela Fethi Naci'nin 100 Soruda Toplumsal Değişme ve Türk Romanı kitabı çok daha sonraki bir tarihte, 1981 yılında yayınlanmıştır. 1980'li yıllardaki kadar olmasa da Türkiye'de edebiyat eleştirisi genellikle yabancı metinlere yaslanmıştır. 1960'lı yılların sonlarında Lukacs'ın Çağdaş Gerçekçiliğin Anlamı kitabı Türkçeye çevrilmiş ve soyut anlamda Türkiye'deki edebiyat eleştirisini köklü bir şekilde etkilemiştir. Ancak somut olarak Türk edebiyatı hakkındaki kanaat Tatarlı'nın ve Sovyet Türkologlarının gözünden olmuştur. Onların çalışmaları en azından 100 Soruda serisinden çıkan Rauf Mutluay'ın kitaplarına göre güncele daha çok hitap etmiş ve sorunları daha bir teorik ve ideolojik çerçevede yorumlamıştır. Dönemin önemli edebiyatçıları tarafından düzenlenen edebiyat antolojileri ise düşünsel çerçeveleri itibariyle sınırlı olmuştur. Aslında Tatarlı ve Mollof'un kitabı, özellikle o kitap kapsayıcı mahiyette bir kitaptır ve 1944 yılında öldüğü zaman Hüseyin Rahmi üzerine yazılan sol anlayışlı metinlerle uyum içinde görünmektedir. Bir de Fakir Baykurt'a kadar gelen çağdaş Türk edebiyatını Türkiye'deki genel beğeniyi derinleştirecek bir şekilde tahlil etmektedir. Zaten Sovyet Türkologlarının yazdığı metinler de Türkiye'de öğretici bulunmuş ve kitaptaki bir yazı özellikle seçilerek daha önce yayınlanmıştır. Dönemin Militan gibi siyasal boyutu örgüt düzeyinde de belirgin olan dergisinde de yayınlanan Devlet Ana eleştirisi Kemal Tahir'e bakış açısını da şekillendirmiş görünmektedir. Dönemin en içerikli edebiyat yorumu, Tahir Alangu'nun metinlerinde ifadesini bulan yorumu da sadece o dönemde etkisiz kalmamış bugünler açısından da unutulup gitmiştir. Türk entellektüelinin kendi kafasıyla düşünme eylemi erken tarih kesitlerinde ortadan kaybolmuş gibidir. Hele daha sonraki on yıllarda durum hakikaten düşünme eyleminin Türkiye'de gerçekleşmesinin hiçbir koşulu yokmuş gibi düşünülmüştür.</span></p>

  <p class="block7">Bu durumun genelde sosyalizm anlayışıyla bir bağlantısı vardır. Dönem Sovyet metinlerinin yaygın olarak çevrildiği bir tarih kesitine tekabül etmektedir. Konuk yayınlarının durumu, doğrultusu farklı olsa da bugünün, daha doğrusu 1980'li yılların yarattığı ortamın Ayrıntı yayınları gibidir. Bunun ötesinde Marxizmin temel metinlerinin çevrilmesiyle her bir şeyin halledilebileceği düşünülmüştür. Bugünlerde telif metinlerle sözü edilen teorik kitapların yorumlanması söz konusu değilken o günlerde çevrilen metinlerin Türk toplumu açısından ne anlama geldiği sorgulanmaya çalışılmıştır. Ancak Marx-Engels, fakat daha çok da Lenin, Stalin ve Mao'nun metinleriyle sosyalizm ve Türk toplumu anlaşılmaya çalışılmıştır. Bugünlere göre belirli bir esnekliğin yaşandığı bir zaman kesitidir o günler. Mehmet Ali Aybar'ın apaçık doğruların bile Marx-Engels alıntılarıyla kanıtlanmaya çalışılan bir mantığın egemen olduğu bir ortam olarak tespit ettiği ve hatta havanın sıcaklığının bile Engels'e atıf yapılarak kanıtlandığı bir zaman aralığıdır. Kemal Tahir bilimsel sosyalizmin tek ve evrensel olduğu yaklaşımına eleştirel bakmıştır. Böylesi bir yaklaşım o dönemde çok yaygın olarak kabul görmüştür. Kemal Tahir de bu tür metinlere ülkenin özgün şartlarını hesaba katmadan katılmanın hiçbir mantığı olmadığını belirtmiştir. Bunun yanında öyle toptan benimseyerek değil; Osmanlı’yı ve dolayısıyla Cumhuriyet dönemini anlamak için ATÜT kavramının iyi bir dayanak olabileceğini düşünmüştür. Ancak bu noktayı diğer bazı entellektüeller gibi yobazca benimsememiş, ülke gerçeklerinin anlaşılması için düşünsel çaba sarf edilmesi gerektiği kanaatinde olmuştur. Özet olarak, daha doğrusu sonuç olarak Türkiye'nin tahlili açısından kendi şahsi damgasını taşıyan düşünsel faaliyetin zorunluluğuna işaret etmiştir. O nedenle genel anlamda Marxizmin, özel anlamda da belli bir Marksist pratiğin Türkiye'nin sorunlarını çözmek için yeterli olmadığını düşünmüştür. Kaldı ki, Türkiye'de çok önemli bir kesim Batılı toplumlarla, Doğulu toplumların ve özel olarak Türkiye'nin, Türk toplumunun arasında bir fark olmadığını ifade etmiştir. Türkiye'nin özgüllüğü ve daha anlamlı ifadeyle özgünlüğü düşüncelerinde ifadesini bulmuş görünmektedir.</p>

  <p class="block7">1960'lı yıllarda Marksizmin evrensel olduğu konusundaki kanaat Batılı Marksist yazarlara gönderme yapmayı gerektirmiyordu. Batılı Marksist yazarlar ancak ortodoks oldukları takdirde olumlu bulunan yazarlardı. Bunların arasından en fazla öne çıkanı Roger Garaudy olarak tebarüz etti. Onun ve birkaçının dışındaki Batılı Marksist yazarlara, onların yazdıklarına itibar edilmiyordu. Dolayısıyla Sovyet Marksizmiyle çelişkili metinlerin Türkçede pek olumlu bulunmadığı söylenebilir. Örneğin Herbert Marcuse'nin Sovyet Marksizmi kitabı Türkçeye çevrildiyse de hiç yankı yapmadı. Çünkü Türkiye'de Sovyet Marksizmi kavramı da, Batı Marksizmi kavramı da önemsenen, anlamlı olarak nitelenebilecek kavramlar değildi. Bu tarz isimlendirmeler olmazdı, olamazdı. Marksizm marksizmdi, Doğu ya da/ve de Batı marksizmi olamazdı. Ancak 1980'li yıllardan sonra, ancak bu zaman aralığında kullanılan kavramlar ve daha önemlisi zihniyet değişti. Perry Anderson'un Batı Marksizmi kitabı da önce kenarda köşede kalmış bir yayınevi tarafından, sonra da ana mecrada yayın yapan bir yayınevi tarafından yayınlandı. Daha önce bu tarz zihniyete karşı belirgin bir tepki vardı. Bu nedenle de Mehmet Ali Aybar'ın Althusser'i de ele alan, içeren Batı Marksizmi vurgusu ve önce Stalin ve daha sonraki on yılda da Lenin eleştirisi tepki çekti. Kendini Marksist olarak niteleyen entellektüeller farkında olmasalar da çok sonraki yıllarda Aybar'la buluştular. Ancak 1960'lı yılların sonlarında Mehmet Ali Aybar'a yönelik olarak sert eleştirel tepki gösterdiler. Aybar'la buluşma noktası bir anlamda Batı Marksizmine olumlu bakmakla örtüşüyordu. Ancak dikkat edilirse Kemal Tahir'in Batılı Marksist entellektüellere gönderme yapmadığı ve Sovyet sistemine övgü döşenmediği anlaşılabilir. Bu anlamda İdris Küçükömerl de benzeri bir mantalite çerçevesinde mütalaa etmek gerekmektedir. Dolayısıyla bu iki entellektüelle bu tarz ortodoks entellektüeller arasında bir ortaklık, belli bir paralellik vardır. Ancak bu durum Kemal Tahir ve Küçükömer için bir esnek yorum işaretiyken diğerleri için bir tür darlığın göstergesidir. Batılı entellektüellere yönelenler zaman içinde daha başat bir konuma gelmişler ve fakat yaratıcı olamamışlardır. Marx-Engels, Lenin, Stalin konusunda dar olanlar da yeni sayılabilecek düşünceler telaffuz edememişlerdir. Söylenilebilecek husus Aybar'ın en aykırı noktada iken bile kitabın içinden konuştuğu, İdris Küçükömer'in de bir nebze de olsa kitabın içinden konuştuğu ve fakat Kemal Tahir'in tabir caizse tam da kitabın ortasından konuştuğu gerçeğidir.</p>

  <p class="block7">Kemal Tahir'in çok çeşitli kaynaklardan beslendiği, dünya ahvalini ve Türkiye şartlarını ayrıntılı olarak düşündüğü aşikârdır. Türk entellektüelleri temelde tek bir düşünsel kaynak tarafından şekillendirilmişe benzemektedir. Kemal Tahir'in hiçbir anlamda tek kaynağın, tek bir entellektüelin şekillendirdiği bir düşünce dünyası olmamıştır. Dünyadaki gelişmeleri de özgün bir mantık çerçevesinde yorumlamış, edebiyat ve özel olarak roman anlayışı da Türkiye'de değişik dönemlerdeki uygulamalar gibi tekil düşünce adamlarına yaslanmamış, kendi şahsi düşünsel damgasını taşımıştır. Bunun/bunların yanında Türkiye'nin özgül ve giderek özgün karakteri konusunda da tek bir entelektüelin değil, çok sayıda entellektüelin düşünsel birikiminden yararlanmıştır. Kemal Tahir'in düşünsel dünyasının zenginliğini salt aktararak, dönüştürmeden benimsediği düşüncelerde aramak yerine eleştirerek geliştirdiği zengin gelenekte keşfetmeye çalışmak daha doğrudur. Örneğin, Kemal Tahir Türk sosyoloji geleneğini, Türk sosyolojisinin dinamiklerini daha henüz Türk sosyologlarının fark etmedikleri düzeyde saptamış ve doğru sayılabilecek bir şekilde yorumlamıştır. Örneğin öğrencileri bile henüz, daha yeni yeni Mübeccel Kıray'ın yerini doğru tespit etme eylemine girdikleri dönemden on yıllarca önce o onun yazdıklarının değerlendirmesini yapmıştır. Dolayısıyla salt bir iki entelektüele başvurarak Kemal Tahir anlaşılmayacağı gibi, Kemal Tahir'i salt kendi sözleriyle anlamak da mümkün değildir. Tabii herhangi bir başka otoriteye başvurarak Kemal Tahir'i anlamak hiç mümkün değildir.</p>

  <p class="block7">Dünya ahvali ve Türkiye'nin şartları bilinmeden Kemal Tahir hiçbir şekilde anlaşılamaz. Cengiz Yazoğlu'nun Notladma yaslanarak bir gerçeğe vurgu yaptığı üzere -ki bu vurguyu 13 Mart 2010 tarihinde Küçükçekmece Belediyesi'nin düzenlediği bir toplantıda yapmıştır- dünyayı anlamadan yerli olunamayacağı gibi tam anlamıyla yerli olunmadan dünyanın şartlarının anlaşılması da mümkün değildir. Bütün bunların anlamı Kemal Tahir'in sadece Türk toplumuna dair genellemeler, özgün genellemeler yapma derdinden öte dünya ahvaline dair yeni sözler söyleme meramının olduğunun göstergesidir. Belki de bu nedenle Avrupalı düşünürler kadar Sovyet düşünürler konusunda da mesafeli ve eleştirel düşünceler telaffuz etmiş, 1960'lı yılların rüzgarıyla hemen herkes Sovyetler Birliği'ni âdeta bir dünya cenneti gibi görürken o meseleyi en temel mesele olarak görmeyip eleştiri getirmiştir.</p>

  <p class="block7">Onun ufku sanıldığından çok daha geniştir. Kemal Tahir'i ne dünyadan soyutlanmış, ne Türkiye'den soyutlanmış ne de edebiyat anlayışını herhangi bir Batılı ya da yerli entelektüele/estetikçiye endekslemiş bir kafanın anlaması olası değildir.</p>

  <p class="block13" id="calibre_pb_50">Kemal Tahir'in Notlar'ı, edebiyata dair notları da, siyasete dair notları da inceleyicileri, araştırmacıları beklemektedir. Durum gösteriyor ki belki de hep bekleyecektir. Notlar'mm yayınlanmasının teklemesinin bu anlamda bir mahzuru yok gibi görünmektedir.</p>
</body>
</html>
