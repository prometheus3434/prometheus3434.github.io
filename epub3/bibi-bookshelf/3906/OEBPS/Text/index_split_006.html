<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">KEMAL TAHİR 100. YAŞINDA</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_2">Ertan Eğribel</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block7">Kemal Tahir (13 Mart, 15 Nisan?) 1910'da İstanbul'da doğdu. Romanları ve toplum tarihi tezleri nedeniyle tartışmaların odağında yer aldıktan sonra 21 Nisan 1973'te geçirdiği bir kalp krizi sonrasında en verimli döneminde aramızdan ayrıldı. Öldüğünde yakın arkadaşı Aziz Nesin mezarı başında "fırtına dindi” demişti. Ancak ölümünden bu yana 37 yıl geçmesine rağmen Kemal Tahir romanları ve toplum tarihimize ilişkin tezleriyle hâlâ gündemde, canlılığını koruyor. “Kemal Tahir 100. Yaşında" kitabının varlık nedeni de budur. Kemal Tahir Türk toplum düşüncesinin yaşayan anıtlarından biri olarak bizi onurlandırıyor.</p>

  <p class="block7">“Kemal Tahir 100. Yaşında" kitabının önemi öncelikle Kemal Tahir’in kendisinden gelmektedir. Kitabın T. C. Kültür ve Turizm Bakanlığı'nın "Anma ve Armağan Kitapları Dizisinden “prestij kitabı" olarak yayınlanması Kemal Tahir'e olan saygının bir ürünüdür. Kemal Tahir tavır ve görüşleriyle, getirdiği tartışmalarla dar siyasi örgüt kalıplarının dışında kendi başına var olmuştur. Kemal Tahir romanlarının ana damannı oluşturan toplum ve tarih tezleri onun bağımsız düşünce yapısının bir ürünüdür. Bu anlamda kendisinden öncesi yoktur. Ama kendisinden sonra Türk romanı ve toplum düşüncesine getirdiği zenginlik, Kemal Tahir tavrı ve düşünce doğrultusu günümüzde de devamlılığını sürdürüyor. Bu durum Kemal Tahir’in belli siyasi yapılar ve takımlarla bütünleşmiş aydınlardan farklılığının da bir göstergesidir.</p>

  <p class="block7">Kemal Tahir sadece mevcut düzenin/resmi görüşün dışında kalmamıştır. Aynı zamanda mevcut düzenin dışında kalan ama mevcut düzenin uzantısı ve yedeği olan sağlı, sollu çeşitli kadrolar ve aydınlar tarafından da dışlanmıştır. Bir anlamda (biblosu çalışma masasının üzerinde duran) Don Kişot gibidir. Don Kişot'tan farkı veya dramı, yiten bir düzenin savunucusu değil, Türk toplumuna ve geleceğine umutla bakan yeni bir dünya düzeninin savunucusu olmasıdır. Kemal Tahir sadece mevcut düzenle değil kendisiyle de sürekli hesaplaşarak Türk toplum gerçeğiyle ilişki kurmaya çalışmıştır. Türk toplum ve tarihine, Osmanlılığa bağlılığı aşılması mümkün olmayan bir düzen savunuculuğu nedeniyle değildir. Yeni bir düzenin oluşturulmasında Türk toplum ve tarihinin yaratıcı potansiyeline duyduğu güvendendir. Öfkesinin keskinliği roman anlayışının ve düşüncesinin tavizsizliğinden, düşünce namusundan kaynaklanmaktadır. Bu yüzden haksızlıklara rağmen mevcut düzene ve hiç kimseye kırgın değildir. Kemal Tahir geçimini sağlamak için takma adlarla aşk ve serüven romanları, gülmece öyküleri, çeviriler, uyarlamalar yapmış, yaşamını mahpusluk ve yazarlıkla geçirmiştir. Romancı ve düşünür olarak kimliğini hapis yattığı yıllarda en zor şartlarda oluşturmuştur. Kemal Tahir 1938'de, Tan gazetesinde yazı işleri müdürü olarak görev yaparken, 28 yaşında, siyasi görüşleri nedeniyle ‘‘Bahriye Olayı/ Donanma Davası" diye bilinen suçlamaların sanıklarından biri olarak Donanma Komutanlığı Mahkemesi'nde yargılanmış ve askeri isyana teşvik ve tahrik etmekten tutuklanarak 15 yıl ağır hapis cezasına çarptırılmıştır. Deniz subayı olan kardeşi Nuri Demir, Hikmet Kıvılcımlı ve Nâzım Hikmet de yine aynı davadan mahkûm olmuştur. Çankırı (1940), Malatya (1942-44), Çorum (1945-48), Nevşehir (1949) cezaevlerinde 12 yıl yattıktan sonra 1950'de çıkan genel aftan yararlanıp serbest kalmış, 1955'te 6-7 Eylül olayları sırasında bir kez daha tutuklanarak, Harbiye Cezaevi'nde 6 ay yatmıştır. Bu davaların ve suçlamaların haksızlığı bugün bütün yönleriyle açığa çıkmıştır. Kemal Tahir 1960'lı yıllar boyunca da çeşitli kurumların tehdidi altında kaldı. Aziz Nesin'e mal edilen (Aziz Üstelin aktardığı) doğruluğu tartışmalı da olsa bir olay vardır. 12 Mart 1971 darbesi ve sıkıyönetimin ilanının ardından Aziz Nesin emektar valizine eşyalarını ve traş sabunu koymayı unutmayıp, sırtına pardösüsünü geçirip evin önünde bekler, ikinci sigarasını yakarken askeri bir cip gelir, asteğmen Aziz Nesini alıp yola devam eder. Biraz gittikten sonra Aziz Nesin arka koltuktan çavuşa "şu söğüt ağacının yanından sağa sap" der. Asteğmen elindeki kâğıda bakar ve çavuşa sapmasını söyler. Birkaç yüz metre sonra Aziz Nesin “şimdisola gir. , düz git, beyaz badanalı dört katlı bir apartman göreceksin onun önünde dur" der. Asteğmenin onayıyla çavuş denileni yapar. Aziz Nesin çavuşun sırtına az biraz abanıp açık camdan “GelKemal" diye seslenir ve Kemal Tahir elinde valiziyle cipe biner. Asteğmen şaşkın "Nereden biliyordunuz sizi almaya geleceğimizi" diye sorar. Kemal Tahir acı acı gülümser. "Sen daha çok gençsin, zamanla öğrenirsin. Bu ülkede ne zaman ortalık karışsa, ne zaman sıkıyönetim ilan edilse önce bizleri götürürler. Alıştık artık!" der. Doğrulamak mümkün değil ama bu olay Kemal Tahir’in hapishane yılları sonrasında dışarıda geçirdiği yaşamının kolay olmadığının (Kemal Tahir'e karşı olan tavır ve anlayışın) bir göstergesidir. Bunun ötesinde hapishane dışında geçirdiği dönemlerde de romanları ve gündeme getirdiği tartışma konuları nedeniyle “Osmanlı yandaşı" ve “sosyalist1 olarak sürekli olarak rahatsız edilmiş, "takım dışı" görülerek suçlanmış, “sivil" görünümlü düzen savunucuları tarafından ihbar edilerek izole edilmeye çalışılmıştır. Çeşitli basınyayın organlarında yer alan, kendisine tartışılmaz otorite görüntüsü veren belli takımların, aydınların saldırı kampanyalarıyla rahatsız edilmiştir. Kemal Tahir resmi ve sivil kuruluşların, kişilerin tehdit ve saldırılarına pabuç bırakmamış, bu takımların dışında kendi bağımsız varlığını sürdürebilmiştir. Bir başka düzeyde bir araya gelmeyecek farklı görüşe sahip çeşitli kesimlerden insanların Kemal Tahir'e olan yakınlığı ve saygısı kendi sözünü söyleyen ve sözü olan bir aydına, aydın namusuna sahip çıkma çabasının ürünüdür. Kemal Tahir’in gündemde olması, roman ve düşüncelerinin canlılığı gündelik dar siyasi kaygı ve kavgalar dışında Türk toplum ve tarihinin bütün zenginliğini kapsama gayretinden kaynaklanmaktadır.</p>

  <p class="block7">Kemal Tahir öncelikle bir Türk romancısıdır. Kendi işini ve kimliğini böyle tanımlamıştır. Bundan anlaşılması gereken romanlarında Türk insanının yaratıcı gücünü ve zenginliğini ele almasıdır. Kemal Tahir roman ve toplum gerçeği yöntemi üzerinde bilinçli olarak durmuştur. Türk toplum gerçeğiyle ilişki kurma çabası nedeniyle romancı ve düşünür kimliği birbiriyle bütünleşmiştir. Kemal Tahir romanlarında drama düşmüş Türk insanının kıstırılmışlığını toplum düzeyinde getirdiği çözümlerle aşma özelliğini öne çıkarmıştır. Türk insanının dramının dayattığı zorunluluk nedeniyle olaylara dayalı tarihsel romanlar yazmıştır. Bu çabasında edebiyatın kendine özgü anlatım aracı yanında toplumsal bilimlerin düşünce biçimi ve anlatım araçlarını da çalışması sırasında kullanmıştır. Kemal Tahir Doğu toplumlarının ve Türkiye'nin toplumlar arası ilişkilerde yerinin sorgulandığı bir dönemde Osmanlı Devleti'nin kuruluşundan günümüze kadar olan serüveninde Türk toplumunun cevherini oluşturan Osmanlı sürekliliğini aramıştır. Osmanlılığa olan ilgisi bir takıntı değildir. Romanın drama düşmüş insanı anlattığını söyleyen Kemal Tahir, tarih ve toplum yorumuyla örtüşen kendine özgü bir roman anlayışı geliştirmiştir. Kemal Tahir'e göre Türk toplumu Batı toplumlarına benzemiyordu. Bunun ötesinde Türk toplumunun çıkarları ve tarih içindeki gelişimi Batı'nın klasik gelişim çizgisinden farklıdır. Drama düşmüş insan tipi Doğu-Batı çatışması içindeki yerimiz ve rolümüz ile ilgilidir. Devlet/siyaset, toplum düzeyinde ortaya çıkan çözümün en üst düzeyde ifadesidir. Kemal Tahir Türk toplum yapısını ve değişimin siyasi yönünü olaylara dayalı bir bütünlük içinde ele almış, dünya edebiyatına Türk edebiyatının zenginliğini kazandırmıştır. Doğu-Batı çatışması Kemal Tahir için sadece bazı olayları değerlendirmeye yönelik herhangi bir görüş değildir. Dünya ve Türk toplum tarihini belirleyen temel çatışmadır.</p>

  <p class="block7">Kemal Tahir daha ilk romanlarından başlayarak farklı bir tavır sergilemiş, Batı değerlerine ve beklentilerine, alışılagelmiş kalıplara uygun romanlar yazmamıştır. Amacı sadece Batı'dan farklılığımızı belirtmek değildir. Batı çözüm önerilerine ve modellerine karşı çıkmıştır. Hazır açıklama ve kalıpların dışında kendi toplum gerçeğimizle ilgili söz söyleme çabasında olmuştur. Kemal Tahir 1940'lı yıllardan itibaren roman çalışmaları yapmış, Sağırdere (1955) ve onun devamı olan Körduman (1957) romanlarında yeni Türkiye devletinin Osmanlı’dan, imparatorluk siyasetinden vazgeçerek kendisini Anadolu'yla sınırlamasının, köye, köylüye dayama çabasının ürünü olan köyü ve köylüyü yüceltme ve değiştirme tavrının kofluk ve dayanaksızlığını şehirle ilişkili olarak 1930'lu yılların sonu itibarıyla hikâye ederek ortaya koymuştur. Bu, köy enstitüsü çıkışlı yazarların köye bakışından farklı bir yaklaşımdı. Kemal Tahir’in köye, daha doğrusu Anadolu toplum gerçeğine bakışı sadece Kemalizme karşıtlık oluşturmamış, aynı zamanda sosyalistlerin bakış açısını kapsamıştır. Kemal Tahir’in romanlanyla ilgili ilk tartışma Rahmet Yolları Kesti (1957) romanında eşkıyalık olayına bakışıyla ilgilidir. Bu konudaki görüşleri eşkiyadan "devrimci" mit yaratan Yaşar Kemal'in İnce Memed romanına tam bir karşıtlık oluşturuyordu. Dönemin sosyalist aydınlarından bu açıdan ayrılmıştır. Ağalık ve eşkıya arasındaki bağlantı resmi kurumlarla köy arasındaki ilişki ve uyumsuzluğun da bir göstergesi olmuştur. Kemal Tahir Yedi Çınar Yaylası (1958), Köyün Kamburu (1959), Büyük Mal (1970) üçlemesinde Osmanlı Batıllaşmasından Cumhuriyet'e, 1930'ların sonuna kadar uzanan tarihsel dönemde geleneksel Osmanlı düzeninde kırsal yapıda ortaya çıkan bozulmayı, ağaeşraf sömürüsünü, eşkiyalığı, üretimde temeli olmamasına karşın belli kesimlerin pay kapma çekişmesini ele alarak farklı bir yaklaşım sergilemiştir. Batıcılaşma girişimlerine karşın, çeşitli siyasi hareketler Anadolu'ya yeni bir üretim düzeni getirmemiştir. Bütün bu uzun tarihi dönem boyunca devlet köyle ilişkisini ve köyün denetimini geleneksel yapının bozulmasıyla ortaya çıkan "parazit yeni güçlerin otoritesiyle sağlamaktadır. Diğer deyişle köyde düzenin işleyişi, güç ilişkileri devlet siyasetine bağlı olarak ortaya çıkmakta, üretim/sınıf ilişkilerine dayalı bir temel ve değişme söz konusu olmamaktadır. Kemal Tahir romanlarında yerel düzeyde asalak güçlerin ve otoritenin el değiştirmesinde resmi güçlerle ilişki, kıyıcılık, kurnazlık ve cinsel gevşekliğin öne çıkmasının bir nedeni budur. Yerel düzeyde ortaya çıkan asalak güçler kendi otoritelerini devletin otoritesi yerine geçiremediği ve devlete alternatif yeni bir siyaset öneremedikleri için devlete bağlı kalmayı sürdürmektedir. Devletin yerel düzeydeki resmi temsilcileriyle (asker, bürokrat, öğretmen, adli memur) hem farklılık ve yabancılıkları hem de yakın ilişkileri bunun bir göstergesidir. Siyaset düzeyinde ortaya çıkan değişikliklere ayak uyduramayanlar çeşitli biçimlerde devre dışı kalarak, yerlerini bir başka yerel güce bırakmaktadır. Bozkırdaki Çekirdek (1962) romanı köy enstitüsü olayını, devletin köyden devşirdiği kadrolarla kendi denetiminde, kapalı bir köy düzeni yaratma olayının başarısızlığını anlatır. Kemal Tahir'in köye bakışı "köy romanı" olarak adlandırılan türden, “köy romancıları"nın bakış açısında bütünüyle ayrılmaktadır. Kemal Tahir Osmanlı düzenini sürdürmede karşılaşılan güçlüklere hatta Osmanlı’dan vazgeçmemize rağmen toplum düzeyinde Osmanlılığı yaşatan ve devamlılığını sağlayan Anadolu toplum gerçeğinin temel kaynağını, tarihi dinamiğini ve gücünü ortaya koyma çabasındadır. Kemal Tahir'in 150-200 yıllık bir tarih ile roman yazılamayacağını söylemesinden de bunu anlamak gerekir.</p>

  <p class="block7">Kemal Tabirin siyasi yapıda ortaya çıkan çekişme ve değişmeleri ele aldığı, yakın tarihin olaylarını konu edindiği kent romanları bir anlamda Anadolu toplum gerçeği, köy çerçevesi içinde ele aldığı olayların siyaset düzeyinde doğrulanması ve bütünleştirilmesidir. Bu romanlarda Batıcılaşma, Kemalizm eleştirileri öne çıkmıştır. Bu nedenle özellikle kendini sosyalist olarak tanımlayan çevrelerden Kemal Tahir'e yönelik belli eleştiri, eleştiri ne demek ihbarlar geldi. Kemal Tahir özellikle İstanbul'u temel çerçeve aldığı ve Osmanlılıktan Cumhuriyet'e geçişin sorunlarını tartıştığı çeşitli romanlarıyla ayrı bir çerçeve oluşturmuştur. Esir Şehrin insanları (1956) ve Esir Şehrin Mahpusu (1962) romanlarında Mütareke ve işgal İstanbul'unun Osmanlı kadroları üzerindeki değiştirici etkisini, Yorgun Savaşçı da (1965) görevsiz ve amaçsız kalan savaşçı subayların ordusuz kalma dramını ve yeni devlet arayışını, saray ile milli mücadele yanlısı güçler arasındaki çatışmayı, düzenli orduya geçiş ile milli mücadelenin başarısını ele aldı. Türk toplum tarihi açısından yeni bir dönemi belirten yeni devletin kuruluşu sonrasındaki olay ve mücadeleler de Kemal Tahir’in romanlarında konu edildi. KurtKanunı/nda (1969) İzmir Suikastini, Yol Ayrımı'nda (1971) Serbest Fırka olayını ele alarak eski ve yeni kadrolar arasındaki çekişmeyi, eski kadroların tasfiyesini anlattı. Osmanlı’dan Cumhuriyet'e kadar belli bir süreklilik taşıyan Doğulu bir toplumda Batıcılaşma girişimleri, yüzyıllarca Batı'ya karşı Doğu'yu savunan Türk toplumunun dramını ve çıkmazını oluşturmaktadır. Geleceğe doğru her yeni “atılım" ve “coşku" yeni bir açmazla sonuçlanmaktadır. Kemal Tahir romanlarında Türk insanının ve aydınının dramı da buradan kaynaklanmaktadır. İleriyi, değişimi, çözümü temsil eden roman kahramanlarının bir başka romanda değişen koşullarda kendilerini, yapıp ettiklerini sorgular bir halde olmaları bunun bir ürünüdür. Kemal Tahir'in Kemalizm eleştirilerine de bu açıdan bakılmalıdır. Sorun yönetici kadroların özveri ve cesaretinden, savaşçılık yeteneklerinin eksikliğinden değil Anadolu toplum gerçeğine ters düşmelerinden kaynaklanmaktadır. Kemal Tahir sorunun temelini tartışmak, kuruluş ve kurtuluşu Anadolu toplum gerçeğine dayamak çabasıyla tarih ile ilişki kurmuştur. Eleştirileri de bu yöndedir. Bu elbette elde edilen başarılardan vazgeçmek ve küçümsemek anlamına gelmemektedir. Aksi takdirde Yorgun Savaşçı gibi kurtuluş savaşını ve bunu yürüten kadroları yücelten anıt bir roman da yazılmazdı. Kemal Tahir tarihe dar bir açıdan bakmamıştır. Kimse kendi darlığını Kemal Tahir'e mal etmesin. Kemal Tahir Türk toplum tarihi açısından önemli çeşitli olayları içinde yer aldığı genel çerçeve içinde değerlendirerek eleştirirken, aynı zamanda bu genel çerçevenin somut koşullarının da bilincindedir. Roman kahramanları da somut koşullar içinde öncü ve savunucu olurken genel tarihi çerçeve ve gidiş içerisinde açmaza düşmektedirler. Sorun bu açmazı aşmaktır.</p>

  <p class="block7">Türkiye'de, Osmanlı’dan bu yana gelen Batıcılaşma çabaları toplumun isteği veya toplumsal gelişimin sonucu ortaya çıkmamıştır. Devletin siyasi bir seçimidir. Değişiklikler de daha çok yönetim ve siyaset düzeyindedir, toplum kimliğinin değişmesi söz konusu değildir. Batıcılaşma girişimleri temelde bir çözüm getirmemesine rağmen Osmanlı’dan bu yana Türkiye toplumlar arası ilişkilerde rol almış ve siyaset üretebilir bir durumdadır. Kemal Tahir Türk toplum tarihine zenginlik kazandıran Doğu-Batı çatışması içinde drama düşmüş Türk insanını ve bu dramdan çıkış arayışlarını ve çabasını romanlarında ele almıştır. Esas amacı Anadolu Türk insanının zorluklardan çıkışına, sorunların çözümüne sağlam dayanaklar bulmak ve bu gücün kaynağını, temelini açığa çıkarmaktır. Tarihi bütünlüğü ve sürekliliği sağlayan budur. Kemal Tahir’in romanlarının "tarihi roman" olarak değerlendirilmesinden, dünya romanına Türk insanının zenginliğini katmasından da bu anlaşılmalıdır. Kemal Tahir ele aldığı bir olay ve sorun üzerinde takılıp kalmamıştır. Esas olan Anadolu Türk toplumuna kimliğini kazandıran, sürekliliğini sağlayan temel ilişkilerin ortaya konmasıdır. OsmanIılık, Anadolu Türk toplumunun toplumlar arası ilişkilerdeki yeri ve rolünün, toplum kimliğinin en mükemmel ifadesidir. Bu nedenle Kemal Tahir'in Anadolu toplum gerçeğine ilişkin düşüncelerini ortaya koyduğu Devlet Ana romanı (1967) üzerinde en çok konuşulan, en çok tartışılan kitabıdır. Kemal Tahir bu romanında Osmanlı’nın kuruluşu olayı aracılığıyla Anadolu Türk toplumunun dünya tarihine katkısını, 700 yıl boyunca Osmanlı’nın yaşamasını sağlayan toplumsal gücün dinamizmini ve kaynağını, Doğu-Batı çatışmasında Batı'ya karşı Doğu savunuculuğu ve koruyuculuğu temelinde ortaya koymaya çalışmıştır. Devlet Ana romanında Türk toplum kimliği somut tarihsel gerçeklere dayandırılmıştır. (Türk toplumunun somut gerçekliğinin tarihsel bütünlüğü içinde korunabilmesi ve sürekliliği imparatorluk/dünya siyaseti çerçevesinde ortaya çıkmıştır. Kemal Tahir Anadolu insanının temel cevherini kuruluş gerçeğinde ele alarak gerçekte günümüzün ve geleceğin zorluklarına ve çözümüne sağlam dayanaklar bulmak istemiştir. Bu konu zenginliği roman diline de yansımıştır. Kemal Tahir Devlet Ana'da klasik romanın anlatım biçimini zorlamış, yeni bir roman dili oluşturarak anlatım biçimine yenilikler katmıştır. Bunun için halk hikayelerinden, destan ve masalların yapısından, geleneksel Osmanlı tarih yazımına kadar çeşitli yazı geleneğimiz örneklerinden yararlandı. Kemal Tahir 1402'de yaşanan Timur belasından sonra yıkılan Osmanlı’nın sağlam temellere dayalı olduğu için yeniden kuruluşunu ele almak istediği Topal Kasırga ve tarihimizde ortaya çıkan diğer önemli bir temel değişiklik olan Batıcılaşma olayını ele alacağı Batı Çıkmazı, Yıldız Alacası romanlarını tamamlayamamıştır. Bu Türk romanı ve düşüncesi açısından büyük bir kayıp olmuştur.</p>

  <p class="block7">Kemal Tahir’in Namuscular, Karılar Koğuşu, Dam Ağası, Bir Mülkiyet Kalesi ve Hür Şehrin İnsanları gibi roman taslakları ölümünden sonra basıldı. Yine ölümünden sonra yayınlanan 15 ciltlik Notlar'ı da (1989-1993) Kemal Tahir'in çalışkanlık ve üretkenliğinin yanında öldükten sonra da Türk romanı ve toplum düşüncesini belirlemesinin, kendi kendini gündemde tutmasının bir örneği olmuştur.</p>

  <p class="block7">Kemal Tahir'e karşı çeşitli çevrelerin çelişik bir tutumu vardır. Bu, Kemal Tahir daha yaşarken de geçerlidir. Aydınlar tarafından üzerinde en çok tartışılan, belli bir çevrenin Kemal Tahir'e yönelttiği suçlamaların kaynağı olan Yorgun Savaşçı kitabı Cumhuriyet Gazetesi Yunus Nadi ödülünü (1967) almıştır. Yine, Kemal Tahir resmi kurumlar tarafından dışlanırken, bir devlet kurumu olan TDK'dan, Devlet Ana kitabıyla Türk Dil Kurumu ödülünü (1968) almıştır. Ölümünden sonra da bu çelişiktavır değişmemiştir. Devlet, Bülent Ecevit’in de özel ilgisiyle, 1980 öncesinde YorgunSavaşçYm televizyon dizisi olarak çekimi için destek verirken, buna en çok karşı çıkanlar da yine kendini sol olarak tanıtan belli bir çevrenin aydınları olmuş, bu ihbarlardan ve karşı çıkıştan da destek alan 1980 darbecileri Yorgun SavaşçYnın orijinal kopyalarını yakmıştır. Devlet hem yaptırmış hem de yakmıştır. Ancak daha sonra biri özel televizyonda, diğeri devletin resmi kurumu olan TRT'de iki ayrı kanalda iki Yorgun Savaşçı dizisi, hem de eş zamanda, gösterilmiştir. Kemal Tahir'e karşı devletin ve aydınların tavrı her zaman çelişik olmuştur. Bir yandan dışlama, diğer taraftan bütünüyle silmeyerek kötüsü gelirse sahip çıkma. Bu nedenle değişik dönemlerde yeniymiş gibi tekrarlanan ‘‘devlet, Kemal Tahir ile barıştı" gibi sözler edilecek veya çeşitli takımlar içinde bulunan aydınlar romanlarını ve görüşlerini benimsemeseler de" Kemal Tahir'in fikir namusunu" yücelteceklerdir.</p>

  <p class="block7">Kemal Tahir'in yaşam pratiği, romancılığı ve toplum düşüncesi arasında kopmaz, sıkı bir bağ vardır. “Kemal Tahir 100. Yaşında" kitabında da bunu görmek mümkündür. Kemal Tahir bir Türk romancısı ve aynı zamanda düşünürdür. Her iki uğraşı birbirini desteklemiş ve beslemiştir. Kemal Tahir'in romanları ve toplum düşüncesi ile ilgili olarak olumlu veya olumsuz yazanların ortak bir noktası bulunmaktadır. Her iki taraf da Kemal Tahir’i bize önerilen her türlü "alışılagelmiş görüşlere", “kalıplara" karşı çıkan kendine özgü bir roman ve toplum düşüncesi olan bir yazar olarak değerlendirmektedir. Kemal Tahir hazır kalıplarla yetinmemiş, Türk toplumunun yaratıcı gücünü ortaya koymaya çalışmıştır. Bu anlamda sadece kuramsal düzeyde değil gündelik yaşam pratiğinde de belli sıkıntılarla karşılaşmıştır. Yazmak istediği romanlar yanında tarih tezlerini de yayınlamak için gerekli vakti ve kolaylığı bulamamıştır. Kemal Tahir'in yaşamı ve kaynakçasına da bu açıdan bakmak, romancılığı ve düşünür yönüyle bütünleştirmek gerekir. Bunu bu Kemal Tahir kitabında da görmek mümkündür. Kitabın bölüm başlıkları bu temel anlayışa göre belirlenmiştir. Kemal Tahir Bibliyografyası ve Kaynakçası, Kemal Tahir ve Toplum Düşüncesi, Kemal Tahir ve Türk Edebiyatı adlı bölümlerde yayınlanan bir yazıyı diğer bölümlerde de değerlendirmek mümkündür. Farklı bölümlerdeki yazıların yeri değiştirildiğinde de kitabın önemi ve anlamı değişmemektedir. Bunun nedeni Kemal Tahir’in yaşam pratiği ve kaynaklarıyla, roman ve toplum anlayışı arasındaki bütünlüktür. Bu, Türk aydınları arasında rastlanan ender bir durumdur. Daha da ileri gidersek bir benzeri yoktur. Kemal Tahir’in roman anlayışı toplum ve tarih yöntemi çerçevesinde belirlenmiştir. Kemal Tahir’in romanları yanında buna paralel olarak geliştirdiği “tarih notları" da bu çabanın ürünüdür. Bu nedenle Kemal Tahir ve Toplum Düşüncesi bölümünün Kemal Tahir ve Türk Edebiyatı bölümünün önüne gelmesi yadırganmamalıdır. Kemal Tahir’in roman anlayışını anlamak için de bu gereklidir.</p>

  <p class="block7">Kemal Tahir'in her biri belli bir görüşü taşıyan romanları daha yayınlandığı zaman büyük bir ilgi görmüş ve bu ilgi ölümünden sonra da devam etmiştir. Türk edebiyatı ve toplum düşüncesinde Kemal Tahir kadar üzerinde durulan ve görüşleri tartışılan bir başka yazar olduğunu söylemek güçtür. “Kemal Tahir 100. Yaşında" kitabının ilk bölümünde Kemal Tahir’in yaşam öyküsü, bibliyografyası, romanları ve toplum görüşlerinin döneminde ve sonrasında yankıları, çeşitli tanıklıklar, sanat, edebiyat alanında etkisi, Kemal Tahir’in roman ve toplum görüşlerinden yola çıkılarak yapılan çeşitli çalışma ve uyarlamalar ele alınmıştır. Kemal Tahir Türk romanı ve toplum düşüncesinde kendisiyle başlayan tartışmaların odağıdır. Romanları ve görüşleri üzerinde yapılan tartışmalar Türk toplum düşüncesine canlılık ve zenginlik kazandırmıştır. Üniversite ve üniversite dışında çeşitli toplum bilimleri mensuplarının kendisine yakın ilgisi bunun bir kanıtıdır. Kemal Tahir’in Türk toplum düşüncesi içindeki yeri ve rolü, katkısı belli konu ve sorunları değişik bir biçimde tartışmaya izin vermektedir. Kemal Tahir düşüncesinin tanınması roman anlayışını ve romanlarını daha iyi anlamamızı sağlayacaktır. Kemal Tahir Türk edebiyatı ve toplum düşüncesiyle ilgili görüşleri olan ve bunu yazıya döken ender yazarlarımızdan biridir. 15 ciltlik Notlar'ı bu zenginliğin bir ürünüdür. Bu durum onun hem romanların hem de Türk toplum düşüncesine yaptığı katkıyı çeşitli düzeylerde bir bütün olarak ele almaya izin vermektedir.</p>

  <p class="block7">Kemal Tahir toplumumuza önerilen toplum modellerini sorgulamanın ötesine geçerek toplumları tanımlayan temel ilişkiyi tartışmıştır. Bu anlamda farklı bir sosyalizm anlayışının savunucusudur. Kemal Tahir Türk toplumunun sadece Batı'dan farklılığı saptamasıyla yetinmemiştir. Bu saptamadan yola çıkarak tarihi değişme ve gelişmeyi belirleyen Doğu-Batı çatışması görüşüne ulaşmıştır. Doğu-Batı çatışması görüşü toplumlar arası ilişkilerde Türk toplumunun kendi sözü olabileceği, Doğu'nun öncülüğünü ve sözcülüğünü üstlenme olanağımız olduğunu bize göstermektedir. Kemal Tahir bu çabasıyla Türk toplum düşüncesine önemli bir katkıda bulunmuştur. Türk toplum ve tarihini eskiye bir övgü, yergi ya da özlem olmanın ötesinde günümüz ilişkilerini anlamaya yönelik bir güç, toplum dinamiğimizin bir parçası olarak tanıtmıştır. Kemal Tahir romanları ve tarih tezleriyle geçmişe sığınmak yerine tarihimizi güncelleştirmiş, toplumlunuzun serüveniyle belli bir dünya görüşü arasında geçerli bir bağlantı kurmuştur. Kemal Tahir Batı hazır kalıpları ve önerilerine karşı düşünce düzeyinde Doğu halklarının, Türkiye'nin sözcülüğünü ve savunuculuğunu üstlenmiştir. Bu yönüyle Türk romanı ve Türk toplum düşüncesinde kendisine bağlı ayrı bir yeri ve rolü vardır.</p>

  <p class="block7">Kemal Tahir aleyhine sürdürülen kampanyalarda onun "Osmanlıyandaşı" ve “anti-Kemalisf ama aynı zamanda "sosyalist ve"devletçi" olduğu birlikte söylenmektedir. Bu tür etiketlemeler onu dışlama çabasının bir ürünüdür. Ancak Kemal Tahir’in aydın ve muhalif tavrının böyle bir yönü de vardır. Bu, bizde Osmanlı’dan beri süregelen “muhalif sanatçı, aydın" kimliğine de uymamaktadır. Gerçekte bu çelişkili bir durum değildir. Kemal Tahir Türk toplum ve tarihine dayalı bir sosyalizm savunucusudur. Resmi tezlerin dışında Türk toplum ve tarihine dayalı bir görüş geliştirerek, mevcut Batı düzen savunuculuğuna karşı çıkmaktadır. Batı öncülüğüne dayalı resmi sosyalizm anlayışından da bu çerçevede kopmuştur. Kemal Tahir Doğulu ve Türk sosyalisti olarak Batıcılaşma geleneğine dayalı muhalif, aydın kimliğine karşıt yeni bir kanal açma çabasındadır. Bu nedenle kendisini milliyetçi, İslamcı, sosyalist olarak tanımlayan çeşitli takımlardan ayrılmıştır. Bu kesimler Kemal Tahir'i siyaseten eleştirseler de Kemal Tahir'in gündeme getirdiği sorun ve olaylara karşı ilgisiz kalamamışlardır.</p>

  <p class="block7">Kemal Tahir’in roman ve düşünce anlayışı günümüzde de aşılmamıştır. Bu nedenle Kemal Tahir'in getirdiği tartışma konuları, romanları sadece kendi dönemiyle sınırlı kalmamıştır. Kemal Tahir romanı ve düşüncesi belli bir dönemin tartışmaları olmanın ötesinde günümüzde de canlılığını, zenginliğini sürdürebilmiştir. Kemal Tahir'in Türk toplumunun dünya ve tarih içindeki yerini anlama ve açıklama için getirdiği çerçeve bugün de kendisini güncel kılmaktadır.</p>

  <p class="block7">Kemal Tahir, bize önerilen Batı toplum modelleri ve tarih anlayışını köktenci biçimde reddetmiştir. Bu sadece bir karşı çıkış ve savunma olarak da kalmamıştır. Doğu-Batı çatışması görüşüyle Türk toplum ve tarih gerçekliğini anlamamızı sağlayacak yeni bir açıklama getirmiştir. Kemal Tahir toplum gerçeğimiz ile kurduğu ilişkide bir arayışın ve geçmişin temsilcisi değildir. Osmanlılık savunusunda Türk toplum ve tarihinin zengin potansiyelini, devlet/siyaset kurucu geleneğini bize tanıtarak günümüz sorunlarının çözümüyle ilgili bir dayanak getirmiştir. Kemal Tahir geçmişin bugünde yaşadığını ve geleceğin, geçmişle bugünü de içerdiğini bize hatırlatmıştır. Son gecesinde girdiği tartışmada söylediği sözler roman ve düşünce anlayışının ve yapıp ettiklerinin özeti gibidir. "Hayatım boyunca bir sistem dahilinde düşünmeye çalıştım. Sistemden ayrılmadım. Yazdıklarım bir rastlantının sonucunda değil, sistemli düşüncenin sonucunda bulunmuştur. Bundan ötürü doğrultumda yanlışa düşmedim; olaylar söylediklerimi doğruladı. El yordamıyla değil, bir sistem içinde düşünmelidir insan... İnsanlar yanlış yapabilir, ama çok çekmiş insanlar talihlidir bir bakıma. Yanlış yapmaları daha zordur... Ben romanlarımda dünü yazdım. Ama romancı dünü yazarken kendi gününü yansıtır bir bakıma. Hatta gelecek için yazar. " Kemal Tahir'e göre toplum ve tarihi gerçeği bilmek, güncel olanı geleceğe doğru aşmanın bilincidir.</p>

  <p class="block7">Kemal Tahir kendi sözü olan ender aydınlarımızdan biridir. Önemi ve güncelliği de buradan kaynaklanmaktadır. Türk aydını çok uzun bir zamandan bu yana gazete ve dergi sayfalarında devletin Batıcılaşma seçimini tartışmadan gündelik siyasi sorunlarla ilgili dar bir çerçevede söz söylemeye çalışmıştır. Türk edebiyatında da Batılılaşma, modernleşme, kimlik, tarih, gelenek gibi konular siyasi seçim ve yönelişimize uygunluk taşımıştır. Romancılarımız ve düşünürlerimiz siyasi seçimlerinin kıskacı altında kalmıştır. Türk edebiyatı ve düşüncesi temel konulan ele almak yerine gündelik sorunların içinde sıkışıp kalmıştır. Sorunların nedeni de, çözümü de Batıcılaşma seçimi ve kalıpları çerçevesinde tartışılmıştır. Türk edebiyatında öne çıkan eserler ve yazarlara olan ilgi de bu tartışma içinde zamanla değişmiştir. Değerlendirmelerde Batı kuram ve değerleriyle olan ilişki belirleyici olmuştur. Günümüzde Batı, kendi öncülüğü ve egemenliği dışında yeni bir dünya ve paylaşım düzeni amaçlamaktadır. Türkiye'nin yeri ve rolü Batı kimliği almadan Batı dünya egemenliğine yandaşlık olmuştur. Bu açıdan bakılırsa Tanzimat ve Meşrutiyetin olduğu kadar Cumhuriyet dönemi romanı ve düşünce tarihinin de eklenti ve biçimsel olduğunu söyleyebiliriz. Bu doğrultunun ve kalıpların dışında Türkiye ve Doğu adına yeni bir arayış ve söz söyleme çabası Kemal Tahir ile gündeme gelmiştir. Türk romanı ve toplum düşüncesinin evrensel konularda söz sahibi olmasının yolu öncelikle kendi toplum ve tarihiyle bütünleşmekten geçmektedir. Türk toplum düşüncesi Kemal Tahir ile ilişki kurdukça dünya ve Türk toplum tarihinin temel sorunlarının açıklanması ve çözümünde söz sahibi olacaktır. Kemal Tahir bu bütünleşmenin ve güncelliğin öncüsü ve savunucusudur. Türkiye Batıcılaşma serüveni içinde yeni deneyimler kazanmış, bundan da belli sonuçlar çıkarmıştır. Kemal Tahir’in hem sosyalist, hem de Osmanlı olarak tanımlanması bu nedenle bir çelişki olmamıştır. Kemal Tahir romanı ve düşüncesi Türk toplumunun zenginliğidir. T. C. Kültür ve Turizm Bakanlığı tarafından yayınlanan Kemal Tahir kitabı da bunun göstergelerinden biridir.</p>

  <p class="block7">Günümüzde Batı, Batıdışı toplumlar için de geçerli olabilecek evrensel görüş ve arayışlardan vazgeçmiştir. Sosyalizmin sonu, toplumsalın sonu, sanat ve edebiyatın sonu, toplumbilimlerinin sonu, tarihin sonu gibi görüşlerin öne çıkarıldığı ve Türkiye'nin kendi sorunlarına ve toplumuna yabancı kaldığı günümüzde Kemal Tahir'den söz edilmesi anlamlıdır. Kemal Tahir'e yakın durması mümkün olmayan bazı kesim ve kişilerin Kemal Tahir’i günümüz yeni gelişmelerine ve yönelişlerine göre yorumlayarak "olumlu" görünen yazılar yazması ayrıca tartışma konusu olmalıdır. Günümüz militan Osmanlı ve Doğu karşıtlarının, azgın Batı savunucularının Kemal Tahir'i kendilerine göre gündeme getirmelerinde bir terslik var. Bizim tavrımız açıktır. Kemal Tahir’i anlama ve anma çabasının çerçevesi Doğu-Batı çatışması ve Baykan Sezer ilişkisi temelinde olmalıdır. Batı'nın Doğu'yu da kapsayacak yeni bir düzen ve atılım yapamayacağı günümüzde Kemal Tahir düşüncesi doğrultusunda Türkiye Doğu'nun öncüsü ve sözcüsü durumundadır.</p>

  <p class="block13" id="calibre_pb_6">Kemal Tahir 100 yaşında. Nice yeni yüzyıllara.</p>
</body>
</html>
