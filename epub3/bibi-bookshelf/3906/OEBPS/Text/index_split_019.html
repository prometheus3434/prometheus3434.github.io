<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <p class="block7"></p>

  <h1 class="block6">KEMAL TAHİR-BAYKAN SEZER İLİŞKİSİ ÜZERİNE: 1960'LARIN GEÇ TARTIŞMACISI BAYKAN SEZER</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_15">Ertan Eğribel</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Bu çalışmada Kemal Tahir ile Baykan Sezer ilişkisi üzerinde duracağız. Konu pek çok yönü ile ilgi çekicidir. Biz bu ilişkiyi 1960'ların tartışmaları açısından ele alacağız. 1960'lı yıllar özelliği olan yıllardır. Sadece Türkiye'de değil bütün dünyada yeni tartışmaların yapıldığı bir dönemdir. Kemal Tahir’in görüşlerinin biçimlenmesinde 1960Tı yıllar önemli olmuştur. Baykan Sezerin de birikim ve donanımı bu yıllarda gerçekleşmiştir. Buna karşılık Kemal Tahir tartışmalara 1960'lı yıllarda başlamamıştır. 1950'li yıllardan itibaren Türk insanının özelliklerini ve zenginliğini ortaya çıkartma çabasındadır. 1960'lı yıllarda gündeme gelen yeni konulara ve tarihe bu nedenle ilgi göstermiştir. Bu dönemin tartışmalarında Kemal Tahir’in ayrı bir yeri vardır. Kemal Tahir Osmanlı ve Doğu toplumları ile ilgili bilgileri önemsemiş ancak bunları olduğu gibi kabul etmemiştir. Bu nedenle pek çok yeni konu ve tartışmanın başlangıcındadır. Dönemin tartışmalarında merkezî bir yerde durmaktadır. Kemal Tahir ile Baykan Sezer ilişkisini öncelikle bu açıdan ele alabiliriz. Baykan Sezer 1960'ların geç bir tartışmacısıdır. Ancak bu görüşleri açısından değildir. Çalışmaları kendi dışındaki nedenlerle geç yayımlanmıştır. Türkiye'nin toplumsal yapısı ve Osmanlı ile ilişkili olarak gündeme gelen feodalizm-ATÜT tartışmaları 1960'ların ikinci yarandadır. ATÜT tartışmalarında öne çıkan Selahattin Hilav1, Sencer Divitçioğlu2, idris Küçükömer3, Kemal Tahir çevresindeki kişilerdir. Konuyla ilgili yayınları 1966,1967 ve 1969 yılîarındadır. Niyazi Berkes, Muzaffer Sencer, İsmail Cem, Stefanos Yerasimos, Emre Kongar gibi öne çıkan ve kimisi Baykan Sezer ile aynı kuşaktan sayılabilecek diğer tartışmacıların konu ile ilgili değerlendirmeleri ise 1969-70 yılları sonrasındadır. Buna karşılık Baykan Sezer'in 1960 tartışmalarına ilişkin ilk değerlendirmesi 1968 yılındadır. Baykan Sezer görüşleri açısından değil ama çalışmalarının sonraki tarihlerde yayımlanması açısından "geç" bir tartışmacıdır. Sonradan konuya ilgi gösteren aydınlardan da hem konuya ilgisi hem de görüşleri açısından ayrılmaktadır. Baykan Sezer genç bir tartışmacı olarak 1960Tı yılların tartışmalarına ilgi gösterirken hem dönemin konularına daha değişik bir biçimde yaklaşacak hem de dönemin tartışmacılarının yaşadığı değişimin dışında bir serüven izleyecektir. Bu serüvenin en belirgin yönü görüşlerindeki canlılık ve tutarlılıktır. Bu, Kemal Tahir ile ilişkisi yanında, kendi önünü kendinin açmasıyla da ilişkilidir. Baykan Sezer, Kemal Tahir ile gündeme gelen özgün düşüncenin konu ve sorunlarına bağlıdır. Ancak bunu düz olarak ele almamak gerekir. Kemal Tahir ile Baykan Sezer arasındaki ilişki bir ustaçırak, altüst, ilerigeri, öncesonra ilişkisi değildir. Aralarındaki ilişki Türkiye'de özgün düşüncenin oluşumu açısından ele alınmalıdır.</p>

  <table class="table">
    <tbody class="calibre3">
      <tr class="calibre4">
        <td class="td5">
          <p class="block14">1. Selahattin Hilav, "Asya Üretim Biçimi Üzerine Açıklamalar"; Fethi Hac\,AzGelişmişÜlkelerveSosyalizm, Gerçek Yayınevi, İstanbul, 1965; ayrıca bkz. "Asya Tipi Üretim Biçimi Üzerine” Eylem, sayı: 13,1965; "Asya* Tipi Üretim Nedir? (1) - (2)”, Yön, 11 Şubat 1966 ve 18 Şubat 1966.</p>
        </td>
      </tr>

      <tr class="calibre4">
        <td class="td6">
          <p class="block14">2. Sencer Divitçioğlu, Azgelişmiş Ülkeler ve Asya Üretim Tarzı, İstanbul, 1969; Asya Üretim Tarzı ve Osmanlı Toplumu, İstanbul, 1967.</p>
        </td>
      </tr>

      <tr class="calibre4">
        <td class="td7">
          <p class="block14">3. İdris Küçükömer, Düzenin Yabancılaşması-Batılaşma, Ant Yayınları, İstanbul, 1969. Sonraki bir çalışması, "Asyagil Üretim Biçimi, Yeniden Üretim ve Sivil Toplum", Toplum ve Bilim, sayı: 2, Yaz 1977.</p>
        </td>
      </tr>
    </tbody>
  </table>

  <p class="block7">Baykan Sezer özellikle 1968 yılından itibaren yaygın ilgi konularını doğrudan sosyoloji ile bütünleştirmiştir. Günümüze kadar süren bu çalışmalarında Baykan Sezerin öne çıkan yönlerinden biri görüşlerinde ısrar ve istikrardır. Bu tek başına bir anlam ifade etmez. Baykan Sezerin çalışmaları tutarlılık özelliği yanında canlılığını da sürdürmüştür. Baykan Sezer düşüncesinin bu iki özelliği yanında, belki bu ikisini de açıklayacak diğer bir özelliği de Kemal Tahir ile başlayan özgün düşünceye bağlanma çabasıdır. Kemal Tahir'in 1950'lerden başlayarakTürkiye'nin temel konu ve sorunlarına olan ilgisi sosyolojimizde Baykan Sezer ile karşılık bulmuş ve üniversitemizde kurumlaşmaya başlamıştır. Bu ilginin somutlaşmasında bölümün diğer hocalarının da katkısı önemli olmuştur. En azından bölümün yeniden canlılığına kavuşması için çaba gösteren ve Kemal Tahir ile ilişkisi bilinen CahitTanyol, Baykan Sezerin İşletme Fakültesindeki görevinden ayrılarak bölüme katılmasında önemli bir rol oynamıştır. Baykan Sezer kendisini daha sosyoloji bölümü öğrenciliği sırasında vermiş olduğu lisans tezi ile kanıtlamıştır. Kendisinden büyük beklentileri olanları yanıltmamıştır. Baykan Sezerin bölüme katılmasında rolü olanlar bile zamanla değişirken Baykan Sezer görüşlerindeki tutarlılık ve canlılığı sürdürmüş, bölüme yeni bir soluk getirmiştir. Kemal Tahir düşüncesi üzerinde belli tehditlerin öne çıktığı ve çevresindekilerin başka düşünce serüvenlerine soyundukları dönemlerde Baykan Sezer ısrarla Kemal Tahir ile bağlantısının altını çizmiştir. Buna rağmen Kemal Tahir-Baykan Sezer çizgisi vurgulanmamıştır. 1960 sonrası tartışmalarına ilgi gösteren pek çok kişi, Kemal Tahirl görmezden gelme mümkün olmazken bu tartışmaların devamcısı olan Baykan Sezeri görmezden gelmektedir. Baykan Sezerin çabası Kemal Tahir düşüncesinin süreklilik kazanması, canlılığını sürdürmesi açısından değerlendirilmemiştir. Kemal Tahir 1960 sonrası ortaya çıkan yeni dönemlerde de her türlü sınırlama çabasına rağmen gündemden düşmemiştir. Buna karşılık Kemal Tahir’in görüşlerini zenginleştiren ve canlı tutan Baykan Sezerin çalışmaları konusunda belirgin bir sessizlik vardır. Bu durum Baykan Sezerin çalışmalarının geç yayımlanmasıyla veya görüşlerinin önemsenmemesiyle ilgili olmasının ötesinde belli bir tavrın ürünüdür. Bu çelişkinin vurgulanması ve açıklanması gerekir.</p>

  <p class="block7">Baykan Sezer kendi düşüncesi üzerinde Kemal Tahir’in yerini ve önemini açıkça belirtmektedir. Bu vurgu kimi zaman tek yönlü bir ilişki olarak anlaşılmaktadır. Ancak Kemal Tahir’in çalışmalarının esas niteliği kendisinin de sıkça belirttiği üzere belli sorular çerçevesinde yürütülen belli bir arayıştır. Elbette bu soru ve arayış rastgele değildir. Türk düşüncesinde belli konu ve sorunları gün ışığına çıkarmak istemektedir. Türk sosyolojisini/düşüncesini savunmanın yolu öncelikle budur. Düşüncede tutarlılık ve süreklilik bu anlamdadır. Bu açıdan Batı karşıtı bir Osmanlı ve sosyalizm vurgusu belirgindir. Orta Asya Türk toplumlarıyla ve İslamiyet'le bu dönemde kurulan ilişkiye de farklı bakmaktadır. 1960'ların ilk yarısında Türkiye'de henüz temel düşünsel eğilimler belirginleşmemiştir. Kemal Tahir ile diğerleri arasındaki ayrımın karşıtlık olarak tanımlanması 1960'ların ikinci yarısındadır. Kemal Tahir soruları ve getirdiği açıklamalarıyla dönemin yaygın eğilimlerinden ayrılmaktadır. Bu nedenle Batı kalıplarını reddeden, görüşleri tartışılan bir yazar olarak anılmaktadır. Düşünsel dayanakları zaman içinde değişmiştir ancak düşünce serüveninde bir süreklilik vardır. Kemal Tahir’in arayışını belirleyen özellik sosyalizm ile Osmanlı ve Doğu toplum tarihi geleneği arasında bütünleşme çabasıdır. Batı düşünce geleneğinden veya tercümeciliğinden kopuştur. Kemal Tahir ve Baykan Sezer ilişkisi ve Baykan Sezerin Kemal Tahir'e bağlanma çabası bu açıdan ele alınmalıdır. Kemal Tahir düşüncesini belirleyen arayış özelliği yanında, bir diğer özelliği Türkiye'nin temel sorunları konusunda belli bir gelişmedir. Baykan Sezer, Kemal Tahir'in getirdiği konu ve sorulara bağlı olarak bütünsel bir bakış açısını, belli bir kuramı daha başlangıçta ortaya koymuştur.</p>

  <p class="block7">Kemal Tahir ve Baykan Sezer ilişkisini bu özellikler temelinde ele alabiliriz. Ancak tekrar edelim, iki düşünür arasındaki bu ilişki bir altüst, ilerigeri, öncesonra ilişkisi değil,4 bütünleşme, kaynaşma olarak ele alınmalıdır. Aralarında uyumsuzluk yoktur.</p>

  <p class="block7">1960 sonrasında Kemal Tahir çevresinde yer alan ve Kemal Tahir’in önerdiği konularda çalışan pek çok aydından söz edilmektedir. Ancak bunun yanında belirtilen bir özellik de Kemal Tahir çevresinin sürekli olarak değişmesidir. Kemal Tahir’in etkilediği bu aydınlar arasında kimi zaman Baykan Sezerin adı da geçmektedir. Ancak Baykan Sezer onlardan ayrı olarak değerlendirilmiştir. En azından diğerleri belli konular ve çalışmaları ile birlikte anılırken Baykan Sezer düşüncelerinden bağımsız olarak, çalışmalarından söz etmeden anılmaktadır. (Gerçekte Baykan Sezer 19601ı yılların tartışmacılarının yakından tanıdığı bir kişidir. Atilla Tokatlı, Sencer Divitçioğlu, Sefahattin Hilav, Cahit Tanyol, Halit Refiğ gibi Kemal Tahir’in yakından tanıdığı kişilerle tanışmaktadır. Tanışmamış olsalardı, bu da anlamlı olurdu.) Baykan Sezer bir anlamda dışta gibi görünmektedir. Buna karşılık Kemal Tahir’in düşünsel serüveninin sonunda da ilişkisini sürdüren ve ölümüne kadar birlikte olduğu ender kişilerden : biridir. Bu ilişki tek yanlı bir monolog değildir. Kemal Tahir, Baykan Sezerin 1968 yılında İ.Ü. Sosyoloji Bölümünde yaptığı "Doğu-Batı Çatışmasında Yunanlılığın Yeri" başlıklı lisans tezini coşku ile karşılamıştır. Bilindiği gibi Kemal Tahir sosyalizm, ATÜT ve Osmanlı ile ilgili çalışmaların sonuçları üzerinde dikkatle durmuştur. Döneminde hem Batı'da süregelen tartışmaları takip etmiş, hem de Türkiye'de yapılan tarih ve sosyoloji çalışmaları üzerinde durmuştur. Bu çalışmaların sonuçlarını, doğruluğunu veya yanlışlığını belli bir tarih görüşü temelinde sınamıştır. Bunu Notlar'mian anlamak mümkündür.5 Kemal Tahir elbette önem verdiği çalışmalar üzerinde notlar almıştır. Ele aldığı, notladığı kitaplar sıradan çalışmalar değildir. Bu yazarların çalışmalarında ele aldıkları konularda vardıkları sonuçlarla ilgilenmiştir. Bu Notlar içinde Baykan Sezerin "Doğu-Batı Çatışmasında Yunanlılığın Yeri" çalışması ! da "Baykan" başlığıyla bulunmaktadır.6 Kemal Tahir’in bu çalışmayı bir lisans öğrencisinin sene sonu bitirme tezi olarak görmediği açıktır. Kemal Tahir düşüncesinin Doğu-Batı farklılığından Doğu-Batı çatışmasına geçmesinde bu çalışmanın önemli bir yeri vardır. Bu çalışma üzerinde Kemal Tahir’in aldığı Notlar'm ötesinde de belli değerlendirmelerde bulunduğunu biliyoruz. Kemal Tahir ve Baykan Sezerin yakın dostu Cengiz Yazoğlu'nun aktardığına göre Baykan Sezer bu çalışmasıyla “Kemal Tahirl duygularıdırarak etkilemiftir.7 Daha ötesi de vardır. Cengiz Yazoğlu herhalde daha sonra ayrıntıları ile yazacaktır. Ama bize aktardığı bir sözü kayda geçirmek için mealen belirteceğiz. Kemal Tahir, Baykan j Sezerin "Doğu-Batı Çatışmasında Yunanlılığın Yeri" tezini okuduktan sonra Cengiz Yazoğlu'na yaptığı değerlendirme anlamlıdır. Kemal Tahir tavrının da açık bir örneğidir. Kemal Tahir, Baykan Sezer için “Kim derdi ki bir genç gelecek ve önümüze bir çalışma atacak ve biz bütün okuduklarımızı, öğrendiklerimizi yeniden gözden geçirmek zorunda kalacağız. Aşkolsun. (0 dönemin Sosyoloji Bölümü başkanını kastederek) Bakalım kim kime hocalık yapacak, işler karıştı.” değerlendirmesini yapacaktır. Baykan Sezerin "Tarihte Yunanlılık" lisans tezi Baykan Sezerin isteği dışında belli nedenlerle geç yayınlanmış olmasına karşılık Kemal Tahir ve çevresinde olduğu gibi sosyoloji çevresinde de bilinmekte ve önemi teslim edilmektedir. 0 dönemin akademisyenleri arasında sosyoloji kütüphanesinden okumak için istenen çalışma durumundadır. 0 dönemin genç asistanı Ümit Meriç de bunlar arasındadır. Tezin kitap</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">4. Böyle bir tartışma gereksiz ve anlamsız olduğu gibi aynı zamanda yanlıştır.</p>
        </td>
      </tr>

      <tr class="calibre4">
        <td class="td1">
          <p class="block14">5. Kemal Tahir Osmanlı’nın feodal-Batı modeli bir toplum modeli içinde değerlendirilemeyeceği görüşündedir. ATÜT tartışmalarına bu nedenle ilgi göstermiştir.</p>
        </td>
      </tr>

      <tr class="calibre4">
        <td class="td1">
          <p class="block14">6. Kemal Tahir, Notlar, Osmanlılık/Bizans, (Yay. Haz. Cengiz Yazoğlu) içinde, s. 610-630. Bağlam Yayınları, İstanbul, 1992.</p>
        </td>
      </tr>

      <tr class="calibre4">
        <td class="td2">
          <p class="block14">7. Kemal Tahir, Notlar, Osmanlılık/Bizans içinde Cengiz Yazoğlu'nun dipnotu, s. 610.</p>
        </td>
      </tr>
    </tbody>
  </table>

  <p class="block7">biçiminde yayınlanmamış olması üzerinde durmak gereksizdir. 1960 sonrası ATÜT tartışmalarının en önemli isimlerinden biri olan Maurice Godelier’in tartışma metni de önce kitap olarak yayınlanmamıştır, -Baykan Sezer kütüphanesinde görmüştük- Fransızca, büyük boy, basit görünümlü bir "teksir" metnidir. Ama etkisi kısa bir teksir metninin ötesindedir.</p>

  <p class="block7">Kemal Tahir’in çevresindekilerin üzerinde durmadıkları (kendilerini önemsetmek için açıklamak durumunda kaldıkları) bir görüş var. Bu görüşe göre Kemal Tahir'in görüşlerinin belirginleşmesi ve durulması Devlet Ana romanı sonrasıdır. Bunlardan birini belirtmekle yetineceğiz. Halit Refiğ 1966'da Kemal Tahir'in düşüncelerinde temel bir değişim olduğunu belirtir. "Bu, onun kendisini çok hazırladığı, fakat bunu formüle edecek bir yolu bulamadığı bir durumdu. Bir yıl içinde bu bakış açısı çok farklı hale geldi. Bu farkın ortaya çıkışında özellikle ATÜT (Asya Üretim Tarzı) devletinin yapısı, özelliği meselesi Kemal Tahir için çok uyarıcı, çok etkili oldu... Ve onun sonucu da 1967'de Devlet Ana romanı ortaya çıktı." (Halit Refiğ daha ilerde dönüm yılı olarak 1967'den söz etmektedir.)8 Kemal Tahir Devlet Ana'ia Osmanlı’nın Batı-Devlet modelinden farklı olduğunu dönemin ATÜT tartışmalarından da belli bir biçimde yararlanarak savunmaktadır. Devlet Ana'm yayınlandığı yıl 1967'dir.9 Baykan Sezer'in "Doğu-Batı Çatışmasında Yunanlılığın Yeri” tezi ise 1968 yılında sunulmuştur. İki çalışmanın tezi arasında hem ortaklık hem de belli farklılıklar vardır. Kemal Tahir’in Baykan Sezerin tezini değerlendirdiği ilk “Notlar“üa da bu farklılık belirgindir. Devlet Ana'da savunduğu görüşleri savunmaktadır. Bizans'ın “Doğu”, ATÜT ile ilişkili olarak değerlendirilmesi, Osmanlı’nın başarısının Bizans ATÜT düzeninin bozulmasına bağlı olarak açıklanması gibi görüşleri hemen ayırt edilebilir. Ancak daha sonra görüşleri belirginleşecek, durulacak Osmanlı’yı Bizans'ın devamcısı ve ATÜT Devleti olarak değil Doğu-Batı çatışmasında Doğu'nun koruyucusu ve kollayıcısı “Asker Devlef geleneği içinde değerlendirmeye başlayacaktır. Bizans'ı Doğu'ya karşı Batı'nın ileri karakolu olarak değerlendirecektir. Bu değerlendirme değişikliği basit bir tarih felsefesi tartışması değildir. Dönemin sosyalizm anlayışı ile ilgili belli sonuçlar taşımaktadır. Türkiye'nin Doğu halkları açısından taşıdığı öneme ve özgün yerine bir vurgudur. Bu dönemde Osmanlı üzerinden yapılan feodalizm-ATÜT tartışması sonuçta niçin kapitalizme geçmekte geciktiğimizin açıklaması olmaktan öteye gitmemektedir. Sosyalizm de azgelişmişlikten kurtulmanın bir biçimi olarak görülmektedir.’0 Sorunu bir uygarlık sorunu olarak gören yoktur. Kemal Tahir’in diğer tartışmacılardan farklılığı buradadır. Doğu-Batı ayrımını tarihin başlangıcına kadar götürecek bir uygarlık sorunu olarak tartışmak istemektedir. Anadolu'nun yeri ve rolü Doğu-Batı arasındaki ilişkiler açısından önemlidir. Kemal Tahir bu nedenle mevcut açıklamaları zorlamaktadır. Bizans'ı "bozulmuş ATÜT" olarak değerlendirmesi bu anlamdadır. Bizans'ın Batı veya Doğu toplum modeli olarak görülmesi hem Türkiye'ye biçilecek rol, hem de o dönemin aydınlarında görülen Sovyetler Birliği ile ilgili bir tavır açısından anlamlıdır. 0 dönemde Doğu-Batı çatışması olarak Sovyetler Birliği önderliğinde Sosyalist Blok ile ABD önderliğindeki kapitalist Batı Bloku arasındaki çatışma görülmektedir. Bizans'ın Batı'ya veya Doğu'ya ait olması (ATÜT-feodalizm değerlendirmesi) bir yönü ile doğrudan sosyalizm anlayışı (Sovyet modeli) ile ilgili bir tartışmaya kadar uzanmaktadır. Feodalizm taraftarlarının bu konuda bir kaygısı yoktur. Gelişme çizgisi içinde en son varılacak yer sosyalizmdir ve bu modeli Sovyetler Birliği temsil etmektedir. ATÜT'çüler ise tarihin bir döneminde Doğu ile Batı arasında farklılıktan söz etmiş olsalar</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">8. Halit Refiğ, Düşlerden Düşüncelere Söyleşiler, (Yay. Haz. İbrahim Türk), Kabala, İstanbul, 2001, s. 195, 228.</p>
        </td>
      </tr>

      <tr class="calibre4">
        <td class="td1">
          <p class="block14">9. Devlet Ana 1967 sonunda yayınlanmıştır.</p>
        </td>
      </tr>

      <tr class="calibre4">
        <td class="td2">
          <p class="block14">10. Tartışmacılar Osmanlı toplum yapısını ATÜT veya feodalizm olarak değerlendirmiş olsalar bile sonuçta bu azgelişmişliğin bir açıklaması olmaktan ileri gitmemektedir.</p>
        </td>
      </tr>
    </tbody>
  </table>

  <p class="block7">bile bunun toplum sorunlarının çözümü açısından bir önemi yoktur. Sosyalizm ve devrim anlayışını belirleyen Sovyet deneyimidir. Bizans'ın mirasçısı Sovyet-Rusya, Doğu'nun temsilcisi ve öncüsü olarak görülecektir. Baykan Sezerin uygarlıkların kökenine ilişkin açıklaması günümüze ait belli sonuçlar çıkarmak içindir. Sovyet-Rusya deneyimini Doğu halklarını denetim altında tutmak için Batı'nın belli bir dönemde uygulamaya koyduğu iki siyasetten biri olarak görmektedir. Batı içinde farklı merkezlerin olması, bu merkezler arası ayrım Doğu-Batı çatışmasını değil, Doğu'ya karşı Batı içinde farklı siyasetleri göstermektedir. Batı Avrupa ile Bizans (Doğu Avrupa) arasındaki ayrım ve çelişki (feodalizm, merkezidevlet) belli şartlarda Batı'nın Doğu'ya karşı uyguladığı iki farklı örgütlenme modelidir. Batı Avrupa Bizans'a ihtiyaç duymadığında ondan kolaylıkla vazgeçmiştir. Batı'nın kendi içinde Doğu'ya karşı farklı siyaset önerileri önderlik çekişmesi içinde anlaşılabilir. Sovyet-Rusya da kapitalist Batı'ya karşıt özellikler taşımasına rağmen Batısosyalizmi modelidir. Çöken de bu olmuştur. Gerçek sosyalizm Doğu toplumlarının bir özlemi ve çözümü olarak gerçekleşecektir. Osmanlı mirasına sahip olan Türkiye bu çözümü gerçekleştirecek birikim ve deneyime sahiptir. Kemal Tahir 1960'lı yıllarda Bizans ve Osmanlı ilgili açıklamalara ve sosyalizm uygulamalarına karşı mesafeli yaklaşmıştır. Belli konuları kurcalamaktadır. Baykan Sezerin Fransa'dan dönmesi ve Kemal Tahir ile tanışarak tartışmalara katılmaya başlaması Kemal Tahir'in görüşlerinin durulması ve billurlaşmasında önemli bir rol oynamıştır. 1968 sonrası artık Kemal Tahir için bir arayış, soru sorma dönemi değildir. Görüşleri belirginleşmiş ve belli bir sonuca ulaşmıştır. Sadece Doğu- Batı ayrımından değil, Doğu-Batı çatışmasından söz etmektedir. Kemal Tahir sorumluluk sahibi bir yazardır. Kendisini bir romancı olarak değerlendirmiştir. Yaptığı çalışmaların da romanı için olduğunu söylemiştir. Bu, almış olduğu notları önemsemediği anlamına gelmez. Düşüncelerini sonuçlandırmadan, bütün yönleri ile olgunlaştırıp hazır olmadan yayınlamayı düşünmemiştir. Hayatının sonuna doğru notlarını gözden geçirerek belli bir biçimde düzenlemeye ve yayınlamaya karar vermiştir. Ancak buna ömrü yetmemiştir. Kemal Tahir’in Notlar'mı son dönemde görüşlerinde vardığı sonuca göre okumak ve değerlendirmek gerekir. Kemal Tahir’in Notlarının değerlendirilmesi ve tasnifi açısından da Baykan Sezerin çalışmalarının okunması ayrı bir önem taşımaktadır.</p>

  <p class="block7">1960'ların tartışmalarında Kemal Tahir ile ilişkili veya ondan bağımsız olarak Marxism ve ATÜT ile ilgili çalışmalar yapan pek çok kişi sonradan sosyalizm ile ilişkisini kesmiştir." Savundukları çizgiyi terk etmişlerdir. Giderek (özellikle Sovyetlerin tasfiyesinin gündeme geldiği 1980 sonrasında) çeşitli biçimlerde ABD görüşlerinin, liberalizmin savunuculuğuna koşulmuşlardır. Bu kişilerin çalışmaları Batı'daki genel çerçeveye uygundur. Batısosyalizmi tasfiye edilince çeşitli biçimlerde yine Batı görüşlerinin savunuculuğuna koşulmaları rastlantı değildir. Bu nedenle Kemal Tahir- Baykan Sezer çizgisi görmezden gelinmiştir. Görmezden gelinmesi mümkün olmayınca bu ilişki herhangi bir ilişki gibi gösterilmeye çalışılmıştır. Veya en azından Kemal Tahir-Baykan Sezer çizgisi, Baykan Sezerin görüşleri anlaşılmış değildir. Öyle veya böyle tartışmalar Kemal Tahir-Baykan Sezer ilişkisi ve çizgisi nedeniyle yeni bir aşamaya girince geçmişte Kemal Tahir'i önemseyen pek çok kişi yazı yazmayı bıraktı, kimi başka ilgi alanları buldu. Bunlar içinde Kemal Tahir ile ilgili yeni bir söz söylemeden yazı yazanlar oldu. Eski çalışmalarını yeniden yayınladı. Ama sonuçta hiçbiri yakından</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">11. 1960 sonrasında Batı gelişme çizgisini evrense! kabul eden ve Türkiye’nin toplum yapısı ile ilişkili olarak"feodalizm"tanımı yapan "keskin" sosyalistlerimizin de 1990 sonrasında bu sefer yine Batı'dan aldıkları görüşlere dayalı olarak (eski görüşlerinden de vazgeçmeden, bu görüşleri de utangaçça savunarak, bu görüşlere tamamen karşıt olmasına rağmen) "Avrupamerkezciliğin"eleştirisine soyunmuşlardır. Bunların bir kısmı sosyalizmden vazgeçerek (ABD savunuculuğu biçiminde) bunu yaparken, bir kısmı sosyalist kalarak (ABD karşıtlığı biçiminde) bunu yapmışlardır.</p>
        </td>
      </tr>
    </tbody>
  </table>

  <p class="block7">tanımalarına rağmen Baykan Sezer'den söz etmedi. Buna karşılık Baykan Sezer ile ilişkili olan pek çok kişi Baykan Sezer üzerinden Kemal Tahir ile buluştu. Kemal Tahir-Baykan Sezer çizgisini izledi. Herhalde bu bir rastlantı değildir. Kemal Tahir’in yazdıklarını önemseyen pek çok kişi özenle Kemal Tahir-Baykan Sezer ilişkisi üzerinde durmaktan kaçınmıştır. Kemal Tahir, düşüncesi kendi ile başlayan ve biten, devamı gelmeyen veya zenginleştirilmesi mümkün olmayan belirli bir dönemin düşüncesi olarak gösterilmek istenmiştir. Bir anlamda Kemal Tahir belli bir dönemde esipgürleyip geçen garip bir kişi olarak tanıtılmak istenmiştir. Mezarının başında söylenen ve sonra da tekrarlanan "fırtına dindi" sözü gerçekte bu anlamdadır. Bir anlamda yokluğu görüşlerinin de sonu gibi görülmüştür. Baykan Sezerin ısrarla Kemal Tahir'in görüşleri ile ilişkisini vurgulaması, hatta Kemal Tahir Notlar’mm yayınındaki “Önsöz"leri"12 görmezden gelinmiştir. Baykan Sezerin 1968-2003 yılları arasındaki çalışmalarında en baştaki ilgisi değişmiş değildir. Kemal Tahir ile ilişkili olarak ATÜT uygarlıkları, Türk toplum tarihi, Osmanlılık ve Marxism konuları Baykan Sezer düşüncesinin merkezinde yer almayı sürdürmüştür. Kemal Tahir'e olan ilginin sınırlanmak istendiği bir dönemde Kemal Tahir düşüncesi üzerinde duranların Kemal Tahir ile ilişkisini Baykan Sezerin çalışmaları dışında sürdürmeleri bu açıdan ilginçtir. Kemal Tahir ile başlayan ve Baykan Sezer ile devam eden belli bir düşüncede ısrar ve süreklilik üzerinde durulmamıştır. Bunda Kemal Tahir'e gösterilen ilginin değişmesi yanında, değerlendirmelerin de değişmesi önemlidir. 1980'lerin başında Türkiye'de tarihe ilgi farklılaşmış, 1960'larda ortaya çıkan tartışmalara karşıt bir özellik kazanmıştır. En azından sosyalizme ve Osmanlı’ya bakış değişmiştir. Bu değişimde Sovyetlerin tasfiye sürecinin başlamış olması, tek merkezli ABD egemenliğinin ortaya çıkması yanında, Kemal Tahir ile Baykan Sezer ilişkisinin belirginlik kazanarak zenginleşmesinin de önemi büyüktür.</p>

  <p class="block7">1970'li yıllar Baykan Sezerin Doğu-Batı çatışması çerçevesinde Batı öğretilerini sorguladığı ve Türk toplum ve tarihi ile ilgili çalışmalarının sosyolojimizde gündeme geldiği ve kurumsallaşmaya başladığı bir dönemdir. Bu dönemin anlamlı bir çalışması da Baykan Sezerin 1978 yılında yazmış olduğu ve dönemin özellikle akademik çevrelerde etkin dergisi Toplum ve Bilimde yayınlanan "Türk Toplum Tarihi Üzerine Tartışmalar''adlı yazısıdır.13 Baykan Sezer'in lisans tezinde olduğu gibi bu yazı da genel bir çerçevede Türk düşünce hayatına, Marxism ve Osmanlı tartışmalarına teorik bir müdahaledir. 1980 öncesi yayımlanan ve I. Dizi diyebileceğimiz Toplum ve Bilim dergisi dönemin en etkili akademikbilimsel yayını olmuştur. Baykan Sezer ilk defa bu dergide hem kendi kuşağının, hem de 1960'ların ilk kuşağının aydınları ile birlikte aynı platformdadır. Ancak aralarındaki farklılık ve Baykan Sezerin konulara hakimiyeti belirgindir. Derginin" Yönetmen'1 Kemal Tahir ile ilişkisi ile tanınan, hatta bir dönem adı Kemal Tahir ile birlikte anılan 1960'ların ATÜT teorisyeni Sencer Divitçioğlu'dur. Asya Tipi Üretim Tarzı ve Azgelişmiş Ülkeler ve Asya Üretim Tarzı ve Osmanlı Toplum Yapısı çalışmaları ile tanınmaktadır. Kemal Tahir’in bu çalışmalarda ifade edilen görüşlere karşı tavrı olumsuzdur ve yollarının ayrıldığı bilinmektedir. Sencer Divitçioğlu'nun yönetmeni olduğu Toplum ve Bilimin I. Dizisi de 1960'lı yılların konu ve tartışmalarıyla öne çıkmaktadır. Baykan Sezer belirtilen yazısı sonrası bir daha burada yazı yazma olanağı bulamamıştır. Ancak Batı ve Doğu toplum biçimleri, ATÜT ve Osmanlı ile ilgisini zenginleştirerek sürdürmüştür. Buna karşın Sencer</p>

  <table class="table">
    <tbody class="calibre3">
      <tr class="calibre4">
        <td class="td5">
          <p class="block14">12. Baykan Sezer'in Cengiz Yazoğlu ite birlikte hazırladığı bu "önsöz"ler dışında dergilerde yayınlanmış çalışmaları, çeşitli vesilelerle yapmış olduğu Kemal Tahir üzerine konuşmaları vardır. Baykan Sezer kendisinden Kemal Tahir ile ilgili İstenen hiçbir çalışmayı, konuşmayı geri çevirmiş değildir. Bunlara ayrı bir özen göstermiştir.</p>
        </td>
      </tr>

      <tr class="calibre4">
        <td class="td7">
          <p class="block14">13. Baykan Sezer, "Türk Toplum Tarihi Üzerine Tartışmalar: Feodalizm", Toplum ve Bilim, sayı: 4, İstanbul,</p>
        </td>
      </tr>
    </tbody>
  </table>

  <p class="block7">Divitçioğlu 1980 sonrası ayrı bir düşünce serüvenine girişti. Asya Üretim Tarzı ve Osmanlı ile ilgisini koparmış, göçebe Orta Asya Türklerine yönelmiştir. Yeni çalışmalarında geçmişte kullandığı modelle veya tarih anlayışı ile ilişkisiz, geçmiş çalışmalarından kopuk bir biçimde antropoloji kuramlarını kullanmaktadır. Toplum ve Bilim'in I. Dizisi kısa sürmüş, dergi sonradan yeniden yayınlandığında da apayrı bir yol izlemiştir. Baykan Sezerin 1968 yılındaki lisans tezinden 10 yıl sonra Toplum ve Bilim'de çıkan bu yazı sonrası Türkiye'de tarih çalışmaları 1960'lardaki toplumsal yapı tartışmalarına karşıt bir başka eksene kaymıştır. Artık"Osmanlı toplum yapısı ve kapitalizm-sosyalizm tartışmalarını geçmişte savunulan biçimiyle azgelişmişlik, ATÜT-feodalizm kısır çerçevesi içinde yapmak mümkün olmamıştır. Kemal Tahir'e ilgi belli bir biçimde sürmesine karşılık (Kemal Tahir karşıtlığı ile tanınan kişilerin bile Kemal Tahir’in kimi görüşlerini bağlamından kopararak savunmaya başladığı bir dönemde) Baykan Sezer bu yazı sonrasında hem sosyalistlerin hem de akademinin ilgi alanının dışına itildi. Bununla çelişkili gibi görünen bir biçimde Baykan Sezer'i genel olarak toplum bilimleri çevresinde tanınmasını sağlayan ve etkinliğini genişleten de Toplum ve Bilim'de yayınlanan bu "tek" yazısı olmuştur. Bu çalışma Baykan Sezerin bir yazı ile Türkiye'deki düşün hayatına "teorik müdahalecidir. Bu yazının düşün hayatımızdaki doğal etkisini ancak 1980'lerin bir başka müdahalesi, 12 Eylül "askeri müdahalesi" bozmuştur. Bununla da kalmamıştır. 12 Eylül müdahalesinin simge olaylarından biri de Kemal Tahir’in Yorgun Savaşçı romanından uyarlanan filmin yakılmasıdır. Bunun üzerinde de bir başka biçimde, Kemal Tahir-Baykan Sezer ilişkisi açısından durulmalıdır.</p>

  <p class="block7">İlginçtir. 1980'lerde, 1960 sonunda Kemal Tahir üzerinde estirilen terör havasının bir benzeri yaşandı. 1960'larda Türkiye'de her görüşün "özgürce" tartışıldığı, "demokratikleşme"den söz edildiği bir dönemde Kemal Tahir kitapları ve düşüncesi üzerinde terör estirilmişti. Özellikle Devlet Ana yayınlandıktan sonra. Bu dönem Baykan Sezerin Türkiye'ye döndüğü ve "Tarihte Yunanlılık" tezini yaptığı bir dönemdi. Kemal Tahir’in Devlet Ana ve Yorgun Savaşçı romanları üzerinden estirilen bu terör havası 1960'ların özgürlükçü ortamının da sonu olmuştur. Ardından 12 Mart askeri müdahalesi veya "balyozu" gelecektir. Kemal Tahir üzerinde estirilen bir diğer terör dönemi 1980 sonrasıdır. 1980'lerde Yorgun Savaşçı aracılığı ile estirilen teröre (korkuya) şu veya bu biçimde aracı olanların bilerekbilmeyerek ulaşmak istedikleri bir sonuç da Kemal Tahir-Baykan Sezer ilişkisi ve düşünce sürekliliğinin önüne set çekmek olmuştur. Kemal Tahir’in Yorgun Savaşçı filminin yakılmasına kadar varan bu cadı avının sonunda mağdur olanların mağduriyetleri -elbette mağdur edenler hiç ba- ğışlanmayacaktır- bir anlamda giderilmiştir. Ancak "ara dönem"den uzun sürdürülen tartışmalar ile Kemal Tahir görüşleri tehlikeli biri olarak sürekli gündemde tutuldu. (Bir şeye dikkat edilmeli. Bu dönemde Yorgun Savaşçı'nın yakılması üzerinde yürütülen tartışma daha çok bir sanatçıya veya esere karşı yapılan bu tavrın, mağdur etmenin eleştirisi biçiminde oldu. Tartışma hiçbir biçimde Kemal Tahir'in görüşlerinin gündeme getirilmesi biçiminde olmadı. Tam tersine görüşleri tehlikeli biri olarak gösterildi.) Kemal Tahir ile ilişkili olarak çalışmalarını sürdüren ve izleyicisi olduğunu söyleyen bu dönemdeki tek kişi Baykan Sezer'dir.’4 Baykan Sezer, sosyoloji bölümünde hem Kemal Tahir üzerine tezler yaptırmış, hem de Kemal Tahir'in ilgilendiği konularda kendi çalışmalarını sürdürmüştür. Ancak ortalığın yangın yerine çevrildiği bu ortamda çok yönlü baskı altındadır. Kemal</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">14. Bu dönemde elbette Kemal Tahir'i savunanlar, romanlarının ve görüşlerinin önemi üzerinde duranlar, Yorgun Savaşç/'nın yakılmasına karşı duranlar oldu. Karşı çıkanlar bunu bir yerde farklı görüşlerin, sanat eserlerinin varlığının savunulması olarak"demokratik" bir tavır alma olarak gördüler. Kemal Tahir'e yöneltilen asılsız suçlamalara ve filme karşı yapılan uygulamalara katılmak mümkün değildir. Ama bu savunma bir yerde Kemal Tahir'i farklılaştırarak, dışında kalarak yapılan bir savunmadır."Ben, Kemal Tahir'in izleyicisiyim" diyen yoktur.</p>
        </td>
      </tr>
    </tbody>
  </table>

  <p class="block7"></p>

  <p class="block7">Tahir ve dolaylı olarak Baykan Sezer düşüncesi üzerinde terör estirildiği, korkunun yaygınlaştırıldığı bu dönemde üniversite içinde ve dışında sosyolojiyi dışlayan yeni bir tarih görüşü öne çıkarılmıştır. Bu dönemde tarihe olan ilgi sosyoloji ve tarih bölümleri dışında daha önce tarih dışı bir anlayışa sahip olan toplum bilimlerinde (mimarlık, şehir planlama, antropoloji, siyaset bilimi gibi bölümlerde) bir başka biçimde gündeme getirildi. Yorgun Savaşçı’nın yakılmasının bir sonucu da Baykan Sezer düşüncesinin sosyoloji dışındaki diğer toplum bilimlerinde etkili olmasının engellenmesidir. O dönemin genç tarihçilerinden biri Türkiye'de toplumsal yapı tartışmaları ile ilişkili olarak Osmanlı toplum yapısına ilişkin yaklaşımları tanıttığı kitabında Baykan Sezer'den söz ederken diğer tartışmacılardan hiçbirinin yanına koyamadığı için dipnotta bile olsa Baykan Sezer'in kendine has bir görüşü olduğunu vurgulamıştı.15</p>

  <p class="block7">Kemal Tahir ve çevresindekiler için "Tahiriler" denilmektedir. Gerçekte bir küçümseme ve kapalı devre çalışmayı belirten bu olumsuz tanım "dışarıdan" bir değerlendirmedir. Baykan Sezer genellikle bunlardan ayrı değerlendirilmiştir. Baykan Sezer belli bir "takım'‘in değil belli bir düşünce çizgisinin savunucusu olmuştur. Bu nedenle takım içinde görülmemiştir. "Takım" içinde yer almadığı gibi, "takım" kurma hevesinde de olmamıştır. Bu dönem Baykan Sezerin tarih yorumunun Türk düşüncesinde ayrı bir yeri olduğu, Kemal Tahir ile olan ilişkisinden kopuk olarak teslim edildi. Bu ayrı bir yere koyma önem vermenin belirtisi değildi. Bu nedenle yazdıkları ve çabası gözden uzak tutuldu. Görmezden gelinemediği zaman da değerlendirmeler belli bir tepkinin devamı biçiminde oldu.</p>

  <p class="block7">1970-80 sonrası Kemal Tahir ile ilişkili olarak takım içinde görülen kişiler genellikle Kemal Tahir düşüncesinden uzaklaşmışlardır. En azından Kemal Tahir ile ilişkilerini yaratıcı, zenginleştirici bir biçimde sürdürememişlerdir. Bu dönemde Kemal Tahir'e karşı Yorgun Savaşçı aracılığı ile sürdürülen saldırının muhatabı bu kişiler değil Baykan Sezer olmuştur. Bugün bir film üzerinden belli bir düşünce üzerinde terör estirilmesi belki o dönemleri yaşamayan kişiler için anlaşılmaz görünecektir. Ama 1980'lerde "terör aracı" olarak silahların yanında kitap ve dergilerin de teşhir edildiği bir ortamda bir filmin yakılmasının etkisi elbette önemlidir. Bu dönem kitaplar saklanmış, kimi zaman kişilerin kendileri tarafından yakılmıştır ama darbecilerin doğrudan yaktığı tek sanat eseri Kemal Tahir'in romanından uyarlanan film olmuştur. Konunun bu şekilde gündemde tutulması bile Kemal Tahir-Baykan Sezer düşüncesi üzerinde bir baskı aracı olmuştur. Kemal Tahir’in görüşlerinin üzerindeki terör havasının 1980 sonrası dönemde de devam ettirilmesinin nedeni Kemal Tahir ile Baykan Sezer ilişkisinin yeni çalışmalarla zenginlik kazanmasıdır. Türk düşüncesinin doğal gelişimi dışardan yapılan bu müdahale sonrasında değişmiş, yeniden biçimlenmiştir. 1980 sonrasında Kemal Tahir-Baykan Sezer ilişkisi üzerinde duranların amacı bu düşünce çizgisini ve canlılığını tanıtmak değil, Kemal Tahir düşüncesi üzerinde estirilen terör havasını Baykan Sezer'e yönlendirmek içindir. Bunun dışında bu ilişkiyi önemseyen ve Baykan Sezer düşüncesinin önemine işaret eden tek kişi Kurtuluş Kayalı olmuştur. Kemal Tahir’in görüşlerinin tehlikeli olarak gösterildiği bu dönemde Baykan Sezerin ısrarla Kemal Tahir’in görüşlerinin izleyici olduğunu söylemesi dönemin tartışmaları açısından önemlidir. Baykan Sezer, Kemal Tahir’in görüşleri çevresinde koparılan gürültüye pabuç bırakmamıştır. Kemal Tahir'e ve kendisine yönelik tehditleri cesurca karşılamıştır. Baykan Sezerin 1968-2002 yılları arasında görüşlerinin değişmemesine, tutarlılığına bu açıdan da bakmak gerekir. Ancak 1980 müdahalesi ve ardından estirilen terör havası etkili olmuş en azından Sovyet-</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">15. "Baykan Sezer, bize AÜT'çü olmaktan çok suigeneris'çi gözüküyor." Halil Berktay, Kabileden Feodalizme, Kaynak Yayınları, İstanbul, 1983, s. 292.</p>
        </td>
      </tr>
    </tbody>
  </table>

  <p class="block7">lerin tasfiyesinin gündeme geldiği bu dönemde Baykan Sezerin temel çatışma ve Batısosyalizmi ile ilgili görüşleri gündem dışı tutulmuştur. Türkiye'nin sosyoloji/sosyalizm tartışmalarında ön alması engellenmiştir.</p>

  <p class="block7">Kemal Tahir ve Baykan Sezer biribirinden ayrı değerlendirilemez. Ancak biribiri ile anlaşılır. Baykan Sezer'in Kemal Tahir ile ilgili yazılara ayrı bir özen göstermesi ve Kemal Tahir ile ilişkisini ve etkisini sürekli vurgulaması boşuna değildir. Bu, Türkiye'de pek alışılagelen bir durum değildir. Batıcılaşma sonrası Türk düşünce serüveni bir yerde geçmişin inkarı ile biçimlenmiştir. Bu eğilim Devletin siyasi seçimi ve sorunları ile yakından ilişkilidir. Bu nedenle Türk düşüncesinde pek çok kişi belli görüşleri belli dönemlerle veya kendisi ile başlatma eğilimdedir. Buna karşılık Baykan Sezerin kendi görüşleri ile ilişkili olarak Kemal Tahir vurgusu önemlidir. Batı karşıtı bir sosyalizm anlayışı ile birlikte ikisinin de Türk-Osmanlı tarihine ve Doğu toplumlarına yaklaşımı temelde paralellik göstermektedir. Türkiye'de romancılarımızın veya sosyologlarımızın tarihle ilişki kurması yeni değildir ama bu ilişkinin yanlış kurulması Batı düşüncesine bağımlı olmamıza yol açmaktadır. Bu açıdan Kemal Tahir ve Baykan Sezer dönemin tartışmalarına bağlı gibi görünseler bile temel düşünce doğrultusunun dışında kalmışlardır. Sosyalizm tartışmalarının güncelliğini kaybettiği dönemde de Baykan Sezer çalışmalarını sürdürmüştür. Görüşlerinin tutarlılık ve canlılığı sürdürmesi bu açıdan da önemlidir. Kemal Tahir’in Türk romanı için savunduğuna benzer bir biçimde tarih temelli bir Türk sosyolojisinin ısrarlı, istikrarlı savunucusu olmuştur. Sezgin Kızılçelik arkadaşımızın yaptığı "Soyton Sezer, sosyolojimizin Kemal Tahir'idir" saptaması yerindedir ve bu ilişkiye ışık tutucudur. Kemal Tahir ve Baykan Sezer bir elmanın iki yarısı olarak değerlendirilemez. Ama birbiriyle bağdaşmışlardır. Batı açıklamaları karşısında Türk ve Doğu halklarının kendilerine ait sözü olduğunun temsilcileridirler.</p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block11"></p>

  <p class="block13" id="calibre_pb_19"></p>
</body>
</html>
