<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİR'İN EŞKIYALIĞA YAKLAŞIMI: KAHRAMANDAN HIRSIZA</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_37">Bülent Kalkan</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">"Hırsızdan, kazanan olsa, tilkiler, çakallar adam olurdu."' u çalışmada Kemal Tahir'in eşkıyalığa karşı tavrını ele alacağız. Çalışmamızın temel sorunu, edebiyatımızda özellikle bir dönem sıklıkla ele alınan eşkıya figürünün çevresinde geniş leyen tartışmanın iki cephesinin değerlendirilmesidir. "Halktan yana eşkıya" modelinin karşı safında tek başına Kemal Tahir'in farklı yaklaşımı vardır. Bunun yanında her iki tarafın da sosyalist görüşe sahip olması nedeniyle, eşkıya eyleminin sosyalist literatürde nereye oturtulması gerektiğine dair değinmeler de bu çalışmanın konusudur.</p>

  <p class="block7">Sondan başlamak gerekirse, Gramsci'nin tabiriyle, bir tarih bilimi olarak sosyalizm, insanın ihtiyaçları nedeniyle nesne ile yüzyıllardan beri kurmakta olduğu ilişkinin toplumda yol açtığı sorunları uğraş edinmiştir. Kurduğu yapılar insanı tutsak etmiş, birikim, bölüşüm, egemenlik vb. sıkıntılar özellikle 19. yüzyıl Batı Avrupa'sını sarmıştı. İnsan doğa ile mücadelesinde ihtiyaçları doğrultusunda onu emeği ile dönüştürür. Bu dönüşüm sırasında kurduğu yapılar sosyalizm açısından çözülmesi gereken bazı sorunlara yol açar. Böylece sosyalizmin şema düzeyinde olmasa da bir kehanet içerdiği muhakkaktır. Kısaca sosyalizm bir eylem yaklaşımı getirir. Dolayısıyla içeriği ve amacı ne olursa olsun her eylemin bu şekilde değerlendirilmesi gerektiğine dair sıkıntılar oluşacaktır. Sosyalizmin getirdiği öneriler her ne kadar tarihe şematik baktığı suçlamasıyla nitelense de asıl vurgu, insanın eylemi ile nesneyi olduğu gibi toplumu ve bu arada tabii olarak kendini de değiştirebileceği üzerinedir. Kuşkusuz yaklaşık iki yüz yıla dayanan geleneği iki satırda özetlemek mümkün değildir. Kendi içinde de birbirinden değişik yaklaşımlar gösterse de temelde sosyalizmin getirdiği mesaj bu şekilde konsantre edilebilir.</p>

  <p class="block7">Eşkıyanın eyleminde olduğu gibi soygun, hırsızlık türünden girişimler özellikle egemen zümrelere yöneldiğinde, sol çevrelerde çoğu zaman sempati toplayacaktır. Eşkıyanın değerlendirilmesi noktasında, eylem söylemi içeren geleneğin yumuşak karnı bu noktadadır. Çoğu zaman isyan, bağlamından kopmuş kutsama halini alır. İsyanın niteliği kadar tarih üstü kutsallığı söz konusudur. Tarihin herhangi dönemindeki bir ayaklanma, kimi çevrelerce sosyalizmin tarihine dâhil edilecektir. Oysa sosyalizm sanayi ile baş gösteren sosyal sorunlara çözüm önerisi olarak tarih sahnesine çıkmıştır. Sanayi öncesi döneme ait sosyal olayların bu çerçevenin içine sığdırılma girişimleri ne kadar gerçekçi olacaktır? Spartaküs isyanı veya Şeyh Bedreddin Ayaklanması gibi bazı tarihi olaylar kimi sol çevrelerce sosyalizmle ilişkilendirilmiştir. Adaleti sağlama düşüncesi insanlık tarihi kadar eskidir. Kuşkusuz bu olayların tarih boyunca insanoğlunun adalet arayışına bariz örneklerdir. Köle ayaklanmaları, dinsel reform çabaları, döneminin özelliklerini taşıyan olaylardır. Tarihte hareketsiz mutlaklar yoktur.2 Zamansallık, tekrar tekrar ortaya çıkıyormuş gibi görünen olayları ayrı</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Kemal Tahir, Rahmet Yolları Kesti, Adam Yayınları, İstanbul, 1992, s. 386.</p>
        </td>
      </tr>

      <tr class="calibre4">
        <td class="td2">
          <p class="block14">2. Henri Lefebvre, Marx'ın Sosyolojisi, Öncü Kitabevi, İstanbul, 1976, s. 38.</p>
        </td>
      </tr>
    </tbody>
  </table>

  <p class="block7">ayrı değerlendirmeyi zorunlu kılar. Eşkıyalık türü bir eylem Ortaçağ Avrupa'sında senyöre karşı anlamlı olabilirdi ama çağımızda yoksul köylülerden nemalanarak yapılan eşkıyalık komedi durumundadır. Bizim itirazımız bir dönem edebiyatımızdaki eşkıyaya olumlu yaklaşımın açık olarak anakronizmin ifadesi olduğunadır. Somut olan bir şey varsa bahsedilen olgu ile tarihsel dönem birbirine uymamaktadır. Bu durum tartışmamızın dışında gibi gözükse de, asıl vurgu yapmak istediğimiz noktaya iyi bir örnek teşkil etmektedirler. Yöredeki eşkıyanın hayatta kalabilmesi için yapmaya mecbur olduğu soygunun (minimum seviyede gerçekleştirdiğini düşünsek bile), sosyalizmin öngördüğü sosyal mücadele ile bağı nasıl kurulacaktır? Mücadelesi ile yöre insanının sempatisini kazandığını düşünsek bile, yardımlarla ayakta kalan bir isyancıdan söz etmekteyiz veya iyi niyetli desteklerle ayakta kalan bir kahramandan. Bunun sosyalizmle ilişkilendirilmesi veya sol çevrelerde ilgi ile karşılanması gariptir. Sosyalizm anlayışındaki basitlik veya bilgisizlik yanlış konumlanımlara yol açmış görünmektedir. Ayrıca eşkıyalığın getirdiği bireysel çözüm, sosyalizmin tarihsel olarak dayandığı örgütlü toplum kavramının da altını oyan bir tutumdur.</p>

  <p class="block7">Sosyalizmin Lefebvre ve Gramsci'nin belirttiği gibi bir "praksis" felsefesidir. Praksis içinde insanın kendi de dönüşecektir. Oysa eşkıyanın eylemi öyle midir? Bu eylem sonucunda insan ancak bir sefil hırsıza dönüşecektir. İşte dönemin diğer edebiyatçıları ile Kemal Tahir arasındaki anlayış farkı buradan kaynaklanmaktadır. Eşkıyayı eserlerinde olumlu bir tip olarak gösteren ve toplumsal sorunların çözümünde ona bir misyon yükleyen yazarların karşısında Kemal Tahir, eşkıyayı adi bir soyguncu olarak konumlandıracaktır. Kendisi ilgili ilgisiz her eylemin toplumsal dönüşümü sağlamayacağını görmüştür. Batı'da sanayi öncesi dönemin adalet dağıtan ütopyalarındaki eşkıya figürü, edebiyatımızda bir dönem sıklıkla kullanılmıştır. Eserlerin kurgusunda eşkıyanın bireysel girişimleri ile adaleti tesis etmesi, okuyucunun da eseri (belki de yöntem üzerine çok düşünmeden) olumlu bulmasını sağlamıştır. Ülkemizde sorunların sıklıkla tartışıldığı dönem 1960 sonrasıdır:</p>

  <p class="block7">1960 sonrasında toplum sorunlarımız çeşitli çevrelerce, çeşitli düzlemlerde tartışılmıştır. Sorunlarımızın kaynağını bulma amacıyla çeşitli konulara ilgi duyulmuştur. Batılılaşma, Osmanlı toplum yapısı, ATÜT, feodalizm, toprak reformu, işçi sorunları ve sosyalizm, Türkiye'nin müttefikleriyle olan ilişkileri gibi meselelere yoğun bir ilgi gösterilmiştir. Söz konusu kavramların bazıları ilk olarak bu dönemde ortaya atılmıştır. Söz konusu arayış aynı zamanda bir hoşnutsuzluğun da ifadesidir. Ağır toplum sorunlarımız karşısında öne sürülen çözüm önerilerinin sınırlı değil, tüm toplumu kuşatan özellikte olması ilginçtir.3 İlginçtir bu yıllar, "halktan yana eşkıya" temalı eserlerin de yaygınlıkla görüldüğü dönemle çakışır. Bu eserlerde adaletin iyi niyete dayalı bireysel girişimlerle, kolayca tesis edilmesi, düşüncedeki kolaycılığın da yansımasıdır. Toplumsal sorunların çözümü gerçekte bu kadar kolay mıdır? Özellikle sol çevrelerde bu tutum, adaletin soygun yoluyla ya da en azından malların basitçe paylaşımıyla sağlanabileceği gibi bir yanılgıya yol açmaktaydı. Kemal Tahir'e göre bu durum belki de bizim toplum karakterimizle yakından ilgiliydi: "Bütün mülkiyet hukukuna dayanmayan toplamlarda nihilizm-anarşizm hemen de biricik reaksiyon yoludur. Bizde bu yolu, tek adamların politik cinayetleri işlemesi değil, küçük soyguncu çetelerinin -eşkıyalığın- mülkiyete saldırması temsil eder. Bu açıdan bakılırsa bizde sosyalizm başından beri, bilhassa bugünkü</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">3. Çalışmada sözü edilen eserlere dair malzemeler daha önce yapmış olduğum üç çalışmaya dayanmaktadır: Bülent Kalkan, Türk Romanında Eşkıyalık Teması, İstanbul 1999, Yayımlanmamış Yüksek Lisans Tezi. Bülent Kalkan, Folklor/Edebiyat 1999,2, sayı:18 içinde,“Soylu Eşkıyalık ve Kemal Tahir'in Eşkıyalığa Aykırı Bakışı: Rahmet Yolları Kesti". Bülent Kalkan, Biyografya 4-Kemal Tahir (içinde), "Hangi Köydensiniz?", İstanbul 2004, Bağlam Yayıncılık.</p>
        </td>
      </tr>
    </tbody>
  </table>

  <p class="block7">yaygın anlayışıyla, çalışmak diye değil, dağıtmak, paylaşmak yani talan etmek diye alınmıştır, alınmaktadır. Bunu en belirleyen olay 1964'te toprak dağıtımı fikrinin kimseyiyadırgatmamasıdır."4 Görüldüğü gibi yazar gerçeği yakalama pahasına en ağır soruları sormaktan çekinmiyordu. Bu ilk değerlendirmelerden sonra soylu eşkıya kavramının tam olarak neye karşılık geldiğine ve eşkıya konulu romanlarımızın bu kavramın üzerine ne gibi eklemeler yaptığına değinmek gerekir. Başta İnce Memed olmak üzere, edebiyatımızdaki diğer halktan yana eşkıyayı içine alabilecek bir kav- ramlaştırma girişimden söz edeceğim.</p>

  <p class="block7">HobsbawmTipolojisi</p>

  <p class="block7">Evrensel olarak eşkıyalık teorisini "Bandits" (Eşkıyalar) isimli kitabında kurmaya çalışan İngiliz tarihçi Eric J. Hobsbawm, konunun ana hatlarıyla çizilmesine yardımcı olmuştur. Hobsbawm, "soylu eşkıya" olarak adlandıracağı halktan yana eşkıya figürünün, hem toplumsal rolünü hem de sıradan köylü ile ilişkisini dokuz maddede özetlerken, aynı zamanda onun rolünün "Yiğit olanla, yanlışları düzeltenle, toplumsal eşitliği ve adaleti getirenle aynı olduğunu söyler.. Birincisi, soylu soyguncu (romanlarımızdaki halktan yana eşkıyaya karşılık olarak) kanun kaçaklığı yaşantısına, bir suç işleyerek değil ama bir adaletsizliğin kurbanı olarak ya da halkın göreneklerine göre bir suç oluşturmayan, ama otoritelerin suç kabul ettiği bir eylemde bulunmaktan dolayı zulüm görmekle başlar... İkincisi, o, yanlışları düzeltir!.. Üçüncüsü, o "zenginden, yoksula vermek için alır.. Dördüncüsü, o "yalnızca kendini savunmak veya intikam almak için adam öldürür... Beşincisi, eğer ömrü vefa ederse halkına şerefli bir vatandaş olarak geri döner. Aslında, topluluğunu hiçbir zaman fiilen terk etmez... Altıncısı, halkı ona hayranlık duyar, yardım eder ve onu destekler... Yedincisi, o da herkes gibi bir gün ölür, ama topluluğun hiçbir namuslu üyesi ona karşı otoritelerle işbirliğine girmeyeceğine göre ölümü ihanet yüzündendir... Sekizincisi, o -en azından teoride- görünmez ve efsunludur... Dokuzuncusu, adaletin kaynağı olan kralın veya imparatorun değil, ama yalnızca yerel "gentry"nin, rahiplerin veya diğer zalimlerin düşmanıdırHobsbawm'ın dokuz maddede özetlediği soylu eşkıya tanımı bu şekildedir. Tanımda soylu eşkıyanın nasıl ortaya çıktığını, amacının ne olduğunu, eylemine nasıl yön verdiğini görebiliriz. Soylu eşkıyanın soyluluğu da bir çeşit halk kahramanı olması dolayısıyladır. Soylu eşkıya, bir mecburiyet, bir zulüm sonucu eylemine başlayacaktır. Eyleminin yönü ise zulmün kaynağına doğrudur. Sıradan köylünün arasından geldiği için de, köylünün gözünde: "Sınırlı dünyasında sistemin tek muhalifi, içten içe kin duyulan otoriteye karşı, tek tehdit unsurudur". Eşkıya bu yönüyle gayet sempatiktir.</p>

  <p class="block7">Soylu eşkıyalık olgusu, kahramanlık mitine dayanır. Birçoğumuzun çocukluğunda okuduğu basit hikâyelerde de, kahraman mitine dayalı soylu eşkıyalar vardır. Akla gelen iki örnek: Robin Hood ve Köroğlu'dur. Her çocuğun kahramanı olarak, yapılamayanı yapan, insanüstü özellikleri kendinde barındıran, adaleti kısa zamanda özellikle ders veren intikam yoluyla sağlayan, kararlı, tutarlı, efsanevi kişiliklerdir. Soylu eşkıya romanlarımızda da eşkıya, halkın kahramanıdır. Yaşar Kemal'in İnce Memed'ine köylüler: “Bizim ince Memedimif6 sıfatını uygun görürler. İnce Memed de, Ömer Seyfettin'in Yalnız Efe'si de reformisttir. Akıllarının bir köşesinde sürekli olarak toprak reformu vardır. Ama reformu gerçekleştirecek olan, yaşadığı çevrede devrimsel çapta değişiklikler yapan Haşan Kıyafet'in soylu eşkıyası Umur olacaktır. Umur karakteri, Hobsbavvn tipolojisinin üze</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">4. Kemal Tahir, Sosyalizm, Toplum ve Gerçek, Bağlam Yayınları, İstanbul, 1992, s. 48.</p>
        </td>
      </tr>

      <tr class="calibre4">
        <td class="td1">
          <p class="block14">* Gentry: Feodal toplum hiyerarşisinde soyluluğun hemen altındaki sınıf. İngiltere'de orta sınıf.</p>
        </td>
      </tr>

      <tr class="calibre4">
        <td class="td1">
          <p class="block14">5. Eric J. Hobsbawm, Eşkıyalar, Avesta Yayınları, İstanbul, 1997, s. 43.</p>
        </td>
      </tr>

      <tr class="calibre4">
        <td class="td2">
          <p class="block14">6. Yaşar Kemal, İnce Memed 1, Adam Yayınları, İstanbul, 1997, s. 314.</p>
        </td>
      </tr>
    </tbody>
  </table>

  <p class="block7">rine çıkacaktır. Onun için artık reformist değil planlı devrimci desek abartmış olmayız. Bilinci sıradan soyguncununkinden çok yüksektir. Katıldığı çetedeki eşkıyaları örgütleyip bir plan eşliğinde hızlı bir başlangıç yapar, "a. Karar komitesi, yani meclis., b. Güvenlik işimizin bir sorumlusu... c. Ekmek, cephane gibi donatım işlerinin bir sorumlusu., d. Köy ve köylülerle ilgili haber alma için bir sorumlu... e. Çok olandan alıp, hiç olmayana düzenli bir biçimde verme işleminin sorumlusu., f. Halk düşmanlarını yıldırmak, kötülükten caydırmak için bir sorumlu... g. Bu sorumlular arasında işbirliğini, (bağ kurmayı) yürütecek başka bir sorumlu... h. Tüm sorumluların başı, bir baş sorumlu, lider."1</p>

  <p class="block7">Eşkıya romanlarımızda Hobsbawm'm tanımına yapılan en önemli ek, eşkıyanın bu sözünü ettiğimiz toplumsal reform düşkünlüğüdür. Hobsbawm eşkıyanın reformist olduğunu kabul etse de romanlarımızdaki misyonları çoğu zaman bunun çok ötesindedir. Hobsbawm soylu eşkıyanın aslında düzen karşıtı olmadığını söyler. "Eşkıyaların bir programı olsa bile, bu, şeylerin geleneksel düzeninin olması gerektiği şekliyle (geleneksel toplumlarda, ideal düzenin, gerçek veya mitsel bir geçmişte var olduğuna inanılır.) restore edilmesinden veya savunulmasından ibarettir. Yanlışları düzeltirler, adaletsizlikleri, öcünü alıp ortadan kaldırarak genelde insanlar, özelde de zengin ile fakir, güçlü ite zayıf arasında olması gereken haklı ve adil ilişkinin daha genel bir ölçütünü uygularlar. Bu, zenginin yoksulu sömürmesine (ama geleneksel olarak mubah kabul edilmiş olandan daha fazla olmamak şartıyla), güçlünün zayıfı ezmesine izin veren (ama eşitlenebilir toplumsal ve ahlaki yükümlülüklerine uygun olması şartıyla) mütevazı, iddiasız bir amaçtır. Ağalığın son bulmasını talep etmedikleri gibi lordların sertlerin kadınlarını alıkoymalarına ses çıkarmazlar. Onların talep ettiği, lordun serfin kadınını alıkoyması durumunda, doğacak piçe eğitim sağlama yükümlülüğünü de yerine getirmesidir. Bu anlamda, toplumsal eşkıyalar devrimci değil reformcudurlar."* Hobsbawm'm soylu eşkıyası açık bir muhafazakârdır. Oysa bu iki romanda çizilen devrimci eşkıya tipi, kendisinden beklenmeyecek düzeyde toplum tasarımına sahip tutarlı bir eylemcidir. Burada Hobsbawm'm yaptığı gibi, eşkıyalığa kavramsal bir yaklaşım getirecek değilim. Fakat bilinmesi gereken bir şey de, kullandığımız kavramların, kurduğumuz tiplerin dünya görüşümüzle doğrudan yakınlığının olduğudur.</p>

  <p class="block7">Yazının başındaki problematiğe dönecek olursak, bu tür romanlarda okuyucu, hayatta kalmak için çalmak zorunda olan kişinin intikamı ile heyecanlanmakta, planı ile yoksulların yaşamını değiştirmesini beklemektedir. Oysa Paris Komünü'nde önce hırsızlar cezalandırılacaktı. Gerçeklikte ne sosyalizm malların basit taksimi gibi bir şeydi, ne de eşkıya malları eşit olarak dağıtabilirdi. Bunu gerçekten hedeflese bile, Rahmet Yolları Kesti'de göreceğimiz gibi bir anlamda finansörü olan mal sahiplerinin oluru olmadan bir eyleme kalkışamazdı. Yaşama şartları itibarıyla buna imkânı yoktu. Zaten daha sonraları bu hatadan, halktan yana eşkıya temalı romanların "destan" olarak adlandırılmasıyla dönülmeye çalışılacaktır: "İnce Memed hem Homeros şiiri, hem ortaçağ türküleri, hem de bir proleter destanı ya da bir serüven romanı, hatta toplumsal bir belge niteliği taşıyor."9</p>

  <p class="block7">Türk Edebiyatı ve Eşkıyalık</p>

  <p class="block7">Hobsbavvn'ın tanımını andıran yapıyı Berna Moran eşkıya hikâyelerimiz için getirecektir. Buna göre romanlarda eşkıyanın hikâyesi, birbirine benzer dört ana bölümden oluşan bir yapı üzerine kurulmuştur."(1) Kahramanın çocukluk yıllarını kapsayan ve başkaldırısına neden olan olaydan</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">7. Haşan Kıyafet, Komünist İmam, Doruk Yayınları, Ankara, tarihsiz, s. 56.</p>
        </td>
      </tr>

      <tr class="calibre4">
        <td class="td1">
          <p class="block14">8. EricJ. Hobsbawm, Eşkıyalar, s. 20-21.</p>
        </td>
      </tr>

      <tr class="calibre4">
        <td class="td2">
          <p class="block14">9. Jacqueline Piatier, İnce Memed 4, (arka kapak), Yapı Kredi Yayınları, İstanbul, 2007.</p>
        </td>
      </tr>
    </tbody>
  </table>

  <p class="block7">önceki durumun anlatıldığı ilk ana bölümde acımasız ağaların ya da beylerin yönetimi altında zulüm gören köylünün durumu sergilenir. 2) İkinci bölümde, kahramanın kendisine ya da anası, babası, karısı gibi sevdiği bir yakınına karşı ağanın (beyin) yaptığı büyük bir kötülük yer alır ve bunun sonucu kahraman dağa çıkar, eşkıya olur. Eşkıyalık dönemine ayrılan üçüncü bölümde kahramanın soylu eşkıya olarak yoksul köylüye yaptığı iyilikler, zalimlere verdiği cezalar ve kendi öcünü alması anlatılır. Dördüncü bölümde kahramanın sonunu okuruz. Eşkıya kahraman ya halkına döner ve onlarda kahramana sahip çıkarlar, ya da ortadan kaybolur.</p>

  <p class="block7">Edebiyatımızda halktan yana eşkıya geleneğinin kökü eskilere dayanır, ilk örnek Ömer Seyfettin'in “Yalnız Efe"siö\r (hikâye 1918)11. Ömer Seyfettin bu kısa hikâyesinde: Babası, yörenin yerel otoritesi Eseoğlu'nun adamları tarafından, bir alacak meselesi yüzünden öldürülen genç kızın, intikamını almak için eşkıyalığa nasıl başladığını anlatır. Yalnız Efe öncelikle kendi intikamını alır. Daha sonra, köylünün beklediği adaleti dağıtan, efsanevi kahraman hüviyetine bürünür. Köylülere: - Size zulüm eden kim?.. -Rüşvet alan memurunuz var mı?'2 türünden sorular sorar. Bölgede onun korkusundan kimse kötülük yapamaz olur. Bir nevi "sosyal dayanışma fonu" gibi çalışır: “Filan fakire yardım ediniz. Filan öksüzü evlendiriniz. Filan köprüyü yapınız. Filan köye bir mektep kurunuz"'3 şeklinde emirler verir. Yalnız Efe'nin bireysel eylemi, kısa zamanda, kolay yoldan topluma çeki düzen verme girişimi haline dönüşmüştür. Hikâyede bu noktadan itibaren, kırda eylem yapan, nitelikleri ve gücü sınırlı bir kız çocuğuna toplumsal çözüm konusunda öncülük rolü verilmeye çalışılır. Hikâye yapısının okuyucuda film gibi popüler kültür ürünlerinde sıklıkla kullanılan "alıcıyı duygusal açıdan yanına çekme" tekniğini andıran bir etki bıraktığını görürüz.</p>

  <p class="block7">Konusu Yemen Savaşı yıllarına denk gelen bir başka soylu eşkıya romanı da, Sadri Etem'in Çıkrıklar Durunca'sidir. Yalnız Efe gibi erken dönemli bir eserdir. Savaşla beraber Anadolu'da yaşanan, manüfaktürden makineleşmeye geçişin dramı konu edilir. Bununla mücadele eden köylünün, çözüm arayışları anlatılır. Eşkıyalığın yanında romanın bir diğer teması, köylünün çıkrıkları karşısında gelişen ilkel dokuma sanayisine olan muhalefetidir. Çıkrıklar Durunca, Gerede yakınlarındaki bir Alevi köyünde geçer. Bu köyde iki kadınının önderliğinde bir isyan başlatılır. Kadınlar, kendilerine peygamberlik sıfatını yakıştırıp, köylüyü etraflarında toplarlar. Asker kaçakları, köylüler ve yörenin eşkıyalarından oluşan Zülfikar Ordusu isminde bir ordu meydana getirilir. Bu ordu, yöredeki mevcut otorite boşluğundan yararlanmaya çalışarak vergileri ve askerliği kaldırma gibi vaatlerde bulunur. Yalnız Efe'de olduğu gibi Çıkrıklar Durunca'da da hikâyelerin naif yapısı göze çarpmaktadır. Bu basitliğe karşın kahramanların yüklendikleri misyon çok ağırdır. Birinde adalet dağıtılırken, diğerinde değişen üretim şekline karşı savaş açılmaktadır. Çıkrıklar Durunca'ön tasviri yapılan toplumsal durum, eşkıyanın yayılım alanı bulmasına iki yönden katkıda bulunacak biçimdedir: Birincisi; savaş dönemleri, yarattığı asker kaçakları ve askerden dönen işsizleriyle, o bölgedeki eşkıya sayısındaki artışta birinci derecede etkili olmuştur. İkincisi ise; romanda anlatılan dönemde, Anadolu'da yaşanan geleneksel düzenden, tarımsal kapitalizme geçişle birlikte, eşkıyalığın artmasına yardımcı olan toplumsal dönüşümdür. Her iki nedenle de artık ve istihdam fazlası bir nüfus ortaya çıkar. Bu etkenlerle eşkıya sayısında belirgin bir artış olur. Çıkrıklar Durunca'da</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">10. Berna Moran, Türk Romanına Eleştirel Bir Bakış 2 (içinde) "İnce Memed ve Eşkıya Öykülerinin Yapısı" İletişim Yayınları, İstanbul, 1996, s. 81-82.</p>
        </td>
      </tr>

      <tr class="calibre4">
        <td class="td1">
          <p class="block14">11. Modern Türk edebiyatındaki eşkıya konulu yapıtlar için bkz. Mehmet Bayrak, Öyküleriyle Halk Anlatı Türküleri, Ankara, 1996, s. 385.</p>
        </td>
      </tr>

      <tr class="calibre4">
        <td class="td1">
          <p class="block14">12. Ömer Seyfettin, Yalnız Efe, Bilgi Yayınevi, Ankara, 1996, s. 123.</p>
        </td>
      </tr>

      <tr class="calibre4">
        <td class="td2">
          <p class="block14">13. Age, s. 123.</p>
        </td>
      </tr>
    </tbody>
  </table>

  <p class="block7">asker adayları askerden kaçmayı başararak, yörede eşkıya potansiyeli haline gelirler: “Haber geldi, çocuklar dağda zaptiyenin elinden kurtulmuşlar..".14 Asker adayı köylü gençler, köye yakın bir bölgede kaçaklık hayatı yaşamaya başlarlar. Askere gitmek istemedikleri gibi, Osmanlı Devleti'nin askere alma yöntemini de eleştirirler: “Vergiyihep biz veriyoruz... Kur'a kimsesizlere çıkıyor."15 Çıkrıklar Durunca’da köylünün devlete olan itaatsizliğinin bir boyutu da, askere alma yöntemindeki adaletsizliktir. Asıl boyutu ise çıkrıkların devre dışı kalmasına neden olacak olan ekonomik uygulamalardır. Soylu eşkıya romanlarında görüldüğü gibi, eşkıya adaylarının resmi veya sivil otoriteye herhangi bir sebepten itaatsizliği söz konusudur. Bu itaatsizlik, Refi Cevad Ulunay'ın Dağlar Kralı1 nda savaşa gitmeye değil, mahkûm olmaya itiraz şeklindedir. Dağlar Kralı'nda Pehlivan Mehmet bir cinayet sanığıdır. Yargılama esnasında firar ettikten sonra, Balçıklı Ethem ismindeki ünlü eşkıyanın yanında eşkıyalığa başlar. Bu eylemi ile kendisi artık amansız bir mücadeleye girişeceği toplumun dışına16 çıkmış olur.</p>

  <p class="block7">Hobsbawm, ilk bölümde bahsettiğimiz dokuz maddelik soylu eşkıya tanımının birinci maddesinde soylu eşkıyanın eylemlerine suç işleyerek değil, bir adaletsizliğin kurbanı olarak başladığını söyler demiştik. Adaletsizliğin yaratıcısı genellikle ağa veya buna benzer bir yerel otoritedir. Söz konusu otorite uzun süredir köylüye de zulüm uygulamaktadır. Soylu eşkıya romanlarında, eşkıyanın eylemine başlayabilmesi, yani ortaya çıkabilmesinin birinci şartı: Zulüm görmesidir. Zulüm gördükçe de bilinç seviyesi yükselecek ve zulmün kaynağına doğru bir mücadele başlatacaktır. Bu tespit, kendini açık olarak Yanız Efe'de ve ince Memed'de gösterir. Yalnız Efe'de eşkıya adayının babasının, Eseoğlu'nun adamları tarafından öldürüldüğünü belirtmiştik, ince Memed'de ise, Hatçe ile Memed'in aşkına engel olan ağanın kötülükleri ve zulmü söz konusudur. Zulüm teması tabii ki en net halini, soylu eşkıyanın romanlarımızdaki diğer birçok özelliğinde olduğu gibi, Haşan Kıyafet'in Komünist imam'ında alır. Soylu eşkıya adayının uğradığı adaletsizce tutum ve zulüm, romanlarımızın yapısında kendisini açıkça gösterir. İnce Memed daha küçük yaştan itibaren, köyün ağası Abdi Ağa'nın şiddetine maruz kalmıştır. "Beni, ...döve döve öldürürdü. Hem çift sürdürürdü çakırdikeninde yalın ayak. 0 da ayazda. Hem öldürürdü. Birinde beni bir dövdü, bir dövdü... Bir ay yataktan kalkamadım. Herkesi döver ya, beni çok döver."17 Abdi Ağa, İnce Memed'den başka, diğer insanların üzerinde de benzeri bir baskı kurmuştur. Yöredeki, insanların üstünde sınırsız bir gücün sahibidir: Bu beş köyün beşinin de insanları topraksızdır. Cümle toprak Abdi Ağanındır.ıs Soylu eşkıyanın halkın kahramanı halini alması, romanlarda bu yolla sağlanmaya çalışılmıştır. Bu şekilde, var olan bireysel sorun kitleselleştirilmiş, eşkıyaya da eyleminde, kitlenin adına hareket etme yetkisi verilmiştir. İnce Memed'in uğradığı baskı ve şiddetin bir benzerini de Yalnız Efe yaşar. Yalnız Efe'de Abdi Ağa'nın yerini, zalim Eseoğlu alır. Eseoğlu ile Abdi Ağa'nın benzerlikleri, soylu eşkıya adaylarına yaptıkları eziyetle sınırlı kalmaz. Her ikisi de yerel otorite sahibi olmalarının yanında, devletle iyi ilişki içindedirler. Aynı zamanda bu avantajlarını halkın üzerinde bir baskı aracı olarak kullanırlar. Zaptiye mülazımı, Eseoğlu'nun en baş adamı19 olduğu gibi, kasabadaki hükümet de Eseoğlu'nun elindedir ve onun sözünden çıkmaz. İnce Memed annesinin, nişanlısının, köylülerin ve fakir, fukaranın intikamını almak için dağdadır. Yalnız Efe'de olduğu gibi yoksulların ve ezil</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">14. Sadrİ Etem, Çıkrıklar Durunca, Resimli Ay Matbaası, İstanbul, 1930, s. 7.</p>
        </td>
      </tr>

      <tr class="calibre4">
        <td class="td1">
          <p class="block14">15. Age, s. 16.</p>
        </td>
      </tr>

      <tr class="calibre4">
        <td class="td1">
          <p class="block14">16. Refi Cevad Ulunay, Dağlar Kralı, İstanbul, 1995, s. 20.</p>
        </td>
      </tr>

      <tr class="calibre4">
        <td class="td1">
          <p class="block14">17. Yaşar Kemal, İnce Memed 1, s. 21.</p>
        </td>
      </tr>

      <tr class="calibre4">
        <td class="td1">
          <p class="block14">18. Age, s. 9.</p>
        </td>
      </tr>

      <tr class="calibre4">
        <td class="td2">
          <p class="block14">19. Ömer Seyfettin, Yalnız Efe, s. 166.</p>
        </td>
      </tr>
    </tbody>
  </table>

  <p class="block7">mişlerin intikamını almayı bir kız çocuğu başarıyorsa, ezilenlerin kendisi kim bilir neler yapabilir? Hikâyenin bu özelliği bize, yine Hobsbawm'm bir tespitini hatırlatır: Soylu eşkıyalar, kullandıkları şiddetle bize, yoksulun ve zayıfın da korkunç olabileceğini kanıtlamaya çalışırlar.</p>

  <p class="block7">Yerel otoritenin, resmi otoriteyle olan iyi ilişkisi, onun yöresel hakimiyetinin merkezi devlet tarafından da kabulünü getirir; ve aynı tema bir başka soylu eşkıya romanı olan Çıkrıklar Durunca'da da görülür. Çıkrıklar Durunca'da yörenin zengini olan Sıddıkzade'nin yükselişi, ileride göreceğimiz gibi, Rahmet Yolları /faf/'deki Çerçi Süleyman'ı anımsatır. Savaş zamanı ordunun konturatçılığını alır, askere erzak verir.20 Böylece Sıddıkzade, Sadri Etem'in tabiriyle... samur kürklü eşraftan bir zat olur.21 Sıddıkzade'nin devlet makamlarıyla olan ilişkisi bununla da sınırlı kalmaz. Geniş bir ilişkiler ağına sahiptir: "Sıddıkzade kazanın en zengini ve hükümet memurları üzerinde en nüfuzlu adamı idi. Vilayet meclisinde âza belediye heyetinde âza. Ticaret odasında âza, müftünün ahbabı, kaymakamın dostu, kadıyla içtiği su ayrı gitmezdi, nüfus memuru, tapu memuru, sanki onun kapısında birer tanrı misafiri, zaptiye ağası onun yaveri idi."22 Soylu eşkıya romanlarında çizilen bu yerel otorite tipleri, romanların asıl kahramanları olan eşkıyaların can düşmanıdırlar. Özellikle Eseoğlu ve Abdi Ağa tiplemeleri tam anlamıyla bu düşmanlığı vurgular. Köy yerinde, sıradan bir jandarma ile kurulacak bağlantının bile köylü için neler ifade ettiğini düşünürsek, böyle geniş ilişkilere ve imkânlara sahip insanların, romanlarda niçin sıradan köylü ile uğraşıp başlarını derde soktuklarının mantıklı bir açıklamasını bulamayız. Üstelik bu davranışları da soylu eşkıyanın ortaya çıkmasındaki en önemli sebeptir.</p>

  <p class="block7">Halktan yana eşkıya temasını oluşturan yazarlar okuyucuda yaratacakları duygusal yaklaşımı öncelikle kendilerinde oluşturmuş görünmektedirler. Köy insanında bulunduğu düşünülen çocuksu saflık da buna eklendiğinde halktan yana eşkıya tipinin olumlu bulunması kolaylaşmıştır. Yazarlarımız köyün şehre göre nispeten geri şartlarına dışarıdan bakınca, insandaki karmaşanın da köyde, şehir oranında olmayacağını düşünmüş, daha naif karakterler betimlemeye çalışmışlardır. Şiirdeki pastoral anlayışı andıran tasvirlerle köye yaklaşıldığını da görmekteyiz. Böylece eşkıya konulu romanlardaki iyi ve kötünün arasındaki basit kamplaşma, her şeyin kolayca çözülmesi anlayışının bir yansıması olarak karşımıza çıkar. İyi ve kötü arasındaki gerilim çocuk hikâyelerindeki kadar nettir. Ortam söz konusu güçlerin düellosuna uygundur. Toplumsal karmaşa, idari boşluk söz konusudur. Hikâyelerdeki yapı çocukların dünyası için normal karşılanabilmekle beraber, yetişkinler için yazılan romanlara göre gayet basittir. Olgular üzerine yürüttüğümüz fikirlerde gerektiği kadar titiz olunmadığında sapacağımız en yakın yol kolaycılıktır. Bundan hayatı boyunca kaçınmış olan ve en ünlü sözü: "Yine yanılmışız." olan romancımız ve aynı zamanda düşünürümüz diyebileceğimiz Kemal Tahir'in bu konuda da dönemin furyasından ayrıldığını görürüz. Türk yazınında eşkıya temasını içeren romanlarda eşkıyaya yaklaşımın neredeyse ortak olduğunu görürüz. Teorik bir yapı ortaya koymasa da eşkıyaya aykırı yaklaşımı biz sadece Kemal Tahir'in Rahmet Yolları Kesti (1957) isimli romanında bulabiliriz.</p>

  <p class="block7">Kemal Tahir'in Tezi</p>

  <p class="block7">Romanda fikir mevcuttur, fikir ile kurgu ayrı şeyler değildir.23 Romanın, sadece iyi vakit geçirme aracı olduğunu düşünmüyoruz. Hiçbir roman can sıkıntısını gidermek amacıyla yazılacak</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">20. Sadri Etem, Çıkrıklar Durunca, s. 72.</p>
        </td>
      </tr>

      <tr class="calibre4">
        <td class="td1">
          <p class="block14">21. Age, s. 72.</p>
        </td>
      </tr>

      <tr class="calibre4">
        <td class="td1">
          <p class="block14">22. Age, s. 68.</p>
        </td>
      </tr>

      <tr class="calibre4">
        <td class="td2">
          <p class="block14">23. Selahattin Hilav, Entelektüeller ve Eylem, Yapı Kredi Yayınları, İstanbul, 2008, s. 108.</p>
        </td>
      </tr>
    </tbody>
  </table>

  <p class="block7">kadar masum değildir. Romanın içinde kurgulanan dünyanın, gerçek hayattaki gözlemlere ve tecrübelere dayanması gerektiğini savunuyoruz. Aksini savunan yazarların olabileceğini göz ardı etmeden, bu yazarların, ya gerçekliği kavramada hataları, ya da gerçekliği çarpıtmada çıkarları vardır. Kemal Tahir'in her romanı belli bir tartışma konusuna kendince cevap mahiyetindedir. Romancı olarak eserlerinin içeriği ile tartışmaya girmekten çekinmemiş, bilakis bununla kendini sorumlu kılmıştır. Romanları düşünsel anlamda zengin malzeme içermektedir. Her biri âdeta bir sosyoloji metni gibidir.</p>

  <p class="block7">Kemal Tahir'in Anadolu'daki eşkıyalık geleneği ile ilgili görüşlerini ortaya koyduğu romanı Rahmet Yolları Kesti'dir. Eğer Türk edebiyatında eşkıya konulu romanlar kategorisi oluşturmaya kalkarsak, bunun içinde "Rahmet Yolları Kestf’nın diğer türdeşlerine göre farklı bir yerde olduğunu görürüz. Eserin halktan yana eşkıya anlayışına ve eşkıyanın olumlu gösterilmesine itirazı vardır. Türk romanındaki soylu eşkıya mitinin karşısında durması, kitabın en önemli özelliğidir. Birçok araştırmacı kitabın bu özelliği nedeniyle, İnce Memed'e tepki olarak yazıldığını iddia etmiştir. Buradan, Kemal Tahir'in romanı yazarken ne düşündüğünden çok, romandaki eşkıya yaklaşıma geçebiliriz. Öncelikle, açıklayıcı olması düşüncesiyle, soylu eşkıya romanlarındaki eşkıyanın nasıl ortaya çıktığı sorusuna, Kemal Tahir'in verdiği karşılığa bakalım: Eşkıya devri hükümetin hasta olduğu sıradır. Aslında hükümet kısmı bir vakit ölmez, arada bir hastalanır. İnsan gibi canım! Hükümeti sıtma tuttuğu zaman eşkıya başkaldırın Sulfato yutup yahut ki bir zorlu dedeye sıtmasını bağlatıp dirildi mi hükümet, bu kez marazlanmak eşkıya sürüsüne düşer. Eşkıyalık devri için, savaş gerek... Köylerde kasabalarda erkek kalmayacak. Bunların tekmilini sınır boylarına sürecekler. Jandarmaları da bizim gibi çaptan düşmüş yaşlılardan, bir de beyzadelerle ağa oğullarından ayıracaklar. Yaşlılar cephe yerinde bir boka yaramaz, ötekilerde bir kazaya uğramasınlar diye gönderilmez. O zaman asker kaçaklarından bazıları dağa sıçrar, olur sana eşkıya... Lâkin kulak verme, seferberliklerde bile fazla sürdüreni pek görülmemiştir. Eşkıyalığın sonu yok.24</p>

  <p class="block7">Kemal Tahir özellikle toplumsal bunalımın ve otorite boşluğunun görüldüğü dönemlerde eşkıyalıktaki artışa dikkat çeker. Bu gibi anlarda ortaya çıkıp, savunmasız ve yoksul insanların üzerinde baskı kuran eşkıyanın, toplumun umudu değil, tam tersine yüzyıllardır köy insanının maruz kaldığı baskılardan birisi olduğunu savunur. Romanda yerel güçlerin halkın üzerindeki baskısı etraflıca anlatılmaktadır. Eşkıya ise halkın üzerindeki bu baskıyı kırmada umut olması bir yana, söz konusu güçlerin kendi aralarındaki mücadelede koz olarak kullanılmıştır. Romanda kurulan ilişkilerin şekli dönemin Anadolu'sunu ustalıkla yansıtır. Anadolu'nun şartları eşkıya eyleminin aslında nasıl bir mengene tarafından kontrol edildiğinin kanıtıdır. Devletin denetimi arttıkça, eşrafın köylü üzerindeki otoritesi de katlanarak artar. Roman boyunca net olarak görüldüğü gibi yerel güç hem zengindir, hem de nüfuzu geniştir. Hükümetle olan ilişkilerini toplumsal saygınlığını korumada bir koz olarak kullanabilme imkânına sahiptir. Köyde bu bahsettiğimiz sisteme uygun bir düzen kurmuşlardır.</p>

  <p class="block7">Rejim değişikliği ve kırın yeni hâkim sınıfının ortaya çıkmasıyla birlikte, eşkıyanın silahının ve kaba kuvvetinin yerini başka şeyler almıştır: Hemen aklınıza cebri götürmek gelir yani tüfek- tabanca işi... Hep eski fikir. Halbuysa bu zaman silah zamanı değil. Bugünün silahı iki satır yazı... İster muska olsun, ister dilekçe... Zaten dilekçe ne demek bakalım?“Cumhuriyet muskası"demek. (55-56)'</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">24. Kemal Tahir, Rahmet Yolları Kesti, s. 24-25.</p>
        </td>
      </tr>
    </tbody>
  </table>

  <p class="block7">* Parantez içindeki rakamlar Rahmet Yollan Kesf/'deki sayfa numaralarıdır.</p>

  <p class="block7"></p>

  <p class="block7">Bu yeni silahı da en iyi kullanan köy zenginleri ve onların ilişki içinde oldukları İstidacı Bilal Efendi gibi insanlardır. Devletle ilişki kurma imkân ve becerisine uzak köylülerin yaşadığı bir yerde dilekçe yazma bilgisine sahip olmak büyük avantaj olarak değerlendirilebilir. İstidacı Bilal Efendi de kendine ve mesleğine pek güvenir: "Tıkır tıkır... Tıkır tıkır da tıkır tıkır... Sen o tıkırtıyı bilir misin? Yedi buçukluk cebel topu yanında halt etmiş. Biz Sungurlu toprağında ağır makineliyle barınamazdık Ağa, lâkin o tıkırtıyla gül gibi geçinmekteyiz!"(56) Şimdilerde Bektaş Emmi'nin tabiriyle bu şehir eşkıyalarının parası hüküm sürmektedir."Eskiden mavzer tüfeği hüküm yürütürdü. Şimdi, oyasına tükürdüğüm bankanotparanın fermanı okunuyor. (76) Hatta şimdinin şehir eşkıyaları, ...silahlı, askerli dağ eşkıyasından (24) daha tehlikelidir, çünkü “Kötü cüzdan Maman çıplağından, Osmanlı mavzerinden daha zorlu"dur. (76). Köyün imtiyazlılar sınıfını oluşturan kişilere baktığımızda bu kişilerin, mücadele sırasında dayandıkları güç kaynaklarının birbirinden farklı olduğunu görürüz. Aslında hepsinin toplumsal konumları açısından ortak özelliklerinin olduğunu yadsıyamayız. Hepsi de zengin, toplumsal ilişki ağları güçlü ve geniş, sözü geçen insanlardır. Sıradan köylüden her türlü imkân açısından daha avantajlıdırlar. Her şeyden önemlisi devlet veya devlet temsilcileri ile olan yakınlıkları (özellikle Çerçi Süleyman ve Muhtar Arif Ağa açısından), konumlarını güçlendirici bir etkendir. Merkezi iktidar, gücünün doruklarına çıktıkça, bir şekilde onunla ilişki kuran çevreler de güçlenir. Yerel güçler, köylü üzerinde kurduğu baskıda, bir yandan devlet kurumlarıyla ilişki kurabilme becerisini gösterirken, diğer yandan kaba ve fiziki baskı unsuru olarak da eşkıyayı kullanırlar. Bu durum karşısında köylü çoğu zaman çaresiz kalır. Köylü yoksuldur çünkü köy ekonomisinin şartları düşünüldüğünde, ancak karnını doyuracak kadar tahılı elde edebildiğini söyleyebiliriz. Sonuçta o yıllarda Anadolu köylüsü geçimlik tarım yapmaktadır. Eşkıya bu imkânsızlıkların arasında ortaya çıkar. Kemal Tahir'in eşkıyası, halkın kurtuluş umuduna cevap vermekten çok uzak, fırsatçı ve çıkarcı bir kişiliktir. Eğer halka bir yararı varsa, o da sadece, halkın kendi yapamadığı eylemi bir başkasında görmekten zevk alma, avunma ihtiyacına karşılık verebilmesidir: Milletin birazı, Tüfekçi Ferhat Usta gibi, işi belli etmeden alaya alıyor, öteki kısmı Köse Hacı'yla beraber eşkıyadan bir şeyler umuyordu. Esasında Hacı'nın anlattıkları bütün eski eşkıya masallarındaki tekerlemeler. Bunu, işi ciddiye alanlar da biliyorlar ama tekrar tekrar dinlemek hoşlarına gidiyor. Beğenip de yapmaktan korktuklarını, "Bir ucundan biz de yapışalım"demeden başkasında seyretmek biraz kalleşlik ama kolay. "a</p>

  <p class="block7">Türk romanındaki soylu eşkıyalarda görülen halktan yana olma durumu bir çeşit Robin Hood'lukla özdeştirilmiştir. Eşkıya zenginden alıp yoksula vermektedir. Çünkü soylu eşkıyanın kendisi de, dağa çıkmadan önce o yoksul çoğunluğun bir üyesidir. İsyanından sonra kulluktan kurtulmuş, zulmedenleri tehdit eder duruma geçmiştir. Fakat Kemal Tahir bir soyguncu olarak gördüğü eşkıyanın böyle bir misyonu olamayacağını ısrarla vurgular. "Sen bu lafa kulak asmayacaksın. Eşkıyanın fukaraya yüz güldürecek kadar mal verdiği hiç görülmemiştir. Verse de arkasından zaptiye gelir elinden alır. Yediği sopa da cabası.. -Bre Emmi, dünya bir türlü nakleder, sen döner tersini söylersin... -Terslik bende değil, soyguncunun fukaraya mal dağıtmasında."26 Kemal Tahir'e göre eşkıyanın halka yardım yapabilmesi ütopik bir beklentidir. Eşkıya sıradan bir soyguncudur ve çalıntı malla toplumsal adaletin sağlanamayacağı ortadadır. Kemal Tahir toplumsal kimliği sıradan bir köylü olan eşkıyanın basit dünyasının sınırları belirgin şekilde çizer. Kahraman tipolojisi ile eşkıya arasında uçurum vardır. Eşkıyanın kendi ontolojik şartları niyetinin de ötesinde bir belirleyicilik arz eder. Niyeti iyi olsa da kendine bile hayrı olamayacağı barizdir.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">25. Age, s. 383.</p>
        </td>
      </tr>

      <tr class="calibre4">
        <td class="td2">
          <p class="block14">26. Age, s. 34-35.</p>
        </td>
      </tr>
    </tbody>
  </table>

  <p class="block7"></p>

  <p class="block7">Rahmet Yollan Kesti'deki eşkıyanın eylem kararı kendi iradesine bağlı değildir. Eşkıya toplumsal kimliğini kıracak gücü hiçbir zaman kendinde bulamayacağı için başkalarına bağımlı çalışmak zorunda kalacaktır. Kişisel özellikleri de, soylu eşkıya da olduğu gibi toplumsal bir misyon taşıyacak nitelikte değildir. Fakir, çelimsiz, korkak, saf, kıyıcı, zavallı bir insandır. Soylu eşkıya romanlarındaki eşkıya ise köhneleşmiş feodalizmin düşmanıdır. Toprak reformunu düşünen ileri görüşlü eşkıyanın (İnce Memed) karşısına, Kemal Tahir, aç karnını doyurmaya bakan zavallı bir insanı koyar. Buradaki eşkıya sıkıştığı anda ruhsal zavallılığını ortaya koyacaktır. Birey olarak kendine bile hayrı yoktur. “Eşkıya milletinin eşkıyalığı yanına kar kalsaydı, köylüler çoban, korucu, tellal bulabilirler miydi? Üç ay dağ başı ol, dolaş, çiftlik parasını kazan, af verilsin, sen de başımıza asilzade kesil... Bu nerenin yağması yahu?"27</p>

  <p class="block7">Kemal Tahir eşkıyalığın imkânları üzerine öne sürdüğü fikirlerinde somut koşullarla ilgilidir. Titizliği sadece bu konuyla sınırlı değildir. Yazarın Türk tarihini öğrenmek ve Türk insanını tanımak için verdiği saygılı emek bilinmektedir. Kemal Tahir kuşkusuz sıradan bir romancı değildir. Toplumsal konularda bizce önemli sorular sormuş bir düşünce adamıdır aynı zamanda. Temel tasası, Türk toplum yapısının biçimi ve sorunlarıdır. Çabası sırasında hazır açıklamalarla uyuşmamış ve yetinmemiştir. Eşkıya övgülerine değer vermemesi nedeniyle olumluolumsuz kahraman tartışmalarında eleştirilere maruz kalmıştır. Kemal Tahir Anadolu insanı ile çok da ideal olmayan şartlarda karşılaşmıştır. İnsanımızı anlama gayretini bir ödev bilmiş, basit kalıplarla yetinmemiş, akıntıya karşı kürek çekmiştir. Bu çabasında çoğu zaman yalnız kalmayı göze almıştır. Eserlerinde dönemin Türk aydınının çoğunlukla düştüğü yanılgılara vurgu yapmıştır. Yöntemsel yaklaşımının en karak- terize örneklerinden biri de eşkıyalığa bakışıdır. Kemal Tahir, soylu eşkıya romanlarında eşkıya övgüsü yapıldığını düşünmüş ve bu övgüye cevabını Rahmet Yolları Kesti'deki eleştiri ile vermeye çalışmıştır. Kemal Tahir'e göre eşkıyalık olgusu toplumlar için bir çözüm olamaz. Basit bir soyguncu olarak gördüğü eşkıyaya, olumlu yaklaşan yazarların da bu çabalarını yanlış birtutum olarak görür. Kemal Tahir'e göre eşkıyalık: "açık hırsızlıktır". Kavramın üzerinde mutabakat olmamasını da toplumsal yapımızla ilişkilendirir: “Hırsızlığı bile gereği gibi suçlayamamamızda, gerçek ölçülerimizin yetersizliği, hatta hiç var olmamasının etkisi görülür."2* Bu çarpık tutum ne yazık ki aydın sınıfımızda bile destek bulmuştur. Soylu eşkıya romanlarında görülen eşkıyadan yana tutumu ve eşkıyaya yüklenen toplumsal misyonu biz, Türk düşüncesinde belli bir dönemde sık rastlanan toplumsal sorunların acil ve kolay yoldan çözümüyle ilgili bir girişim olduğunu düşünüyoruz. Toplumsal sorunlarımızın çözümü bizim dışımızda olmadığı gibi, eşkıyada hiç değildir.</p>

  <p class="block7">Sonuç olarak Kemal Tahir bu girişimiyle tartışmaya yeni bir boyut katmak, farklı bir görüş geliştirmek istemiştir. Romanıyla insanların arasında yaygınlaşan yanlış bir duygusallığın da önüne geçmeye çalışmıştır.29 Kemal Tahir'e göre eşkıyalık, topluma bir çözüm sunmadığı gibi, kendisi de toplumsal şartlara bağlı bir değişkendir. Kemal Tahir'in özellikle köy romanlarında, köy yaşantısına ve köydeki ilişkiler üzerine sunduğu eşkıyalıkla ilgili değerlendirmeleri dönemin çarpık sosyalizm anlayışını olduğu kadar günümüz dağa çıkma olayını anlamak açısından da son derece önemlidir.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">27. Age, s. 45.</p>
        </td>
      </tr>

      <tr class="calibre4">
        <td class="td1">
          <p class="block14">28. Kemal Tahir, Sosyalizm, Toplum ve Gerçek, s. 47.</p>
        </td>
      </tr>

      <tr class="calibre4">
        <td class="td2">
          <p class="block14">29. Kemal Tahir, Rahmet Yolları Kesti, (kitap arkası).</p>
        </td>
      </tr>
    </tbody>
  </table>

  <p class="block7"></p>
</body>
</html>
