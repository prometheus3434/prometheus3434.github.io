<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">Kemal Tahir Ve Polisiye Roman</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_42">Mehmet Samsakçı</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Roman, kendi kendisinden şüphe eden, tatminsiz, rahatsız, huzursuz, altındaki toprağa "tutunamayan", tarihî veya kültürel herhangi bir mesnede yaslanamayan, durulamayan toplumlara has bir edebî türdür. Varlığı, doğup büyüdüğü toprakların çok eski asırlarına kadar götürülse de romanın, çeşitli serüven anlatılarından, çoban hikâyelerinden sıyrılıp kendini idrak etmesi, (kimi zaman yanlış algılanmış da olsa) dinî bir hayatı olan ortaçağ insanından yeni insana geçişle olur. Kısaca Batı aydınlanması denilen, Rönesans, Reform, sanayi devrimi gibi tecrübelerin doğurduğu bu "Yeni insan"ın zihni ortaçağın insanları gibi yekpâre değildir. Her şeyi akılla halletme, kuşatma, anlama ve anlamlandırma çağlarında insanın içine düştüğü bu cevapsızlık, tatminsizlik ve sebepsizlik durumu önce iç ve daha sonra dışa yönelen sıkıntılara dönüşmüş, böylece bilinç yarılmış ve yaralanınıştır. İnsanın bu çıkmazları, bunalımları, "ruhu karmaşıklıkların ruhu olan ve okuyucusuna 'durumlar senin düşündüğünden karışıkdiyen roman için en uygun sahadır veya tersinden bir ifadeyle roman, tam da bu</p>

  <p class="block7">"karışık zihin, ruh ve hayatlar"ıo topraklarında barınabilir. Dini ve dinî kurumların tümünü hayattan tecrit edip, dünyayı insan iradesiyle yönetmek amacıyla dizgini ele alan modernizmin çağında2 artık suçlar "günah çıkarma kürsüsü"ne de itiraf edilmediğinden, kendisini "Midas'ın kulaklarının ne olduğunu" söylemek zorunda hisseden Batılı insan romana iltica edecek,3 "Batılaş"ma gayretindeki Doğu da bu türe kapısını açacaktır.</p>

  <p class="block7">"... Müslüman edebiyatlarının orta çağ hikâyesinden romana geçemeyişi bahsinde de hemen hemen aynı cinsten bir yığın sebeple karşılaşırız. Bunların başında yine şüphesiz insanın reei hayata inanarak sahip olmaması gelir. Ayrıca psikolojik tecessüsün yokluğunu da söyleyebiliriz. Dinde günah çıkarmanın bulunmaması ferdin kendi içine eğilmesini daima men eder. Medeniyetimizin gözü önünde gelişen Rus romanının büyük hususiyetlerinin Ortodoks kilisesindeki alenî itirafmüessesesine neler borçlu olduğunu biliyoruz."*</p>

  <p class="block7">Suçlar ve günah çıkarma, hem iç âleme yöneliş ve sorgulayış hem de itiraf etme sayesinde hissedilen rahatlama noktasında romanın özünde vardır. Nitekim romanın, zaman zaman suçları itiraf ve bir günah çıkarma alanı hâline geldiğine ve yazarların, kurguladıkları kahramanlar aracılığıyla "günah çıkardıklarına" dair yorumlar, tespitler söz konusudur.5</p>

  <p class="block7">Heyecan ve merak damarını daima besleyerek, merkeze aslında romanın özünde bulunan suçu, suçluyu; onu yakalayan ve yargılayanı, yani merak ve heyecanı alması yüzünden, ortaya çıkışı üzerinden uzun bir zaman geçmesine rağmen hâlâ pek çokları tarafından kötü, ucuz, ufuksuz bir tür olarak görülen polisiye roman, bir bakıma hiç de daha az edebiyat, daha az roman demek değildir.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Milan Kundera, Roman Sanatı, Çev. Aysel Bora, Can Yay., İstanbul, 2002, s. 31.</p>
        </td>
      </tr>

      <tr class="calibre4">
        <td class="td1">
          <p class="block14">2. Kundera durumu şu cümlelerle özetler: “Tanrı kâinatı ve değerler düzenini yönettiği, iyiyi kötüden ayırdığı ve her şeye bir anlam verdiği yeri yavaş yavaş terk ederken, Don Kişot evinden çıktı ve artık dünya tanınmayacak hâle geldi. Dünya İlâhî yargıcın yokluğunda birden kuşku verici bir bulanıklığın içinde kaldı; tek İlâhî gerçek insanların paylaştığı yüzlerce görece değer hâlinde parçalandı. Böylece Modern Çağ'ın dünyası, onunla birlikte de yansıması ve modeli olan roman doğdu” Age, s. 18.</p>
        </td>
      </tr>

      <tr class="calibre4">
        <td class="td1">
          <p class="block14">3. Haşan Bülent Kahraman, modernizm, itiraf, bireyleşme ve roman ilişkisi hakkında şunları söylemektedir: "Aydınlanma, dinsel otoritenin yerine özgür iradeyi çıkardığından, itiraf, artık bir verili gerçeği doğrulamak amacını gütmez. Tam tersi onu öteler ve birey kendi yaptığının hesabını salt kendisine vermekle de kalmaz. Yaptığını, düzeni bozacak bir davranış olduğunu bilerek kamuya bir öneri olarak çıkarır".</p>
        </td>
      </tr>

      <tr class="calibre4">
        <td class="td1">
          <p class="block14">4. 19. Asır Türk Edebiyatı Tarihi, Haz. Abdullah Uçman, Yapı Kredi Yayınları, İstanbul, 2006, s. 44.</p>
        </td>
      </tr>

      <tr class="calibre4">
        <td class="td2">
          <p class="block14">5. Bunlardan birisi için bkz. Northop Frye,"HikâyeTürü Edebiyatın Dört Şekli", Roman Teorisi, Der. Philip Stevick, Çev. Sevim Kantarcıoğlu, Akçağ Yay., Ankara, 2004, s. 35.</p>
        </td>
      </tr>
    </tbody>
  </table>

  <p class="block7"></p>

  <p class="block7">Okuyucuyu daima uyanık, daima aktif, daima zinde tutan, onun sezgi ve zekâsına seslenen, ona keşif hazzı vaat eden polisiye roman, yazarda da okuyucuda da ince bir dikkatin varlığına muhtaçtır. Bu tür romanların handikabı belki kötüsünün çok kötü, taklidinin çok ucuz görünmesidir. Bununla beraber, genellikle, tezli romanların pek çoğu gibi psikolojik, sosyolojik, tarihî bilgi donanımlarına seslenmeyen, herhangi bir entelektüel meseleyi derinlemesine tartışmayan (zaten amacı da bu olmayan) polisiye roman, bu yönüyle genele daha çok hitap edebilmiş, daha çok müşteri bulmuş, daha çok satmış, dolayısıyla daha çok yazılıp basılmıştır. Bunun içindir ki Avrupa'da ve Türkiye'de, geniş tarihî, sosyolojik, psikolojik, entelektüel vs. birikimlerine rağmen, polisiye romanın bu umumîliğine başvuran veya başvurmak zorunda kalan pek çok yazar olacaktır. Bizde asıl isminin seviyesini korumak için bu vadide müstearlarla yazan yazarların ilk akla gelenlerinden birisi de Kemal Tahir'dir.</p>

  <p class="block7">II. Abdülhamit'in hünkâr yaverliğine kadar çıkan ve genç yaşlarında eşini kaybeden asker bir babanın oğlu ve çökmek üzere olan bir imparatorluğun son neslinin üyesi olan Kemal Tahir, maddî- manevî çeşitli sıkıntılar yüzünden Galatasaray Lisesi'nin ikinci sınıfından ayrılmış, bir süre avukat kâtipliği yapmış, ticaret ve basın hayatına atılmış, 1938'de, Bahriye Davası olarak bilinen yargılama sürecinde, askeri isyana teşvik suçundan hapse girmiş, 1950 affına kadar Anadolu'nun çeşitli hapishanelerinde yatmıştır.6 Dikkat edilirse, Kemal Tahir'in hayatının bütün aşamaları, suçlar, suçlular, suça yatkınlar içinde geçmiştir. Yazar, belki de avukat kâtipliğinde adî suçlarla tanışmış, Zonguldak'ta ambar katipliğinde mâlî yolsuzlukları görmüş, gazetecilik yıllarında, gazeteye yansıyan toplumsal suçların bütününü gözlemlemiş ve nihayet 12 yıllık mahpuslukta, gerçek suçluların veya suça itilmişlerin dünyasına girmiştir. Bütün bunların Kemal Tahir için, en önemli özelliği "suç ve muamma"7 olan polisiye romana dair bir hazırlık anlamına geldiği su götürmezdir. Yazar, bu donanım ve kabiliyeti kullanmakta gecikmeyecek, "meteliğe kurşun değil 25'lik gülle attığı" günlerde bu tür romanları çevirme ve yazma yoluna gidecektir.</p>

  <p class="block7">Fransızcadan çevirdiği ve para kazanmak için çeşitli takma isimlerle yazdığı polisiye romanların yanında, Kemal Tahir'in edebî iddiayla kaleme aldığı eserlerde de polisiye kurguya daima rastlanmadadır. Kendisine mesele olarak insanı ve onun içinde yaşadığı toplumu seçen her yazar gibi Kemal Tahir, insanoğlunu suça, günaha, çizgi ve kanun dışına iten bireysel ve toplumsal her türlü sebebi aramış, araştırmıştır. Özellikle 1955'ten sonra yazmaya başlayıp kendi ismiyle neşrettiği eserlerde onun, suçu anlatmaktan, göstermekten birkaç adım ileriye gittiği, suçu sorguladığı, hatta suç olarak kabul edilen, yaftalanan durum ve davranışları suçladığı, yargıladığı göze çarpmaktadır. Bu ikinci tür eserlerde ona ayrıcalık katan da bu derine, sebebe, köke inme gayretleridir.</p>

  <p class="block7">Kemal Tahir'in aşkmacera ve polisiye kurgulu ilk eserleri, hapse girmeden bir yıl önce, yani 1937 yılında Karikatür ve Yedigün dergilerinde karşımıza çıkmaktadır. Yazarın gerçek ismiyle yayımladığı tek tefrika eseri olan, Karikatür dergisinin 8 Mayıs-31 Temmuz 1937 tarihli nüshalarında yayımlanan ve "Neşeli İnsanlara Mahsus Aşk Romanı" alt başlığını taşıyan Aşk Çetesi bunların ilkidir. Devam eden aylarda yazarın, Ta-Ka müstearıyla aynı dergide Aşk Modası ve Sahte Serseri isimli hikâyeleri tefrika ettiği görülür. Bu eserlerde yazarın kurguyu olabildiğine basitleştirdiği, metinleri kolay ve eğlen-</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">6. Yazarın hayatı, görüştüğü kimseler, sanatçı şahsiyetin oluşum ve tekâmülü hakkında ayrıntılı bilgiler bkz. Sezai Coşkun, Kemal Tahir: Şahsiyeti, Eserleri, Fikirleri, Marmara Üniversitesi Fen-Edebiyat Fakültesi, Türkiyat Araştırmaları Enstitüsü, Yayımlanmamış Doktora Tezi, İstanbul, 2006, s. 1-65.</p>
        </td>
      </tr>

      <tr class="calibre4">
        <td class="td1">
          <p class="block14">7. Erol Üyepazarcı, Korkmayınız MisterShelmockHolmes!: Türkiye'de Polisiye Romanın 125 YıllıkÖyküsü (1881-2006), Oğlak Yayınları: Maceraperest Kitaplar, İstanbul, 2008, s. 26.</p>
        </td>
      </tr>

      <tr class="calibre4">
        <td class="td2">
          <p class="block14">8. Kemal Tahir, Aşk Çetesi, Haz. Sevengül Sönmez, İthaki Yay., İstanbul, 2005, s. 5.</p>
        </td>
      </tr>
    </tbody>
  </table>

  <p class="block7">celi kılmak için şeffaflaştırdığı göze çarpmaktadır. Bu ilk metinler, düşük seviyeli kadın-erkek ilişkileriyle, merak, komedi, sefahateğlence gibi konulara dayanır.</p>

  <p class="block7">Kemal Tahir'in Polisiye Telif ve Çevirileri</p>

  <p class="block7">Anadolu hapishanelerinde görüp tanıdığı Türk insanının hayatını belirli tarihî süreçler ve sosyoekonomik ilişkiler bağlamında anlattığı eserlerinin hazırlıkları yanında, Kemal Tahir'in özellikle 1945'ten sonra para kazanmak için polisiye roman çevirileri yaptığı görülmektedir. Fakat asıl kitaplarına, tarihî ve sosyolojik okumalarının, düşüncelerinin, tezlerinin ürünü olacak olan romanlarına çalışmak varken, maddî sıkıntı yüzünden bu tür eserlerle uğraşmak yazarın canını sıkar:</p>

  <p class="block7">"... Uğraştığım tercüme bir türlü yürümüyor, hani geçinmek için mecbur olmasam, yüz sayfaya geldiğim hâlde yüzüstü bırakacağım. Kendi mevzularımı yazmak istiyorum, içimde durmadan kımıldayan, haşarılık eden bir sürü insan var. Zaman zaman onların üzerine aç bir kaplan çevikliği ve gaddarlığıyla atılmak arzularını duyuyorum. Ama ne halt edersin canım, geçer akçeyi kullanacağız."9</p>

  <p class="block7">Hapishanede ciddî bir kitap sıkıntısı yaşayan Kemal Tahir (ki son mahpesi olan Nevşehir'deki İbrahim Paşa Kütüphanesi’nden Seyahatname ve Lâle Devrini çıkarabilmek için çok uğraştığı bilinir), müstakbel eşinden daima gazete ve kitaplar istemektedir. Çünkü tercüme edilmek üzere getirilmiş polisiye romanları birkaç defa okumak mümkün değildir:</p>

  <p class="block7">"Kitapları unutmamanı rica ederim. Ne olursa olsun, Fransızca kitap istiyorum. Nâzım bana son defa Fransızca gazeteler yollamış. En yenisinin tarihi 945 senesinin Mayıs ayı. Artık anla! Ben, belki tercüme ederim diye yanımda taşıdığım bazı macera polisiye romanlarını birkaç kere okudum. Bunun ne demek olduğunu ancak polis romanları meraklıları bilir. Böyle kitaplarda maceraların içyüzü malum olunca okumak, hâlbuki imkânsızdır." (14 Ocak 1948 tarihli mektup, Age, s. 257)</p>

  <p class="block7">Fakat Kemal Tahir, Semiha Hanım veya başkaları tarafından gönderilen "ciddî" kitapları mahzurlu görünmeleri sebebiyle alamamakta; onların yerine, tercüme veya telif etmek zorunda kaldığı ve asıl mesaisini baltaladığını düşündüğü macera romanları istemektedir:</p>

  <p class="block7">"Şimdi yapayalnız oturduğumuz için kitaba her zamandan fazla muhtacız. Sene gene bize iyi- kötü, Türkçe, Fransızca kitap gönder ve bunların orta mektep Fransızca hocası tarafından tetkik edileceğini düşünerek daha ziyade edebî, felsefî, ilmi, içtimai eserler olmayıp Fransızların "kapıcı romanları" dedikleri adî şeyler olmalarına dikkat et. Bilhassa polis romanları olsun, macera romanları olsun..." (23 Aralık 1948 tarihli mektup, Age, s. 273)</p>

  <p class="block7">Yazar, tahliyesine yakın aylarda Bedri Eser, Ta-Ka gibi takma isimlerle pek çok eser kaleme almış, Ödeşmek, Bir Gecenin Beyliği, Sevmek Hakkı, Camı Kıran Çocuk, Zoraki Nişanlı, Gönül Denen Hayvan gibi "aşk ve macera hikâyeleri" yine Yedigün, Karikatür dergileri ve Hürriyet gazetesinde tefrika edilmiştir. KemaJ Tahir bunlardan başka hikâyeler de kaleme almış, bunları, yayımlanmak üzere l/atan ve Son Saof gazetelerine göndermiş fakat neşredildiklerine dair kayıtlara rastlanılmamıştır.10 Bununla beraber bu dönemde yazılan ve pek çoğu yayımlanma imkânı bulamayan söz konusu eserlerdeki epizotların, olayların başka eserlerde kullanıldığı bilinmektedir.11 Yazar 1946 Ekim'iyle 1951 MartT arasında ise tefrika etmek suretiyle 14 eser neşreder.</p>

  <p class="block7">Ta-Ka müstearıyla yayımladığı metinlerin ardından, hapisten çıktıktan sonraki ilk edebî faaliyet, yine macera ve polisiye çizgiler barındıran bir eser olan Bir Nedim Divanının Esrarı’nın, Bedri Eser</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">9. Kemal Tahir, Notlar/Mektuplar, Haz. Cengiz Yazoğlu, Bağlam Yay., İstanbul, 1993, s. 203. (20 Ocak 1947 tarihli mektup)</p>
        </td>
      </tr>

      <tr class="calibre4">
        <td class="td1">
          <p class="block14">10. Üyepazarcı, Age, s. 348.</p>
        </td>
      </tr>

      <tr class="calibre4">
        <td class="td2">
          <p class="block14">11. Coşkun, Age, s. 552. (1602 no'lu dipnot)</p>
        </td>
      </tr>
    </tbody>
  </table>

  <p class="block7">adıyla Hürriyet gazetesinde neşridir. Devam eden yıllarda, özellikle 1954-1955'lerde Kemal Tahir'in, o yılların geçer akçesi olan polisiye romanlara iyice açıldığı görülmektedir ki ünlü Mike Hammer çevirileri de bu yıllara rastlar. Polisiye edebiyatın ve polisiye kurgulu romanın dünya ve Türk edebiyatındaki seyri hakkında Türkçede en kapsamlı esere imza atmış olan Erol Üyepazarcı, Kemal Tahir'in Mickey Spillane'den çevirdiği beş eserin ve sonradan yazdığı romanların macerasının dünyada benzeri olmadığını belirtmektedir. Şöyle ki:</p>

  <p class="block7">Hapisten çıkışının ilk yıllarında ciddî bir mâlî sıkıntı içerisinde olan ve henüz kendisine haklı bir itibar ve şöhret kazandıracak eserlerini yayımlamamış bulunan Kemal Tahir, daha önce Samim Aşkın ismiyle bir telif ve Celâl Dağlar-F.M. İkinci isimleriyle dört tercüme eser verdiği Çağlayan Yayınevi için Amerikalı yazar Mickey Spillane'in -dönemin geçerli imlâsıyla- "Mayk Hammer" isimli dedektif romanlarını tercüme eder ve bu ülkede büyük bir olay olur:</p>

  <p class="block7">“Kemal Tahir'in Çağlayan Yayınevi'nde asıl ün kazanan çevirileri Mickey Spillane romanlarıdır. Spillane'in dünyada milyonlarca satan kitabı Kanun Benim, Çağlayan Yayınevi'nin sekizinci kitabı olarak F. M. İkinci çevirisiyle çıkmış ve Türkiye'de de bir olay olmuştur. Yasa dinlemeyen ve yasayı bizzat kendisi koyan dedektif Mike Hammer'in bu ilk macerası ülkemizde heyecanla karşılanmış, üst üste baskılar yapara lOO.OOO'den fazla satmıştır."'2</p>

  <p class="block7">Fakat Kemal Tahir, Mayk Hammer'i Türkçeye aktarmakla kalmaz, asıl yazarından sonra onu Türkçede devam da ettirir. Süreç şöyle devam etmiştir:</p>

  <p class="block7">Kanun Benim'öen sonra, F.M. İkinci aynı yazarın aynı kahramanının diğer maceralarını intikam Pençesi, Kahreden Kurşun, Kanlı Takip ve Son Çığlık romanlarıyla Türk okuyucusuna sunar ve bu romanlar da ilk kitabın satışını yakalar. Benzersizlik durumu bu noktadan sonra başlar zira Mayk Hammer'in yaratıcısı, Yehova Şahitleri'ne katılarak Amerika'nın çeşitli yerlerine gitmiş, dolayısıyla kahramanının maceralarına son vermiş fakat Türk okuyucusu dedektife doymamıştır. Sonuçta devreye, Mayk Hammer'i Türkçeye kazandıran mütercim girmiş ve -eserlerin kapaklarında yer aldığı şekliyle- "Mayk Hammer'in Yeni MaceralarT'nı kaleme almıştır. Kemal Tahir, bu dinmeyen talep karşısında 8 ay içerisinde dört adet Mayk Hammer romanı kaleme alır: Derini Yüzeceğim, Ecel Saati, Kara Nara, Kıran Kırana.”</p>

  <p class="block7">Mayk Hammer, Kemal Tahir'in bu dört romanında da kendi mekânlarında, yani New York, Hudson nehri, köprüsü vs. yerlerde bulunmuş, dedektifin Türkiye'ye gelmesi, bazı olayların Türkiye'ye taşınması gibi yollara başvurulmamıştır. Fakat Kemal Tahir'in, Mayk Hammer'i Türk insanına sevimli ve munis göstermek üzere dil ve üslûp tasarruflarına gittiği görülmektedir. Mayk Hammer, zaman zaman argolaşan dili, tepkileri, kimi küfürleri, meşhur çapkınlığı ile tam anlamıyla değilse de Kemal Tahir'in hapishane kahramanlarına yaklaşmakta, bu "yakınlaştırma" veya yerlileştirme de özellikle konuşma üslûbunda kendisini göstermektedir. O kadar ki Mayk Hammer'in Amerika'da yaşayan ve polis hesabına çalışan bir hafiye olduğunu bilmeyen bir okuyucu, eserdeki yer ve mekân adlarını bir an unuttuğunda dedektifin pekâlâ Türk olduğuna ve olayların Türkiye'de geçtiğine inanabilir. Derini Yüzeceğim'den birkaç örnek:</p>

  <p class="block7">"Belli mi olur? Mister Hammer'in bu dünyada kıyamet gibi düşmanı var.'' (s. 5)</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">12. Üyepazarcı, Age, s. 350.</p>
        </td>
      </tr>

      <tr class="calibre4">
        <td class="td2">
          <p class="block14">13. Bu bilgiler Erol Üyepazarcı’nın, yeniden yayımlanan Ecel Saatİ'nin başına alınan ve "Kemal Tahir'in Polisiye Romanla İlgisi veya Namı Diğer F. M. Ikinci'nin Polisiye Romanları"İsimli Ön Sözüyle (İthakİ Yay., İstanbul, 2006, s. 5-18), yukarıda ismini zikrettiğimiz kapsamlı çalışmasından alınmıştır, (s. 350 vd.)</p>
        </td>
      </tr>
    </tbody>
  </table>

  <p class="block7"></p>

  <p class="block7">"Silâhı yere at... Kurşunlar geliyor! diye homurdandı." (s. 107) (Bu "geliyor"lu kalıbın Rahmet Yolları fef/'deki bir görünümü meselâ şudur: “Yuvarla" dedim, sille geliyor haa...")'4</p>

  <p class="block7">— Merdiven mi? Ne olacak?</p>

  <p class="block7">— Hele bir merdiven gelsin ki..." (s. 150) ("... Neden demekteyim, karşılığı gelsin!")15</p>

  <p class="block7">Araştırıcılar, bu dört eserde klâsik Kemal Tahir dilinin yukarıdakiler gibi pek çokörneğine rastlamışlardır. Fakat bunların ötesinde Kemal Tahir'in yazdığı Mayk Hammer'in, kişilik olarak da Amerikalı yazarın kahramanından farklı olduğuna dair tespitler söz konusudur. Bu farklılıkların altında Kemal Tahir'in insan, toplum, suç telâkkileri ve siyasî tercihlerinin bulunduğunu söylemek mümkündür.</p>

  <p class="block7">Kemal Tahir polisiye çevirilere Mayk Hammer'den sonra da (1958'e kadar) başvurur. 1954- 1958 arasında yazarın Celâl Dağlar, F.M. Duran, İ. Erülgen gibi müstearlarla Fransızcadan bu tür romanları tercüme etmeye devam ettiği görülecektir.16</p>

  <p class="block7">Kemal Tahir İmzalı Romanlarda Polisiye Kurgu</p>

  <p class="block7">Mahkûmiyetinden önce girdiği meslekler, tanışıklıkları ve okumaları sayesinde Türkiye'de bireysel ve toplumsal her türlü suçu öğrenmiş ve çevirdiği, yazdığı polisiye eserlerle asıl romanları için bir çeşit temrin yapmış olan Kemal Tahir,17 kendi ismine lâyık gördüğü metinlerin hemen hepsinde çatışmayı sıra dışı, farklı ve çok defa suçlu karakterler üzerinde kurmuştur. Çevirdiğitelif ettiği macera ve polis romanlarının da kazandırdığı bir kolaylık, doğallık ve üretkenlikle (Kemal Tahir metinleri, uzunluklarına rağmen, kolay ve bir anda yazılmış izlenimi veren, diyalog ağırlıklı olduğu için de çok kolay okunan metinlerdir) Türkiye'nin, Türk aydınının tarihî ve siyasî macerasını; bunun yanında köyün hâllerini işlediği bu asıl eserlerin kurgusuna "polisiye" mutlaka sızmaktadır. Yazar, bazı eleştirmenler tarafından fazla toplumsal olmakla, "insan"ı kaçırmakla, fert olarak insanın problemlerine uzak düşmekle eleştirilmiş, hatta suçlanmışsa da dikkatli bir okuyucu, Kemal Tahir'in, anlattığı toplum içindeki bireyleri anlamaya çalıştığını, zaten de insanlardaki mutsuzluğun, huzursuzluğun, suç iptilâsının çoğu zaman toplumla çatışmaktan kaynaklandığını görecektir. Kaldı ki düşünce sisteminin merkezine "yerli” de olsa Marksizm'i koyan bir romancıfikir adamının ferdiyetçi olması, meseleleri sadece ruhla, psikolojiyle, metafizikle açıklamaya kalkması yersiz olurdu. Kısaca söylemek gerekirse yazarın metinlerinin hemen bütününde bireysel veya toplumsal suçlar vardır ki onun eserlerinde bu suçlar çoğu zaman sadece teşhir edilmekle kalmaz bazen takdir de görür.</p>

  <p class="block7">Yazarın - Sağırdere'den sonra - kendi adıyla, kendisini Türk okuyucusu ve eleştirmenine sunduğu ilk önemli eser olan Esir Şehrin İnsanları, (1952-1953'de Yeni İstanbul gazetesinde tefrika edilir ve 1956'da kitaplaşır) işgal altındaki İstanbul'a karısı ve çocuğuyla yeni gelen, yeni hayatında ne yapabileceğini henüz bilmeyen bir paşazadenin, eski tanıdıkları sayesinde millî şuura varıp, sahnenin dışında da olsa direnişte aktif roller üstlenişinin hikâyesidir. Bu eserdeki polisiye kurgu, tipik dedektif veya cinayet romanların elbette dışındadır zira bir defa suç unsuru kıskançlık, para, kadın, psikolojik rahatsızlık gibi klâsik sebeplere dayanmaz. Burada suçun asıl karakteri "millîliktir, vatanperverliktir çünkü suçlunun karşısındaki güç işgal kuvvetleridir.</p>

  <table class="table">
    <tbody class="calibre3">
      <tr class="calibre4">
        <td class="td5">
          <p class="block14">14. Bilgi Yayınevi, İstanbul, 1970, s. 144.</p>
        </td>
      </tr>

      <tr class="calibre4">
        <td class="td6">
          <p class="block14">15. Büyük Mal, Bilgi Yayınevi, İstanbul, 1973, s. 122.</p>
        </td>
      </tr>

      <tr class="calibre4">
        <td class="td6">
          <p class="block14">16. Coşkun, Age, s. 551-552.</p>
        </td>
      </tr>

      <tr class="calibre4">
        <td class="td7">
          <p class="block14"><span class="text">17. Sezai Coşkun bu metinlerin, Kemal Tahir imzalı eserlere etkisi konusunda şunu söylemektedir:</span> <span class="text">"Bu romanların Kemal Tahir'e etkisi nasıl olmuştur, yazarın edebî şahsiyetindeki yerleri nedir? diye düşünüldüğünde ilk planda polisiye romanların etkisi dikkat çeker. Kemal Tahir'in edebî iddiayla yazdığı hemen her romanında polisiye kurgu fark edilmektedir. Başta Kurt Kanunu olmak üzere Kemal Tahir'in temel tezlerini ileri sürdüğü her romanında merak unsurunu başka bir vasıtasıyla değil de polisiye unsurla desteklemesi, bu çeviri romanların yazar üzerindeki etkisiyle açıklanabilir." Age, s. 317.</span></p>
        </td>
      </tr>
    </tbody>
  </table>

  <p class="block7"></p>

  <p class="block7">Eşinin hapiste olmasından dolayı, Kuvayı Milliyeci Karadayı isimli gazeteyi çıkartan Nedime Hanım'la Kâmil Bey'in konuşmaları, işgal kuvvetleri veya hükümetin casuslarına yakalanınamak üzere geliştirilen yöntemler, şifreler, rumuzlar; bunun yanında Kâmil Bey'in, Ankara'ya mutlaka ulaştırılması gereken bir sandığı vapura verebilmek için başvurduğu yollar söz konusu polisiye zekânın ürünleridir. Eserin başından beri Nedime Hanım'ın en büyük yardımcılarından ve en çok güvendiği insanlardan birisi olarak tanıdığımız, ahlâkı, cesareti ve karakteri daima övülen Niyazi Ağabey'in, aslında aralarına sızmış bir ajan oluşunun ortaya çıkarıldığı satırlar ise polisiye kurgunun temel unsurlarından olan "şaşırtıcılık'‘in, metne ustaca yerleştirilişinin diğer bir örneğidir. Eserin ritmini ve temposunu millîcilerin kaçışları, gizlenişleri, yeri geldiğinde atılışları sağlamaktır. Romanın asıl tezi olan, "vatan sevgisi ve insanın sorumluluğu" bile bu kovalamaca, tutuklama, yargılama zinciri içerisinde eriyebilmektedir. Bu, yazarın okuru esere bağlama kuvvetinin bir tezahürüdür. Görüldüğü gibi burada işlenen suçlar, netice olarak olumlu suçlardır ve böyle bir ortamda memleket nâmına işgal kuvvetlerine karşı suç işlememek, sorumluluktan kaçmak, bir bakıma suç işlemektir.</p>

  <p class="block7">Kurgusunda para, kadın, nüfuz vs. klâsik sebeplerle korkutmanın, şantajın, saklanmanın, cinayetin geniş yer tuttuğu eserlerden birisi de, döneminde büyük tepkiler alan Rahmet Yolları Kestidir (1957). Bu, yalınkat ve oltaya yem diye sadece "merak'1 koyan basit kurgulu bir roman değil bilâkis birtoprakta eşkıyalığın doğuşuna ve artışına ait İdarî ve sosyoekonomik sebepleri irdeleyen; bu yönleriyle daha evvel yaratılan eşkıya tiplerinin dışına çıkan tezli bir eserdir:</p>

  <p class="block7">“Yaşar Kemal'in İnce Memed mitosuna karşı olarak yazdığı ileri sürülen Rahmet Yolları Kesti Kemal Tahir'e ilk tepkilerin kaynağı olur.</p>

  <p class="block7">Roman, Cumhuriyetin ilk yıllarında Orta Anadolu'da geçer. Şimdiye kadar Türk edebiyatında çoğunluk birer kahraman, olumlu işler yapan insanlar sevgisinde ele alınan eşkıyalık, ilk defa bu romanda karşı tezi getirmiş, onların nasıl ırz düşmanı, sefil, perişan, kıyıcı oldukları ortaya konmuştur."™</p>

  <p class="block7">Maraz Ali ve onun eşkıyalıktaki "idolü" olan Uzun İskender üzerinden eşkıyalığı tartışan bu eserde de, Maraz Ali'nin bizzat yaşadıklarının ve başta Uzun İskender olmak üzere namlı eşkıyaların "suçlarının", "kaçışlarının" "öldürüşlerinin" anlatıldığı satırlar romanı maceraya, polisiyeye açan kısımlardır. Bu eserde "suç"un bolluğuna karşılık "muamma" azdır, esere asıl ritmini, çekiciliğini veren ise polisiye romanların çok önemli unsurlarından birisi olan "heyecan"dır. Bu yüzden Rahmet Yolları Kesti'de okuyucunun merak ettiği şey katilin kim olduğundan ziyade âkıbetidir. Kemal Tahir, edebiyatımızda oluşturulan, halkla beraber olan, ondan destek alan "eşkıya" mitinin sahteliğini vurgulamak üzere eşkıyanın kendisine, yani sebebine ve amacına yönelmiş, nitelikli okurun dikkatini kişi ve olaylardan ziyade sebeplere çekmiştir ki bu, romanı sadece merak ve heyecan için okumayı imkânsız ve yersiz kılar.</p>

  <p class="block7">Yediçınar Yaylası, (1958) Köyün Kamburu (1959) ve Büyük Mal (1970) da, değişik yıllarda geçen ama benzer meseleleri, benzer olay örgüleriyle anlatan romanlardır. Nitekim bunlar Yediçınar Yaylası Üçlemesi'nin kitaplarıdır. 1962 tarihli Kelleci Memet de içinde cinayetin, hapsin, hapisten kaçışın bulunduğu hareketli romanlardan bir tanesidir.</p>

  <p class="block7">Bir Millî Mücadele romanı olan ve yazarın, hakkında "Memleketin en kötü günlerinde düşmanlar iyice içeri doldukları sırada, başından beri politikaya bulaşmamış, orta rütbede, dövüşken Türk subayının ordusuz kalma dramını anlatmak istedim. Bunu anlatırken 1918-1919 memleket şartlarını, bilhassa direnenlerle ümidini kaybetmiş olanların durumunu göstermeye çalıştım. Buna, Türk toplum unda</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">18. Naci Çelik Berksoy, "Kemal Tahir İçin Biyografi Çalışması", Kemal Tahir'in 30. ölüm Yıldönümü Anısına, Sosyoloji Yıllığı Kitap 10, Kızılelma, İstanbul, 2003, s. 277.</p>
        </td>
      </tr>
    </tbody>
  </table>

  <p class="block7"></p>

  <p class="block7">Ordu'nun özel yerini belirtmek istedim, demek de doğru olur"'9 dediği Yorgun Savaşçı (1965), aynı konuyu işleyen diğer eserlerden, konuya verilen ağırlık itibariyle ayrılır. Eser, I. Dünya Savaşı'nın çeşitli cephelerde savaşan, Mütareke ve işgalden sonra açıkta kalan fakat direniş hazırlığı yapan subayların romanıdır. Roman, Cehennem Yüzbaşı Cemil, Patriyot Ömer, Doktor Münir, Halil Paşa ve özellikle Albay Bekir Sami Bey üzerinde yürür. Bir taraftan işgal kuvvetlerinden, diğer taraftan Hürriyet ve itilâf hükümetinin polis ve casuslarından gizlenen, özellikle İzmir-Manisa bölgelerinde millî bir bilinç oluşturmak için tehlikeli günler geçiren bu kişilerin saklanma, kaçma, vuruşma taktikleri, yöntemleri ve siyasetleri de metne yerine göre aksiyon, yerine göre gizem katan polisiye motiflerdir.</p>

  <p class="block7">Kemal Tahir'in, kendi imzasıyla yayımladığı romanların en çok tartışılanlarından olan Kurt Kanunu (1969) ise kendisine "polisiye" dedirtecek kadar suç, heyecan ve esrar içeren bir romandır. Suikast teşebbüsü, suç isnadı, şüpheler, ince hesaplar, kaçışkovalayış, cinayet gibi unsurlarla Kurt Kanunu, pek çok çoğu gerçek, bazısı yarı gerçek - yarı kurgusal şahsiyetleri ve tarihî olayları gün gün takip edişiyle aynı zamanda tarihî, siyasî, belgesel roman özellikleri taşır. Berna Moran söz konusu eserde "bir tür dedektif romanı kurgusu" olduğunu tespit etmiş ve Tzvetan Todorov'un tasnifinden yararlanarak KurtKanunu'mın bir suspence (gerilim) romanı olduğunu belirtmiştir.20</p>

  <p class="block7">Romanın başkahramanı Kara Kemal'in adı Atatürk'e yapılacak bir suikasta karıştırılmış ve kahraman suçsuz olmasına rağmen - eski İttihatçılığı yüzünden - bunu ispat edememe kaygısıyla romanın sonuna kadar devam edecek birkaçma, saklanma, yer değiştirme sürecine girmiştir. Romanda bir taraftan, İzmir'de gerçekleştirilmesi planlanan suikastın hazırlayıcılarının macerası sürükleyici bir dil ve üslupla aktarılırken diğer taraftan Abdülkerim ve Kara Kemal'in değişik kılıklarla İstanbul'un çeşitli yerlerindeki ikametleri, yakalanınamak için geliştirdikleri tedbirler söz konusu edilir ve heyecan- gerilim bu yollarla sağlanır. Daha eserin başlarında Abdülkerim'le Kara Kemal'in şöyle bir konuşmalarına şahit oluruz:</p>

  <p class="block7">"— Bir saat sonra gene arasaydın bizim yazıhaneyi...</p>

  <p class="block7">—Aradım. Çaldı, çaldı, açılmadı.</p>

  <p class="block7">— iki eli kanda olsa Hasip bu durumda bir saat kapalı bırakmaz orasını... Herhalde bir iş geldi. Belki sorguya çağrılmıştır.</p>

  <p class="block7">— Öyle sanırım. Bizim ev de sıkı göz hapsinde...</p>

  <p class="block7">— Nasıl öğrendin?</p>

  <p class="block7">— Bir otomobile bindim, çevreyi dolaştım. Böyle durumlarda tembihlidirler. Balkona yorgan asarlar. Sorup gittilerse sadece bir pantolon koyulur.”2'</p>

  <p class="block7">Gerçekten romanın bazı yerlerinde çember çok daralmış, kaçaklar küçük zaman parçalarındaki hamleleriyle bir süreliğine daha hayatta kalmayı başarmışlardır.</p>

  <p class="block7">"İttihatçıların namlı kabadayısı ve silahşoru" Abdülkerim'le, iaşe Nazırı olması dolayısıyla bir dönem, imparatorluğun en önemli adamlarından olan "Küçük Efendi" Kara Kemal’in, suikast ve hükü</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">19. Age, s. 285.</p>
        </td>
      </tr>

      <tr class="calibre4">
        <td class="td1">
          <p class="block14">20. Bu tasnife göre dedektif romanları üç gruptur: Bunlar bir cinayetin çözümünü anlatan "whodunît (kim yaptı?)" thriller (heyecan romanı) ve suspence (gerilim) romanlarıdır. Kurt Kanunu, bir gerilim romanıdır çünkü bu tür romanların"Roman kahramanı (çoğu kez dedektifin kendidir bu) bir cinayet olayına karışmıştır ve cinayeti işlemediği hâlde şüpheler onun üzerinde toplanmakta ve bütün deliller onun suçlu olduğunu göstermektedir. Bundan ötürü suçsuzluğunu kanıtlamak için gerçek katili bulmak zorundadır ama bulana kadarda sürekli kaçması, polise yakalanınaması gerekmektedir." şeklindeki klişesine çok büyük oranda uyar. Berna Moran, "Kurt Kanunu'nun Polisiye Kurgusu ve Suçlusu", Türk Romanına Eleştirel Bir Bakış 2, İletişim Yayınları, İstanbul, 1990, s. 143.</p>
        </td>
      </tr>

      <tr class="calibre4">
        <td class="td2">
          <p class="block14">21. Kurt Kanunu, Tekin Yayınevi, İstanbul, 1991, s. 81.</p>
        </td>
      </tr>
    </tbody>
  </table>

  <p class="block7">metin niyetleri hakkındaki şüpheleri de eserin "muamma" tarafını besler. Çünkü Kemal Bey çok sonradan karıştığı bu olay hakkında net bir bilgi sahibi değildirve gelişmeleri gün gün gazetelerden takip etmek suretiyle, suikastın kimler tarafından ve niçin tertiplendiğini sürekli düşünmektedir. Burada polis romanlarında dedektifi uğraştıran ve aynı zamanda okuyucuya sordurulan "katil kim?" sorusu Kara Kemal'e sordurulmuştur. Okuyucu, Kara Kemal'le beraber, onun bildiklerini kullanarak gerçek suçluları ve amaçlarını tespit etmeye çalışır bu eserde.</p>

  <p class="block7">Kara Kemal'le Abdülkerim'in ilk saklandıkları yer, Abdülkerim'in daha önceden tanıdığı Semra Hanım isminde, umur görmüş, dul bir hanımın konağıdır (Bu noktada Abdülkerim'in, ilk önce Naciye isimli bir kadınla, sonra evinde saklandıkları Semra Hanım'la, onun ardından da gizlenecekleri bir çiftlikte tanıdığı Hayriye'yle kurduğu ilişkilerin cinsinin, yazarın çok iyi tanıyıp tanıttığı ünlü dedektif Mayk Hammer'in tarzında olduğu belirtilmelidir. Birisi zanlı diğeri dedektif de olsa bu iki karakter, en sıkışık ve tehlikeli anlarda bile çapkınlığı elden bırakmazlar). Konakta kalmalarının tehlikeli hâle geldiği noktada bu iki komitacı, kadın kılığına girerek yine Semra Hanım'm çiftliğine sığınırlar ve burada silâhlı çatışmaya varacak kadar ileri giderler ve başlarına konan parayı almak için kendilerini vurmaya çalışanlardan kurtulurlar. Kara Kemal'in son sığınağı ise eski bir tanıdık, Emin Bey'dir. Eserin üçüncü bölümü olan ve "İnsanlık Sorumu" adını taşıyan kısımda, insanoğlunun bireysel ve toplumsal sorumluluğu yanında aydın olmanın getirdiği ve gerektirdiği sorumluluk meseleleri tartışılırken, saklandığı günlerde Kara Kemal'in Emin Bey'e anlattıkları da geriye dönük olarak romanın polisiye damarını güçlendirir. Heyecan ve gerilim, polisin bu evi de basması ve Kara Kemal'in intihar edişiyle sona erer.</p>

  <p class="block7">"Kurtlukta düşeni yemek kanundur" epigrafıyla, hayatta kalma mücadelesinde zayıf düşenin diğerlerine yem olacağı tezini işleyen Kurt Kanunu, yukarıda saydığımız pek çok unsur ve bu unsurları ustalıkla esere yayan, aktaran bir dil ve üslûpla gerilim ve heyecanı üst düzeyde tutmasını bilmiştir. Fakat romanın sonlarında 1926 İzmir Suikastını tertipleyenlerin İstiklâl Mahkemesinde her şeyi açıkça söyle itiraf etmeleri, anlatmaları (daha doğru bir ifadeyle yazarın bize bunların tümünü aktarması), yani her şeyin halledilmesi polisiye çıtayı biraz düşürür. Çünkü cinayetin ve cinayete ait esrarın eserde açık açık anlatılması, suçlunun her şeyi itiraf etmesi polisiye roman için bir kusur sayılmıştır.22 Zira burada artık hiçbir açık kapı bırakılmamakta, okuyucuyu rahatsız eden, düşündüren ipuçları, küçük ayrıntılar, bağlantılar anlamını kaybetmekte, okurun zekâsına gerek kalmamaktadır. Fakat Kurt Kanunu'nda sosyal, ekonomik, tarihî ve siyasî pek çok meselenin tartışıldığı ve eserin polisiye roman yazmak için kaleme alınmadığı unutulmamalıdır.</p>

  <p class="block7">Sonuç</p>

  <p class="block7">Bütün dünyada olduğu gibi Türkiye'de de ilk tercüme ve telif faaliyetlerinden itibaren büyük bir ilgi gören, içerdiği merak, heyecan, gerilim, muamma ve suç gibi öğelerle geniş kalabalıkları câzibesi altına alan polisiye roman çeşitli mâddî sıkıntılar yüzünden Kemal Tahir'in de sık sık kalem oynattığı bir saha olmuştur. Pek çok edebiyatçımız gibi, asıl eserlerinde kullandığı ismi yerine bu "hafif eserlerde 10'a yakın müstear kullanan Kemal Tahir, özellikle Mayk Hammer çevirilerinin gördüğü rağbet üzerine, bu dedektifin maceralarına kendi muhayyilesinden yenilerini eklemiş ve dedektifin asıl yaratıcısı Amerikalı yazarın çizgisini tutturabilmiştir. Yerli Mayk Hammer'i Türk okuruna sevimli ve munis hâle getiren dil ve üslûbun bu başarıda büyük payı söz konusudur.</p>

  <p class="block7">Yukarıda vurguladığı üzere, hayatının çeşitli aşamalarında suçun hemen her türlüsünü gören ve insanı buna iten sebepler üzerinde düşünen yazar, 1950 sonrasında da polisiye zekânın ürünü</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">22. "Polisiye kurgunun egemen olduğu eserin zayıf tarafı, yapılan dedektiflik sonucu elde edilen başarının kesin kanıtlarla değil, suçlunun İtiraflarıyla sağlanmasıdır." Üyepazarcı, Age, s. 43.</p>
        </td>
      </tr>
    </tbody>
  </table>

  <p class="block7">olan, bu türden zekâlara seslenen epizotlarla örülü pek çok romana imza atar. Esir Şehrin İnsanları, Esir Şehrin Mahpusu, Yorgun Savaşçı gibi dönem romanlarının ardından, Rahmet Yolları Kesti, Yedi- çınar Yaylası, Köyün Kamburu, Büyük Mal gibi eşkıyalığı tartışan eserlerinde yazar yoldan çıkma, haklı veya haksız olarak adam öldürme, kaçma, gizlenme gibi unsurlarla merak ve gerilimi daima yukarıda tutmayı bilir. Ölümünden sonra yayımlanan Namuscular, Damağası, Karılar Koğuşu gibi mahpushane romanları ise kahramanların hapse giriş maceraları dolayısıyla cinayet, heyecan, gerilim ve sır içeren eserlerdir. Devlet Ana'da, izlenilen doğru siyaset ve insancıllık sayesinde küçük bir aşiretken, büyük bir devlete dönüşen Osmanlılar'ın macerası anlatılırken de suikastler, baskınlar, cinayetler, (meselâ Demircan'ın Notüs Gladyüs tarafından öldürülüşünün anlatıldığı kısımlar ve Gladyüs'ün eserin sonuna kadar devam eden varlığı) katillerin aranması ve yakalanması esnasındaki kovalamacalar, gizlenmeler de bu türdendir. İzmir Suikastı, bunun tertipleyicileri ve sebepsonuçlarının anlatıldığı Kurt Kanunu'ysa yazarın polisiye yaratıcılığının zirveye çıktığı bir romandır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynakça</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir'in 30. Ölüm Yıldönümü Anısına, Sosyoloji Yıllığı Kitap lOKemal Tahir: Şahsiyeti, Eserleri, fik/r/er/KAHRAMAN, Haşan Bülent, "İtiraf mı, Pornografi mi?", Radikal, 6 Mart 2003, http:// www.radika!.com.tr/haber.php?haberno=68077 KUNDERA, Milan, Roman Sanatı, Çev. Aysel Bora, Can Yay., İstanbul, 2002.</p>
        </td>
      </tr>

      <tr class="calibre4">
        <td class="td2">
          <p class="block14">Türk Romanına Eleştirel Bir Bakış 2Roman Teorisi Aşk ÇetesiBüyük MalEsir Şehrin InsanlarıKurt KanunuNotlar/MektuplarRahmet Yolları Kesti19. Asır Türk Edebiyatı TarihiKormayınızMister ShelmockHolmesl: Türkiye'de Polisiye Romanın 125 Yıllık Öyküsü (188l-2006)Kemal Tahir'in Polisiye Romanla ilgisi veya Namı Diğer F.M. Ikinci'nin Polisiye Romanları</p>
        </td>
      </tr>
    </tbody>
  </table>

  <p class="block13" id="calibre_pb_47"></p>
</body>
</html>
