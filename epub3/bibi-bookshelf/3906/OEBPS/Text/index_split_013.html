<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">KEMAL TAHİR'İN ÖYKÜCÜLÜĞÜ VE ÖYKÜLERİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_7">E r t a n Örgen</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Türk öykücülüğünde Kemal Tahir adından söz etmek, şöhretli romancılığının yanında biraz sönük kalsa da yazarlık serüveninin gelişimine, kaynaklarına ve teknik aşamalarına ilişkin önemli bir konudur. Onun doğrudan uğraş olarak öykülerini yayımladığı yıllar, 1937 ve 1941 arasıdır. Yazar, ilerleyen döneminde öyküye bir daha dönmemiş, yalnız Tan gazetesinde tefrika edilen dört öyküsünün kitaplaşmasıyla oluşan ve ilk baskısı 1955'te yapılan Göl insanları'nın 1969'daki ikinci baskısına 1947 ve 1952 yılları arasında yazdığı dört öyküyü ilave etmiştir. Bunun dışında sağlığında yayımlamadığı öykü çalışmaları, öykü notları bulunmaktadır. Dolayısıyla onun öykücülüğü 1940 sonrası Türk edebiyatı içinde yer almaktadır.</p>

  <p class="block18">Öykücülüğü</p>

  <p class="block7">Kemal Tahir’in öykü sanatına ilişkin görüşleri, belirgin olarak iki kaynakta karşımıza çıkmaktadır. Bunlardan birisi Mustafa Baydar'ın mülakatına verdiği cevapta yer alır. Kemal Tahir burada öyküyü romandan neredeyse tümüyle farklı gördüğünü söyler: "Bu iki sanat kolunun (hikâye ile roman) birbiriyle doğrudan hiçbir ilişiği yoktur. İlişiği var gibi görünmesinin sebebi, bazı yazarların, hikâye konularından romanı andırır kitaplar meydana getirmeleridir!' (Baydar, 1960: 186).</p>

  <p class="block7">Akşam gazetesinin soruşturmasına verdiği cevapta ise romana geçişin bir aşaması olarak konumlandırır öykücülüğü: "Hikâyede çuvallayan birinin romana geçmesi söz konusu olamaz. Romancılar, gerçek romancılar, romancı özelliğiyle doğarlar, yaşayışlarında fırsat bulurlarsa romancı olurlar. Bunlar başlangıçta hikâye yazarak işe girişirler. Bu hikâyeler bir çeşit anlatım, görüş açısı ve dil idmanlarıdır!' (20 Ağustos 1969, Aktaran: Lekesiz: 1999: 15).</p>

  <p class="block7">Kemal Tahir, öyküyü, romana geçmenin başlangıcı saymakta ve iki türü birbirleriyle çok bağlantılı görmemektedir. Bu görüşler, onun öykü yazarlığını geride bıraktığının ifadesidir. Ama aynı zamanda romancılığındaki başarısını başlangıçtaki öyküleriyle eş değer tuttuğunun ve yazarlık geçmişinde onlara güvendiğinin işaretidir.</p>

  <p class="block7">Yazar, aynı soruşturmada sanatçı kimliğinin önemli vurgusu olan sosyal gerçekçiliği, öykü sanatı dolayısıyla da açıklar. "Yanlış anlaşılmış ve yanlış uygulanmış sosyal gerçekçilik: Bir kısım sanatçılar yetersiz olduklarından ayrıca politikacıların temsil ettikleri, rejime gerçekten bağlı bulunduklarından bunu zorlama bile saymamışlar, isteneni yapıp -yani başını sallayıpmaaşlarını rahatça almışlardır. Bir kısımları hiçbir şeye inanmadıkları halde sosyal gerçekçiliğin getirdiği kolaylığı kendi kaytarmacılıklarına ya da yaranmadan yaşayamamak korkularına uygun bularak bu işe çok ayıp bir biçimde koşulmuşlardır!' (Aktaran: Lekesiz, 1999: 14).</p>

  <p class="block7">Ona göre gerçekçilik, "dış yüzdeki ham gerçeğin, ilk görünüşündeki parıltılı fakat yalın kat, etkilerine kaptırmadan" (Baydar, 1960: 185) elde edilebilecek bir düzeydir. Aynı zamanda öykü ve roman sanatının olmazsa olmazıdır.</p>

  <p class="block7">Onun öyküleri üzerine bir değerlendirme yapan Tahir Alangu, incelemesinde bu gerçekçilik tespitinin yanı sıra Göl İnsanları"nda küçük öykünün sınırlarını zorlayan unsurlar bulunduğunu ve 19. yy. gerçekçilerindeki gibi yazarın kendini anlatmanın dışında tutmaya çalıştığını kaydeder (Alangu, 1965: 449-452). Yazarın ölümü üzerine Türkiye Defterim çıkardığı özel sayıda onun öykücülüğünü değerlendiren Hulki Aktunç'un tespitleri de Kemal Tahir'in öykü dünyasını birçok yönüyle aydınlatacak bilgiler içermektedir. Aktunç, öncelikle onun şematik bir köylü yaklaşımı taşımayıp prototip çizmediğini, şive taklidinden kaçındığını söyler. Altı çizilmesi gereken tespiti de şudur: "O dönemlerde belirtileri görülmeye başlanan düzene koşut köycülük yaklaşımlarına salt -yoksulluklu, tasvirci eğilimlere Göt Insanlarinda rastlanmaz. Egemen memur ilerici ideolojiyle yazarın dünya görüşü arasında herhangi bir çakışma yoktur!' (Aktunç, 1974: 10).</p>

  <p class="block7">Yazarın "dört köylü hikâyesi" (Demir, 1989: 139) diye belirttiği anlatmalar etrafında öykücülüğünün değerlendirilmesi daha uygundur. Diğerleri ilk ürünler ve doğrudan mizahı hedef alan öyküler olduğu için yazarı tam olarak yansıtmaz. Kemal Tahir’in, dönemi içindeki köy ve köylüye egemen bakışın dışında durduğu, gerçeği değiştirmeden kendi sahiciliği içinde sunabilme başarısı gösterdiği öykücülüğünün ilk kalkış noktasıdır. 1940 sonrası öykü anlayışı, romantik tarzın dışına çıkarak kırsala doğru hücum ederken gerçekçilik paydası, yazarların ideolojisiyle belirlenmiştir. Sabahattin Ali, Samim Kocagöz, Kemal Bilbaşar, Yaşar Kemal gibi adlarla şekillenen tabloda bir önceki kuşağın klasik gerçekçi öykü anlayışı doğrudan toplum fotoğraflarıyla desteklenmiş, ama acıtan bir gerçeklik öne çıkarılarak kırsalın kendi varlığı neredeyse hiç sunulmamıştır (Örgen, 2006: 71-80). Eleştirmek adına şabloncu bir olay örgüsüne ve klişe tiplere yaslanılmıştır. Oysa Kemal Tahir'de olaylar kendi reel akışına sahiptir ve kişiler de canlı, değişken taraflarıyla sunulurlar. Yine sosyal gerçekçi eğilimle kırsala yaklaşan öykücüler, onu ajitasyona varan bir sefalet görüntüsüyle resmedip insani hiçbir dayanışma göstermeyerek, kır insanının anlam ve anlatma dünyasının değişmesini isterken Kemal Tahir, bu yaklaşımın yanlışlığına düşmemiş ve onların kendi inanç ve anlatmalarına müdahale etmemiştir. Hatta kırsalın gerçekliğini bu yaklaşımla pekiştirmiştir.</p>

  <p class="block18">Kemal Tahir'in Öyküleri: İlk Öyküler</p>

  <p class="block7">Kemal Tahir bilindiği üzere yazı hayatına şiirle başlamış, ancak bunda ısrarcı olmamıştır (Çelik, 1974: 21). Gazetecilik yıllarında röportaj yazarlığı, polisiye roman çevirileri ile yazı yolunu sürdürürken ilk öykülerini de yayımlamaya başlar. Bunlar Yedigün ve Karikatür dergisinde 1937 ile 1938 yıllarında çıkan ürünlerdir. Toplam yirmi sekiz öyküden oluşan bu metinler, yazarın hapishaneye girmeden önce dünyaya ve insana nasıl baktığına dair önemli içeriklertaşırlar. Çünkü buradan itibaren bir kırılmadan söz etmek mümkündür. Hapishane süreci, toplum gerçeği ile daha yakından tanışan yazara, daha sert bir bakış kazandırmıştır. Bunu ilk öyküler ile Göl insanları ve romanlarındaki doza bakarak rahatlıkla tespit edebiliriz. Sevengül Sönmez tarafından Üstadın Ölümü adıyla yayıma hazırlanan bu ilk öyküler, gündelik hayatın ve küçük adamın fotoğraflarıyla doludur. Olay birinci plandadır, diyalog da daima olayı besler. Bu ilk öyküler, Ömer Seyfettin'in sürpriz son öyküsüne yaklaşırken ironiyi de olayın hesabı içinde tutmayı başarır.</p>

  <p class="block7">Bunları bir çeşit dil idmanı sayan yazarın, insanı ve toplumu ince bir alayla karışık sevmeye çalışması dikkate çarpan tarafıdır. Yedigün dergisindeki bu öykülerde, kişilerin hayatlarının bütününü aktarmayı amaçlayan yazar, sonuç kısmında bu hayatı şaşırtıcı bir epizodla değiştiriverir. Örneğin "Üstadın Ölümü"nde, derin kültürü, misafirperver ve hoşsohbet taraflarıyla genç yazarlara destek veren fakat kendisine ait önemli bir eseri bulunmayan Üstad öldüğünde genç sevenleri en azından bir hatırşinaslık örneği olsun diye gazetede haberini vermek ve onun hakkında bir yazı yayımlamak isterler. Ama onun insancıl tarafları dışında söylenebilecek bir özelliğini de bulamazlar. En sonunda gece sekreterine bir resim verip en azından hatırlamış olduklarını ispat etmeye çalışırlar. Ancak o da resimleri karıştırır ve gazetede onun resmi yerine bir mason üstadının resmi çıkar. Yazar, bu öyküde olduğu gibi olay ironisini sıkça kullanarak yapıyı diri tutmak ister. Karikatür dergisinde takma adlarla çıkan mizahla örülmüş on üç öykü de benzer yapıdadır ve basit kadın-erkek ilişkileri üzerine kuruludur. Polislik, mahkemelik basit olaylar ile röportaj tarzında bir hacme sahip bu öyküler, ilk örneklerle sadece ironiye yatkınlık noktasında birleşir. ilk öyküler, tematik olarak küçük adamın hayatındaki belirgin bir tutumu yakalamak ister gibidir. Bunlar, sevgi, emek, hırs, kıskançlık gibi belli başlı temalardır. Kemal Tahir’in romanlarında karşılaştığımız katı gerçekçilik ve toplumsal meseleler, bu öykülerde çok fazla yer bulmaz. Olaylar ise daha sakin bir atmosfer içinde sunulmuştur. Yer yer polisiye kalıplarına uzanan ama onunla sınırlanmayan gündelik hayatın içindeki basit olaylar ve onların beklenmedik sonuçları konularının genel özelliğidir. Özellikle el emeği ile bir hayat tutturan ve işini seven insanlar ağırlıkta anlatılmıştır. Şefkatli bir üsluba sahip anlatıcının resmettiği gazete müvezzisi çocuk, kuş kafesleri yaparak zanaatini sanatlaştıran Arif Usta, takunyacılıkla kızının öğretmen okulu masrafını karşılayan ve kıymeti bilinmeyen baba, "Ezilmiş AdarrY'daki amele Salih, otuz beş yıl makasçılık yaparak tekaüde ayrılan Recep Baba, Dülger Selim Usta, bekâr çamaşırı yıkayarak oğlunu okutan Hasene Hanım çalışkanlıkları, fedakârlıkları, insan sevgileri ile hapse girmemiş bir adamın topluma bakışından enstantanelerdir. Karikatüre çıkan öyküleri ise mizahidir ve kişileri de karikatüre yakındır.</p>

  <p class="block7">Yazarın sağlığında gün ışığına çıkarmadığı öyküleri toplayan Dutlar Yetişmedi ve yarım kalmış öyküleri içeren Zehra'nın Defteri (Sönmez, 2005: 6), yakın zamanda bu adlarla yayımlanmışlartır. Bu öykülere kronolojiyle bakıldığında, hapse düşmüş bir yazarın ilk günlerin bunaltısından yavaş yavaş farklı bir hayata ve ilgilere kendini alıştırması hissedilir. Özellikle karısından ayrılmanın ağır ve dayanılmaz psikolojisini yansıtan "Acayip Düşmanlık" ile mahpus tipleri anlatan "Satılmış Ağa" veya "Marangoz Ahmet Çavuş" öyküleri arasında fark edilebilecek bu geçiş, artık hapishane hayatına ve orada tanınan insan tiplerine, bunların tarih ve coğrafya içinde yerlerine bakan ve anlatan bir kişiyi yansıtır. Yazarın yakın tarihe ilgisi bu öykülerde belirginleşir. Örneğin "Vazife Vermek" bir diyalog öyküsüdür ve meşrutiyeti, cumhuriyeti tartışır. "Üniversite"adlı öykü gazetecilik anıları gibi gözükmektedir ve Türkçüler, Turancılar üzerinde durur. Romanlarında sıkça karşılaşacağımız Çorum ağzının kullanımı ilk bu öykülerde karşımıza çıkar. II. Dünya Savaşı'nın yansımaları, mahpuslar gibi konulara açılan yazar, ara ara siyasal olarak İnönü yönetimine de eleştiriler gönderir.</p>

  <p class="block7">Zehra'nın Defteri'nde yazarın dil açısından belli bir üsluba ulaştığını gösteren metinler dikkatimizi çekmektedir. Ama yanı başında Çorum ağzı ve gevezelik sayılabilecek uzun anlatımları da vardır. Cinsel bunalımlar, köy ve kent kültürü arasında çizilen mizahi tipler romanlarındaki oturmuş yapının nasıl geliştiğini açıklar mahiyettedir. Bu seçmede Göl İnsanlarfna sonradan ilave edilen "Fermanlı Hoca" öyküsünün taslağı da küçük bir hacim olarak yer almaktadır.</p>

  <p class="block7">Göl İnsanları</p>

  <p class="block7">Yazarın tek öykü kitabı olan Gölİnsanları, 1941 yılında Tan gazetesinde Cemalettin Mahir takma adıyla yayımlanmıştır. Tanıtımı şöyledir:</p>

  <p class="block7">"Hikâyeler 26 Şubat 1941 'den 10 Mart'a kadar şöyle reklam ediliyor:</p>

  <p class="block7">GÖL İNSANLARI Yazan Cemalettin Mahir</p>

  <p class="block7">Dört uzun hikâyeden müteşekkil bulunan "Göl İnsanları"yeni bir edebiyatın yokluğunu iddia edenlere harikulâde bir eserle verilmiş fiilî bir cevaptır.</p>

  <p class="block7">Bu eseri okuyan en selâhiyetli muharrirlerimizin müttefiken verdikleri hüküm de şudur:</p>

  <p class="block7">"Bugüne kadar bizde, Refik Halid'den sonra, bu kudrette memleket hikâyesi yazılmış değildir. "</p>

  <p class="block7">Bunun içindir ki Tan, "Göl insanları"nı okuyucularına verirken iftihar duyacaktır.</p>

  <p class="block7">“Göl İnsanları", “yerli eser nedir” sualine ilk defa fiili bir cevap vermektedir. Bu itibarla çöl sükûnetine dalmış bulunan edebiyat âlemimizde mesut bir hâdise teşkil edecektir. " (Çelik, 1974: 23-24). iddialı bir biçimde sunulan öyküler, yazarını müjdeleyecek gücü taşır. Memleket Hikâyeleri ile boy ölçüştürülmesi ise haklılık payı bulunan bir tespittir. Refik Halit'in gerçekçi bir bakışla anlattığı insan ve olaylar ile bu öyküler arasında gözlem kabiliyeti ve tarafsız aktarma noktasında bir bağ vardır.</p>

  <p class="block7">Öykülerin, yazarın mahpusluğunun hemen ilk yıllarında kaleme alınmış olduğu ve tefrika edilirken "oldukça berbat edildiği" (Ran, 1975: 64) Nâzım Hikmetle mektuplaşmalardan anlaşılmaktadır. Ayrıca yine mektuplardaki yazışmalarda, Kemal Tahir'in "Küçük Balık" adlı bir öykü denemesi üzerinde çalıştığı ve sonradan romanlaştırdığı Kelleci Memefi de önce büyük öykü biçiminde yazdığı ortaya çıkmaktadır (Ran, 1975: 172).</p>

  <p class="block7">Öykülerin kitaplaşması 1955 yılında gerçekleşmiş ve 1969'da yapılan ikinci baskısına yazar tarafından dört öykü daha eklenmiştir. Tefrika olarak yayımlanan ilk dört öykü, bu son baskıda kelime ve cümle düzeyinde bazı düzeltmelerle küçük değişikliklere sahiptir (Sönmez, 2006: 8).</p>

  <p class="block7">İlk baskıda yer alan öyküler ile eklenen dört öykü arasında anlatıcının tutumundan anlatılana kadar ciddi farklar vardır. İlkinde sosyal gerçekliklere müdahale etmeyen ve gerçekçi biçimde yaklaşan yazar, diğer dört öyküde açık bir mizahla anlatıcılığı seçmiş ve böylelikle eğlenceliği amaçlamış gibidir. Bu nedenle öyküleri iki grup hâlinde"Göl insanları" ve"Mizahi Öyküler"diye ele almak gerekmektedir.</p>

  <p class="block7">Göl İnsanları: Kitaba ismini veren öykü, Terkos Gölü kıyısında çakıl toplayarak çalışan beş adamın gurbetteki durumunu ve taşeron Şerif Kaptan'ın sapıklığına karşı çıkan Hamdi'nin işten ayrılışını anlatır. Gurbete çıkmanın ve yoksulluğun insanı nasıl çaresizliğe düşürdüğü işlenirken gücü yettiğince dürüst olma savaşının da vurgulandığı öyküde, sosyal arka plan köylülerin hayata bakışıdır. Bu öykü dışındaki üç öykü Çankırı çevresinde geçer.</p>

  <p class="block7">"Çoban Ali" öyküsünde, Rıza Bey'in yanında çoban olarak çalışan Ali'nin nişanlısının evlenmekten vazgeçmesi üzerine Bey'in oğlu Hüseyin'le kızı kaçırması ve karakola düşünce problemi yine Hüseyin’in çözmesi anlatılmaktadır. Öyküde, paranın ve gücün, sosyal veya nizamî kanunu değiştirebileceği işlenirken kadının düştüğü çaresizlik de sunulmuş olur.</p>

  <p class="block7">"Gelin-Kadın Oyunu" tamamen cinsellik etrafında gelişir. Sultan ve Bekir, çocukken gelinkadın oyunu oynarlar. Sultan büyüdüğünde Çavuş'un Sıtkı ile kaçar, ama onun tarafından iğfal edilip bırakılır. Ardından evlendiği adamla mutlu olamaz ve başkasıyla birlikte olurken yakalanır. Kocasının ölümüyle de Sıtkı ve diğer hovardalardan kaçmak zorunda kalır ve Bekir tarafından Kızılcahamam'a teyzesinin yanına götürülür. Sekizdokuz yaşında iken Bekir'le oynadığı oyunda kilitli kaldıkları samanlıktan çıkış yolu bulan Bekir, yine onu bu zor durumdan çıkaran kişi olur. Bu açıdan öykü yapısal olarak anlamlı bir paralellik yakalar. Öykü düşünce olarak, cinselliği, düşmüş kadın ve toplumun ikiyüzlülüğü, sevgisizliği üzerinden anlatmıştır.</p>

  <p class="block7">"Arabacı", Kemal Tahir’in öyküleri içinde insanı, derin psikolojisi ve toplum ilişkileri içinde aktaran, yalın olduğu kadar usta bir anlatıma sahip önemli bir öyküdür. Çerkeş yolunda çok sevdiği arabası ve iki atıyla kaçak tahta çeken ve yolda gördüğü iki kadını arabasına alıp onlarla yarenlik eden arabacı genç, kendisini kimsesiz biri diye takdim eder. Kadınlar, Arabacı'yı beğenirler ve kadınlardan birisi, ona dul kızıyla evlenip köylerine yerleşip yerleşemeyeceğini sorar. O da oyun olsun diye evlenmeye karar verir, ancak aileyi ve yaşantılarını görünce bunu vicdanına kabul ettiremeyip oradan uzaklaşır. Bu öyküde, insanın iyi olduğu kadar gizli kapaklı, sinsi yanları da bulunduğu ama alışık olduğu hayatın dışına çıkmasının zorluğu çok öz bir dille anlatılır.</p>

  <p class="block7">Bu öykülerdeki kişilerin hepsi köylüdür. Yazar, "Göl İnsanlarf'nda kişilerin tek tek tanıtımını yapar ama temel özellikleriyle birbirlerine benzediklerini hissettirir. Bu da onun, romanlarında da sıkça uyguladığı üzere doğrudan bir kişinin dramını hedeflemediğini gösterir: “Beş adam, gurbette kimsesiz ölmeyi düşünüp somurtarak, eşeklerin arkasından göle doğru yürüdüler!' (1969: 15). Yine hepsi yaptıkları işin neye yaradığının merakını taşırlar. Çektikleri çakılın baraj inşaatına gittiğini bilmek yeterli gelmez onlara, ne işe yarayacağını da öğrenmek isterler. Fiziksel olarak da birbirlerinden çok farklı değildirler. Yüz hatları kaba ve çopurludur. Hamdi, çökük avurtlu, sarı kıllı sert bıyıklı; Bulgaryalı Deli İbrahim, kırmızı çamurdan yapılmış bir heykel; Kurubacak Mehmet, kısacık vücudu iğri büğrü, suratı buruşuk; Recep kocaman kırmızı burunlu; Şerif Kaptan 45-50 yaşlarında, suratında büyük bir bıçak yarası; Terkos köyündeki fabrika işçileri simsiyah kişiler biçiminde tanıtılmıştır. Onları sosyal olarak birleştiren taraflar da şöyledir: Hamdi, sevdiği kızı alamadığı için altı yıldır köyüne uğramamıştır; İbrahim, Bulgarya göçmenidir, çocuklarını ve eşini kaybedince gurbete çıkmıştır. Altı çocuğuna bakmak için yaz kış çalışan Mehmet; ağa olan babasına kızıp gurbete çıkan Mustafa; on iki yaşında ailenin sorumsuzluğu ve fakirliği nedeniyle onlarla birlikte çalışmak zorunda kalan ve Şerif Kaptan'ın cinsel tacizine uğrayan Salih; Sarıca köyündeki fuhşa batmış kadınlar oldukları gibi biraz yaşama isteği, biraz umutsuzluk içinde aktarılır. Ne zorlanmış bir acıma duygusu ne umursamazlık tavrı okunmaz yazarın söyleminde. Bu, öyküye yerleştirilen iki epizotla şöyle açıklanabilir. Beş adam, suyun kenarında buldukları ve kömür kayıklarında tayfa olduğunu tahmin ettikleri cesedin gençliğine derinden üzülürler. Onunla kaderleri arasında bir benzerlik bulurlar. Bu kendi içinde umutsuz ama yer yer hayallere ve küçük mutluluklara kapı aralayan hayat, gurbete para kazanmaya çıkmakla ilişkilidir. İkincisi Kaptan'ın onların haftalık yiyeceklerini getirdiği ve orada kalarak bir ziyafet ve saz eğlencesi düzenledikleri sahnedir. Burada beş adam, azıcık hayallere dalar ve yarına dair heveslerini iletirler. Böylelikle yazar, bu hayata karşı ne bir eleştiri ne de övgü yönelterek tarafsız durur. Onların çalışma dışında arada bir Terkos köyüne inerek ihtiyaçlarını karşılamaları ve bazen de Sarıca köyündeki kadınlara gitmeleri sınırlarının göl çevresi olduğunu gösterir. Gurbete çıkmış olmaları ve bu sınır, onları iyice birleştirir.</p>

  <p class="block7">Kemal Tahir, bu kişileri hayat üzerinde konuştururken halk kültürünü, anlatmalarını bizzat onların ağzından aktarır ve gerçekçilik noktasında bir adım daha atar. Onlar olup biten her şeyi efsanelerle açıklarlar. Gölden çıkan ölü, onları, kıyamet, Mehdi ve sancak üzerine duyduklarını aktarmaya iter. Hamdi, şimdi nerede olduğu belli olmayan Mehdi Resul'ün sancağını dikerek bütün kâfiri kılıçtan geçireceği ve o zaman kurtla kuzunun eşit olacağı bir günün manzarasını çizer. Kâfirin mitralyözü ona işlemez mi sorusuna, imanından şüpheye düşmek korkusuyla "ona kurşun mu işler" diye cevap verir. İsrafil'in suru, güneşin bir mızrak boyu yaklaşacağı, onlar tarafından sanki daha önce görülmüş gibi anlatılır. Yine Sarıca köyündeki kadınların başka erkeklerle para karşılığı yatmalarını da efsaneyle açıklarlar. Aslında fabrika işçilerinin değiştirdiği sosyal durumu bilen Hamdi, durumun gurbetçi bekâr işçiler tarafından değiştirildiğini söyler. Paranın bolluğu ve kadının azlığı buradaki dulları yoldan çıkardı diyerek açıklama getirir. Ama Mustafa, olayı bir efsaneye bağlar. Vaktiyle o köye gelen yeşil sarıklı hoca, ahaliyi namus ve hayâyı unuttukları için Hak dinine davet eder. Onlar da hocaya on dört yaşında bir kız gönderirler. Hoca elini kıza sürünce köy su altında kalır. Kurtulabilenlerin bu köyü kurduklarını, mezhep genişliğinin oradan kalma olduğunu söyler. Hatta ara sıra köy camisinin minaresi su azalınca görülmektedir bazen de horoz, tavuk sesleri işitilmektedir, der. Kötülenen yer ve cinsel sapıklığa kurban giden çocuk karşısında Hamdi dışında kimsenin tepki vermemesi de bu kabulleniş ve çaresizlikle ilişkili olsa gerektir. Hamdi çocuğu babasına teslim eder ve işten ayrılır. Dolayısıyla efsaneler ve kıyamet, yani hocanın kıza el sürmesi ve suyun kıyameti getirmesi karşısında kötülüğe dur demek gerektiği yazar tarafından böylelikle düşündürülür.</p>

  <p class="block7">"Göl İnsanları" adı, sadece dramı verilen beş adam, bir çocuk ve taşeron değil, Terkos Gölü çevresinde az veya çok sunulan manzaradaki herkestir. Kemal Tahir sadece psikolojik, sosyal boyutu değil ekonomiyi de öykülerde kullanır. Örneğin bu öyküde beş adam, yaptıkları işin kimlere kaç lira kazandırdığını ve metre yerine kullandıkları tahtanın metreden büyük olup olmadığını hesap etmeye çalışır.</p>

  <p class="block7">"Çoban Ali" öyküsünde başlıkla aynı adı taşıyan kişi, boyu iki metreye yakın, çok kuvvetli otuzlu yaşlarında birisidir. Çocukluğundan beri yaptığı çobanlıkta artık başçobanlığa geçmiş ve on bir senedir sürüyü İstanbul'a noksansız götürmekle meşhur olmuştur. Komşu köyden Kâmil'in kızı Fatma'yla nişanlanmış, ancak kızın ailesi sonrasında nişanı atmıştır. Aslında korkak tarafları bulunan Ali, ağasına itaati dolayısıyla kurtulacağını bildiğinden korkusuz durmaktadır. Nitekim karakola çağrıldıklarında her yanı titrer. Ama olay, Küçük Bey tarafından halledilince akşam Fatma'ya ağır hakaretlerde bulunmayı ihmal etmez. Ağası Rıza Bey ve Hacı İmam, işleri birlikte kotarmaktadırlar. Hacı İmam, Kemal Tahir’in "Fermanlı Hoca" öyküsündeki çok bilen hocaya benzer. Sultan Hamit devrinde yani kırk yıl önce İstanbul'a gittiğini Beyazıt Kule'sini anlatarak gösterir. Ayrıca Amerika, Romanya, Mısır, Şam, Mekke, Medine, Hind, Buhara'yı gezmiş olmakla övünür. Ağanın tasdikçisi gibidir. Hüseyin Bey, henüz on altı yaşında olmasına rağmen despot tarafları çok belirmiş, babasının güç ve parasından destek alan bir çocuktur. Fatma'yı evinden saçını sürükleyerek çıkarır ve Ali'ye verir. Karakolda komutanla eşit konuşması da dikkat çeker.</p>

  <p class="block7">Fatma, kendisine sorulmadan evlendirilecek kızdır. Babasına yirmi kayme, on beş hak ekin verilir. Ancak daha sonra babasının korkudan müdahale etmeyişiyle evden kaçırılır, karakolda da babası ikna edilince istemediği Ali'ye kalır. Çaresizliğini dile getirişi, kendi gerçekliğini çok iyi pekiştirir: "Etme beyim, beni öldür, kanım sana helal olsun, Ali'ye verme... Hovardalara bırakma. Ağlamaya başlamıştı. Yalnız, bizim köylü kadınlarında insanı öfkelendirmeyen, müthiş bir sükûnetle, boğuk boğuk ağlıyordu!' (1969: 111). Ali'ye odaya girdiği zaman razı olmaz, ama hovardalara götürüleceği tehdidi ve elinin ayağının bağlanarak omuza atılması onu çaresiz bırakır, kaderine razı olur.</p>

  <p class="block7">Kemal Tahir, bu öyküde de ekonomiyi insan ilişkilerinde önemli bir pay olarak örgüye yerleştirmiştir. İstanbul'a götürülen koyunların parasını Ali, Rıza Bey'e teslim ederken kuyrukçu denilen Ahmet’in ve kendisinin ücretinin taksim edildiği sahne, yazarın ilgi ve ilişkilerin parasal tarafını atlamadığını gösterir. Bir başka hesap artık çiftçilik yapacak olan Ali'nin Fatma ile evlenince kazanacağı para üzerinedir: “Razı olsa... Tarlaları beraber sürerler, harmanı birlikte kaldırırlar. Yılda altı yüz hak ekin alınır. Tohumluğu, beye geri verdikten sonra, kalanı yarı yarıya bölüştüler mi, kendi payına iki yüz elli hak düşer mutlaka!" (1969: 99).</p>

  <p class="block7">"Gelin-Kadın Oyunu"nda erkekler, kadın iştahıyla sıralanınış gibidirler. Bekir, çocukluğundan beri arzuladığı Sultani ona yardımı sonunda ama habersizce saldırarak, diğerleri ise onu sadece eti ile görerek elde eder. Bekir, çalışkan, güçlü ve korkusuz olarak çizilmiştir. Kocası ölüp hovardaların eline düşmekten korkarak kendisine sığınan ve teyzesinin yanına gitmek istediğini söyleyen Sultanla uzun yolculukları esnasında evlenmeyi düşünür, fakat köyün dedikodusundan korkar. Çavuş'un Sıtkı, Sultan'ı kaçırır ama korkusundan sahiplenmez ve hapse düşer, hapisten çıkınca yine peşine düşer. Marangoz Halil, köyün dullarını baştan çıkaran bir diğer hovarda, Muhtar'ın oğlu Remzi, ona sadece cinsellikle bakan bir başka tiptir. Bunların işlerini köydeki arabulucu Hacer adlı kadın yapmaya uğraşır. Erkeklerden kadınlara kuru üzüm, incir, leblebi taşır. Sultanin kocası Hafız Murat ise çelimsiz bir adamdır ve korkaktır. Sultan öyküdeki düşmüş kadındır. Ondan "oynak karı" diye söz eden erkekler, düşmesinin sebebidirler, ilk razı olduğu Sıtkı, ansızın üstüne saldırınca ve korkup kaçınca bir daha onu istemez. Marangoz Halil, kocasından ve annesinden bıkmasıyla devreye girer. Onun dramını büyüten kısır kadın oluşu ve çocuk sevmemesi vurgusudur. Sultan yapılı, çekici bir genç kadındır. Öyküden alacağımız şu bölüm, onun hayatı, köy manzarası bakımından yazarın gerçekçiliğine ait önemli bir tespit olacaktır:</p>

  <p class="block7">"Sultan, yıldızlı geceyi, derinden derine inleterek yarım saat kadar haykırdı.</p>

  <p class="block7">Komşular, yarım saat, tatlı tatlı konuşarak, bu çığlıkları dinlediler. Sonra ses kesildi.</p>

  <p class="block7">Orta nahiyesinin Bayındır köyü, karanlığın altında ağır ağır kımddıyordu.</p>

  <p class="block7">Yaşlılar yatsı namazına gidecekler. Delikanlılar (Gençler odasıjnda yüzük oynar. Kadınlar yatarlar ve yatar yatmaz ölü gibi uyurlar!' (1969: 140).</p>

  <p class="block7">"Arabacı"öyküsünde adı verilmeyen Arabacı, Çerkeş yolunda kaçak tahta çeker. Ağabeyinden öğrendiği bu işe çok bağlıdır. Onu, yalan söyleyerek ve kendini açındırarak insanlarla eğlenmeyi seven birisi olarak tanırız. Askere gitmemiştir, ama askerliğini çavuş olarak yaptığını, nişanlı olduğu hâlde kimi kimsesi olmadığını, bir yere bağlanamayacak olmasına rağmen rençberliği sevdiğini söyler. Çalışmadan yana hiç korkmayın teyzeler. Hele babayiğit bir karı bulursam, iki yıla varmaz bir çift öküzü, iki çifte çıkarırım. Davarımız, ineklerimiz yayılır. Gündüz demem, gece demem uğraşırım evvel Allah! Arabacı olduğumuza bakmayın, içkiye, kahveye tövbeliyiz. Babam hoca adamdı. Vasiyeti böyle. . !'(1969: 194).</p>

  <p class="block7">Sonunda kadının ve kızın iyi niyetini anlayınca yaptığından utanır, "iiç fıkara karının ocağını söndüreceğiz, gördün mü işi sen? diye düşündü. Atları da adamdan saydığı için kendi kendine gülümsedi. Duvarda asılı beş numara lâmbanın, yeşil camdan haznesinde ancak bir parmak gaz kalmıştı!' (1969: 200). Özellikle dul kadın ve kızının evindeki tertemiz eşyalar, ilgi onu şaşırtır. Evin içinde bir müddet bunalır gibi olunca tamir işlerine bakar ve akşama doğru bunaltısı artınca eşyalarını almaya gideceğini söyleyerek oradan uzaklaşır. Yazar, burada insan psikolojisi ve gerçekçilik adına anlamlı bir analiz sunar: “Pencereden dışarısını seyrettikçe içine bir gariplik çöküyordu. Harman yeni kalkmış, köyü sapsarı bir boşluk kaplamıştı. Camın ötesinde, her şey, hiç kımıldamadan, rengi uçmuş bir gazete resmi gibi insanın canını sıkacak derecede bulanık ve kederli duruyordu. Asla gözüne alamadığı halde, bütün ömrünü buralarda geçirmeğe artık mecburmuş gibi ürktü!' (1969: 205). Alıntıdaki atmosfer, Arabacı'nın atın sesini duymasıyla hemen kalkıp uzaklaşmasına neden olur. Yazar da neden sonuç ilişkisini bu tür çevreinsan ilgileri kurarak ilerletir ve gerçekçiliğini öne çıkartır.</p>

  <p class="block7">Kekeme Kadın, kocasını savaşa uğurlamış ve bir daha haberini alamamıştır. Tek başına kızını büyütmüş, nedeni geçimsizlik diye geçiştirilen bir biçimde kızı dul kalmış ve evi, tarlaları çekip çevirmekten yorulmuş birisidir. Arabacı'nın ifadesiyle yol kenarında damat aramak çaresizliği içindedir. Arabacının yemlikleri tamir ederken söylediği türkü dolayısıyla evde beliren unutulmuş şenliğe ağlamaya başlamıştır. Onun geri gelmesini çok ister ve ısrarla sorar. Kızı Cemile ise yirmi yaşında, mahcup tavırlı birisidir. Kız, küçük ayaklı, beyaz çemberli, kırmızı çiçekli şalvarı ve çiçekli çoraplarıyla tanıtılırken temizliği öne çıkar ve bu vurgu, Arabacı'yı işleyeceği kirle yüz yüze getirir. Cemile'nin herhangi bir olumsuz tepki vermemesi Arabacı ile evlenmeye razı olduğunu düşündürür. Kalın sesli kadın, diğerinin kız kardeşidir. Ona göre daha rahat, konuşkandır. Bu kadar az kişiyle ve insan hayatının her olaya sinen derin yaşantısıyla abartısız sunulması, Kemal Tahir’in kişi çizmede gösterdiği önemli başarılardandır.</p>

  <p class="block7">Mizahi Öyküler: Kitaba sonradan eklenen dört öykü sırasıyla 1947, 1950, 1952, 1956 yıllarında yazılmıştır.</p>

  <p class="block7">"Nam Uğruna" yazarın, Batı karşıtlığının mizahi dille ortaya çıktığı ilk ürünlerden birisidir. Bu öyküde yazar, bürokrasi eleştirisini, Amerikalı elçinin barajın açılış törenine davet edilmesi ve mühendislerin ona şirin gözükmek adına kovboy gibi giyinmeleri üzerinden yapar. Ayrıca açılışta hem kalabalık olsun diye köylülerin çağrılması hem de kılıksız oldukları için elçinin göremeyeceği bir uzaklıkta tutulmaları eleştiriyi artırır. Bürokrasinin köylü düşüncesi ve Batı arasındaki sıkışık tavrı, alaycı bir kurguyla yazar tarafından bu şekilde vurgulanır. Mizah ise baraj inşaatının on yıl sürmesi noktasında yine bürokrasiye yönelir, ardından da olayla yürütülür. Olaya eklemlenen köylü epizodu, nam uğruna ortaya çıkan kaçak mahpus Veli Geyik’in gazeteye basılacak zincirli resmidir. Açılış töreninde baraja düşen müteahhidin oğlunu kurtaran Musa Çavuş, aslında bir firaridir ve gerçek ismi Veli Geyik'tir. Gazetecilerin başına üşüşmesiyle Veli Geyik, gençliğinden beri arzuladığı nam almak sevdasına ulaşacağını anlayınca bu yaşlı ve bitkin hâlinin fotoğrafı yerine gençliğinden beri sakladığı zincirli resmini verir. Gazetenin gece sekreteri “Batı bize ne der? Batıdan ayıp olur'' (1969: 278) düşüncesiyle bu acayip resmi gazeteye koymaz, sadece küçük bir haberle olayı verir.</p>

  <p class="block7">Yazarın bu öyküde kişileri doğal bir dille konuşturmada yakaladığı ustalığı özellikle vurgulamak gerekir. Çünkü öykünün üslubundaki ironi hem ağız hem bürokratik dil üzerinden başarıyla yürütülür.</p>

  <p class="block7">Yaşşa Musa Çavuş! Özbeöz Türk kanından olduğunu görmemle bildimdi. Katıksız Türk cevheri olduğunu sana söylemdim miydi Şaban, Allah için tanıksın! buyur al şunu... (... )</p>

  <p class="block7">Musa Çavuş iyice şaşırmıştı. "Hey Allah! Bugün nasıl bir gün! Bakır onluk uğruna adam öldüren Başmühendis de, açmış kesenin ağzını!. . Demek bize bugün Hızır peygamber de uğradı vesselam!" (1969: 251).</p>

  <p class="block7">"Kondurma Siyaseti" ise 1950 yılında kaleme alınmış olması ve sonuçta yeni bir hükümetten söz etmesi gibi siyasi göndermelerinin dışında eğlencelik tarafı baskın bir öyküdür. Çorumlu uyanık bir adamın kaçak duruma düşmesi dolayısıyla askerlik arkadaşının Dersim'deki köyüne sığınması ve akabinde o köyün yerinden kaldırılarak Rumeli'ne gönderilmesi öykünün ana hatlarını oluşturur. Bu esnada yaşanan mizahi olaylarla bunu besleyen siyasi, bürokratik eleştiriler iç içe geçer.</p>

  <p class="block7">Yazar, bir diğer öyküsü olan "Bir Kodoşluk Hikâyesi"ne başlarken "Binbir Gece'den Halk Hikâyesi'ne aktarma denemesi" açıklamasını koymuştur. Anlatma ancak yazarın halk üslubunu taklit denemesi olarak bir anlam taşımaktadır. Anlatılan olay doğrudan bir mesaj, kişi çizme, teknik yenilik içermez. Zaten kitaba eklenen son dört öykü, yazarın romanlarında karşılaştığımız üzere aralara serpiştirilmiş halk düşüncesi ve daha çok söyleyiş özellikleri ile sınırlıdır. Öykünün giriş kısmını alıntıladığımızda bu tespitimiz daha iyi anlaşılacaktır:</p>

  <p class="block7">“Ey ihvanlar, ey dostlar, ey yârenler! Selâm olağandır efendim! Hoş gelmişsiniz ve de safalar getirmişsiniz. Buraya birikmişsinizgönüleğlemekiçinvedegülmeklikiçinvedemuhabbetliketmekiçin...</p>

  <p class="block7">Bu geceki meselemiz, hâşâ huzurunuzdan efendim, "Kodoş Sultanlar" üzerinedir. Kodoşluk efendilerim, kurban olduğum koca tanrının hikmetidir ve de cilvesidir. Türkçesi âdemoğlunun sabrını denemesidir'. ' (1969: 337).</p>

  <p class="block7">"Fermanlı Hoca" adlı öyküsü ise Çorumlu Uzun Nurettin Hoca'nın Serendip Adası'nda Âdem Baba hacılığı serüveni ile başlayıp ardından İstanbul'a gelerek Ayasofya'da Abdülhamit'in fermanlı hocası oluşunun abartılı olaylar ile aktarılışıdır. İşin mizah cephesi, halk üslubunun kıvrak dili ve eğlencelik tarafıyla sağlanır.</p>

  <p class="block18">Sonuç</p>

  <p class="block7">Kemal Tahir, öykülerinde, romanlarında ulaştığı usta gerçekçiliğin işaret taşlarını koymuş gibidir. İlk öykülerdeki gazeteci ve röportajcı taraflar, yerini Göl insanları’nın ilk dört öyküsünde keskin, peşin kabullenilmiş bir perspektifin yer almadığı sağlam bir gerçekçi bakışa bırakmıştır. Öyküler yapı bakımından gerçekçi ve mizahi olmak üzere ikiye ayrılmaktadır. Romanlarında da buna benzer bir durum söz konusudur. Ancak yazar, bunu romanlarında eğlencelik ve mizah bütünlüğüne ulaştırmayıp aralara serpiştirir. Romanlarında çizdiği sert mizaçlı kişilerin yanı sıra işi alaya vurup bazen saçma sapan işlere kalkışan kişiler çizmesi veya gülünç olaylar anlatması bu yapı ile paralellik arz etmektedir. Örneğin Rahmet Yolları Kesti romanında zorbalığa dönüşen komik bir eşkıyalığı anlatırken mizaha başvurur, ancak eseri tamamıyla karikatür derecesine indirmez. Yine Yol Ayrımı romanında gerçekliğe sıkıca sarılıp tarih ve insan ilgisine yoğun bir dikkatle bakarken Avukat Deli Celadettin'in hayatıyla abartılı bir olayı ve mizahı devreye sokar. Ama son dört öyküde eğlencelik kısmı artırmıştır ve yazar, bunu halk hikâyelerinin yeniden yazılması biçiminde düşünmüş olmalıdır. Çünkü "Kondurma Siyaseti", "Kodoşluk Hikâyesi" ve "Fermanlı Hoca", sosyal denklemler içinde eleştiriye veya düşünceye dayalı semboller içermemektedir. Anlatıcı olarak Kemal Tahir, ilk öykülerinde araya giren ve hüküm, haber bildiren bir tavır izlerken ayrı tuttuğumuz dört öyküde mesafeli, tutarlı ve klasik gerçekçi bir bakış açısı sergilemektedir. Son mizahi anlatmalardan ikisinde ise sözü kişilerden birisine devreder. "Kodoşluk Hikâyesi"nde klasik halk hikâyecileri gibi konuşur, "Nam Uğruna"da hem yazar hem kişiler anlatıcı olur.</p>

  <p class="block7">Kemal Tahir, olay hikâyecisidir. İlkinden sonuna kadar neredeyse bütün bir hayat anlatımını amaçlar. Geniş mekân tasvirleri, iç diyaloglarla zenginleşen kişi aktarımları, olayların çeşitlenmeye elverişli akışı dikkate alındığında yazarın romana hazır olduğu ortaya çıkar.</p>

  <p class="block7">Mizahi öyküler dışında kişilerini elden geldiğince tipleştirmez. Keskin tarafları olan insanların çokça çizildiği döneminde onun başta alıntıladığımız farklı gerçekçilik kaygısı nedeniyle şabloncu bir perspektiften uzak durduğu görülmektedir. Özellikle Göl İnsanları'ndaki ilk dört öykü bunun sağlaması olarak önemlidir. Hamdi, Arabacı, Sultan, Çoban Ali bu yapının başarıyla çizilmiş kişilerinden örneklerdir. Kırsalı toplumsal bir yapı olarak bütünlüklü ele alması, bu kişilerin gurbetliği ve yarın umutlarının aynılığı üzerinden tamamlanır. Öykü kişileri, batıl inançlar, türküler, töresel kabuller içinde kendilerini ifade ederken de benzerliklerini ortaya koymuş olurlar.</p>

  <p class="block7">Zaman açısından geniş dilimleri kullanan yazar, siyasi atmosferi geri planda gerektiği kadar bir fon niteliğinde tutmayı başarır. Özellikle Cumhuriyet döneminin ilk zamanlarını anlatan yazar, öykülerinde tarihsel dilim olarak 1950 yılına kadar uzanır. Kişilerin dramlarının arkasındaki siyasal ve sosyal şartları kısaca aktararak zamanı beslediği gibi onu mizaha dökmek için "Nam Uğruna"da on yıl süren baraj inşaatı ve Truman yardımı, Marşal planı gibi gerçeklikleri de eleştiri olarak kullanır. İlk öykülerde mekân İstanbul iken sonrakilerde kırsala doğru geniş bir açılış vardır. Yalnız dönemindeki sosyal gerçekçi birçok yazarda olduğu üzere kırsalı tamamen çaresizliğin mekânı olarak sunmaz. Zor olduğu kadar güzel taraflarını da anlatır. Dil açısından ise ilk öykülerde görülen "Millî Edebiyat Dönemi" dilinden zamanla daha sade sayabileceğimiz bir dil tercihine ilerlemiştir. Bunu da Osmanlıca kelimelerin giderek azalmasıyla tespit edebilmekteyiz. Köylü öykülerinde doğrudan ağız taklidine başvurmadan Çankırı yöresinin stilize edilmiş söyleyişine yöneldiği de ayrıca vurgulanmalıdır.</p>

  <p class="block7">İlk öykülerdeki daha sıcak ve insana içtenlikle yaklaşan bakış açısı, hapishane dönemiyle biraz katılaşmıştır. Bunu da kendi hayatının eserine doğrudan etkisi olarak kabul etmek gerekir. Kemal Tahir, öykü sanatından romana geçerek asıl şöhretini o türde sağlamış bir yazardır, ancak arkasında uzun bir yazı ve teknik uğraşın örneği olarak değerli öyküler bırakmıştır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynakça</p>
        </td>
      </tr>

      <tr class="calibre4">
        <td class="td1">
          <p class="block14">Aktunç, Hulki, (1974), "Hikâyeden Romana Gerçekçiliğin Evrvimi (1937-1941)", Türkiye Defteri, Sayı: 6, Nisan 1974, s. 5-11.</p>
        </td>
      </tr>

      <tr class="calibre4">
        <td class="td1">
          <p class="block14">Alangu, Tahir, (1965), Cumhuriyetten Sonra Hikâye ve Roman, cilt: 3.</p>
        </td>
      </tr>

      <tr class="calibre4">
        <td class="td1">
          <p class="block14">Baydar, Mustafa, (1960), Edebiyatçılarımız Ne Diyorlar?, Â. Halil Yaşaroğlu Kitapçılık, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Çelik, Naci, (1974), "Kemal Tahir için Biyografi Çalışması", Türkiye Defteri, Sayı: 6, Nisan 1974, s. 17-50.</p>
        </td>
      </tr>

      <tr class="calibre4">
        <td class="td1">
          <p class="block14">Demir, Kemal Tahir, (2005), Dutlar Yetişmedi, Bütün Öyküleri 1, Yay. Haz. Sevengül Sönmez, ithaki Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Demir, Kemal Tahir, (2005), Zehra'nın Defteri, Bütün Öyküleri 2, Yay. Haz. Sevengül Sönmez, ithaki Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Demir, Kemal Tahir, (2009), Üstadın Ölümü, Bütün Öyküleriz, Yay. Haz. Sevengül Sönmez, ithaki Yayınları, İstanbul</p>
        </td>
      </tr>

      <tr class="calibre4">
        <td class="td1">
          <p class="block14">Demir, Kemal Tahir, (2006), Göl İnsanları, Bütün Öyküleri 4, Yay. Haz. Sevengül Sönmez, İthaki Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Demir, Kemal Tahir, (1969), Göl İnsanları, Bilgi Yayınevi, Ankara.</p>
        </td>
      </tr>

      <tr class="calibre4">
        <td class="td1">
          <p class="block14">Demir, Kemal Tahir, (1989), Notlar/Sanat Edebiyat Dil Dosyası 3, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Lekesiz, Ömer, (1999), Yeni Türk Edebiyatında Öykü 3, Kaknüs Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Örgen, Ertan, (2006), "Sosyal Gerçekçi Bakışın Uzaktaki Köyü", Hece Öykü, Sayı: 18, s. 71-80.</p>
        </td>
      </tr>

      <tr class="calibre4">
        <td class="td2">
          <p class="block14">Ran, Nâzım Hikmet, (1975), Kemal Tahir'e Mapusaneden Mektuplar, Bilgi Yayınevi, Ankara.</p>
        </td>
      </tr>
    </tbody>
  </table>

  <p class="block13" id="calibre_pb_13"></p>
</body>
</html>
