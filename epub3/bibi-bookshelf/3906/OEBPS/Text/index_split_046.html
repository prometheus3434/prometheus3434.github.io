<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">GÖL İNSANLARI’NDA HALKA YÖNELİK DEĞERLERİN DEĞİŞİK HÂLLERİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_40">Hüseyin Tuncer</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Kemal Tahir ilk hikâyelerini, 1936-1939 yılları arasında Yedigün dergisinde,11939 yılında yaz mağa başladığı Göl İnsanları adlı hikâyelerini de, 10 Mart- 25 Nisan 1941 tarihleri arasında <span style="line-height: 13pt; font-size: 1em;">Tan gazetesinde Cemalettin Mahir takma adıyla yayımlamıştır. Göl İnsanları'nda yer alan dört uzun hikâye (Göl İnsanları, Çoban Ali, Gelin- Kadın Oyunu, Arabacı) bir araya getirilerek 1955 yılında Martı Yayınları tarafından kitap hâlinde basılmıştır. Bunu, 1969'da Bilgi Yayınevi'nin baskısı izlemiştir. Bu baskıya dört yeni hikâye (Nam Uğruna, Kondurma Siyaseti, Bir Kodoşluk Hikâyesi, </span><span style="line-height: 13pt; font-size: 1em;">Ferman Hoca) de eklenmiştir. Adam Yayıncılık'm baskısında, Bilgi Yayınevi'nden farklı olarak, sekizinci hikâye Fermanlı Hoca olarak alınmıştır. Bu güne kadar Göl İnsanları; Martı Yayınları, Bilgi Yayınevi, Adam Yayıncılık ve Ithaki Yayınları tarafından yayımlanmıştır.2 Bu çalışmada, Martı Yayınlarının (I958) ikinci baskısı kullanılmıştır.</span></p>

  <p class="block7">Kemal Tahir, hikâye ve romanlarında işçi ile köylü yaşantısından yola çıkar; onların sorunlarını, hayata ve olaylara bakış tarzlarını, kendi doğal ortamları içerisinde ele alır ve işler. Köy ve köylünün gerçekleri, ayrıntılarıyla dile getirilir; onların duygu, düşünce, inançları (bâtıl, dinî) olumlu ve olumsuz yanlarıyla gözler önüne serilir. Kimi zaman ahlâk anlayışlarının şehir hayatını geride bırakacak boyutlara vardığını gözlemleriz, insanlar arasındaki ekonomik ve sosyal ilişkiler ve düşünceler, hapishane hayatındaki, çevredeki gözlemlerinden şekillenmiş olarak karşımıza çıkar. Çorum, Çankırı yöresinin folklorik özellikleri, hikâyelerinde dikkat çeker. Onun hikâyelerinde, köy hayatı ve köylünün ruhu, konuşma dilinin güzelliği /çekiciliği ile okura aktarılır/sunulur.</p>

  <p class="block7">Kemal Tahir'in Göl insanları'ndaki figürler, köylüdür. Bu figürler; muhtar, imam/hoca, ağa, arabacı, ırgat, çapkın erkek ve gelin kızlardır. Bu kişiler, hikâyelerde moral değerleriyle açık bir biçimde yer alırlar. Töreler, bâtıl inanışlar, olaylar karşısında çıkara dayalı davranışlar, sosyal ilişkiler bütün boyutlarıyla onun hikâyelerinde ortaya konulur. O, kişilerini, gerçekçi bir yaklaşımla, duygu ve düşünce yoğunluklarıyla anlatır.</p>

  <p class="block7">Onun hikâyelerinde olay ve kişiler dış görünüşüyle değil, yaşadıkları çevrenin töre ve moral değerleriyle iç içe yoğrularak verilir. Köylünün kimi zaman mertliği, sevecenliği, dürüstlüğü, namusa bağlılığıyla; kimi zamanda acımasızlığı, çapkınlığı, kurnazlığı ve cin yanlarıyla tanıtıldıklarına tanık oluruz.</p>

  <p class="block7">Göl İnsanları'ndaki insanlar, değişik yerlerden İstanbul'a çalışmaya gelmiş işçilerdir. Ailesine küsmüş, geçim endişesiyle para kazanmak için gurbete düşmüş bu insanlar, zor şartlara rağmen çalışıp/uğraşıp dururlar. Onun hikâyelerinde kadınlar da erkekler kadar rahattır. Aile ve çevre baskısına rağmen, sosyal ortamdan etkilenerek ilişkilere girerler. Çoban Ali hikâyesinde Fatma, özellikle Gelin-Kadın Oyunu'nda Sultan, ilişkileri açısından şaşırtacak ölçülerde karşımıza çıkarlar; onlar şehir hayatında örneğine zor rastlanacak radikal figürlerdir.</p>

  <p class="block7">1. Yayımlanan on dört hikâye şunlardır: Bir Mısırî Hikâyesi, Şecere Meselesi, Bütün Ahmetler Ayağa Kalksın,</p>

  <p class="block7">Mollalar Asker, Yalancı Şahit, Kuş Kafesleri, Binin Yarısı Beş Yüz, Herkesi Durduran Adam, Ezilmiş Adam,</p>

  <p class="block7">Üstadın ölümü, Dülger, Bekâr Çamaşırı, Sarmaşık, Bir Yaz Hikâyesi.</p>

  <p class="block7">2. Kemal Tahir, Göl İnsanları, Martı Yayınları, İstanbul, 1955,1958,190 s.</p>

  <p class="block7">-, Göl İnsanları, Bilgi Yayınevi, Ankara, 1969,1974,403 s.</p>

  <p class="block7">-, Göl İnsanları, Adam Yayıncılık, İstanbul, 1982,1992,1999,377 s.</p>

  <p class="block7">-, Göl İnsanları, Ithaki Yayınları, İstanbul, 2006,353 s.</p>

  <p class="block7"></p>

  <p class="block7">7. “Göl İnsanları" (s. 5- 64), l-IV Bölüm. Köyde çalışan işçilerin günlük yaşantılarından kesitler sunulur:</p>

  <p class="block7">"Yemekten sonra eşekleri semerleyip, semerlerin iki yanma bir küçük küfe astılar. Omuzlarına kürekleri alarak, yirmi beş merkepten ibaret kervanı "Kırklar köyü" harabesinden deniz kenarındaki kumluğa doğru sürdüler." (s. 8)</p>

  <p class="block7">Köylünün çalıştığı yere sadakati öne çıkarılır:</p>

  <p class="block7">"Ekmek yediğin kapıya kat'iyyen küfranlık etmeyeceksin Bulgaryalı."(s. 16)</p>

  <p class="block7">"— Siz de yorulunca durmak küfranlık mı sayılır?</p>

  <p class="block7">— Maaşı hak etmemek küfranlıktır. Ne sandın?" (s. 16)</p>

  <p class="block7">Çakıl çekmek konusunda Mustafa ile İbrahim arasında geçen konuşma, yapılan işten zevk almama anlamında önemlidir; çiftçinin toprak insanı olarak çalışmaktan huzur duyduğu ifade edilir:</p>

  <p class="block7">"Meselâ çiftçi kısmisi, tarlacığını sürerken, tomurcuğunu saçarken sonunda ne olacağını bilir. Yağmur yağar da mahsul iyi çıkarsa, yüzü güler. Bu sebepten kendini işe kaptırır. Çalışırken dünyayı düşünmez. Burada öyle mi? İş sizi avutmuyor, kürek sallamaktan adamın canı sıkılıyor. Düşünürken düşünürken hiddetleniyorum." (s. 17-18)</p>

  <p class="block7">İbrahim ile Bulgaryalı arasında geçen konuşmada, İnanç ve düşünce farklılığı öne çıkar:</p>

  <p class="block7">"— Ne düşündün kardeşlik?</p>

  <p class="block7">— Hiç! Allah'ıma şükür düşünecek bir şeyim yok.</p>

  <p class="block7">— Düşünecek bir şeyi olmak da, düşünecek bir şeyi olmamak da, kötüdür bugün için!</p>

  <p class="block7">— Gene başladın karışık olaylara, Bulgaryalı." (s.18).</p>

  <p class="block7">Ağazade Mustafa'nın diş ağrısına bâtıl inançla yaklaşılır:</p>

  <p class="block7">"— Ağrıyan diş kerpeteni görünce siner, dedi, akılcığı erer sanırsın. Şuna biraz çay kaynatalım. Sıcak, sancının panzehiridir." (s. 19)</p>

  <p class="block7">Mustafa, babasına darıldığı için Zonguldak'tan Terkos'a gelmiş, iki senedir gurbette gezmektedir; onuruna düşkündür:</p>

  <p class="block7">"— Kovulduğu yere gitmek, ite mahsustur. Kendini bilen erkek tükürdüğünü yalamaz. Elin ekmek tuttukça çalışırsın." (s. 20)</p>

  <p class="block7">Bâtıl inançla ilgili Recep, İbrahim, Mustafa ve Mehmet arasında şu konuşma geçer:</p>

  <p class="block7">"— Buralarda kara kedi olur mu Mustafa?"</p>

  <p class="block7">— Ormanda yaban kedisi çoktur. Lâkin karasını beyazını bilmem.</p>

  <p class="block7">İbrahim güldü "-Neye sordun Recep? Ölünün üstünden atlar da hortlak olur diye mi? Recep'in babası köy imamıydı. Kuru bacak Mehmet'e göre dine mahsus bir sürü şey biliyordu.</p>

  <p class="block7">— Öyle ya, tekin sayılmaz.</p>

  <p class="block7">— Hortlar mı demek?</p>

  <p class="block7">— Hortlar, gece vakti gezer dolaşır... Allah korusun, hepimizi rahatsız eder.</p>

  <p class="block7">— Bunlar masal, uydurma laf imamoğlu... Ölen adam dünya yıkılsa kalkıp dolaşmaz. Kıyamete bile kalkacağı şüpheli." (s. 20-21). İnançla ilgili kişiler arasındaki şu samimi konuşmalarda dikkat çekicidir:</p>

  <p class="block7">"— Ağazade, sen cuma namazına, ramazanda teravihe hiç gitmedin mi?</p>

  <p class="block7">— Küçükken giderdim. Yani ihtiyarın zoruna... Rabbim günah saymasın, apdestsiz falan sıraya geçer, öteberi, şeytanlık kura kura yatar kalkardım.</p>

  <p class="block7"></p>

  <p class="block7">İbrahim, ötekiler gibi ürkmedi:</p>

  <p class="block7">— Aldırma, dedi, apdestsiz namaz kılan bu dünyada bir sen değilsin! (s. 21-22)</p>

  <p class="block7">Hamdi, kıyametten söz açar:</p>

  <p class="block7">Dinle Mustafa! Kıyametten evveli var. Mehdi Resul gelecek. Mehdi Resul, şimdi bir yerdedir. Hint'te mi, Çin'de mi, Arap'ta mı bilinmez. Sancakı şerif yok mu? Sancakı şerif, şimdi yüzünün üstüne toprakta yatar. Vakti zamanı gelince kendi kendine kalkıp dikilecek, işte o alâmet, " Mehdi Resul göründü" alâmetidir. Mehdi, sancağı eline alacak. Acele Müslümanların önüne düşecek. Büyük bir muharebe olacak... Bütün kâfirler kılıçtan geçirilecek." (s. 22)</p>

  <p class="block7">İbrahim, "Mehdi Resul'un harbi kılıçla mı olacak ?" diye sorar (s. 22).</p>

  <p class="block7">Mustafa ise, "Şu halde kıyamet dedikleri kılıç harbi öyle mi?" (s. 23) dedikten sonra, anlatmaya devam eder:</p>

  <p class="block7">"— Kıyamet dünyanın sonudur. İsrafil peygamber, borusunu çalınca yeryüzündeki canlılar, hayvan, insan sizlere ömür. Dünya dümdüz olacak.(...) dünyada bir Hak Tealâ, bir de kurt kalacak. Rüzgâr kurdun derisini ayaklarından başlayıp yüzecek. Derisi yüzülen kurt, silme yara olup geberirken: "Eyvah ben de bu kuvvet varmış da kendimi bilememişim" diyecek ama, iş işten geçti." (s. 23-24)</p>

  <p class="block7">Bu anlatılanlar karşısında, Mustafa ile İbrahim bir kurt masalı dinlediklerini söylerler. İbrahim:</p>

  <p class="block7">"— Masal olmasına halis kurt masalı... Lâkin kurdun yüzülmüş pöstekisi ne olacak, kimin hissesine düşecek? Orası belli değil." (s. 24)</p>

  <p class="block7">Hamdi, Bulgaryalı'nın dinsizliğine kızar:</p>

  <p class="block7">Ölürsen görür anlarsın, zındık herif!" (s. 24)</p>

  <p class="block7">Bu konuşmalardan sonra Mustafa söze karışır:</p>

  <p class="block7">"— Bizim oraların hocası kıyamet gününü böyle anlatmaz, dedi, güneş tepemize bir mızrak boyu alçalırmış, hepimizi cayır cayır yakarmış. Cümlemizin günahı vebali tartılacak. Sırattan geçeceğiz." (s. 24)</p>

  <p class="block7">Bulgaryalı Deli İbrahim, hanımının ölümü üzerine yalnız kalınca şu sözleri söyler:</p>

  <p class="block7">"— Bir abam var atarım, nerede olsa yatarım." (s. 26)</p>

  <p class="block7">"Bir başına olmak Rabbime mahsus derler hocalar... Pek inanamayacaksınız. Bulgaryalı Deli İbrahim de bir başınadır işte." (s. 26)</p>

  <p class="block7">Salih, elindeki yirmi beş kuruşun üzerindeki Gazi Paşa'nın resmini görünce hoşuna gider:</p>

  <p class="block7">"— Kardeşime yollarım. Şunu bana deliver Mehmet Ağa... Kız köyde boynuna takar.</p>

  <p class="block7">— Delersen geçmez ulan...</p>

  <p class="block7">— Geçmeyiversin... Daha iyi... Kimse almaz. Fukaraya ziynet olur." (s. 32)</p>

  <p class="block7">Köyü su basması üzerine anlatılan söylence dikkat çekicidir:</p>

  <p class="block7">"Bir gece, yatsı vakti köye yeşil sarıklı bir hoca gelmiş. Milleti hak dinine davet etmiş. Hocayı eve misafir etmişler. Yarı gecede yanına, on dört yaşında güzel mi güzel, bir kız göndermişler. Hani baştan çıkarsın, diye. Yeşil sarıklı hoca sabaha kadar teşbih çekmiş, dua etmiş, dayanmış. Lâkin horozlar öterken şeytana uymuş, elini kızın şalvarına götürünce bir top patlamış, sular:" Gürrr!" diye boşalmış, köyü basmış. Kırk gün, kırk gece yağmur yağmış; köyden insan olsun, hayvan olsun, bir can kurtulamamış. (...) Sarıca köy yok mu? Eskiler:" Batan köyün gurbette gezenleri gelip kurdu. Mezhep genişliği oradan kalmadır derler" derler." (s. 37-38)</p>

  <p class="block7"></p>

  <p class="block7">Köyde ahlâkın bozulduğu gözlenir; buna sebep olarak da para gösterilir. Ayşe ile Mustafa'nın ilişkisi buna açık bir örnektir:</p>

  <p class="block7">"— Hepsi değilse de Ayşe'nin herifi yediği haltı bilir. Köy, baştan ayağa bozuk diyemem, lâkin çoğu bu yoldadır. Eskiden burası böyle değildi. Fabrika açıldı açılalı, büsbütün azdı karılar. Fabrikaya bir sürü bekâr amele geliyor. Şurada kurtarma birlikleri de var. Para bol, karı kıtl Önce oynak dulları baştan çıkardılar. Köy nikâhı, hoca duası derken eloğlu birkaç ay içinde başından atıveriyor. Sonra sonra gelinler, körpe kızlar başladı. Koca karılar bir ikisini mühendislere götürü götürüverdiler. Yavaş yavaş köyün mezhebi bütün bütün genişledi. Para bu, adamda, din, iman, nâmus komaz." (s. 43)</p>

  <p class="block7">Köy geleneğinde yaşantıdan duyulan mutluluk dile getirilir:</p>

  <p class="block7">"Recep, güneş çıksa ekin biçmeyi, harman kaldırmayı düşünür, yağmur yağsa sürülecek tarlaları hatırlardı. Toprağına bağlı bir köylü olduğundan, hepsinden daha dalgındı. Böyle ay ışığı bol yaz geceleri, delikanlılar harman yerinde, öküzleri salarlar, ateşin etrafında oturarak konuşurlar." (s. 49)</p>

  <p class="block7">Kaptan Şerif Ağa, bir kabadayılık hikâyesi anlatır. Bu hikâye, köylünün ilgisini çeker: "Çetecilik zamanında böyle bir gece... Ay ışığı varmış... Karıştıran taraflarında dağ cümbüşü yapıyorlarmış. Muhabbetin ortasında Gâvur efe ile ağız dalaşına tutuşmuşlar. Gâvur Efenin önünde o vakitler on kişi duramazmış. Lâkin kaptan, kafası kızınca bıçağı efenin göğsüne daldırmış. Biçare bu yarayı aylarca işletmiş gezmiş..." (s. 49)</p>

  <p class="block7">Hamdi, yanında çalıştığı Şerif Ağa'dan habersiz Salih'i babasının yanına bırakır. Kaptan Şerif Ağa buna kızar, bunun üzerine Hamdi parasını alır ve çalıştığı yerden ayrılır.</p>

  <p class="block7">2. Çoban Ali (65-102), lll Bölüm.</p>

  <p class="block7">Hikâyede köylünün tecrübeye bağlı olarak hayvancılıkta söz sahibi olduğu üzerinde durulur ve konu söylenmiş sözlere yer verilir:</p>

  <p class="block7">"Et kaybedip kilodan düşmesinler diye, hayvanları öğle sıcağında gölgeye yatırıyorlar, gece serinliğinde bir taraftan otlatıp bir taraftan yürütüyorlardı." (s. 66)</p>

  <p class="block7">"Sesine sürü alıştırmasını, otun ağılısını iyisinden ayırmayı, hayvan hastalıklarını anlayıp ilâç etmeyi, artık Ali kadar iyi bilen kalmamıştı.</p>

  <p class="block7">Ali'ye göre iyi çoban, davarı hendekten atlatmayacak, ürkek yapmayacak, yavaş güdecekti. Uyutmak, kaldırıp otlatmak, sulamak vakitleri bilinmedi mi, sürü et tutmaz, Karaman'ın kuyruğu çatlar, koyun sakat olurdu." (s. 66-67)</p>

  <p class="block7">Ali'nin çobanlığa dair tekrarladığı şu üç söz çok anlamlıdır:</p>

  <p class="block7">"Yiğit çoban kurdun nasibini keser." (s. 67)</p>

  <p class="block7">"Dağ taş, su yol, canlı cansız her şey çobana düşmandır." (s. 75)</p>

  <p class="block7">"Tenhada başı sıkılan çoban, ablasına da, ağasına da, beyine de küfreder. Hem de etmeli."</p>

  <p class="block7">(s. 67)</p>

  <p class="block7">Ali ile Kör Ahmet arasında, veterinerlik konusuna ilişkin konuşmalar çok ilginçtir. Ahmet, Ali'nin sorduğu soruları cevaplar:</p>

  <p class="block7">"— Hayvan bulanık ağrısı olursa ne yaparsın?</p>

  <p class="block7">— Kavun veririm, sarımsaklı yoğurt veririm.</p>

  <p class="block7">— Kelebek illeti olduğu nasıl anlaşılır?</p>

  <p class="block7">— Davarın gözünden... Gözündeki damarlar sararır. (...)</p>

  <p class="block7">Dalak olunca... Sürü, dereye, çaya vurulur, sudan birkaç kere geçer... Akıntıya doğru yürür</p>

  <p class="block7">de, zorlamasıyla dalağını eritir hayvan... Silâhın varsa atar, korkutursun. Sağa, sola koşturması da faydalı. Elli hayvan kırılacaksa yirmi, otuz beş ölür." (s. 69)</p>

  <p class="block7">Sürüyü sesine nasıl alıştırırsın? Sorusuna verilen cevap da ilginçtir:</p>

  <p class="block7">"— Tokluları teslim aldık mı, bir iki ay uğraşırım. Yere halı kilim, çuval sererim. Üstüne bulgur, yarma saçarım. Sürüye "Dadaaa!" diye bağırırım. Gelip tane yemeye alışırlar. Gide gide, tane istemez. Sesinle idare eder." (s. 69)</p>

  <p class="block7">Ali'nin çobanlıkla ilgili düşünceleri de, o sınıfın durumunu gözler önüne sermesi bakımından önemlidir:</p>

  <p class="block7">"— On iki yaşında Osman'ın yanına kuyrukçu girdim. Tam altı yıl kuyrukçulukta dolaştık. Sonra baş çoban olduk. O vakit bu vakittir, dağ, bayır gezeriz. Çobanlık güç iş, müşkül zenaat. Köyde ara sıra söylerler, gülerim: "Çobanlıktan âlâ, güzel iş mi olur? Yüksek yaylanda dolaş, gez. Soğuk sulardan iç. Süt, yoğurt, et, kaymak bedava!" derler. Kulak verme. Aklı ermezlerin lâfı. Bir yağmur yağdı mı çoban rezil olur. Sürüyü, akşamüstü sayarsın... İki, üç koyun eksik. Arayacaksın. Göğsüne kadar çamura batarsın. Üstün başın paralanır. Davarları canlı cansız bulmalı. Kaybetmek ayıp bir taraftan; beyin yüreğine şüphe düşer, "Acaba kesip yedi mi, satıp geçti mi?., der, bir taraftan..." (s. 70)</p>

  <p class="block7">Ahmet, yaşanan sıkıntılarından ötürü, çiftçiliğin ağır iş olduğunu şu şekilde belirtir:</p>

  <p class="block7">"— Hiçbir işte kolay ekmek yok. İyiliği şu ki: Yerini, yurdunu, evini, ocağını bilirsin. Anası, babası olanlara neyse ne, benim gibi, kimi kimsesi olmıyanlara müşkül. Sürüyü sattım mı, köyde, çiftlikte, nereye gideceğimi şaşırıyorum. Rıza Bey'de öyle dedi: "Çiftçilik ağır iştir. Sürme, ekme, yolma, savurma tek başına çevrilmez. Yiğit bir karı bulalım sana." dedi. (s. 71)</p>

  <p class="block7">Bekâr olan Ali, kız almanın da âdetlere göre zorluğuna değinir:</p>

  <p class="block7">"— Marttan önce kızı satmaya razı idi. Altmış kayme başlık, yolladıydı. Üst tarafı düğünde verilecek..." (s. 72).</p>

  <p class="block7">Başlık parası konusunu anlatan Rıza Bey, Kâmil'in dönekliğine değinir:</p>

  <p class="block7">"— Sen, sürüyü alıp gidince, Kâmil'i buraya çağırttım. Hastaymış, gelemedi: "Ben bu işten vazgeçtim. Beye selâm edin, ellerini öperim. Başlığa karşı verdiği para ile ekini, inşallah, harmanda öderiz." diye haber yolladı. Caydığından senin de malûmatın varmış. Fatma'yı muhacirin bir oğluna alıyormuş. Başlığı yüz liraya çıkarmış.” (s. 80)</p>

  <p class="block7">Hacı İmam, köylü üzerinde etkili bir kişidir, sözleriyle onları yönlendirmeyi bilir. 0, kadınlar hakkında düşüncesini ifade ederken, peygamberin söylemiş olduğunu belirttiği şu sözü kullanır: "Karı milleti, ne Müslümandır, ne Frenk. Kırk tanede bir tanesi bir Müslümana gerek." (s.</p>

  <p class="block7">80).</p>

  <p class="block7">Kız kaçırma geleneği, Hüseyin Bey'in Fatma'yı zorla Ali'nin ata bindirip götürmesiyle ortaya çıkar. Hüseyin Bey, Ali'ye karakolda Fatma'nın gönlüyle kaçtığını söylemesini ister; Fatma'yı amcasının kızı Şadiye'ye teslim eder (s. 84-87).</p>

  <p class="block7">Fatma'nın Ali'ye gönlünün olması hâlinde, Ali'nin aklından geçenler aktarılır:</p>

  <p class="block7">"Razı olsa... Tarlaları beraber sürerler, harmanı birlikte kaldırırlar. Yılda altı yüz hak ekin alınır. Tohumluğu, beye geri verdikten sonra, kalanı yarı yarıya bölüştüler mi, kendi payına iki yüz elli hak düşer mutlaka!" (s. 89)</p>

  <p class="block7">Karakol kumandanı, başlangıçta olayın üzerine gider, sorgulama sırasında Hüseyin'i azarlar, ancak sonradan Hüseyin Beyin kurnazlığı işin seyrini değiştirir:</p>

  <p class="block7"></p>

  <p class="block7">“— Beni anlamaz zannetmeyin Hüseyin Bey. Baban, seni yaşı ufak diye, öteye beriye sürüyor. Bak, sonu fena olacak. Bunu böylece aklına yerleştir. Burası Ağrı dağı değil...</p>

  <p class="block7">— Ne var başefendi?</p>

  <p class="block7">— Bir de "ne var" diye sorar, utanmadan... Lâ havle!... Geçti o derebeylik, ağalık!... Mütegallibe devri geçti. Ev basmışsın, kız kaçırmışsın Yanında silahlı üç kişi daha varmış.</p>

  <p class="block7">Kimler onlar? Söyle isimlerini..." (s. 92)</p>

  <p class="block7">"— Kızı döve döve götürmüşsünüz. Köpek vurulmuş. Karıyı ölümle tehdit... Ev basmak... Adamı asarlar Hüseyin Bey... Asarlar, anladın mı?" (s. 93)</p>

  <p class="block7">Karakoldaki sorgulama sırasında Kâmil, Hüseyin'in kızı Fatma'yı kaçırdığını görmediğini söyleyince, içeri atılır. Ali, Hüseyin'in yalan söyleyişi ve inkâr edişi karşısında şaşırır:</p>

  <p class="block7">"Ya onbaşı inanmasaydı... Ya Kâmil, sen de vardın, evimi bastınız deseydi... Tuu!.</p>

  <p class="block7">Yemin verdiriverselerdi... Hüseyin Bey yalan yere yemin eder mi? Yalan yere yemin edenin hâli ne olur? Tövbe... Tövbe..." (s. 96)</p>

  <p class="block7">Gelişmeler karşısında, Onbaşı ile Hüseyin Bey, köylü kısmının cahilliğine, kurnazlığına ve aptallığına dair gülüşerek konuşurlar, Ali'den düğüne kendilerini de çağırmasını isterler (s. 96-97).</p>

  <p class="block7">Sonunda Kâmil, kızı Fatma'yı Ali'ye vermeye razı olur, içeriden çıkarılır. Kâmil, Hüseyin Bey'den isteğini belirtir:</p>

  <p class="block7">"— Aman Hüseyin Bey... Bu iş oldu. Bak, kızı vermeye razı geldik. Sen de adaletini göster. Beş, on hak buğday göndersin Rıza Bey... Ambarda ekin kalmadı.</p>

  <p class="block7">— Hele biraz da para yollarsa... Ellerini öperim Hüseyin Bey... Ben köylünün sözüne uydum da, senden şikâyetçi oldum. Mavzerleri görünce, "Kan akmasın diye gelemedik" dediler. "Yoksa hep şahidiz dediler, alçaklar... Karı da zorladı. Aman beyim ekin işini bir yoluna koyalım... Parayı da unutma... Sen adaletlisin..." (s. 98)</p>

  <p class="block7">Fatma, Ali'ye varmak istemeyince, Ali, Hüseyin Bey'in tehditlerini kullanır:</p>

  <p class="block7">*— Razı gelmezsen, kendin bilirsin. Seni hovardalara götürürüm.</p>

  <p class="block7">Vallahi götürürüm. Yedi köyün bir kahbesi olursun, köyden köye satılırsın. Gençler odasında oyuna çıkarsın. Rakı dağıtırsın..." (s. 101-102) Bu durum karşısında, Fatma razı olur, Ali ile yatağa girer (s. 101-102).</p>

  <p class="block7">3. Gelin-Kaynana Oyunu (s. 103-165), l-V Bölüm.</p>

  <p class="block7">Bekir ile Sultan sekiz on yaşlarında çocuklardır. Gelinkadın oyunu oynamak üzere, samanlığa girerler. Bekir'in anası kapıyı kapatınca içeride kalırlar. Epey uğraştıktan sonra kapıyı açar ve dışarı çıkarlar.</p>

  <p class="block7">Sıtkı, rençberliği sevmez ve bu konuda şunları düşünür:</p>

  <p class="block7">"Tarla kısmı, adamı kıymık kıymık doğruyor, kırk yaşına varmadan çökertiyordu. Hele buralarda, arazi, inadına aç gözlü, inadına kısırdı." (s. 110)</p>

  <p class="block7">"Öküzü yoksa çiftçi ölmeli!" diye düşünür, tohum, tarla, emek kendisinin olduğu halde, Öküzlere karşılık muhtar Reşit ağanın tarlalarında çalışmak ağırına gider." (s. 110)</p>

  <p class="block7">Sıtkı, -kocası gurbette olan- İmamın gelini Şehime ile gizlice buluşur. Köy hayatındaki bu tarz kaçamak ilişkiler dikkat çeker:</p>

  <p class="block7">Şehime'yi çalıların dibine götürmeyi tasarlar (s. 111). Yol üstüne çıktığı zaman kadının Şehime değil, Sultan olduğunu görünce şaşırır (s. 112). Bu durum karşısında, 14-15 yaşlarındaki Sultan'ı alıp kaçırmayı düşünür (s. 112). Sultan, Sıtkı'ya kendisini anasından istemesini söyler. Anası, Sıtkı'ya kızını vermek istemez, Sultan'ın Hafız Murat'a sözlü olduğunu belirtir. Buna rağmen, Sıtkı zorla Sultan'ı kaçırır.</p>

  <p class="block7"></p>

  <p class="block7">"Köyde yarım saate varmaz, lâf, gürültü, kıyamet başlar. Başlasın elbet. Çavuşun Sıtkı, SultanT almış, yürümüş desinler. Ne kolaymış kız kaçırmak..." (s. 115)</p>

  <p class="block7">SultanTn anası ve muhtar Reşid Ağa, kendilerini takip ederler. Sıtkı dereden geçip gider, SultanT bırakır.</p>

  <p class="block7">Bu sırada, suda yıkanan çocuklar, hayvanları toparlayıp dönerlerken, Hafız Murad'ın karısı Sultanla, Marangoz Halil'i ekinler arasında yatarken görürler (s. 119). Köy yerinde, evli kadın ve erkek ilişkilerinin bu boyutlara varması dikkat çekicidir. Sultanla Halil'i gören çocuklar, İmam'la birlikte Hafız Murad'ın evine giderken, Sultan'm anası Emine ile karşılaşırlar. İmam yoluna devam eder, Hafız Murad'a SultanT kötülükte gördüklerini söyler, bunun üzerine gereğini yapması gerektiğini hatırlatır ve döner. Murat, SultanT sesler, çocuklar SultanT Halil ile birlikte gördüklerini ona da anlatırlar. Köyde yaygın olan bu ahlâk dışı davranışı, Sultan şu şekilde anlatmağa başlar: "Halille bu haltı eden bir ben miyim? İmamın gelini Şehime, Karagöz'ün karısı, muhacirin karısı, hep Halile tutulmadı mı?" diyecekti. Az daha: "Hacer teyze ayartmadık gelin mi bıraktı köyde... Kocası gurbette olan karıların yoldan çıktığını, be İmam, sen bilmezden mi gelirsin? diye bağıracaktı." (s. 124)</p>

  <p class="block7">Murat, SultanT iple boğmaya çalışır, onu ağaca bağlar ve dövmeye başlar:</p>

  <p class="block7">"Karı kısmının aklını başına sopa getirir, ne dersin Hoca?</p>

  <p class="block7">— Öyle, öyle... Dövmeli... Dövmeli ama erken dövmeli." (s. 126)</p>

  <p class="block7">"Kızını döğmeyen dizini döğer" (s. 123) sözü hatırlatılır.</p>

  <p class="block7">Köyde, maalesef bu tür davranışları içine sindiren, karnı geniş kişilerin bulunduğu gözlenir: "Gurbette iken kızın yediği haltı kendisine yazıvermiştik: "Razıyım!" diye haber yolladı. Ona razı olan buna da razı olur. Razı olmayıverseydi, Sıtkı karıyı alır, üç yıl hapis yatmazdı. Hem Sıtkıya etti, hem kendisine..." (s. 126)</p>

  <p class="block7">Bekir, SultanTn her geçen gün güzelleştiğini görünce şaşırır:</p>

  <p class="block7">"— Sorma amca oğlu! Sırf buna mahsus bir âdet. Köpeğin kızı yoruldukça gelişiyor ne dersin. 0 kadar bir başına iş tutuyor da, gene de aslan gibi sallanıyor, hiç kötülemiyor. Şuna bak... Ceylân gibi... Yaratırken Allah'ın işi yokmuş.</p>

  <p class="block7">"— Yokmuş besbelli. Özenmişte özenmiş." (s. 130)</p>

  <p class="block7">Remzi, Bekir'in Sultan'a bağlılığını görünce, onu uyarmağa çalışır ve vazgeçmesini ister; bu amaçla bazı atasözleri söyler:</p>

  <p class="block7">"— Git işine Bekir... Bunca kullanılmış mal adama karı olur mu? Kimden kime... Çavuşun Sıtkı bir, kocası Murat iki, arada marangoz Halil rezili de var. Bizimkisi gönül eğlendirmek." (s. 131)</p>

  <p class="block7">"Kısır karı insafsız olur." (s. 132)</p>

  <p class="block7">"Karı kısmında iman olmaz." (s. 132)</p>

  <p class="block7">"Demiri tavında dövmeli." (s. 133)</p>

  <p class="block7">"Karının oynağı, küçükten oynaktır, evlense de akıllanmaz." (s. 133)</p>

  <p class="block7">Sıtkı ile marangoz Halil, SultanTn evini basar, o da gelip Bekir'e sığınır. Sultan köyden uzaklaşmak ister, Kızılcahamam'a gitmek üzere yola düşerler.</p>

  <p class="block7">Yaya olarak yola devam eden Bekir ile Sultan, yol boyunca tarlada çalışan kadınları görürler.</p>

  <p class="block7">Bekir:</p>

  <p class="block7">"Köpoğlular... Bir de kocalarını severlerse... Dur, otur bilmez çalışırlar. Sabah gün doğmadan kalkar, akşamın yatsı vaktine kadar damla, mutfakta, tarlada, bahçede uğraşır kadın kısmı... Yılda bir çocuk doğurur. Heriften, hafta başı sopa yer. Koca gider hitamında..." (s. 151)</p>

  <p class="block7"></p>

  <p class="block7">Hikâyede kadını aşağılayan sözler sıkça kullanılır; Bekir:</p>

  <p class="block7">"Karı kısmına 'merhamet etmeğe gelmez, rezil bir şey' olduğuna kanat getirdikçe Sultan'a daha çok kızdı." (s. 153)</p>

  <p class="block7">Köylülerin, köyde tütünsüz kaldıkları zaman, mısır püsküllerini sarıp içtiklerine tanık oluruz, (s. 158)</p>

  <p class="block7">Bekir ile Sultan yolda acıktıkları için, ekmek istemeyi düşünürler. Sultan bir eve girer: "Karnım aç, yolda kaldım anacığım." der, onu içeri alır.</p>

  <p class="block7">"Kabak pişirdim. Kısmet şeninmiş. Buyur, otur." der (s. 158)</p>

  <p class="block7">Bekir'e de birazcık yufka getirir. Yolda toplamış oldukları mısırların bir kısmını pişirir yer ve yola devam ederler. Gelin- Kadın oynadıkları günleri hatırlarlar, (s. 160)</p>

  <p class="block7">Sultan, Hafız Murat'ı sevmediği için, Halil'le ilişkiye girdiğini Bekir'e anlatır:</p>

  <p class="block7">"— Sıtkı'dan sonra Hafız Murat bana gün mü gösterdi. Isınamadım herife... Eve girdi miydi domuz görmüşe dönerdim. Ölmedi bir vakit... Cehennem olup gurbete de gitmedi." (s. 161)</p>

  <p class="block7">"Halil arkama düştü bir defa... Suya giderim, tarlaya giderim, dolaşır gelir. Bıktım nihayetinde... Usandım. O gün pazardı. Akşama kadar çapa çapaladıydım. Sabah erken çapaya giderken Halil yolumu kesti. Muradın pazara indiğini kollamış." Akşam bahçede beni bekle. Sana bir çift lâfım var," dedi. Akşam inadına erken gittim. Anam olacak "Haydi hamur yoğur, ekmek pişir" dedi. " Çapada belimin kökü kırıldı ana!" dedim. Sıtkı ipsizi olsaydı lâf etmez uğraşırdın" dedi.</p>

  <p class="block7">Nasılsa ağzımdan çıkmış, "Çapayı bahçede unutmuşum" diyiverdim. Döndüm bahçeye... Halil oralarda bekliyormuş." (s. 161)</p>

  <p class="block7">Yolda Bekir, Sultan'la ilişkiye girmek ister, ancak yıkarıma ihtiyacı doğacağı için, aralarında şu konuşma geçer:</p>

  <p class="block7">"— Yıkarımasan olmaz mı?</p>

  <p class="block7">— Olmaz.</p>

  <p class="block7">— Neden olmazmış!</p>

  <p class="block7">— Şuna bak... Bir de" Neden olmaz" diyor. Kız sen gâvur musun?</p>

  <p class="block7">— Yıkan öyleyse, ben teyzemin evinde yıkanırım." (s. 163)</p>

  <p class="block7">Bekir, Kızılcahamam'a vardıklarında, bu dul kadını orada da rahat bırakmayacaklarını düşünerek rahatsız olur:</p>

  <p class="block7">"Akşam geri götürsem... Böyle kimsesiz dul karıyı Kızılcahamam'da rahat bırakmazlar. Dinime imanıma biri nikâhlar." (s. 164)</p>

  <p class="block7">Bekir, Sultan'la evlenmeyi düşünür, aklından nasıl karşılanacağı sorusu geçer:</p>

  <p class="block7">"Yabanın dile düşmüş dul karısını gelin getirdin." diye anasının ağlayacağını düşünür ve canı sıkılır, (s. 164)</p>

  <p class="block7">Hattâ bir aralık Kızılcahamam'a yerleşmek, evi, köyü terk etmek hesapları" yapar, (s. 164) Nihayet öğleye doğru Kızılcahamam'a varırlar. Sultan, teyzesinin evine gider, Bekir'i köye geri gönderir:</p>

  <p class="block7">"Anama haber yolla... Meraklanmasın. Üç gündeliğimi de alıver Remzigillerden." (s. 165)</p>

  <p class="block7">4. Arabacı (s. 166-190), III Bölüm.</p>

  <p class="block7">Çerkeş'ten Suhizarı'na giden arabacı, yoldaki iki kadını da arabasına alır. Tren yolu açılacağı haberi üzerine, kadınlardan biri olumsuz sözler söyler:</p>

  <p class="block7">"Tren yolu kıtlık getiriyormuş. Gelinler kötü olmuş hep. Rabbim saklasın." (s. 169)</p>

  <p class="block7"></p>

  <p class="block7">T reni gâvur işi kabul eden diğer kadın da duyduklarını şöyle dile getirir:</p>

  <p class="block7">Arka arkaya odalar bağlamışlar, dedi, amanın ev gibi imiş. Kocaman... Bizim köyün adamını hep doldursan, Bulgurlunun Değirmen arkasının ahalisine de yer kalır diyorlar. Bir bağırırmış gelirken... Kömüş (manda) sürüsü gibi.</p>

  <p class="block7">Öteki kekeledi: "-Ne olacak, gâvur işi... Öyle bağırır elbette." (s. 170)</p>

  <p class="block7">Arabacı yol boyunca arabaya aldığı kadınlarla sohbet eder. Kekeme kadının dul ve genç bir kızı vardır, arabacıya vermek ister. Oysa arabacı nişanlıdır. Muhabbet devam ederken, Suhizarı'na gelinir, ancak istek üzerine, kadınların köyüne gidilir.</p>

  <p class="block7">Köylü arasında mesafe belirtmek üzere kullanılan şu ifadeler dikkat çekicidir:</p>

  <p class="block7">"Dereden ötesi Aslanlara bir cigara içimidir. Arabacı bizim Türk'ümüzün" Bir cigara içimi", "Şu tepenin arkasında, bağırsan duyulur." ölçülerinin, bazan bir saat, bazen iki saat, bazen da iki saatten fazla sürdüğünü biliyordu." (s. 180)</p>

  <p class="block7">Kekeme karının evine varırlar; kızı Cemile onları karşılar. Yemek yenir ve sonra, kadınlar, arabacıya kızı beğenip beğenmediğini sorarlar:</p>

  <p class="block7">"— Gönlün çekmediyse darılmak olmaz. İslâm aşikâre. Açıktan açığa söyle..." (s. 184)</p>

  <p class="block7">Arabacı kızı beğendiğini söyler, yatağına girer, uyur.</p>

  <p class="block7">Kadın, arabacının evin erkeği olacağı düşüncesiyle mutludur, ancak arabacı sıkılmakta ve bir an evvel arabayı koşup yola çıkmayı aklından geçirmektedir. Cemile, arabacıyı yola koyar, arabacı bir gün sonra dönebileceğini söyleyerek ayrılır. Yolda kocakarının "erkeksizlik bir kötü" sözünü hatırlar. Arabacı şoseyi görür, eve dönmüş gibi ferahlar. "Eşekliğin âlemi yok" diyerek yoluna devam eder. Zaten yaptıkları birer oyundan ibaretti. Eşyalarını alıp gelmek üzere evden ayrılan arabacı, bir daha geriye dönmez.</p>

  <p class="block7">Kemal Tahir'in kültür dilini esas alan cümlelerinin yanında, halk deyimlerine, atasözlerine, yerel söyleyişlere yer verdiği görülmektedir. Hikâyelerde atasözleri, deyimler, argo, küfür ve yerel sözcük ve söyleyişler sıkça kullanılmaktadır. Bunlar, ilk hikâyeden başlayarak sırasıyla -hikâye adları kısaltılarak- sayfa numaralarıyla birlikte aşağıda verilmiştir.</p>

  <p class="block7">Atasözleri</p>

  <p class="block7">Temizlik imandan gelir (Gİ, s. 7). Bir abam var atarım, nerede olsa yatarım (Gi, s. 26). Su uyur, düşman uyumaz (Gİ, s. 36). Karadeniz'de gemileri batmak/gemilerin mi battı? (Gİ, s. 55). Hastaya çorba sual olunmaz/sorulmaz (ÇA, s. 80). Su içene yılan bile dokunmaz (GKO, s. 116). Kızını döğmeyen, dizini döğer (GKO, s. 123). Demir tavında dövülür (GKO, s. 133).Yiğidin başına yazılan gelir/Başa yazılan gelir (A, s. 176). Anasına bak, kızını al.../kenarına bak bezini al (A, s.177).</p>

  <p class="block7">Deyimler</p>

  <p class="block7">Gözü açık gitmek (Gİ, s. 12). Kuzu kesilmek (Gi, s. 14). Anasının ak sütü gibi helal olmak/ olsun (Gi, s. 15). Tükürdüğünü yalamak (Gİ, s. 20). Aklı ermek (Gİ, s. 19). Yüz verdikçe/verince astarını istemek (Gi, s. 59). Anca beraber, kanca beraber (Gİ, s. 61). Gözünü budaktan sakınmamak (ÇA, s. 81). Gözü kör olmak (A, s. 172). Beli bükülmek (A, s. 172).</p>

  <p class="block7">Argo ve Küfür</p>

  <p class="block7">Köpoğlu (Gİ, s. 8,36,51). Kahpenin kızı (ÇA, s. 83). Domuzun kahpesi. (ÇA, s. 84). Domuzun kızı (ÇA, s. 89). Yedi köyün bir kahbesi (ÇA, s. 101). Rezilin orospusu (GKO, s. 104). İpsiz (GKO, s. 161).</p>

  <p class="block7"></p>

  <p class="block7">Yerel Sözcük ve Söyleyişler</p>

  <p class="block7">Dünyaya doymamak (Gİ, s. 12). Kısmisi (Gİ, s. 17). Ağrıyan diş kerpeteni görünce siner (Gi, s. 19). Kovulduğu yere gitmek, ite mahsustur (Gİ, s. 20). Kendini bilen erkek tükürdüğünü yalamaz (Gİ, s. 20). Yarayı İşletmek (Gİ, s. 49). Meyvasını kuşlar yediği için meyvasız kalmış dağlar (Gİ, s. 51). Dağ taş, su yol, canlı cansız her şey çobana düşmandır (ÇA, s. 67). Yiğit çoban kurdun nasibini keser (ÇA, s. 67). Tenhada başı sıkılan çoban, ablasına da, ağasına da, beyine de küfreder (ÇA, s. 67). Hak ekin almak (ÇA, s. 89). Hak, Çankırı yöresinde zahire ölçüsüdür, on altı hak bir kile olarak hesaplanır. Hak düşmek (ÇA, s. 89). Karı kısmına iman olmaz (GKO, s. 132). Kısır karı insafsız olur (GKO, s. 132). Karının oynağı, küçükten oynaktır, evlense de akıllanmaz (GKO, s. 133). Artık belâ, tezek gibi tüter (GKO, s. 155). Çingene erkeği çadırda oturur, elek örer (GKO, s. 156). Belinin kökü kırılmak (GKO, s. 161). Domuz görmüşe dönmek (GKO, s. 161). Kömüş/manda (A, s. 170). Halis Amasya arabasına müşteri çıkarsa ne âlâ... Çıkmazsa odun niyetine daya ocağa... İbrik ibrik gönül suyu ısıtsın! (A, s. 179). Kimsesizliğin gözü kör olsun... Gurbet gezmek belimizi büktü (A, s. 172). Acemi olmayan tekerleğini döndürür (A, s. 178).</p>

  <p class="block7">Kemal Tahir, Göl insanları'nda köylü, ırgat ve işçi yaşantısını dile getirirken, diğer yandan da köy hayatındaki kadın-erkek ilişkileri, aile düzeni, dinî ve bâtıl inanış, küçük yaşlarda evlilik, ahlâk dışı duygusal ilişkiler, gelenek ve görenekler üzerine de yaşananları yerel özellikler ortamında okura sunar. Hapishane hayatında edindiği birikimler, gözlemleriyle birleşerek canlı sahnelerin ortaya çıkmasına katkıda bulunur. Köylülerin tavır ve davranışları, yerel konuşmaların güzelliğiyle anlam kazanır. Konuşma dilinin hikâyelere sinmesi, Çorum ve Çankırı yöresini kültürel değerleriyle tanıtmaya yardımcı olur; deyim, atasözü, argo, küfür, yerel sözcük ve söyleyişler hikâyeleri üslûp bakımından çekici hâle getirir. Göl insanları'ndaki dört hikâye, edebiyatımızın uzun hikâye türünde ilgiyle okunan örnekleri arasında yer alır. Bu hikâyeler, yazarın romana yönelişini sağlar. Köy yaşantısı, Kemal Tahir'in sonradan yazmış olduğu Sağırdere ve Körduman romanlarında geniş ölçüde yer alır. Kemal Tahir, romancı kimliğiyle edebiyatımızda öne çıkar.</p>

  <p class="block13" id="calibre_pb_45"></p>
</body>
</html>
