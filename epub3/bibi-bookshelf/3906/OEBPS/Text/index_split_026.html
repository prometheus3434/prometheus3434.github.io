<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block22">|</p>

  <p class="block7"></p>

  <h1 class="block6">OĞUZ ATAY IN TOPLUMSAL KÜLTÜRÜMÜZE BAKIŞINDA VE YAZINSAL ARAYIŞLARINDA KEMAL TAHİR İZLERİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_20">Ufuk Özcan</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Bu yazının konusu, birbirini takip eden iki kuşağa mensup iki romancımızı birleştiren ortak öğelerin araştırılmasıdır. İnsanımıza ve toplumsal kültürümüze bakışları itibarıyla iki yazar arasındaki iz düşümlerin saptanması, Türk edebiyatında alttan alta devam edegelen eklemlenmelerin, roman geleneğimize ilişkin canlılığın saptanması açısından ilgi çekici olabilir. Şüphesiz iki yazarımız arasında yazınsal düzlemde -zaten olması da gereken- ayrışma noktaları yok değildir. Daha doğrusu Oğuz Atay'ın, Kemal Tahir'in yazınsal anlayış ve dünya görüşüne teğet geçen veya onunla örtüşmeyen yönleri de vardır ve ayrı bir araştırma konusu yapılabilir. Şu var ki şayet iki önemli kültür insanımızın ortak edebî/kültürel ve entelektüel yönelişleri ve kaygıları varsa bunların görmezden gelinmesi, inkârı veya iki yazarın birbirine karşıt kutuplar içinde değerlendirilmesi hiç de anlamlı bir çaba olmayacaktır. Üstelik böyle bir girişim, ki türlü tezahürleriyle aşikâre karşılaşmaktayız, çağdaş edebiyatımızın en azından son elli yıllık serüveninin bütünlüklü tahlili ve tarih yazımı açısından da bir kazanç teşkil etmeyecektir. Bundan dolayı, Kemal Tahir hakkında olumlu değerlendirme yapmaktan alenen kaçınan bazı edebiyat eleştirmenlerinin, Oğuz Atay söz konusu olduğunda safi güzelleme yazma eğilimini anlamak akıl işi değildir. Türk edebiyatında işgal ettikleri yer itibarıyla Kemal Tahir'i gözden düşürüp Oğuz Atayi yepyeni bir başlangıç, kilometre taşı saymak aşırı öznel ve tarafgir bir tercih olmaktan başka anlam taşımaz. Çünkü her iki yazarımız da Türk edebiyatında oldukça önemli bir eşiği temsil ederler ve arayışlarını/metinlerini ortak kaygıların biçimlendirmiş olduğu gerçeğinin kimseyi rahatsız etmemesi gerekir. Biz de bu yazıda, Oğuz Atay edebiyatında Kemal Tahir'in izlerini sürmeyi amaçladık.</p>

  <p class="block7">Kemal Tahir, 1935'ten itibaren ilk yazılarını yazmaya başlayıp hapishanede geçen uzun soluklu bir birikim devresinden sonra 1950-1973 arasındaki yaklaşık otuz yıllık kesit içinde temel eserlerini veren bir romancımızdır. Yazarlık serüvenine teknik bir alanda (inşaat mühendisliği) akademisyenlikten geçen Oğuz Atay'ın edebî duyarlılıkları ise -bilebildiğimiz kadarıyla- 1960'ların sonlarına doğru gelişmeye başlar ve yazar 1970-77 yılları arasında, bu çok kısa sayılabilecek dönemde oldukça verimli ve yoğun bir yazma performansı gösterir. Bu kritik yedi yıl, Kemal Tahir'in -1973'teki ölümünden sonra da- edebiyatkültür hayatımızda etkisini sürdürdüğü yıllara tekabül eder. Genç bir yazar olarak Oğuz Atay, Kemal Tahir'in yakın çevresine dâhil olmamakla birlikte, onun edebiyat ve toplum sorunları çerçevesinde sürdürdüğü tartışmalardan derinden etkilenmiştir. Ne var ki Atay'ın edebî kişiliğinin ve dünya görüşünün şekillenmesinde Kemal Tahir'in romancılığının rolü yeterince araştırılmamış bir konudur.1</p>

  <p class="block7">Öncelikle Oğuz Atay'ın beslendiği edebî ve fikrî esin kaynaklarının geniş bir yelpazeye yayıldığını belirtmek gerekir. Tuttuğu günlük, yazarın düşünsel kaynakları hakkında yeterli olmasa bile</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">1. Bu yazının çıkış noktası, Oğuz Atay'ın bir romancı ve kültür adamı olarak Kemal Tahir'le bağı konusunda Kurtuluş Kayalı'nın gözlemleridir. Bkz. Kurtuluş Kayalı, "Oğuz Atay'ın Metinlerinde Kemal Tahir Gölgesi", Düşüncenin Coğrafyası 1: Toplumdan Soyutlanmış Düşünce ve Direnç Potansiyeli, Deniz Kİtabevi, Ankara, 2005 içinde, s. 123-130.</p>
        </td>
      </tr>
    </tbody>
  </table>

  <p class="block7">değerlendirilebilecek bilgiler içermektedir. Yazarın ruh dünyasını ve zihnini besleyen romancılarımız arasında Kemal Tahir'in yanı sıra Halit Ziya Uşaklıgil, Ahmet Hamdi Tanpınar ve kendisinden bahis açmamakla birlikte Yusuf Atılgan gibi yerli romancılar bulunmaktadır. Ayrıca Günlük'ten, eski Türk edebiyatı ve tuluat tiyatrosu (ortaoyunu, Karagöz-Hacivat vb.) okuma ve araştırmaları yapma tasarıları olduğunu öğreniyoruz.2 Bunlarla da yetinmediği anlaşılıyor. İngiliz edebiyatının seçkin örneklerini (Shakespeare, Joyce, Eliot, J. Conrad), Rus romancılarından özellikle Dostoyevski'yi, varoluşçu edebiyatı (Camus, Kafka) yakından takip ettiği görülüyor. Ayrıca Wittgenstein, Freud, Spengler, Toynbee vb. okuyarak entelektüel donanımını zenginleştiriyor. Tıpkı Kemal Tahir gibi tarihe, özelde de Türk tarihine yönelik hatırı sayılır bir ilgisi var. Son yıllarında tasarladığı Türkiye'nin Ruhu romanı için taslak oluşturma hazırlıkları içinde. Hatta eski yazı öğrenmeyi düşünüyor. Romanı için olay örgüsü kurgulamadan önce kültürel birikim arayışı içinde olduğu görülüyor. Bu açıdan gerçek bir entelektüelromancıyla karşı karşıya olduğumuzu söyleyebiliriz.</p>

  <p class="block7">Kuşkusuz Oğuz Atay'ın romancılık serüveni kadar entelektüel serüveni de önemlidir ve bir arada değerlendirilmelidir. Eleştirmenlerince pek önemsenmese de bu İkincisinin ilkini beslediği söylenmelidir. Oğuz Atay'ı sadece edebiyatçı kişiliğiyle düşünmemek, anlattığı hikâyenin arka planını da göz önünde bulundurmak gerekir. Büyük sahne göz önünde bulundurulduğunda, metinlerinin arasına sinmiş kendi yaşam öyküsünden an kırıntıları da ilgi çekicidir elbette; bunlar, belki bugünün alışıldık röntgenci bakış açısından "seyirlik"malzeme değeri taşıyabilir. Kuşku yok ki Oğuz Atay'ın entelektüel kişiliği ve romancılığı özel yaşamıyla iç içe geçmiştir. Dedektiflik meraklıları birçok eserinde otobiyografik öğeler bulmakta güçlük çekmeyeceklerdir. Ancak romancımızın kendisini yaşam öyküsü kırıntılarıyla okutacak ve bununla teselli bulacak türden bir yazar olmadığını belirtmeliyiz. Sınırlı, amiyane ölçüleri aşan okur Oğuz Atay'da çok daha fazlasını bulacaktır. Atay'ın hemen bütün eserlerinde tekrar tekrar anlatmaya çalıştığı şey, Türk aydınının kendi kültür köklerinden kopuşunun getirdiği çelişkili zihniyet ve davranış halleridir. Bunu fark edemeyen okur, yazarın incelikli uyarıları karşısında bile aymazlıktan kurtulamayacaktır.</p>

  <p class="block7">Oğuz Atay kendi roman anlayışını, romanda kültürel gelenek ve birikimin önemini dillendirmekten çekinmemiştir. Romana bakışı ve kavrayış derinliği hakkında önemli ipuçları veren, 1976'da kaleme aldığı bir makale, yazarımızın roman geleneğine, bu geleneğin nasıl oluştuğuna ilişkin, yazıldığı dönemin güncel kaygılarını aşan düşünceler içerir. Öncelikle Oğuz Atay romanın kişisel bir sorun olmaktan çok öte bir anlam taşıyan, büyük bir kültürel birikimin ürünü olduğunun bilincindedir. Şu sözleri, roman anlayışı hakkında bir fikir vermektedir:"... roman sanatı... bir geleneğin üzerine kurulur. Bu gelenek yalnız roman geleneği değildir; toplumun kültür geleneğini yaratan bütün davranışların tarihidir." Atay, Kemal Tahir’in 3. ölüm yıl dönümü vesilesiyle yazdığı bu makalede, Kemal Tahir'i "Türk tarihine eğilirken, zengin kültür geleneğimizden esaslı bir biçimde yararlanmanın gereğini duyan ilk romancımız"3 sözleriyle nitelemektedir. Bu sözler, bugün Türk edebiyatına mal olan çoğu eserini yazmış, olgun bir yazar üzerindeki Kemal Tahir etkisinin (gücünün) bir ifadesidir. Aynı zamanda Kemal Tahirl doğru kavramış ender romancılarımızdan biri olduğunun da işaretidir. Zaten eserlerini 1970'lerin başlarından itibaren kaleme almasına rağmen Oğuz Atay'ın romana yaklaşımı büyük ölçüde 1960'larda biçimlenmiştir. Bu biçimlenmede Kemal Tahir çevresinde dönen tartışmaların önemli bir katkısı bulunduğu anlaşılmaktadır. Günlük'te de yer yer öylesine açık bir Kemal Tahir etkisi gözlemlenir ki insan kendisini âdeta bir Kemal Tahir soh</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">2. Oğuz Atay, Günlük, iletişim Yay., İstanbul, 1987, s. 24.</p>
        </td>
      </tr>

      <tr class="calibre4">
        <td class="td2">
          <p class="block14">3. Oğuz Atay, "Kemal Tahir ve Roman Geleneğimiz", Politika, 20 Nisan 1976.</p>
        </td>
      </tr>
    </tbody>
  </table>

  <p class="block7">betinde olduğunu hisseder. Günlüğünün Kemal Tahir’in Sanat Edebiyat Atof/or/'yla çapraz bir biçimde okunması sağlıklı olabilir. Böylece bazı benzerlikleri yanında ayrım noktaları da belirginleşebilir. Belki iki romancımızın yaklaşımlarının tam da örtüşmediği görülebilir. Özellikle, Oğuz Atay'ın romanlarındaki zayıf tarihsellik (daha doğrusu tarihsel anlatıdan kaçış), muhakkak ki onun Kemal Tahir'in tarihi merkeze alan roman anlayışından uzak kaldığı bir noktadır. Ama her iki romancımızın da yazarlıklarının ötesinde roman kuramı üzerinde derinlikli biçimde düşünmüş oldukları belirgin- leşecektir. Bununla birlikte Oğuz Atay, Kemal Tahir'in toplum ve kültür tarihi birikiminden bir nebze yararlanmış ama bu birikimini romanında net bir biçimde yansıtmamayı tercih etmiştir. Kültür boyutu daha ağır basan etkilenmelerinin yansımalarını tuttuğu Günlük1 ten izleyebiliriz.</p>

  <p class="block7">Atay'ın 1975 Mart sonlarında günlüğüne yazdığı notlarından, Halit Refiğ’in teklifi üzerine Kemal Tahir'i anma gününde kendisinin de bir konuşma yaptığını öğreniriz. Kemal Tahir hakkında şu tespitleri yapar: “Rahmet Yollan Kesti ile en üst noktasına ulaşan olay anlatımıtabiat birleşimi Yorgun Savaşçıda ustalıkla sürdürülüyor. (..) Kemal Tahir durmadan görüşlerini değiştirdi, deniyor. Hepimiz değiştiriyoruz, ne var ki biz bunu kendimizde bağışlıyoruz, başkalarında affetmiyoruz. Yalnız kendimiz değişmelerimize kulp takıyoruz sanki, başkalarının eli armut devşiriyor. (..) Kemal Tahir'de mizah kuvvetli, ucuz değil, yerine oturuyor. Kişilerin karakterlerini ortaya çıkarıyor. Meddahın sanatıyla, bir Batı düzeni olan roman kuruluşu Kemal Tahir'de ustalıkla birleştirilmiş. [Oğuz Atay'ın da edebî metinlerinde benzer bir senteze ulaşma çabasına sahip olduğu görülüyor.] (..) Neden Kemal Tahir’in olumlu yanları üzerinde duruyorum? Genellikle bir yazarın bana -ya da bir okuyucuya- olumsuz gelen yanları aslında benim kişiliğimle onun kişiliğinin uyuşmayan yanlarıdır ve kişisel yargılardır bunlar. İki tarafa da bir şey kazandırmaz bu tür eleştiriler. (..) Kemal Tahir’in hep olumlu yanları üzerinde duracağım. Bana da zaman zaman ters gelmemiş midir davranışları, düşünceleri? Elbette gelmiştir. Her an onun yanında olup, gelişimini izleyemedim ki. Ayrıca herkesten önce kendisine bir önceki görüşleri, anlayışları ters gelmiştir ve bunu herkesten önce kendisi söylemiş (gene yanıldık). Bu çok önemli. Hesaplaşma, bizdeki insanların ne kadar ihtiyacı var buna. Kemal Tahir gibi insan bir yandan kendisiyle hesaplaşabilmeli ki, başkalarıyla ve tarihle hesaplaşma cesaretini gösterebilsin.''4</p>

  <p class="block7">Kemal Tahir ve Oğuz Atay'da Doğu-Batı Sorunu</p>

  <p class="block7">Oğuz Atay'ın Kemal Tahir'den etkilendiği hususlardan biri, belki de en önemlisi, metinlerinde olay örgüsünü geliştirirken Doğu-Batı sorunsalı üzerine derinlemesine düşünme yönelimidir. Atay okurunun karşısına daha baştan Doğu-Batı sorunsalı dikilmektedir. Günlük1 te, Kemal Tahir'in Roman Notlarinda Doğu-Batı uygarlık değerleri ve Osmanlılık-Türklük hakkında geliştirdiği argümanlara büyük benzerlikler gösteren pasajlar göze çarpar.5 Atay'ın, tıpkı Kemal Tahir gibi özgün ve yerli bir arayışın sanatçısı olduğunu şu cümleleri yeterince ortaya koymaktadır: "insanlarımızın, daha doğrusu benim ilgilendiklerimin dünyaya nasıl baktıklarını (..) anlatmak istiyorum. Batı dünyasından bütünüyle farklı bir görüşü anlatmayı bilmem nasıl becermeli? Bunu hissettiğimi sanıyorum. Bir bakıma 'irrational' -Batı'nın anladığından ayrı- bir görüş bu. içinde, düşünenin fark etmediği bir 'humour'olan, saf diyebileceğim bir görüş. Bana öyle geliyor ki biz çocuk kalmış bir milletiz ve daha olayları ve dünyayı, mucizelere bağlı,'myth'lere bağlı bir şekilde yorumluyoruz en ciddi bir biçimde. (..) Bir başka nokta daha: öyle yarım yamalaklığımız var ki, bizim dramımız, trajedimiz, akıl almaz bir biçimde gelişiyor. Ayrıca, bir trajedinin içinde olduğumuzun farkında bile değiliz. Çok güzel ya</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">4. Oğuz Atay, Günlük, s. 184-186.</p>
        </td>
      </tr>

      <tr class="calibre4">
        <td class="td2">
          <p class="block14">5. Bkz. Oğuz Atay, Günlük, s. 26, 72,92,94, 96, 98,130-142 vb.</p>
        </td>
      </tr>
    </tbody>
  </table>

  <p class="block7">şayıp gittiğimizi sanıyoruz, iktidardaki adamlar da, bu sanıyı bütün millet adına dile getiriyorlar. Birkaç aydın dışında bunu anlayan yok gibi. 0 aydınlar da, sosyal birtakım sözler ediyorlar. Psikolojik yönü boşlukta kalıyor bu meselenin. (..) Aslında bir yanlış anlama olduğu halde, anlaşıp gidiyorlar. (..) Bir taklid yapıyoruz ve Batı'ya bile kendimizi kabul ettirdiğimiz anlar oluyor (Bir futbol maçında yeniveriyoruz onları). Ya çocuksu gururumuz! Beğenilmezsek hemen alınıyoruz, Batılılara iftiralar ederek kendimizi temize çıkarmak için didiniyoruz, iyi aile çocukları arasında, onlara çamur atan mahalle çocuğu gibiyiz. Ben buna saflık diyorum ve genel anlamda bir sempati duyuyorum. İçinde yaşarken de öfkeyle tepiniyorum."6 Kemal Tahir sorunu muhtemelen daha farklı bir üslupla ortaya koyardı, ama bu cümlelerle özü itibarıyla ifade edilmeye şeyin altında Kemal Tahir'in imzası olsa herhâlde aykırı kaçmazdı.</p>

  <p class="block7">Kemal Tahir'le Oğuz Atay'ın kişisel ilişkisi ayrı bir araştırma konusudur. Şu kadarını söyleyebiliriz ki Oğuz Atay'ın başlangıçta (tanışma faslında) Kemal Tahir'le arasına koyduğu mesafe Kemal Tahir'in ölümünü izleyen dönemde ortadan kalkmış gibidir. Leyla Erbil'in belirttiğine göre ilk karşılaşmaları bile problemli olmuştur. Yazarın sağlığında Selim ileri ve FUruzan gibi genç yazarların Kemal Tahir'e gösterdiği yakınlığı Oğuz Atay göstermemiştir. Kemal Tahir'in de henüz genç bir yazar olan Atay'ın yazdıkları üzerine bir değerlendirmesine rastlanmamaktadır. Ancak, Kemal Tahir'in son yıllarında ve ölümünden sonra yakın çevresindeki dostlarının çoğu onun adını bile anmama noktasına gelip yazarın temsil ettiği yerli edebiyat/toplum/tarih anlayışına tam karşıt yönelişler içine girerlerken, Oğuz Atay'ın Kemal Tahir'den olumlu bir biçimde söz etmesi ve onun görüşlerini sahiplenmesi üzerinde önemle durulmalıdır. Kemal Tahir'in çevresinde toplaşan diğer genç romancılar bir yana, Atay'ın yazara ilgisinin daha sağlam ve sağlıklı bir temele dayandığı, kişisel hesaplardan uzak olduğu düşünülebilir. Nitekim Oğuz Atay'ın 1975 yılı ve sonrasına ait günlük notlarında Kemal Tahir'e has yaklaşımların izleri çok daha belirgin bir biçimde görülür. Kemal Tahir hakkında son derece olumlu değerlendirmelerde bulunduğu iki makalesini de aynı yıllarda yazmıştır.7 Gerek Kemal Tahir'in ölümünün ardından yazdığı yazılar ve Günlük'ü, gerekse roman ve oyunlarında ele aldığı temalar ve yaklaşım tarzı bu etkiyi ortaya koyacak niteliktedir.</p>

  <p class="block7">Batılıların mantığıyla Türk toplumunu kavramanın mümkün olmadığını, bizlerin de aynı mantığa başvurdukça kendimizi bütün derinliğiyle kavrayamayacağımızı düşünen Oğuz Atay'ın zihnini besleyen en önemli kaynaklardan birinin Kemal Tahir olduğu anlaşılmaktadır: "Kemal Tahir'de Batı'ya anlaşılmaz geleceğini hissettiğim insanımızın davranış ve duygularını gördüm. (..) Batı diyen insanların -çevremde- gittikçe bir ruh tembelliğine, düşünme tembelliği içine düştüğünü görüyorum. Orijinal düşünceden kaçmak ve kolayca haklı çıkmak için böyle oluyorlar sanki."8 Oğuz Atay'ın romancı duyarlılığı ve özgünlük arayışı itibarıyla Kemal Tahir’in yolunu izlediği çıkarımını yapabiliriz. Buna karşılık Atay, anlatım tekniği itibarıyla Kemal Tahir'den ayrılır. Anlatımını Türk Batılılaşmasının sorun ve açmazlarını psikolojik boyutlarıyla, bireysel bazda sergilemek noktasında geliştirmiştir. Tarihselliği ve toplumsal boyutu dışlıyor gibi görünmesine karşılık, roman ve oyunlarının art planındaki derin yapının ihmal edilmemesi gerekir.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">6. Oğuz Atay, Günlük, s. 26-28.</p>
        </td>
      </tr>

      <tr class="calibre4">
        <td class="td1">
          <p class="block14">7. Oğuz Atay, "Kemal Tahir ve Doğu-Batı Sorunu", Yeni Ortam, 20 Nisan 1975 ve "Kemal Tahir ve Roman Geleneğimiz", Politika, 20 Nisan 1976. Kemal Tahir'in ölüm yıl dönümlerine rastlayan bu iki yazı, edebiyat ve fikir çevrelerinde unutulmaya terk edilen yazarımızı sahiplenme girişiminin bir ifadesi olarak görülebilir.</p>
        </td>
      </tr>

      <tr class="calibre4">
        <td class="td2">
          <p class="block14">8. Oğuz Atay, Günlük, s. 188.</p>
        </td>
      </tr>
    </tbody>
  </table>

  <p class="block13" id="calibre_pb_25"></p>
</body>
</html>
