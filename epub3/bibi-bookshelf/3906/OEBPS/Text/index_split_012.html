<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">MEKTUPLAR DA HAYATA DÂHİL</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_6">Özlem Fedai</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Gönderen ve gönderilen arasında, gönderenin özel yaşamına ait birçok sıkıntıyı, sevinci, öfkeyi, geleceğe duyulan inanç ve umudu; tasarıları barındıran, bu amaçla gönderenin hayata tutunma çabasını gözler önüne seren belgelerdir mektuplar. Kişilerin, türlü sebeplerle birbirlerine konuşarak dile getiremedikleri her türlü durum ve duygu için mektuplar, dikkate değer bir zemin durumundadırlar. Söz konusu mektuplar, eğer edebî ve düşünsel bir değer taşıyorlar ise, o zaman kişiler arasında gidip gelen özel mektuplar olmaktan çıkıverir ve topluma mal olurlar.</p>

  <p class="block7">Mektuplar, seven ve sevilen arasında bir haberin, nefesin ulaşmasını sağlayan iletişim araçları olduğu kadar, düşüncelerin belli konulara dair görüş, gözlem ve bilgilerin paylaşımına imkân sağlamaları sebebiyle önemli bir eğitim işlevini de yerine getirirler. Bu bakımdan edebî mektuplar yazar ve şairlerin birbirlerine yazdıkları mektuplar, edebiyat açısından da oldukça değer taşımaktadır. Bu konudaki en önemli örnekler, Kafka ile Milena'nın mektupları, Cahit Sıtkı ile Ziya Osman'ın mektupları, Sartreîn Simone de Beauvoir'a mektupları, İsmet Özel ile Ataol Behramoğlu'nun mektupları, hapishanede kader birliği yapan Orhan Kemal ile Nâzım Hikmetin birbirlerine yazdıkları mektuplar, Nâzım Hikmetle Kemal Tahir’in; yine Fatma İrfan (Serhan) ile Kemal Tahir'in birbirlerine gönderdikleri mektuplardır.</p>

  <p class="block7">Kemal Tahir gibi yaşamının önemli bir bölümünü (1938-1950) Anadolu'nun çeşitli hapishanelerinde geçiren, İstanbul dışındaki Türk insanını, toplumun tarihini ve kültürünü hapishanede tanıyan, okuyan ve araştıran yazarların, dışarıdaki dostlarına gönderdikleri mektuplar; iç dünyalarını, roman kişilerini anlamamızda, romanların mutfağına dair bilgiler edinmemizde son derece önemlidir.</p>

  <p class="block7">Kemal Tahir, iki eşiyle de hapishanede mahkûmken mektuplaşmış; onları bu mektuplar vasıtasıyla eğitmiş, büyütmüş, sonrasında da onlarla evlenmiştir. İlk eşi Fatma İrfan (Serhan)'la mektuplaşmaya başladığı yıllardaki (1933 tarihinden itibaren) mektupların birçoğunda Kemal Tahir’in "Kızım" dediği Fatma İrfan , on iki yaşında bir kız çocuğudur. Zamanla onun öğrencisi, okuru, sevgilisi ve karısı olacaktır. Kemal Tahir’in Fatma İrfan'a mektuplarından anladığımız kadarıyla onlar; "bir ülküye bağlı ayrı yolların, vazifesini anlamış, duyguları ayrı yolcularadır. Hapisten Fatma İrfan'a yazdığı mektupta, kuracakları birlikteliğin oturacağı temel ve kişilikleri hakkında ipuçları veren şu yemin vardır:</p>

  <p class="block7">"Ete, paraya, üne bağlı çarpık ihtirasları tanımadan, kalplerimiz, gözlerimiz, sözlerimiz bulutsuz... Yurdu nasıl seviyorsak öyle sevişeceğiz. Selam sevgili. Gözleri akşamlara, ruhu göklere benzeyen kızım, hoşça kal'. '1</p>

  <p class="block7">Kemal Tahir’in Fatma irfan Serhan'a yazdığı mektuplarda, Fatma İrfan'ın ifadeleriyle; "Bugün hâlâ 'kan ter içinde'yükseltilmeye çalışılan özgürlük, bağımsızlık ve kardeşlik yapısının yıllar yılı yıkılmış yuvaların taşlarının ve harcındaki kanlı gözyaşlarının öyküleri var"dır. Hilmi Uçan'ın ifadeleriyle, bu mektuplar, "(Kemal Tahir'in) yaşadığı döneme, sevgilerine, nefretlerine, korkularına, sevinç ve kederine, yanlışlarına, doğrularına ışık tutar" lar. Gerçekten de Fatma İrfan'a mektuplarda Kemal Tahir'in yalnızlığını, vatana*, paraya ve hapishaneye bakışını1, maddî sıkıntılarını*, romanlarında ahlâkî çöküntüleriyle ele aldığı kadınlar hakkındaki görüşlerini görmek mümkündür. Bunlar, romanlarını ve yazarın dünyasını daha iyi anlamamız için önemli veriler taşımaktadır. Sözgelimi Kemal Tahir’in kadınlar hakkındaki şu yorumu, erken dönem romanlarından olan ve düşüncelerini roman kahramanı Kâmil Bey üzerinden naklettiği, Esir Şehrin insanları'nda, memleket toprağına bağlılığı sebebiyle hapis yatan Kâmil Bey'e karşı, kendi nefti için kafa tutan ve o hapisteyken düşman subaylarıyla partilerde eğlenen karısı Nermin Hanım hakkında yazarın düşüncelerinin de ipuçlarını taşır: Erkeğine karşı nefis izzeti vakitli vakitsiz şahlanan kadın, aile birliğinin en az güvenilir tarafıdır. &gt;</p>

  <p class="block7">Kemal Tahir'in Fatma İrfan’a mektupları, Fatma İrfan'ı bir edebiyat heveskârı olmaktan çıkarmış; Geçit dergisinde yazı ve şiirler yayımlayan, genç aydın bir muallim hanıma dönüştürmüştür. Kemal Tahir’in Fatma İrfan’a yazdığı mektuplar, hapisteki aydının hem kıstırılmışlık, çaresizlik hissini hem de yazmayı düşündüklerine dair ipuçlarını ve bunların toplumda uyandıracağı etkiler konusundaki öngörülerini de içermektedir. 10 Aralık 1938 tarihli mektubunda Kemal Tahir, daha o yıllarda, mütareke yıllarının İstanbul'unu anlatan bir roman yazmaya başladığını belirterek bunun toplumda nasıl bir etki uyandıracağını Fatma İrfan'a şöyle anlatır:</p>

  <p class="block7">Sana daima söylerdim. Mütareke İstanbul'unun romanını yazmak istiyorum derdim. Ona başladım. Yalnız bizim bazı üstad romancılarımızın harp sonrası Fransa'sında türeyen kepaze tefrika muharrirlerinden aşırma e la Garsondan çevirme harp zengini ve dejenere kibir âlemi romanı değil. Halk romanı. (... ) Ben kirli çamaşırlarımızı ortada yıkamaktan korkmuyorum. 1938senesinde Cumhuriyet Ordusu’nu isyana teşvik etmiş olmak cürmü ile hapse tıkılan Kemal Tahir'in Türk inkılâbına dair en kuvvetli eseri yazması tarihte pek garip olacak. »</p>

  <p class="block7">Kemal Tahir, sonraki yıllarda "dramını anlatacağı" Anadolu halkını da hapishanede tanımıştır. Yazacağı tarihî romanlar için toplayacağı tarihî ve sosyolojik malzemeyi toplamak için uzun okuma ve araştırmalar yapmaya hapishanelerde fırsat bulan yazarın, çevresindeki dostlarına, sevdiklerine gönderdiği mektuplar; onun yaşadığı bütün düşünsel serüveni, eleştiri ve tespitlerini, kaygılarını, yapmak istediklerini içerdiğinden son derece önemlidir. Kemal Tahir’in mektupları, bu bakımdan biyografisi ve romanlarının analizi için de büyük bir önem taşımaktadır. Örneğin, Kemal Tahir'in Kemal Sülker'e yazdığı mektuplardan; ileride romanları için malzeme ve mekân yapacağı Anadolu'yu, hapishanede tanıdığını şöyle öğreniriz:</p>

  <p class="block7">Bizim Anadolumuz, Türk Edebiyatına bir türlü enine, boyuna girememiştir. Onu hâlâ biz Erenköyü ile karıştırıyoruz. Sizler ve bizler için bu sürgünlük ve mahpusluk iyi bir fırsat oldu. Anadolu'yu, köylüsü, kasabalısı ile yakından ve yanılmayacak kadar iyi tanıdık. "</p>

  <p class="block7">Kemal Tahir'e ait bu satırlar, hapishanenin, onun ve İstanbullu birçok aydın ve sanatçı için Anadolu'ya çıkış kapısı olduğunu gösterir. Yazar, hapishanede Anadolu insanını gözlemleyip onun sosyal ve tarihî olayları yorumlayış tarzını dinlemiş yani hapishaneyi bir laboratuvar gibi görmüştür.</p>

  <p class="block7">Yine 29 Nisan 1947 tarihinde Kemal Sülker'e yazdığı mektubunda, Sülker'e, babasının ölümünden dolayı duyduğu üzüntüsünü iletirken, insanların maruz kaldıkları acıları, ancak çalışarak bertaraf edebileceklerini belirtirken, kendisinin de hapishanedeki sıkıntılara böyle katlandığını belirtir: Mektubundaki kara habere pek üzüldüm. Fransızlar felâket yalnız gelmez derler. Doğrudur. Artık bize arabasıyla hücum ediyor. (... ) Ama şair Eşref "Düşmek üzre yıldırım ekser muallâ tak arar" buyurmuş. Sen de metanetinle/mualla bir tak/olduğun ispat etmelisin.</p>

  <p class="block7">Bir yol var, oraya bir girildi mi, arkaya dönüp baba cenazesine, aile sefaletine bakılmıyor. Millet uğruna doğru bellenilen bir hedefe gitmek elbet zordur. Herkesin harcı değil. Zaten bugün bütün dünya biraz muztarip değil mi? (... ) Teselli her zaman sefil bir şeydir ve ne kadar hiçbir şeye yaramaz.</p>

  <p class="block7">Ben her türlü ıztıraba katlanmanın çaresini yalnız ve yalnız çalışmakta buldum. Sen de bunu dene. Boş oturmak ıztırabı her gün biraz daha arttırarak tahammül edilmez bir hale getirir. '1</p>

  <p class="block7">Kaderin cilvesi olsa gerek, on beş yıla mahkûm olan Kemal Tahir, 1933'ten beri mektuplaştığı, gerek özel gerekse edebî her konuyu paylaştığı ilk eşi Fatma İrfan'dan yine mektuplar üzerinden boşanacak; 1940Tı yılların başında, Anadolu hapishanelerinden birine Fatma İrfan tarafından açılmış boşanma davasının, "vatan ve devlet düşmanı bir ideoloji olan komünizmi benimsemiş olması nedeniyle 15 yıl ağır hapse mahkûm olmuş bir kişiyle aile bağını yürütmenin imkânsızlığını» içeren ilâmı, bir mektupla gelecektir. Bu sıkıntılı süreci Kemal Tahir, -tıpkı Kemal Sülker'e önerdiği gibiancak çalışarak, romanları için uğraşarak veya para kazanmak için gazetelere piyasa işi ucuz romanlar çevirerek atlatmıştır.</p>

  <p class="block7">Kemal Tahir’in mektuplarından, 1940'h yılların ortalarında (1945-1946), hayatına bir başka kadının, ikinci eşi Semiha'nın önce bir mektup arkadaşı olarak girdiğini de görmek mümkündür. Ondan uzun mektuplar almayı beklediğini, mektuplarında yazan Kemal Tahir, bu mektuplarda arkadaşına iç dünyasına, romanlarına”, para kazanmak için yapmak zorunda olduğu çevirilere», aile hayatına ilişkin içinde saklı olan hislere dair bazı sırları da anlatır:</p>

  <p class="block7">Kemal Tahir, Semiha'ya yazdığı mektuplardan birinde "anne"sinin onun için ne anlama geldiğini ve ona doyamadığını şöyle anlatmıştır:</p>

  <p class="block7">İnsan annesine ne güzel şımarır. Ben bu anne bahsinde, kendi anneme bir türlü layıkıyla doymuş olmamanın azabını çekerim. Bu sebeple anneleri yaşayan dostlarımın bütün anneleri topyekûn biraz da benim annelerim gibidirler. Mesela Nâzım'ın annesi, mesela, Malatya cezaevindeki mahpus arkadaşlarımdan İbrahim'in annesi.</p>

  <p class="block7">Mektuplar, mektubu alan için çoğu zaman bir mektep durumunda olmuştur. Örneğin Orhan Kemal, Kemal Tahir'e yazdığı bir mektupta, Nâzım'ın kendisi için büyük bir hoca olduğunu, hocasını yitireceğinden dolayı hapisten çıkmasına çok az bir zaman kalmasına rağmen, buna sevinemediğini -onun mizacına dair ipuçları da serpiştirerekifade etmiştir:</p>

  <p class="block7">(... ) Nâzım Hikmet'ten ayrılmak bahasına olacak olan bu hürriyetin gözümde bir pul kıymeti yok. (... ) Yatağında sık sık hastalanıp koca bir çocuk şikâyetleriyle oflayan, ağlayan, meydan bulsa aşırı naz etmeye fevkalâde mütemayil bulunan Nâzım Hikmet'ten belki gına geldi. (... ) fakat bütün beşerî noksanlar haricinde ondan ayrıldığıma daha doğrusu ayrılacağıma dair hüküm gününün yaklaşması içime fena halde dokunuyor. Ben Nâzım Hikmet'te anamı, babamı, ağabeyimi, küçük kardeşimi, bunlardan sonra da evvela ilkokul öğretmenimi, ortaokul ve lise hocalarımı, hatta üniversite profesörlerinden daha yüksek birisini buldum. »</p>

  <p class="block7">Nâzım Hikmetin Kemal Tahir'e yazdığı mektuplar, Kemal Tahir tarafından saklanıp daha sonra yayımlansa da Kemal Tahir’in Nâzım Hikmet'e farklı hapishanelerden gönderdiği mektuplar yayımlanamamıştır. Bu mektuplar belki Nâzım, çeşitli hapishanelere nakledilirken kaybolmuş belki de Nâzım Rusya'ya giderken yanında götürülmüş belki de CHP'ye, devlete, hatta Mustafa Kemal'e ilişkin sert eleştiriler taşıyan bu mektuplar, özellikle yok edilmiş olabilir.</p>

  <p class="block7">Kemal Tahir’in Nâzım'a gönderdiği mektupların elde olanlarına bile bakacak olursak, topluma, siyasetçilere dönük büyük eleştiriler içerdiklerini, daha sert, öfke dolu, ironik olduklarını görmemiz mümkündür. 1' Sözgelişi Nâzım Hikmetin aşk şiiri yazdığını anlattığı bir mektup alan Kemal Tahir, 19 Eylül 1948 tarihli oldukça sert ve alaycı mektubunda onun üzerinden tüm topluma şöyle seslenir:</p>

  <p class="block7">(... ) Aziz yurdumuzda şiirin, sahici şiirin başlıbaşına en büyük suç olduğunu, sahici şiiri düşünmenin, yazmanın, okumanın, sevmenin, yanında bulundurmanın, adını anmanın günahı Kübba'dan sayıldığını hâlâ öğrenemedin mi?</p>

  <p class="block7">Bu memlekette ilkmektep çocuklarını eroine alıştırmanın, ilkmektep kızlarını randevu evinde çalıştırmanın cezası bir senedir, şiirin cezası otuz beş sene... Bir de oturmuş aşk şiiri yazmışsın. Aşk, sevgi manasına gelir. Bu memlekette sevginin her çeşidi mutlak surette yasaktır. Abdülhamid devrinin (Yıldız), (burun), (hürriyet) sözü gibi. . ’*</p>

  <p class="block7">Yöneticilere olan öfkesini, bu mektuplarda kusan Kemal Tahir, on bir yıldır hapiste boşa yattıklarını, buna CHP'nin yanlış uygulamalarının sebep olduğunu mektup üzerinden sertçe şöyle eleştirir:</p>

  <p class="block7">(... ) Onbir senedir hapisteyiz. Kimsenin işine karışmayız. Beğenir yaparlar, kendi kendilerini medheder göklere çıkarırlar. Seslenmeyiz. Birkaç ay sonra bunda hata görürler, vazgeçerler. Bir bocalama olur. Kabahat bizimmiş gibi yakamıza sarılırlar. (... )</p>

  <p class="block7">Sanki Nazilere krom, demokrasilere kurum satan biziz. Sanki memleketi bu hale biz getirdik. Sanki durup dururken şekeri 30 kuruşa ithal edip 150 kuruşa yetişmedi, 190 kuruşa satan biziz. Sen aşk şiiri yazarsın, ben aşk romanı yazarım. Buna da içerlerler. Kendileriyle, ıztıraplarıyla alay mı ediyoruz sanırlar, nedir?</p>

  <p class="block7">(... ) Senin aşk şiirinden bile ürkenler, 18 milyon muztarip bir kitleden niçin korkmazlar?</p>

  <p class="block7">Hapisteki Kemal Tahir’in Nâzım Hikmet'e yazdığı kimi zaman öfke dolu, sert mektuplarında, Türk tarihî, siyasî hayatı ve toplumuna ilişkin çarpıcı değerlendirme ve yorumlar da mevcuttur. Bu bakımdan bu mektuplar iki sanatçı arasındaki özel mektuplar olmaktan çıkmış; özellikle Kemal</p>

  <p class="block7">Tahir'in romanlarında sıkça ele aldığı tarih ve toplum tezlerini destekler mahiyette bir anlama da sahip olmuştur. Aşağıdaki mektupta 1946 yılında Piraye'ye hapisten para yollayamayan Nâzım'ın sıkıntılı mektubuna cevap yazan Kemal Tahir’in, II. Dünya Savaşına girmese de ekonomik olarak etkilenen ülkenin durumuna, birbirlerine yazdıkları mektupların siyasetçilerin gözünde ne anlama geldiğine, komünist suçlamasına ilişkin yaptığı yorumlar dikkat çekicidir:</p>

  <p class="block7">(... ) Bütün bu harp senelerinde insanların insanları gaddarca soyduklarımilyoner efendilerimizin adetlerini 32'den 532'ye çıkardıkları devirde kızcağız kimbilir ne kadar sıkıntı çekmiştir. (... ) Ben de paradan yana parlak bir durumda değilim. Tercüme ettiğim polis romanını beğenmeyip geri çevirdiler. (... )</p>

  <p class="block7">Bizim işlerimiz nasıl iyi gitmiyorsa, Cumhuriyet Halk Partisi Hükümeti'nin işi de herhalde öylece iyi gitmemektedir. Bunu ben zaman zaman mektuplarımıza verilen ve benim koltuklarımı gururla kabartan ehemmiyetten anlıyorum.</p>

  <p class="block7">(... ) Bu oldum olası böyleymiş. Abdülhamid devrinde işler kötü gitmeye başlayınca, Jöntürkler'i sıkıştırırlarmış. Meşrutiyette İttihatçılar, itilâfçıları, itilâfçılar da ittihatçıları aynı sebeplerden dolayı lüzumsuz yere tazyik ederlermiş. Mütarekede Ferit Paşa hükümeti aynı işi kuvayı milliyeci'lere karşı faydasız bir şekilde tatbik etti. Cumhuriyetten sonra da galiba sıra komünistlerin. Bu devrin vur abalı'sı da, hamdolsun, bizleriz.</p>

  <p class="block7">Görüldüğü gibi elimizde pek azı bulunan Kemal Tahir'in Nâzım Hikmet'e yazdığı mektuplar, yazarın siyaset ve siyasetçiler, tarih, edebiyat, toplum konusundaki oldukça sert eleştiri ve yorumlarını içermektedir. Bu bakımdan yazarın mektupları, onun karakterinin ve düşüncelerinin, romanlarının alt yapısının anlaşılması açısından oldukça önemlidir. Bizce devrin yönetimi hakkında sert eleştiriler içeriyor olmaları da yazarın diğer mektuplarının kayıp oluşunun nedeni olabilir.</p>

  <p class="block7">Bu mektuplarda Kemal Tahir, "aziz ve büyük ağabeyim" dediği Nâzım'a hep saygıyla yaklaşmış, aralarındaki dostluğa binaen ve ironik olarak ona, bazen "koca sersem" "budala kahraman" »gibi sözler de söyleyerek onun üzerinden toplumdaki yozlaşmaya dikkat çektiği görülür. Zamanla Nâzım ile aralarında düşünce ayrılıkları oluşmaya başladığı, Nâzım'ın Kemal Tahir'e yazdığı mektuplardan anlaşılır.</p>

  <p class="block7">Nâzımla, Kemal Tahir, birbirlerine yazdıkları mektuplarda, edebî türler özellikle roman türü hakkındaki düşüncelerini, romanın neleri anlatması gerektiğini, Dünya romanını konuşurlar. Örneğin, Nâzım'ın Kemal Tahir'e gönderdiği bir mektuptan anladığımıza göre, Kemal Tahir, bir önceki mektubunda Şolohov'un Uyandırılmış Toprak adlı eserini, diğer Rus yazarlarla karşılaştırdığında acemice bulduğunu belirtmiş; Nâzım da, Kemal Tahir'e gönderdiği mektupta, Şolohov'un ve sosyalizme hizmet eden diğer Rus yazarların romancılıklarını şöyle değerlendirmiştir:</p>

  <p class="block7">(... ) Şolohov'da, bütün şartları göz önünde tutulursa, yeni ve büyük sosyalist edebiyatına ilk defa getirdiği bir realizm cesareti var ki, bence onun bu edebiyatta şimdilik yaptığı en büyük başarı budur. Yoksa romancı kültürü bakımından Aleksi Tolstoy ve Ehrenburg’la da hâlâ övünülemez. Ama dediğim gibi, bu mukayesede de bir hal var ki Şolohov'un lehinedir: Gerek Aleksi Tolstoy, gerekse Ehrenburg, tabir caizse, münevverlik tabakasından gelen büyük romancıların, büyük Tolstoy'un, Dostoyevski’nin, Gogol'ün, Balzac'ın filan ilk göbekte inen mirasçılarıdır ve onların bütün nakise ve meziyetlerini tevarüs etmişlerdir. Halbuki Şolohof bu büyük münevver romancı neslinin mirasını elbette ki kullanmakla beraber, hatta bazen bunu beceriksizce kullandığı halde, esas itibariyle yeni sosyalist şeraitindeki, tabir caizse, insanın, halkın ve hatta sosyalist köylü ve amelenin içinden çıkmadır. Bu bakımdan onun sosyalist edebiyatındaki rolü bence çok mühimdir. (... )</p>

  <p class="block7">Roman bahsine tekrar dönmek lüzumsuz. Yalnız Nurullah Ataç'ın Gorki için söylediklerini asla kabul etmiyorum. Bilakis, Gorki insanlar yaşadıkça yaşayacaktır. Çünkü yeryüzünün en büyük şairidir. Ama Nurullah, Gorki'yi bildiğimiz manada roman ölçüsüne vurmuşsa kabahat kendinde. Gorki'ye romana demek Marx'a sadece iktisatçı demek kadar gülünçtür. Bu bahsi de uzatmakta mana yok. En büyük şair, ressam ve musikişinas ve kavga adamı Gorki'yi bir Balzac, bir Tolstoy ve bir Dostoyevski filan gibi romancı ölçüsüyle ölçmek ve öylece hüküm vermek eşekliğin dik âlâsı olur. Sana bir şey söyleyeyim mi, Kemal, roman hakkında filân kâfi derecede konuştuk, lütfen otur ve yaz. Sana söz veriyorum ki iyi ve mükemmel yazacaksın. -»</p>

  <p class="block7">Bu mektupta Nâzım Hikmet; Dostoyevski, Tolstoy, Balzac, Gogol'ün aydın tabakasından gelen romancılar olduğunu, Şolohov, Ehrenburg gibi yazarların ise, tüm eksikliklerine rağmen onların mirasçısı olduğunu, Şolohov'un sosyalist edebiyat için asıl kıymetinin, sosyalist köylü ve işçi sınıfı içinden çıkan bir yazar olmasından ileri geldiğini belirtmektedir. Yani, Nâzım, sosyal gerçekleri anlatan bir romancının halkın içinden gelerek başarılı romanlar yazılabileceğini savunmaktadır. Nâzım Hikmet mektubunu, roman yazma konusunda Kemal Tahir'e oldukça güvendiğini, artık Kemal Tahir'in roman yazması gerektiğini ifade ederek bitirmiştir.</p>

  <p class="block7">Sonuç olarak diyebiliriz ki, bu iki sanatçının mektupları; tarih, toplum, siyaset ve siyasetçilere, toplumun yıllar boyu yaşadığı kültürel dönüşüm ve yozlaşmaya, sanat ve edebiyatın işlevi, sosyalizm, aydın ve sanatçı kimliğinin nasıl olması gerektiği konulardaki düşünce ve analizlerini içerdiği kadar, iç dünyalarını hatta fikir ayrılıklarını içerdiklerinden oldukça önemlidir. Nâzım'ın mektupları saklanıp okurla buluşturulduğu halde, Kemal Tahir’in son derece sert eleştiriler içeren mektuplarının birçoğunun -türlü nedenlerlekaybolmuş olmasından dolayı yayımlanamaması bizce büyük bir eksikliktir. Zira bu mektuplar, toplu olarak yayımlanmış olsa idi, memleket sevdalısı bu iki Marksist sanatçının kafalarındaki toplum modeli hususunda zaman içinde nasıl bir ayrılık yaşadıklarını, Kemal Tahir’in Osmanlı toplum ve tarihî üzerine hapishanede yaptığı okumaların, düşüncesinde meydana getirdiği değişikliklerin Nâzım tarafından nasıl karşılandığını da görmek mümkün olacaktı. Bu bakımdan Kemal Tahir’in mektuplarının onun hâlâ tam olarak yazılamamış biyografisi için önemli kaynaklar olduğu ve mektuplarının biyografisine dâhil edilmesi gerektiği kanaatindeyiz.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">20. Kemal Tahir'e Mapusaneden Mektuplar, Bilgi Yay. , Ankara, 1975, s. 86.</p>
        </td>
      </tr>
    </tbody>
  </table>

  <p class="block13" id="calibre_pb_12"></p>
</body>
</html>
