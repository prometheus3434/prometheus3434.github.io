<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4"></p>

  <h1 class="block6">ÖNSÖZ</h1>

  <p class="block7"><br /></p>

  <p class="block7"><br /></p>

  <p class="block7">Bakanlığımız tarafından yayımlanan "Anma ve Armağan Kitapları Dizisi" günümüz Türk toplum düşüncesine ve sanatına büyük katkılarda bulunmuş "anıtsal" yazarlarımızı bütün yönleriyle tanıtmayı ve bu vesile ile onlara saygımızı yeniden ifade etmeyi amaçlamaktadır.</p>

  <p class="block7">Bu yıl Kemal Tahir’in 100. doğum yılıdır. Kemal Tahir’i donmuş bir edebiyat tarihi figürü olarak değil, romancılığı ve görüşleri günümüzde de yaşayan, dünya sorunları üzerinde geçerli sözü olan bir romancıdüşünür olarak anıyoruz. Kemal Tahir’in ölümü sonrasında yakın arkadaşlarından biri "Fırtına dindi. " sözcükleriyle, onun düşünce yaşamımıza kattığı fırtınalı tartışmalara gönderme yapmıştı. Kemal Tahir yaşadığı dönemde "sert" tartışmaların yazarı olarak tanınmıştı, içinde yaşadığımız koşullar Kemal Tahir’i gündemden düşürmemiş, tam tersine güncelliğini artırmıştır.</p>

  <p class="block7">Batı içi çelişki ve çatışmaların temelevrensel çelişki olarak tanımlanmaktan vazgeçildiği günümüzde "uygarlıklararası çatışma", "uygarlıklararası diyalog", "uygarlıklararası ilişkiler"tüm dünyanın ilgi alanındadır. Tartışmanın tarihî kökenleri ve güncelliği dünyanın gelecekte alacağı biçimle ilgilidir. Bu konularda tartışmayı tek yönlü olarak belli bir tarafa bırakmak, bir tarafın empozesi ile sorunları çözmek mümkün olanaksızdır. Doğu-Batı ayrımı veya ayrımlaşmasına yol açtığı öne sürülen mülkiyet ve üretim tarzları konusundaki düşünceleri, Kemal Tahir’in edebiyat ile felsefe bağıntısına ilişkin derin kavrayışını gösterir.</p>

  <p class="block7">Kemal Tahir kendi esas uğraşını roman olarak tanımlamasına karşın, sanatedebiyat anlayışı dolayısıyla çeşitli toplum bilimlerinin konu ve sorunlarına da ilgi göstermekten geri durmamıştır. Türk toplum ve tarihiyle ilgili görüşleri en az romanları kadar ilgi çekmiştir. Bu tartışmalar en azından ilgi alanımızın genişlemesini sağlamış ve daha İleriye yönelik olarak mevcut sorunlarımızın nasıl anlaşılması ve çözülmesi gerektiği konusunda yeni önerilere kaynaklık etmiştir.</p>

  <p class="block7">Kemal Tahir Türk romanının ve Türk toplum düşüncesinin en özgün temsilcilerindendir. Yaşadığı zor koşullara ve haksızlıklara rağmen Türk toplum ve tarihiyle kaynaşarak sanatımızı ve düşüncemizi zenginleştiren öncü aydınlarımızdan biri olmuştur. Kemal Tahir’in yaşamı, sanatı ve düşüncesi birbirini etkileyerek gelişmiştir. Türk romanını savunmuş, Türk toplum tarihinin potansiyelini ve zenginliğini bütün yönleriyle işleyerek toplum düşüncemize kazandırmıştır. Kemal Tahir’in romanımıza ve düşüncemize kazandırdığı konular bütün insanlığı kapsayacak kadar geniştir.</p>

  <p class="block7">Kemal Tahir, romanları ve tarih notlarında toplumumuza yön veren temel olayları dünya tarihi ve sorunlarıyla birlikte ele alarak değerlendirmiştir. Doğu-Batı sorunu, Sosyalizm, Osmanlılık konularını ele alış biçimiyle Türkiye'nin de dünya sorunları üzerinde kendi sözü ve katkısı olabileceğini göstermiştir.</p>

  <p class="block7">Bugün etkili bir Türk edebiyatı ve düşüncesinin oluşumuna Kemal Tahir de kalıcı katkılar yapmıştır.</p>

  <p class="block7">Kemal Tahir'e olan ilginin canlılığı, romanlarının ve düşüncesinin dinamizmi bizimle kurduğu ilişkinin sürekliliğini ve geçerliliğini göstermektedir. Kemal Tahir'e olan ilgi elbette bu anı kitabıyla sınırlı kalmamalı, sanat anlayışı ve düşüncesi bütün yönleriyle gündeme getirilmelidir. Dünyanın ve Türkiye'nin günümüzde karşılaştığı sorunlar ve çözüm çabaları Kemal Tahir’in sanat ve düşüncesinin güncelliğini ve dinamizmini de ortaya koymaktadır.</p>

  <p class="block7">Bakanlığımızın hazırladığı "Anma ve Armağan Kitapları Dizisi"nde yayımlanan Kemal Tahir kitabının Türk romanının ve düşüncesinin bu öncü kişiliğini gereği gibi tanıtacağını ve yeni çalışmalara kaynak oluşturacağını umuyorum.</p>

  <p class="block7">Kültür ve Turizm Bakanlığı olarak Türk edebiyatının ve düşüncesinin bütün değerlerine sahip çıkma bilinci ve istenci içinde olduğumuzu belirtirken, bu kitabın oluşumuna emeği geçenlere içtenlikle teşekkür ediyorum.</p>

  <p class="block8">Ertuğrul GÜNAY</p>

  <p class="block9" id="calibre_pb_2">Kültür ve Turizm Bakanı</p>
</body>
</html>
