<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">TEORİ VE UYGULAMA BAĞLAMINDA KEMAL TAHİR'İN DİLİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_5">Sezai Coşkun</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Tanzimat'tan sonra oluşmaya başlayan 'Yeni Türk Edebiyatında'temel tartışma alanlarından biri, dildir. Hatta bu tartışma zaman zaman edebiyatın şekli ve içeriğine ilişkin tartışmaların da önüne geçmiştir. Bu anlamda dille ilgili tartışmalar, Türk toplumunun yaşadığı medeniyet değiştirme/değiştirememe meselesine paralel ilerlemiş; büyük oranda bu meselenin bir uzantısı olarak varlığını devam ettirmiştir. Bu gün dahi Türk aydınlarının edebî metinlerde kullanılan dilin niteliği üzerine mutabakata varamamış olması, Türk toplumu için 'dil meselesinin'taşıdığı ehemmiyeti göstermektedir. Dil, şüphesiz her toplumun kimliğini var eden temel unsurlardan biridir. AmaTürk toplumunda, toplumsal kimliğin yanında bireysel kimliklerin toplumsal görünümünü de tayin eden bir gösterge olmuştur. Kişiler, düşüncelerini, ideolojilerini, hayat tasavvurlarını kelime tercihleriyle ortaya koymaktadırlar. Türk toplumunun ve aydınının zihninin karışık olduğu anlaşılan dil meselesinde kafa yoranlardan biri Kemal Tahir'dir. Kemal Tahir, sadece dille ilgili çeşitli meseleleri tartışmamış; aynı zamanda Türk romanının en özgün dillerinden birini eserlerinde kullanmayı başarmıştır. Onun edebî kimliğinin belirgin çizgilerinden birinin kullandığı Türkçe olması, yazarın bu yönüne eğilmeyi, bu yönde inceleme yapmayı gerekli kılmaktadır. Biz bu çalışmada Kemal Tahir'in edebî kimliğinde dilin yer alış biçimini iki aşamada inceleyeceğiz, ilk planda yazarın 'dil düşüncesini'ortaya koymaya; ardından eserlerinde dili nasıl kullandığını göstermeye ve tahlil etmeye çalışacağız.</p>

  <p class="block7">Ontolojik Olarak Dil</p>

  <p class="block7">Kemal Tahir, dilin ontolojik boyutu üzerinde ciddi okumalar yapmış, bu yönde aldığı notlar bir kitap hacmini tutacak boyuta ulaşmıştır. Ölümünden sonra yayınlanan'Notlarînın üçüncü cildi, 'Dil Dosyası'olarak bu çalışmaları içermektedir.</p>

  <p class="block7">Kemal Tahir dili, 'sosyal bir hadise' olarak ele almaktadır. Nitekim dilin temeli olarak; İnsanlar ve zümreler arasında biricik anlaşma vasıtası'olmasını sayar. Dilin insan zihninde ancak bir öz olarak var olduğu, insanın, muhatap olduğu sosyal çevre ve zihninde yer alan fikirlerle o'öz'ün vücut kazandığı inancındadır. Bu bağlamda dile getirdiği, 'İnsanda dil, esasında ve esasıyla mevcut değildi. Sadece dile kabiliyet mevcuttur. Yani insanın yapısında dile kabiliyet vardır. İnsanoğlu konuşma kabiliyetini ilerletmek suretiyle hayvanlık sınırından insan oluş merhalesine geçer. ' değerlendirmesiyle, düşüncenin, bu öz ile fikirlerin birleşiminden doğduğunu belirtir. Yazarın bu fikrinin arka planına bakıldığında; Marks'ın, 'Fikirler dilin dışında mevcut değillerdir. Dilin malzemesinden, dil denilen 'tabii maddeden'ayrı olarak düşünce yoktur. Dil, düşüncenin vasıtasız realitesidir. 'yaklaşımının yattığı görülür. Kemal Tahir, gerek dilin özü, gerekse özsel fonksiyonu konusunda, Marks'ın bu düşüncelerine ve W. Von Humboldt'un dilkültür bağlantısı ile ilgili fikirlerine önem vermiş ve bu veriler ışığında dil düşüncesini oluşturmuştur. Bu kaynaklar dil konusunda, onun çok önem verdiği teori kısmını oluştururken, bu teoriyi yazar, biyografik tecrübeleriyle zenginleştirerek uygular.</p>

  <p class="block7">Dilin dışında bir fikrin olmadığını, fikrin ancak dille beraber bir vücut kazandığını düşünen Kemal Tahir, dilin ise toplumun kültürel ortamında bir kimlik kazandığını belirtir. 'Kültürle dil, birbirinden ayrılmazlar. İkisi bir arada gelişirler. Dilde üstünlük yaratmayan bir milletin düşünceleri de kapalı, dar ve sınırlı kalır. Binaenaleyh kültürü üstün olan bir milletin dilinin de üstün olması zaruridir. ' şeklinde dile getirdiği düşüncelerinde görüldüğü üzere, dil ve kültür bağlantısını, milletin kültür seviyesiyle ilgili olarak ele almaktadır. Esas olan, milletin yüksek bir kültür seviyesine erişmesidir. Bunun için dil ve kültür bir bütünlük içerisinde gelişmelidir. Bu bütünlük içerisinde, dilin kültürden, kültürün de dilden ayrı düşünülmesi mümkün değildir. Yazar, dil ile kültür arasındaki bu sıkı ilişkiyi şu şekilde ortaya koyar: İnsan zekası bir kültür mahsulüdür ve insan içinde yaşadığı cemiyetin sosyal şartlarına sıkı sıkıya bağlıdır. Fikirler, insan konuşmaya başlamadan evvel, yani dilin maddi müdahalesinin dışında, yani çırılçıplak, yani maddî bir vasıtaya dayanmak zorunda kalmaksızın insan zekası tarafından meydana getirilemezler... Fikir, realite olarak lisanda görülür... İnsan fikri, kültürünün mahsulüdür. '</p>

  <p class="block7">Yazar, dilin toplumun kültürel bünyesinde fikrin de dil bünyesinde meydana geldiğini ifade ederek kurduğu silsile ile her iki yapının da (dil ve fikir) sosyal şartlar içerisinde vücut bulduğunu savunur. Bu yaklaşımla alt yapı/toplum, bir üst yapı kururumu olan dili belirlemektedir. Milletlerin dilinden bahsedilirken esas itibarıyla alt yapının dilinden bahsedilmektedir. Bir toplumun kültürel kodları, durumu, bu bünye içerisinde teşekkül edecek dilin karakterini de tayin eder.</p>

  <p class="block7">Kemal Tahir, milleti, dili kavrayan ve kaplayan sosyal yapı bütünü olarak düşünmektedir. Dilin oluşması ve şekillenmesi süreçlerinde topluma yüklediği anlamları, millet için de düşünür. Yazarın, milletdil ilişkisinde öne çıkardığı husus, milletin dünya görüşüdür. Yaptığı değerlendirmeler çerçevesinde, bir dilin vasati durumunun, o dili kullanan milletin dünya görüşünden bağımsız olmadığını ifade eden Kemal Tahir, dilin bu özelliğinden dolayı, o milletin dünya görüşünün en önemli göstergesi olduğunu vurgular. Ona göre, bir milletin dünya görüşünü, dilinden, kullandığı kelimelerden çıkarmak mümkündür. Dil, sadece milletlerin dış görünüşlerinin değil, aynı zamanda ruhlarının da göstergesidir. Bu bakımdan millî ruhun ve millî şuurun oluştuğu, şekillendiği baş kurumlardan biri de dildir.</p>

  <p class="block7">Yazarın millet ve milliyet ile dil arasında kurduğu ilişkiye bakıldığında, milletin veya millî yapının dili çevreleyen bir kültürel ve sosyal yapı olarak telakki edildiği görülecektir. Dilin, milletin maddî ve manevî dünyası ile kurduğu bu ilişki sebebiyle, dille ilgili her değişimin, onu çevreleyen sosyal ve kültürel yapı bütününden gelmesi gerekmektedir. Yazar, sosyal yapıdan ve kültürel atmosferden kaynaklanmayan, bu iki yapının itici güç olarak yer almadığı hareketlerin dilin tabiatına aykırı düşeceğini vurgular. Söz konusu 'gerçeklere' rağmen, Türkiye'de dilin değişimi konusunda kültür göz ardı edilmektedir. Bu duruma karşı çıkan Kemal Tahir, tavrını şu cümlelerle ortaya koyar: 'İnsanlar, kelimelerle hatta cümlelerle değil, mevcut kültür imkânlarıyla anlaşabilirler... insanlar arasında kültürel farklılık varsa sadece kelimelerin anlaşmayı temin etmesi mümkün değildir. '</p>

  <p class="block7">Kemal Tahir, dilin kökeninden başlayarak kültürel ve sosyal yapı ile olan sıkı ilişkisine değinir. Bu ilişkiyi bir zaruret ilişkisi olarak tayin ettikten sonra, dilin felsefi anlamda değişim denen olgu karşısındaki durumunu inceler.</p>

  <p class="block7">Kemal Tahir, yukarıda ifade edilen fikrî alt yapıdan hareketle dilin değişimi meselesini ele alır. Onun bu konudaki tavrına bakıldığında; hem dilin realitelerini hem de toplumun realitelerini dikkate aldığı görülmektedir.</p>

  <p class="block7">Öncelikle, Kemal Tahir, bir dilin muhakkak değişeceği kanaatindedir: 'Değişmeyen dil, ölmüş demektir; varsa suni surette devam ettiriliyor demektir. Yaşayan dillerin karakteri, edebî surette değişmektir. ' sözleri, onun değişimi, bir tabiat kanunu olarak ele aldığını ve bu kuraldan hiçbir dili hariç tutmadığını ortaya koyar. Ancak dildeki bu değişimin, 'belli bir kanuna göre' olacağını da ekler. Kemal Tahir’in değişimde ilk aradığı husus, değişimin bir kültürel arka plana dayanması zorunluluğudur. Kültürde değişim olmadan dilde değişim olamayacağını belirtir. Çünkü, yukarıda ortaya konulduğu üzere dil, kültürün mahsulüdür. Dili kültür oluşturmuştur. Eğer dil değişecekse, bu değişimi gerçekleştiren, dili oluşturan kültürel yapı olacaktır. Bunun dışındaki her değişim veya değiştirme çabası, 'atıl kalmaya mahkûmdur. ' Çünkü, 'hiçbir kuvvet, hiçbir millete dilini değiştiremez... Hiçbir millet, bir dilden öbürüne durup dururken apansız geçemez. '</p>

  <p class="block7">Kemal Tahir, yaptığı tasnif doğrultusunda, sosyal ve kültürel yapıdan kaynaklanmayan değişim çabalarının 'sadeleştirme' olduğunu, ancak alt yapıdan kaynaklanan hareketlerin 'değişim' olarak kabul edilebileceğini ifade eder. 'Bir kere bir dil İlmî manada katiyen sadeleşemez' diyen yazar, dildeki sadeleştirme hareketinin toplum gerçeğini dikkate almayan, alt yapışız bir hareket olduğunu belirtir. 'Değişim', kültürel değişimin oluşturduğu bir alt yapı üzerinde yükselirken, 'sadeleştirme', üst yapıdan dikte edilen bir tavır olarak dilin mahiyetine uygun düşmemektedir. Zira dil, 'sosyal bir realitedir. 'Bu gerçeklerden dolayı, yazarın yaşadığı dönem itibariyle Türkçenin en önemli meselesi olarak, değişim ve sadeleşme/sadeleştirme problemi belirmektedir.</p>

  <p class="block7">Sadeleşme ve Değişim Karşısında Türkçe</p>

  <p class="block7">Ele aldığı her entelektüel faaliyetin ilk önce kendi ülkesinin gerçekleriyle ilişkisini sorgulayan ve incelediği konunun bu ülkenin hangi meselesine ne katkı sağlayacağını araştıran Kemal Tahir, Türkçeyle ilgili meselelerde de bu tavrını devam ettirir. O, her şeyden önce Türkçenin tarihsel birikimiyle, dünya dilleri arasında çok ayrı bir yer tuttuğunu belirtir. Osmanlı döneminde Türkçenin büyük tesirler altında kalmasına rağmen, cümle yapısını kaybetmemiş olmasını bu dilin önemli bir başarısı olarak sayar. Osmanlı’nın son yıllarında ve Cumhuriyetin ilk yıllarında Türkçede gerçekleştirilmeye çalışılan sadeleştirme faaliyetinin Türkçenin bu zaferini gölgeleme amacına yönelik olduğunu vurgular. Yaptığı bir değerlendirmede, Türkçenin o dönem itibarıyla/kelime üretimi veya uydurma' ile 'ters (devrik) cümle' diye iki ana meselesinin olduğunu dile getiren yazar, sosyal ve kültürel etkisinin daha çok olması sebebiyle, kelime üretimi üzerinde durur.</p>

  <p class="block7">Kemal Tahir, gerek toplumla gerekse fertle ilgili hemen her eylemin başta gelen meşruiyet şartlarından biri olarak, o eylemin taşıdığı tarihî arka planı görmektedir. Dildeki değişimi de'tarihî şartların uzantısı'olduğu takdirde kabul eder. Üstten gelen zorlama bir değişimin ne dilin ne de tarihin realiteleriyle uyuşmayacağının altını çizer: 'Umumi konuşma ve yazı dilinde inkılap olmaz. Milyonların kullandığı kelimeler ve deyişler attırılıp yerine başka kelimeler kullandırılmaz. '13</p>

  <p class="block7">Dilin bir milletin en ciddi ve önemli kurumlarından olduğu gerçeğini göz önünde bulundurarak, 'dilde ileriliği, etraflı ve derin ifade kudretini sadece bir avuç entelektüelin akademik ve mücerret gayretinin meydana getiremeyeceğini', Türkçeyle ilgili notlarının başında kaydeder. 14 Türkçe için yapılmak istenen inkılaptaki tavrı; 'bir gece sofrada otururken 'hadi biraz da dil devrimi yapalım' diyerek dil devrimine başlanmaz, başlansa da hiçbir yere gidilemez. ' diyerek 'talihsizlik' sayar. 15 Bunu gerçekleştiren aydınların hareketlerini sorumluluktan uzak görür. 16'</p>

  <p class="block7">Kemal Tahir, Türkçenin sadeleştirilmesini hiçbir şartta kabul etmez. Dilin, milletin kendi bünyesinde meydana gelen bazı değişimlerle değişebileceğini, aksi hiçbir durumda değişemeyeceğini kaydeder. Bu noktada onun ön plana çıkardığı kavram, 'kelimenin tarihi'dir.</p>

  <p class="block7">Kemal Tahir'e göre kelime, hiçbir zaman 'tek bir manayla'sınırlı değildir. 17 Her kelime, milletin hayatından kaynaklanan 'manalar manzumesini' barındırmaktadır. Öyle ki kelime, milletin tarihi birikiminin ürünüdür. Dil nasıl ki bir bütün olarak'sosyal bir hadise'dir, kelime de aynı şekilde 'sosyal'dir. Kelime üretimi de 'bazı fertlerin veya zümrelerin keyiflerine, müzik zevklerine, kültür seviyelerine bağlı değildir. '18</p>

  <p class="block7">Kemal Tahir'in sadeleştirmeyle ilgili üzerinde durduğu diğer bir husus, Türkçenin evreleri içerisinde aldığı konumdur. Yazar, Osmanlı Devleti'nin dünya doğru ilerlediği yıllarda, dilinin de 'tabii olarak diğer milletlerin dillerine galip geleceği ve ilişkiye girdiği toplumlardan kelimeler alacağı' noktalarına vurgu yaparak Osmanlıcanın' bir imparatorluk dili olduğunu, bugün yaşanan bazı dil değişimlerini imparatorluğunun kaderiyle ilgili düşünmek gerektiğini belirtir. 19 Bu anlamda Cumhuriyet dönemindeki dil ile imparatorluk dilinin bazı noktalarda farklılaşmasını mazur görse de; bunun aslî ve varlığını hâlâ devam ettiren kelimeler üzerinde olamayacağını vurgular. Yaşadığı dönemde Türk aydınının önemli handikaplarından biri olarak, onların 'Osmanlıca düşünüp, ardından düşüncelerini sadeleştirilmiş Türkçeyle ifade etmeye çalışmalarını sayar. Bunun 'dikte' olduğunun altını çizerek aydın tavrıyla örtüşmediğini ifade eder. Onun bu konuda karşı çıktığı bir nokta da, yapılan dil sadeleştirilmesinin 'millî' bir duyarlılıkla yürütüldüğünün iddia edilmesidir. Osmanlıcanın imparatorluk dili olduğunu, yabancı unsurların bulunmasının tabii olduğunu hatırlatarak; 'OsmanlIlar bizim kadar ahmak olsalardı, sadeleştirecek Türkçeyi zor bulurduk.' diyerek bir imparatorluk dilinin küçük bir ulus dili şeklinde düşünülemeyeceğini ifade eder. 20</p>

  <p class="block7">Türkçenin 'sadeleşemez' mahiyetinden dolayı, sadeleştirmeyi bir politika olarak esas alan Dil Devrimi'nin başarısızlığa mahkûm bir girişim olduğunu ifade eder. Yazarın, Cumhuriyet devrim-</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">13. Kemal Tahir, Age, s. 45.</p>
        </td>
      </tr>

      <tr class="calibre4">
        <td class="td1">
          <p class="block14">14. Kemal Tahir, Age, s. 15.</p>
        </td>
      </tr>

      <tr class="calibre4">
        <td class="td1">
          <p class="block14">15. Kemal Tahir, Age, s. 69.</p>
        </td>
      </tr>

      <tr class="calibre4">
        <td class="td1">
          <p class="block14">16. Kemal Tahir, Age, s. 68. • Kemal Tahir, Türkçenin sadeleştirilmesiyle ilgili eleştirilerini hemen her konu münasebetiyle sürdürmüştür. Örnek olarak buraya, Batılılaşma A/of/an'ndan ve Osmanlılık/Bizans Notları'ndan birer pasaj alıyoruz. "Türk dilini sadeleştirme hareketi de, aslında bir cehalet hamlesinden başka bir şey değildi. Osmanlıcanın temelinde, Arapça ve Farsça kelimelere nasıl tasarruf edildiği üstünde hiç durulmadan, dil bilimi bir kenara itilerek, gelinerek bir yol tutulmuştur. " Kemal Tahir, Notlar 71: Batılaşma, Bağlam Yayınları, İstanbul, 1992, s. 135. "Bir toplum oluşurken şu veya bu dili alması, gönül isterlerinden gelmez, tarihsel zorunluluklarından gelir. " Kemal Tahir, Notlar 10: Osmanlılık/Bizans, Bağlam Yayınları, İstanbul, 1992, s. 455.</p>
        </td>
      </tr>

      <tr class="calibre4">
        <td class="td1">
          <p class="block14">17. Kemal Tahir, Notlar!, s. 33.</p>
        </td>
      </tr>

      <tr class="calibre4">
        <td class="td1">
          <p class="block14">18. Kemal Tahir, Age, s. 118. «Yazar'OsmanlıTürkçesi'yerine'Osmanlıca'yı kullandığı için, Osmanlı dönemindeki Türkçe için bu niteleme tercih edilmiştir.</p>
        </td>
      </tr>

      <tr class="calibre4">
        <td class="td1">
          <p class="block14">19. Kemal Tahir, Notlar3, s. 290, 298, 311.</p>
        </td>
      </tr>

      <tr class="calibre4">
        <td class="td2">
          <p class="block14">20. Kemal Tahir, Age, s. 298. leriyle ilgili düşüncelerinin ele alındığı bölümde ortaya konulduğu gibi Kemal Tahir, bu devrimleri eleştirirken değişimlerin temelden gelmemesini en önemli eksik olarak görür. Dil Devrimi'nin de diğer devrimlerle aynı özellikleri taşıdığını belirten yazar, Notlar'mm üçüncü cildine alınan ve müsvedde halinde kalan'Büyük Hikâye: Dil Devrimi'başlıklı hikâyesi vasıtasıyla'Güneş Dil Teorisi'ni, ironik bir üslupta eleştirir. Güneş Dil Teorisi'ne telmihen'Mehtap Dil Teorisi'tanımlamasını kullandığı bu hikâye, yazarın Türkiye'de, dildeki değişim ve sadeleşme hareketine nasıl baktığını gösteren önemli bir metindir.</p>
        </td>
      </tr>
    </tbody>
  </table>

  <p class="block7">Tanzimat'la varlığı görülmeye başlandığı kabul edilen batılı düşünme biçimine alışmış Türk aydını, çoğu kere devletle sıkı organik bağlar içerisinde olmasından dolayı, aydının bariz vasıflarından olan 'muhalif olma' konumunu koruyamamıştır. Kemal Tahir bu tür aydınları, Osmanlı’daki kapıkullarının uzantısı kabul ederek'kapıkulu aydınlar'olarak niteler. Ona göre Türkçenin sadeleştirilmesi işinde yer alan aydınlar da benzer tavır içerisindedirler.</p>

  <p class="block7">'Yeni dünya görüşüne dayanmadığı için sadeleştirme, halka yönelmiş değildi. Devlet kapısına yamanmış bir avuç aydının faydası olacağına katiyen inanmadıklarından, kendi aralarında çoğu alay için kullandıkları ya da şeflerin keyfine uyarak sofralarda, gezilerde başvurdukları eğlencelerden biri olmaktan ileri gidemedi sadeleştirme işi. ' değerlendirmesinde bulunan Kemal Tahir, bir başka yerde, 'bizce bugünkü dil çabalaması küçük bir zümrenin'tamamıyla entelektüel -hayattan kopuk manasına entelektüelfantezisinin çıkardığı bir meseledir. ' diyerek küçük bir aydın zümrenin -kendisinin dahi inanmadığı bir meseleyihalka dikte etmek suretiyle değişimi gerçekleştirmeye çalıştığını belirtir. Türk aydınının giriştiği sadeleştirme çabası, onun fikrî çabalarının sonunda ulaştığı bir düşünce değildir. Aydın, sadece kapıda bir yer tutmak veya tuttuğu yeri sağlamlaştırmak amacıyla Türkçenin sadeleştirme işini desteklemektedir. Bu anlamda samimiyetten uzaktır. Yazar, aydının bu hareketi samimi olarak savunmasının mümkün olmadığını belirterek, sadeleştirmenin, aydınları birbirlerini anlamaz ve fikir üretemez hale getirdiğini ifade eder. Bu tespitine dayanak olarak Atatürk'ün Kazım Dirik Paşa'ya 'Artık birbirimizi anlayamaz oldukl'demesini gösterir.</p>

  <p class="block7">Türk aydınının ortaya koyduğu tavrı, 'Osmanlı’nın tarihî misyonu' noktasından da ele alan yazar, aydınının sadeleşme taraftarı olmakla, Osmanlı’nın tarih karşısındaki misyonuna sırtını döndüğünü; bu çabada ısrar etmekle söz konusu misyonu ortadan kaldırma çabalarını desteklemiş olduğunu ifade eder. Yazar, dilde sadeleşme hareketinin 'batılaşmacı denilen Vatan satıcıları, Vatan hainleri ve birtakım aptallar tarafından'Türk halkına yutturulmaya çalışıldığını, bu çabanın Türk milletinin tarihî benliğini aramakla ilgisi olmadığını, tamamıyla bir cehalet göstergesi olarak, sadece'aptallık ve satılmışlık'göstergesi olabileceğini iddia eder.</p>

  <p class="block7">Bu konuda yazarın teklifleri de vardır. Ona göre 'değişim'tarihî zaruretlerin tabii bir sonucu olduğundan dolayı meşrudur, hatta zaman zaman zaruridir. Buna örnek olarak, Esir Şehrin İnsanları ve Esir Şehrin Mahpusu romanlarındaki dili örnek verir. Yazar bu romanlarda kullandığı bazı kelimelerin yaşanan toplumsal ve tarihsel değişimin sonucu olarak'eski'kaldığını belirtir. Bu durumu, dilin'tabii değişiminin bir örneği olarak kaydeder. Ama sadeleştirme işi hiçbir meşru zemine dayanmadığından dolayı, bu hareketi kabul etmez. Gerek değişim, gerekse sadeleştirme olayları karşısında Kemal Tahir'in sergilediği tavra tahlilî bir tarzda bakıldığında; onun mesele karşısında 'taraf olmak'tan ziyade, meseleyi 'anlama' gayreti içinde olduğu gözlemlenir. Şöyle ki Türk entelektüeli, çoğu kere değişim ve sadeleştirme ayrımına gitmemiş, ikisini bir bütün kabul etmiştir. Sonuç olarak, bu durumu ya tümden kabul etmiş veya tümden reddetmiştir. Bir yanında 'batılaşmacı aydınların'yer aldığı, diğer yanda da 'dil yobazlarının'yer aldığı bu 'kavgayı', Kemal Tahir, toplum gerçeklerinden uzak düşmekle suçlar.</p>

  <p class="block7">Gerek 'Dil Notları', gerekse diğer eserleri incelendiğinde Kemal Tahir'in Türkçeyle ilgili fikirlerinin arka planı ortaya çıkmaktadır. Bilindiği üzere Kemal Tahir, 1938-1950 yılları arasında Anadolu'nun Orta Anadolu bölgesinde mahpus hayatı yaşamıştır. Bu onun için talihsiz bir hadise olsa da, Kemal Tahir'i Türk edebiyatına kazandırması bakımından önemlidir. 'Roman Notları' incelendiğinde görüldüğü gibi Anadolu coğrafyası, onun için bir insan laboratuarı olmuştur. 'Dil Notları'nda kaydettiği'Argo Sözlüğü've'Anadolu Söyleyişleri', alanlarında ilk olmalarının öneminin yanı sıra; Kemal Tahir'in bu konulara verdiği ehemmiyetin alt yapısını ortaya koymuştur. 0, hapishane vasıtasıyla tanıdığı Anadolu İnsanında, dilin oynadığı rolü ve insana verdiği zenginliği görerek, bu durumu dil konusundaki düşüncelerine dayanak yapmıştır. Dolayısıyla bu hal, Kemal Tahir'in düşünme biçimi için müsait bir zemin oluşturmuştur. Şöyle ki Kemal Tahir, teorisiz pratik, pratiksiz teori olamayacağını birçok yerde dile getirmiştir. Onun dil konusunda teoriye verdiği önem, 'dil meselesine karışan herkes ilk önce dilden ne anladığını bildirmek zorundadır. ' sözünde kesin bir dille ortaya konulmaktadır. Nitekim her kesimden Türk aydınını, pratiksiz teori veya teorisiz pratik geliştirmekle eleştirmiştir. 0, dille ilgili önemli teori kitaplarını okumuş bu düşünceler üzerine kendine mahsus teori geliştirmiştir. Geliştirdiği teorinin pratik kısmını, yukarıda değinilen Anadolu insanı vasıtasıyla gerçekleştirmiştir. Bu şekilde teori ve pratik bütünlüğüne ulaşan yazar, elde ettiği birikim üzerine Türkçenin sadeleştirilmesi meselesine eğilir.</p>

  <p class="block7">Kemal Tahir, Türkçenin sadeleştirilmesi noktasında; bu işe girişenleri teorisiz hareket ettikleri için eleştirir. Teorisizlik, Türk aydınını, ülke gerçeklerinden habersizmişçesine hareket etmeye itmiştir. Oysaki Kemal Tahir'e göre bir dil, sosyal ve tarihî şartların imkanları çerçevesinde değişebilir. Onun şu sözü Türkçeyle ilgili yapılan tüm işlemlere ciddi sorgulama getirmektedir: 'Yeni kelime! Yeni kalıp! İyi ama bizi buna zorlayan yeni fikir hani?'</p>

  <p class="block7">Kemal Tahir, bir ülkenin diliyle, alfabesiyle oynamanın onun kimliğiyle ve tarihiyle oynamak olduğunu belirterek, yapılan dil ve harf devrimleriyle 400. 000 yazma ve 200. 000 basma eski harfli eserle, günümüz nesillerinin irtibatının koptuğunu; bu sebeple günümüz nesillerinin 'tarihsiz' yetiştiğini vurgular. Bu durumun, yapılan 'Harf İnkılabı' sebebiyle olduğunu belirten yazar, bir değerlendirmesinde'Harf inkılabı mümkün ama, dil inkılabı mümkün değil. 'dese de, Harf inkılabının karşısında olmuştur. Bu ifadesinde Harf İnkılabını meşru görüyor oluşu, dil inkılabının asla mümkün olmayacağını pekiştirme amacıyladır. Bu sebeple yukarıda ifadesinden hareketle Harf İnkılabını savunduğu şeklinde bir çıkarım yapmak mümkün değildir. Onun Harf İnkılabıyla ilgili genel tavrı, diğer devrimlerde olduğu gibi, alt yapıdan uzak olduğu noktasında toplanır. Türk aydınları tarafından Harf İnkılabına en önemli gerekçe olarak ileri sürülen 'halkın Arap harfleri sebebiyle okuma yazma bilmediği'gerekçesinin de geçerli olmadığını belirten yazar, bunun böyle olmadığını, 'Halkların okuma isteği, herhangi bir sabah uyanınca yüreklerine, şuurlarına doğan bir şey değildir. Halklar, okuma zorunluluğunu çok önceden duymuşlarsa, alfabe zor diye okumamazlık edemezler. ' ifadeleriyle ortaya koyar.</p>

  <p class="block7">Bu bilgiler ve değerlendirmeler göstermektedir ki Kemal Tahir, edebiyat ve millet için dilin ifade ettiği anlam üzerine geniş düşünceler geliştirmiştir. Kemal Tahir, romanlarında yakaladığı dil seviyesini sadece biyografik tecrübesi üzerine kurmamış, tecrübesini geniş bir teorik arka plan üzerine uygulamaya koymuştur. Bu teorik arka plan üzerine geliştirilen pratiğin onun romanlarında ve hikâyelerinde nasıl yer aldığını kurgusal eserlerinde üç evrede incelemek mümkündür:</p>

  <p class="block7">1. Henüz Bir Edebî Dilin Teşekkül Etmediği Dönem</p>

  <p class="block7">2. Anadolu Tecrübesi Arasında Gelgitler</p>

  <p class="block7">3. Türk Dilinin Tarihi Tecrübesi Işığında Bir Kimlik Olarak İnşa Edilen Edebî Dil</p>

  <p class="block7">Henüz Bir Edebî Dilin Teşekkül Etmediği Dönem</p>

  <p class="block7">Kemal Tahir, edebiyat dünyasına şiirle girmiştir. Şiirlerine bakıldığında ilk dönem şiirlerinde hissî söyleyişlerin Nâzım Hikmetin etkisi altında kaleme aldığı şiirlerinde ise ideolojik söylemin öne çıktığı görülür. Ancak her iki dönem şiirlerinde de dil yönünde önemli bir dikkatin veya özgün kullanımların yer aldığı pek görülmez. Bu şiirlerde dilde henüz yolunu bulamamış bir edibin izlerini görmek mümkündür. Yazarın şiirlerindeki bu özellik ilk kurgusal metinleri olan hikâyelerde de görülür.</p>

  <p class="block7">Yazar, şiirle uğraşırken Nâzım Hikmetle tanışınca farklı bir mecraya girer. Kısa bir müddet sonra 'şiirde Nâzım'ı aşamayacağını' düşünerek şiir yazmayı bırakır. Nâzım Hikmet onu, hikâye yazmaya sevk eder. Kemal Tahir de büyük saygı duyduğu Nâzım'ın bu tavsiyesi üzerine dönemin dergilerinden Yedigün ve Karikatüre kısa hikâyeler yayınlamaya başlar. İlk hikâyesini Yedigüride 1936 yılında 'Bir Mısrî Hikâyesi'adıyla yayınlayan Kemal Tahir, bütün ilgisini romanda topladığı 1950'lere kadar hikâyeyle ilgisini azalan bir oranda devam ettirmiştir. Konumuz açısından hikâyelere bakıldığında henüz dilini teşekkül ettirmekle meşgul bir yazarla karşılaşılır. Kemal Tahir’in zaman zaman gramer hataları, zaman zaman da dağınık bir cümle biçiminde karşımıza çıkan bu dönem dilinde önemli eksiklikler görülmektedir. Hikâyelerde dil, sokak ağzıyla edebî dil arasında gidip gelmektedir. 'Angaje edinceye kadar bar sahibinin göbeği çatlamış. ' cümlesinde olduğu gibi, o yıllarda edebî dil açısından uygun olmayan 'angaje' gibi bazı kelimelerin varlığı dikkat çekmektedir. Dil konusundaki itmasızlığa birkaç örnek daha kaydetmek mümkündür: 'Açtı ağzını, yumdu gözünü' şeklindeki deyim, 'Mahalleye karşı ağzını açtı, gözünü yumdu. ' şeklinde dile getirilerek asıl yapısından uzaklaştırılmaktadır. Yine Türkçe gramer kaidelerine uymayan, 'Arif'in ne serseriliğini, ne meteliksizliğini, ne namussuzluğunu bırakmadı. ' gibi cümleler de yer almaktadır. Bunun yanı sıra, 'Her çiçeğin adını oğlunun veya torunun ismini anan bir büyük baba gibi ümitli ve sevgili söylüyordu. ' cümlesinde olduğu gibi dilin başarılı ve mana zenginliğiyle kullanıldığı örnekler de görülür. Örneklerin ortaya koyduğu gibi Kemal Tahir'in bu dönemdeki dili, bir oluşum evresini yaşamaktadır. Bu evreye uygun şekilde bazen güzel örnekler yer alsa da acemiliklerin ağır bastığı fark edilir. Ancak hikâyelerden yazarın dil etrafında bir kaygı taşıdığı, sanat yapmak değil ama dili güzel kullanmak için çaba sarfettiği de sezilir.</p>

  <p class="block7">Kemal Tahir'in hikâyelerindeki dağınık dil kullanımını benzer dönemlerde yayınlanmaya başlanan tefrika romanlarda da görürüz. Yazar, özellikle hapse girdiği ilk yıllarda edebî iddiası olmayan ve daha ziyade ekonomik bir katkı sağlamak maksadıyla yirmiye yakın tefrika roman kaleme almıştır. Bu romanlar her ne kadar edebî bir iddia taşımasa da gerek kullanılan dil gerek içerik itibarıyla yazarın edebî şahsiyetinin önemli bir aşamasını ortaya koyar. Özellikle dilde bir geçiş döneminin yaşandığı fark edilir. Zaman zaman Anadolu'da yaşamaktan olan bir yazarın dil intihalarını görmek mümkündür. Ancak ağırlık yine İstanbul Türkçesinden yanadır.</p>

  <p class="block7">Kemal Tahir, bu romanlarında, dil ve üslupta henüz bir bütünlük sağlayabilmiş değildir. Mesela, Sahte Serseri romanında Hizmetçi Sadık, Anadolu ağzıyla konuşturulur. Ancak bu konuşturma oldukça başarısızdır. Sadık'ın konuşmaları ile yazarın daha sonraki yıllarda orta Anadolu ağzıyla konuşturduğu kahramanlar karşılaştırıldığında Kemal Tahir'in nereden nereye geldiği açık bir şekilde görülmektedir.</p>

  <p class="block7">Eserlerde kullanılan dilde, bazı gramer hataları da görülmektedir. Mesela, Türkçenin dikkat gerektiren kullanımlarından olan'ne... ne'yapısının kullanımında yazarın zaman zaman hata yaptığı görülür:</p>

  <p class="block7">'Ahmet Süleyman'ı en uçarı çağlarında ne kahveye ne de meyhaneye bırakmamıştı. ' cümlesi bu tür hatalara bir örnek olarak kaydedilebilir.</p>

  <p class="block7">Yazarın tefrika romanlarda, roman dili açısından önemli bir nokta olan kahraman ile dilin uyumu gibi hususlarda da pek dikkatli davranmadığı görülür. Eğitim düzeyleri, toplumsal konumları, yaşları farklı kahramanlar aynı dili kullanırlar. Örneğin Ahmet Yarar kırk beş yaşlarında dönemi için önemli sayılabilecek lise eğitimi almış bir kahramanken bu karakterin konuşturulduğu dil ile evin dadısının veya genç kızının konuşturulduğu dil aynıdır:</p>

  <p class="block7">Ahmet Yarar:</p>

  <p class="block7">— Daha ne olsun, iki çift laf edecek adam bulamıyorum. Belma şarkılar mırıldanıyor, sen tavuk gibi hemen yatıyorsun. Sadık dersen, göçtü gitti.</p>

  <p class="block7">— İnsanı şaşırtmasana baba, dedi, çıkar ağzından şu baklayı.</p>

  <p class="block7">—Yağma yok, hele şöyle bir oturun karşıma...</p>

  <p class="block7">— Ahmet evlâdım, işte oturduk dinliyoruz, dedi, söylesene artık...</p>

  <p class="block7">Belma atılıdı:</p>

  <p class="block7">— Neden merak ediyorsun, Ayşe Hanım, elbette olmıyacak bir şeydir.</p>

  <p class="block7">— Hay aklınla yaşa kızım.</p>

  <p class="block7">—Yok canım, telaşlanmayın... Bakın havadisim ne... Bizim Celâdet gazetesi var ya, geçenlerde bir müsabaka çıkmıştı. "</p>

  <p class="block7">Yazar, tefrika romanlarında daha ziyade yeni oluşmaya başlayan burjuvazi sınıfının 'tuhaf' hayatlarını yer yer mizahî bir dille anlattığından bu sınıfın konuştuğu dilin örneklerine de yer verir; böylece romandaki gerçeklik duygusunu dille desteklemeye çalışır. Eski bir diplomat (Sabık Viyana</p>

  <p class="block7">Sefiri) ve Batı taklitçisi olan Salih Firaki, bir sınıfın temsilcisi olarak konuşturulur:</p>

  <p class="block7">— Müşerref oldum. Sizinle tanışmak istiyen güzel bir bayan var. Kavalyesi işlerinin çokluğundan İstanbul'da kalmış, güzel bir kadın. Tavassutuma rica etti. Bendeniz de Komilfo bir adam olduğum için hemen Olrayt, dedim. Lütfen beni takip ede misiniz monşer. "</p>

  <p class="block7">Kemal Tahir’in ilk dönem edebî metinlerinde dili bu şekilde kullanmasının yanında, dille ilgili küçük de olsa hassasiyetler oluşturmaya başladığını gösteren örnekler de vardır. Sahte Serseride Ahmet Yarar'ın etrafındaki insanlarla ilgili dile getirdiği şu cümleler, yazarın psikolojik dil üzerinde durduğunu göstermektedir:</p>

  <p class="block7">'Fakat kendilerini memleketin yüksek tabakası vehmeden züppelerin en lüks bir eğlence otelinde fakir komisyoncu Necati'yi nasıl karşılayacakları hakikaten görülmiye şayandır. İnsanları çırılçıplak göreceğim, onları etiketten, menfaat hırsile düştükleri köpek menzilesinden sıyırarak, çamurlarına bakmak istiyorum. Şimdi derdimi anlatabildim mi sana?'</p>

  <p class="block7">Ahmet Yarar'ın sözlerine, psikoloji de yüklenmiştir. Bu özelliğin, yazarda dille ilgili hassasiyetin tümüyle yok olmadığını, belli oranda bir dikkatin bulunduğunu göstermektedir.</p>

  <p class="block7">Anadolu Tecrübesi Arasında Gelgitler</p>

  <p class="block7">Kemal Tahir, 1938'de başlayan Anadolu macerasının ardından kaleme aldığı romanlarda bu coğrafyanın etkilerini göstermeye başlar. Özellikle yazarın mahpusluk hayatının ilk yıllarına tekabül eden yıllarda kaleme alınan tefrika romanlarda bu dilin, gerçeklik duygusunu tesis etmek maksadıyla kullanılmaya çalışıldığı, ancak henüz bir Anadolu söyleyişinin yakalanamadığı görülür. Kemal Tahir'in bu başlık altında ele alınabilecek metinleri, bir geçiş döneminin ürünleridir.</p>

  <p class="block7">Yazarın kendi dilini bulma dönemi diye de adlandırılabilecek bu döneme ilişkin dikkat çekici örneklerden birini, Sahte Serseri'de görmek mümkündür. Kemal Tahir, Anadolu'nun gerçekçi biçimde kavranmasının önemli olduğunu, ilk yazarlık denemelerinden itibaren dile getirir. Henüz Sosyalizmle tanışmadığı dönemde arkadaşlarıyla çıkardığı Geçit dergisindeki bir makalesinde, Anadolu'nun gerçekçi bir biçimde kavranılmasının önemine dikkati çeker:</p>

  <p class="block7">'Tekrar ediyorum Anadolu, asırlarca şehirliden ve yazıcıdan uzak kalmıştır. Onu tamamıyla tanımak için senelerce tetkik etmeğe muhtacız. Bunun haricinde yazılan yazılar, bugün bile fantezi olmaktan kurtulamayan (Milli Edebiyat), (Memleket edebiyatı) yapmak olacaktır. '</p>

  <p class="block7">Yazarın bu sözlerini, onun aşağıda örneği verilecek Anadolulu kahramanı gerçekçi biçimde konuşturma çabasının arka planını teşkil ettiği varsayılabilir. Romanda Kayserili bir karakteri canlandıran Bodos, konuşmalarında yöresel dili kullanır:</p>

  <p class="block7">— Sen gasavet çekme, Bodos işini bilme mi ceerim?. .</p>

  <p class="block7">— He, görmemin beem, arha bahçede dop yerine gitti. Onun işine akıl sır irer mi ki?</p>

  <p class="block7">— İnsan içi ni dimek beem, yabanın hoyratı! Bir gılıh bir gıyafet... Bitti utilin namusu... Bitti.</p>

  <p class="block7">Bodos'un bu konuşmalarına bakıldığında ses düzeyinde taklit edilmeye çalışılan bir yöresel ağız olduğu görülür. Kemal Tahir’in henüz Anadolu tecrübesinin başlamadığı dönemde kaleme aldığı eserde, roman 1937'de yazılır, oldukça iğreti diye nitelenebilecek bir yerel dil kullanımı görülür. Aşağıda örnekleri verildiğinde görüleceği üzere Kemal Tahir’in sonraki yıllarda Anadolulu, özellikle</p>

  <p class="block7">Orta Anadolulu, kahramanları konuştururken yakaladığı rahatlık onun yazarlığının nereden nereye geldiğini göstermektedir.</p>

  <p class="block7">Geçiş dönemine örnek alınabilecek metinlerden biri de, yazarın ölümünden sonra yayınlanan Hür Şehrin İnsanları romanıdır. Bu romanda da zaman zaman halkı, halk söyleyişiyle konuşturma gayreti görülmekle beraber, henüz İstanbul Türkçesinin cümle yapısından çıkılamadığı görülür. Roman, yazarın edebî dilinin oluşum dönemi ürünüdür. Anadolu ağızlarından beslenen dilin rahat söyleyişini bu romanda bulmak zordur. Yazar, halkı konuştururken zaman zaman bu dile başvursa da, yine İstanbul Türkçesinin etkisinden çıkamamış olmanın havası sezilir:</p>

  <p class="block7">"Kolaymış... Asıl zoru budur. Beş liranızı alırım. Helalinden beş kaymenizi... Sonra maraza olmasın ha! Ben başka mezarcılara benzemem. İşte bu sakallı papaz bilir. Başkaları hem işin ehli değiller hem de namussuzluk ederler. " Bu cümlelerde görüldüğü gibi Kemal Tahir, halkı, İstanbul Türkçesini biraz daha argoya yaklaştırmak suretiyle konuşturur. Ancak, romanın sonlarına doğru Mustafa Kemalin Serbest Fırka'yla ilgili biryemek meclisinden bahsederken, Anadolu ağızlarını kullanırve rahat söyleyişi, kısmen, yakalar:</p>

  <p class="block7">" -... Aklına gelmiş. 'Yahu! demiş başka memleketlerde fırkalar var. İntihabatta rekabet yapıyorlar, rey almağa gayret ediyorlar. Oyun oluyor. Millet avunuyor. Biz de hele bir deneyelim. ' demiş. 'Ahmet, Mehmet, Haşan, Hüseyin, Ali, Veli, siz şu dakikadan itibaren Halk Partisi'nin prensiplerini inkar ettiniz, Serbest Fırka'lı oldunuz!'demiş. (Medet, Paşa hazretleri, estağfırullah!) yan, (Ağız arar... serhoşlukla aklından bir şey geçirir... Sonra fena olur!) diyerek tövbenin arasına darı tanesi sığmamış. " Romanda bazı yerlerde dil yanlışlarına da rastlanmaktadır. Mesela, doğru şekliyle'Zaten eve de yaklaşmışlardı. 'cümlesini yazar, 'Zaten de eve yaklaşmışlardı. 'şeklinde dile getirir. Türkçede'de / da'ekinin kullanımına bakıldığında yazarın bu tercihinin yanlış olduğu görülmektedir.</p>

  <p class="block7">Kemal Tahir'in dilinin geçiş veya oluşum dönemine ilişkin dikkat çekici örneklerin bulunabileceği eserlerinden ikisi, yine ölümünden sonra çeşitli müsvedde halleriyle yayınlanan Damağası ve Namusçular romanlarıdır. Damağası romanının müsveddelerinden birincisi 28. 4. 1948 tarihini taşımaktadır. İkincisinde 1949 yılı kaydedilir. Üçüncüsünde ise tarih yoktur. Bu yıllar, yazarın dil ve üslubunun oluşum yıllarıdır. Yazar, Orta Anadolu ağzını kullandığı eserlerinde, kahramanlarını konuşturarak, inşa eder. Ancak bu eserde bu noktalarda bazı aksamalar yer alır. Dil, yine Orta Anadolu ağzıdır. Ancak bu dil, eserin bütününe hakim olan bir dil değil, kahramanların dilidir. Oysaki Kemal Tahir'in romanlarında dil, kahramanların dili olarak değil, eserin dili olarak yer alır. Yazar, diğer eserlerinde çok rahat konuşan ve konuşturan bir dili ve üslubu yakalarken, burada bu dili ve üslubu yakalama gayretinin sürecini yaşar. Namusçular romanında ise müsveddelerin bir kısmı 1945 senesinde bir kısmı da 1973 senesinde düzenlendiği için aradaki yaklaşık otuz yıllık sürede yazarın dilindeki ve üslubundaki değişimler takip edilebilmektedir. Şu iki pasajda yazardaki dil değişimini görmek mümkündür:</p>

  <p class="block7">—Yalan söylemeyin Müdür Bey... Geçen hafta orada değil miydiniz?</p>

  <p class="block7">— Geçen hafta mı? Yalan! Günahımı alırsın ki...</p>

  <p class="block7">—Yalan söyledin mi bozuşuruz Müdür Bey, eve yazarım!</p>

  <p class="block7">— Yazmakla... Ben karıdan korkmam! Karı beni bilir. Allah bana töbeden bu yana haramı sormasın! Arada bir arkadaşlar sürer götürür. Ben muhabbetine meraklıyımdır.</p>

  <p class="block7">—Yalan söyleme... Geçen hafta oradaymışsın...</p>

  <p class="block7">— Geçen hafta mı? Yalan!</p>

  <p class="block7">— Beni kızdırma... Töbe olsun yengeme yazarım. Senin saçlarını yolar.</p>

  <p class="block7">— Ben karıdan korkmam... Karı beni bilir. Onbeş senedir harama uçkur çözmüş değilim. Allah bana onu sormasın. Bazı bazı arkadaşlarla uğrarım ama...</p>

  <p class="block7">Pasajlardan birincisi 1973'te yazarın yeniden düzenlediği müsveddeden, diğer ise 1945'te tutuğu notlardandır. Aynı diyalogu içeren pasajların arasındaki en önemli fark, birincisinde Anadolu insanının İstanbullu bir anlatıcının ağzından konuşmak zorunda kalmasına mukabil, İkincisinde Anadolu insanının kendi yöresel ağzıyla rahatça konuşabilmesidir. Yazar, 1973'te düzenlediği müsveddede, üzerinde iyice çalıştığı ve kullanımında belli bir seviyeye ulaştığı dili kullanmanın rahatlığı içerisindedir.</p>

  <p class="block7">Kemal Tahir’in yaşadığı Anadolu tecrübesini edebî kimliğine taşımaya gayret ettiği edebî iddiayla kaleme aldığı hikâyelerinde de görülür. 1940'ların başında kaleme alınan hikâyeler, tam bir geçiş dönemi örneğidir. 'Çoban Ali've'Gelin Kadı Oyunu'isimli hikâyeler, yazarda köylü ağzını kullanma gayretinin ciddi anlamda görünmeye başladığı hikâyelerdir. 'Bir evleğe beş el tohum saçmalı... Ah! Canına yandığım Çubuk Ovası toprağı! Üç el saçıldı mı, ekini atlı sökemez. ' şeklindeki cümlelerde bir yandan 'şehir dili'yapısı gözlemlenirken, diğer yandan da 'köylü dili' havası hissedilmektedir. Bu yönüyle geçiş dönemi mahiyetinde olan bu dönem hikâyelerinde yapı olarak İstanbul Türkçesinin özellikleri görülse de, söyleyiş biçimi veya'hava/eda'olarak köylü dili özellikleri tercih edilmektedir. Ancak ağır basan taraf, İstanbul Türkçesi özellikleridir. Örneğin, 'Gelin-Kadı Oyunu' isimli hikâyede Sıtkı ile Sultan arasında geçen şu cümle yazarın üslubunda başından beri önemli yer tutan diyaloglarda henüz kahramanları kendi dilleriyle konuşturmaya, tam olarak, muvaffak olamadığını göstermektedir:</p>

  <p class="block7">— Benim eşyada gözüm yok. Ananın ağzını arattım: 'Öyle ipsize kız verilmez, demiş, Hafız Murat'a sözlü benim kızım'demiş. Ulan senin Hafız Murat'a sözün mü var?</p>

  <p class="block7">— Ben ananı falan tanımam. Seni, çaresi yok, götüreceğim. Haydi, uzatma düş önüme... güzellikle yürü...</p>

  <p class="block7">—Vallaha bağırırım olmaz...</p>

  <p class="block7">Kitabın ilk baskısındaki son hikâye olan 'Arabacı'da da dil ve üslup olarak bu ara dönem özellikleri gözlenmektedir. Bu hikâyelerde İstanbul Türkçesi ile Anadolu'da kullanılan halk dili veya 'köylü dili'arasındaki denge İstanbul Türkçesinden yana iken 1947'de kaleme alınan'Nam Uğruna' isimli hikâyede bu denge tersine dönerek halk söyleyişi veya 'köylü dili'ne doğru kayar. Bu değişimi, hikâyedeki diyaloglardan alınacak bir örnekle takip etmek mümkündür:</p>

  <p class="block7">— Oldu mu ya şimdicik? Kaldırım kabadayısını, Çakırcalı ettin çıktın, akılsız Mostar! Vay ki şoför aklı! Bizim dilediğimiz nam, şehir uşağı kovalamak namı mı? Hayır...</p>

  <p class="block7">— Höst sefil Musa, Topal Tevfik Ağa'nın saldığı nam, salt gazetelere geçmiş namlardan değildir, resmen tarih kitaplarına girip baş sedire yerleşmiş namlardandır.</p>

  <p class="block7">İki köylü arasında geçen diyalogda hem cümle yapısı olarak, hem de söyleyiş biçimi olarak köylü söyleyişin özellikleri hakimdir. Üslup olarak, kısa ve sade cümlelerle anlatım devam etmekle beraber, diyaloglara verilen önem artar. Özellikle bu hikâyede diyaloglarla ilgili dikkat çekici bir husus yer almaktadır. Hikâyede şehirli insanlarla köylü insanların hikâyeleri birbiri içine geçer. Hikâyenin baş kısmında Şaban Bey ve ailesi anlatılırken diyaloglara önem verilmekle beraber, anlatıcı kişinin de sıklıkla araya girdiği gözlemlenir. Şehirli insanlar üzerinde psikolojik çözümlemeler yapılır. Ancak hikâyenin ikinci kısmını oluşturan Çavuş Musa merkezli bölümde anlatıcı kişi yok denecek kadar az bir oranda hikâyeye dahil olur. Şehirli insanlarla ilgili psikolojik çözümlemelerle ortaya konulan özellikler, köylü insanda monologlarla verilir. Buradan hareketle yazarın köylü insanları şehirli insanlara göre daha çok konuşturduğu sonucu çıkmaktadır. Bu durum, yazarın yedisekiz yıl boyunca bu dil ile iç içe yaşamış olmasıyla kazandığı birikimle ilgilidir. Yazar, kendine nesir dili olarak bu dili seçmiştir. Şehirli insanların iç dünyalarını psikolojik okumayla, köylü insanların iç dünyalarını ise monologlarla ortaya koyması da bu dili kullanımındaki rahatlık ve bu dile duyduğu sempatiyle ilgilidir.</p>

  <p class="block7">Yazarın hayattayken yayınladığı tek hikâye kitabı, Göl insanları1dır. Ancak Kemal Tahir, romana başlamadan önce ve romana başladıktan sonra da hikâye yazmaya devam etmiştir. Kısa zaman önce Zehra'nın Defteri ve Dutlar Yetişmedi adlarıyla iki cilt halinde yayınlanan hikâyelerde de yazarın dil üzerinde egzersizler yaptığı görülür. Mesela, Zehra'nın Defteri'nde yer alan 'İstanbul Mektupları: Ben Ekip Oldum'ile'İstanbul Mektupları: Boğaz Meselesi’başlıklı hikâyeler, bir Çorumlunun İstanbul gözlemlerini içermesinin yanında yazarın Anadolu ağzıyla bir kahramanı nasıl konuşturacağının denemelerini de içerir. 50</p>

  <p class="block7">Kemal Tahir'in eserlerinde yakaladığı dilin başarısı, dilin bir kahramanın dili olarak kalmaması bütün eseri idare eden, eserin anlatıcı kişisinden kahramanına kadar her öğesine yansıyan bir dili kurgulayabilmesidir. Onun dilini 'bulduğu' eserlerinde, kahramanın dilinden bahsetmektense eserin dilinden bahsetmek yerinde olacaktır. Ancak verilen örneklerde görüldüğü gibi Kemal Tahir, özellikle 1940Tı yılların başlarından sonlarına kadar süren dönemde, dilini teşekkül ettirmeye çalışmıştır. Yazar, İstanbul Türkçesi ile Anadolu'daki yerel ağız arasında gidip gelmiştir. Ancak 1950'den itibaren kaleme aldığı eserlerinde artık, eserine yapıcı bir etken olarak dili de koyabilen bir yazarla karşılaşılır. Artık bu dönemden itibaren bir'Kemal Tahir’in Dili'diye bir kullanımdan bahsetmek mümkündür.</p>

  <p class="block7">Türk Dilinin Tarihî Tecrübesi Işığında Bir Kimlik Olarak</p>

  <p class="block7">İnşa Edilen Edebî Dil</p>

  <p class="block7">Kemal Tahir’in bu kapsamda mütalaa edilebilecek eserlerindeki dilin üç büyük kaynağa dayandığı söylenebilir. Örneklere geçmeden önce bu kaynakları belirtmek yerinde olacaktır. Şüphesiz Kemal Tahir’in dilinin ilk önemli kaynağı İstanbul Türkçesidir. Yazar, söyleyişini Türk dilinin tarihsel birikimi üzerine kurduğunda cümle yapısı itibariyle İstanbul Türkçesinin temel çizgilerini korumaya özen göstermiştir. Özellikle Türkçenin uzun cümle kurmaya müsait olmayan yapısını göz önünde bulundurarak Anadolu'daki yerel söyleyişlerin de desteklemesiyle düzgün, kurallı ve kısa cümlelerle dilini, üslubunu oluşturmaya çalışmıştır. 0, eserini İstanbul Türkçesinin söyleyişinin dışında bir dille inşa ederken, dili belli bir sınırda tutmaya özellikle gayret gösterir. Bu anlamda ondaki yerel söyleyişler, ipin ucu kaçırılmadan kullanılan bir dil özelliği gösterir. Yazardaki bu sınırı tayin eden ise İstanbul Türkçesidir. 0, İstanbul Türkçesini bir çatı olarak hep korumuştur. Ayrıca onun dildeki ustalığının sadece Anadolu'nun yerel söyleyişlerini kurgulamakta olmadığı, İstanbul Türkçesinde de önemli bir merhaleyi yakaladığı özellikle 'Esir Şehir' dizisinde görmek mümkündür. Kemal Tahir, Esir Şehrin İnsanları, Esir Şehrin Mahpusu, Yorgun Savaşçı gibi romanlarda Osmanlı Devleti'nin yönetim katından olan kahramanlarını konuşturduğu Türkçe ile İstanbul Türkçesinin başarılı kullanımlarını gösterir.</p>

  <p class="block15"></p>

  <table class="table">
    <tbody class="calibre3">
      <tr class="calibre4">
        <td class="td3">
          <p class="block16">50. Kemal Tahir, Zehra'nın Defteri, İîhaki Yayınları, İstanbul, 1995, s. 95-102</p>
        </td>
      </tr>
    </tbody>
  </table>

  <p class="block7">Kemal Tahir’in dilinin ikinci büyük kaynağı Dede Korkut'tan gelen Türkçenin tarihî birikimidir. Gerek notlarından gerek mektuplarından anlaşıldığına göre yazar, tarihe merak duyduğu andan itibaren birincil kaynaklara ulaşmaya özellikle dikkat etmiş, bu kaynakları hem tarihi öğrenme adına hem dönemin Türkçesini görme adına kullanmıştır. Onun Osmanlı Türkçesinin'büyüklüğünü' ifade ederken bu dilde ortaya konulan eserlere ve bu dilin kelime kadrosuna gönderme yapması, söz konusu dönemde kaleme alınan eserler üzerine dil noktasında bir dikkat geliştirdiğini göstermektedir. Onun dilinin en büyük kaynağı ise şüphesiz Anadolu'nun yerel söyleyişidir. Kemal Tahir’i bugün edebiyat tarihinde ayrıcalıklı kılan noktalardan biri de saydığımız ilk iki kaynakla bu kaynağı başarılı bir şekilde terkibe ulaştırması ve kendine mahsus bir roman dili elde edebilmesidir. Yazar, Anadolu söyleyişine romanlarında kademe kademe yer verir. Şöyle ki, aşağıda örnekleri verileceği gibi, bu söyleyişleri kullandığı ilk dönemlerde sadece kahramanlarını bu dille konuşturur; anlatıcı kişi İstanbul Türkçesi ile olayları aktarır, çözümlemelerini yapar. Ancak daha sonra bu söyleyişi yazar bütün romanın dili haline getirir. Kahraman da bu şekilde konuşur, anlatıcı da. Kemal Tahir’in konusu İstanbul'da geçen romanlarında dahi Çankırılı veya Çorumlu bir kahramanı romana dahil etmesi, bu kahraman üzerinden dili göstermesi de ayrıca dikkat çekicidir.</p>

  <p class="block7">Yazar, köyü konu aldığı romanlarında, hem dil hem üslup olarak yukarıda kaydedilen üçlü kaynaktan beslenen dili kullanır. Örnek olarak ele alınabilecek Yedi Çınar Yaylası'nda sadece halk söyleyişine yer verilmekle kalmaz. Özellikle tarihsel geçişlerde, aralarında nerdeyse yüz yılı aşkın bir zaman bulunan kahramanlar da aynı dille konuşurlar. Romanda 1800'lerin başındaki Çorum insanıyla 1930'lardakini aynı dil ile konuşturması, dilde herhangi bir değişimin meydana gelmediğine vurgu yapması, dikkat çekici bir özellik olarak kaydedilebilir.</p>

  <p class="block7">Dil ve üslup olarak şark hikâyesinin anlatımını güçlü şekilde temsil eden yazarın Yedi Çınar Yaylası romanı'Evet, vaktin birinde, Çakır Kahyalardan Halil Efendi'nin Ömer oğlan, Başıbozuk paşası Dilaver Ağa'yı, katiyen adam hesabına almayıp herifin kahpesini güpegündüz atına hoplatarak Yedi Çınar Yaylası'na çıkarmıştı da dünyanın yüzüne 'Yiğit-Erkek' diye nam salmıştı. '51 cümlesiyle başlar. Buradaki dile, üsluba ve anlatım tarzına dikkat edildiğinde, Türk dilinin özellikle halk katındaki tarihsel birikimine dayanan, şark hikâyesinin meddahlığı da hatırlatan, okuyucuyla diyaloga geçerek anlatımı tercih eden özelliğini görmek mümkündür. Kemal Tahir, anlatıcı kişiyi de halkın diliyle konuşturur. Olayı'halkın ağzıyla'aktaran hikâyeci (anlatıcı), kendine üst bir konum tayin etse de, halkı gözlemleyen biri olarak değil halkın içinde, onlarla beraber yaşayan biri olarak yer alır. Anlatıcı kişinin dile getirdiği şu cümlelerde, kaydedilen bu özelliği görmek mümkündür:</p>

  <p class="block7">'Bu haberin aslı çıkınca, Çorum'un birinciye gelen mültezimi Çakır Kahyaların Osman Efendi'nin hırkadak soluğu düğümlendi. Durduğu yerde, yüreği çatladı da herif, 'Allahl'diyemeden öte dünyaya mundar gitti. '52 Kemal Tahir'in bu dili ve üslubu inşa etmesinde, konuşturduğu insanları yakından tanımasının yanında, hikâyenin önemli bir kısmını halktan birine, Gavur Ali'ye, anlattırmasımn da önemli bir etkisi vardır. Yazarın dilde geldiği aşamayı göstermesi bakımından örnek alınabilecek iki eseri, Devlet Ana ve Yol Ayrımıdır.</p>

  <p class="block11"></p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">51. Kemal Tahir, Yedi Çınar Yaylası, Düşün Yayınevi, İstanbul, 1958, s. 5.</p>
        </td>
      </tr>

      <tr class="calibre4">
        <td class="td2">
          <p class="block14">52. Kemal Tahir, Age, s. 11. Söz konusu romanlarda Kemal Tahir’in değinilen dil ve üslup özelliklerini görmek için ayrıca bkz. Kemal Tahir, Yedi Çınar Yaylası, s. 35, 48, 153, 249; Kemal Tahir, Köyün Kamburu, Adam Yayınları, İstanbul, 2002, s. 9, 17, 74, 102, 173; Kemal Tahir, Büyük Mal, Adam Yayınları, İstanbul, 1995, s. 23, 193, 266, 291, 369.</p>
        </td>
      </tr>
    </tbody>
  </table>

  <p class="block7">Devlet Ana Osmanlı tarihine ilişkin getirdiği alternatif bir tarih yorumunun yanı sıra, içerdiği dil özellikleriyle de Türk romanının önde gelen eserlerinden biri olur. Kemal Tahir, bu romanında adeta dilde nelere muktedir olduğunu bütün boyutlarıyla ortaya koymuştur. Yazarın Türk Dil Kurumu ödülü almasını da sağlayan eserde Türkçe, aktüel zamanın dar sınırlarından çıkarak bütün tarihsel birikimiyle âdeta resmi geçit yapar. Ancak dilin tarihsel hüviyeti değildir eseri önemli kılan; yazar bu dili kullanırken arkaik veya anakronik diye ifade edilebilecek bir kullanıma düşmez; Türk dilinin tarihsel evreleri içerisinde bocalamaz. Tarihsel birikimi aktüel bir canlılık ve gerçeklikle kurgulamayı başarır. Destansı anlatım içerisinde yazarın kullandığı dil, Türkçenin kullanımı adına önemli bir aşamayı göstermektedir. Kemal Tahir, kullandığı dil ve üslup vasıtasıyla okuyucunun ilgisini anlatıcıdan anlatılana çekmektedir. Bu sebeple, Kemal Tahir'de dil ve buna bağlı olarak anlatım, başlı başına romanın'amaçlarından'biridir.</p>

  <p class="block7">Kemal Tahir’in Devlet Ana'da kullandığı dil, büyük oranda Dede Korkut etkisi taşımaktadır. Romanın dilinin Dede Korkut kitabıyla, Orta Anadolu, özellikle Çorum yöresi, ağzının birleşimi olduğunu düşünmek mümkündür. Açık, anlaşılır, akıcı, destan türünün rahat konuşma imkânını barındıran diliyle Devlet Ana, Türkçenin iyi kullanıldığında hangi noktalarda eserler verilebileceğinin göstergesi olmuştur. Yazar romanda her ne kadar daha ziyade siyasî ve sosyal meseleleri ön plana çıkarsa da vermek istediği mesajlardan biri, Anadolu insanını, konuştuğu dille anlatmanın romana sağlayacağı katkıyı göstermektir. Ona göre Anadolu insanı, yabancısı olduğu bir dille konuşturulduğu zaman değil, kendi diliyle konuşturulduğu zaman romanda yaşar. Aksi takdirde Anadolu insanının anacak'anlatılmasından' bahsedilebilir. İnşa etmeye çalıştığı'yerli romanın'temel özelliklerinden biri de halkın kendi diliyle romanda var olabilmesidir ki bunun uygulandığı örnek eserlerdendir Devlet Ana. Kemal Tahir dilde sadece musikiyi, sesi değil, psikolojiyi, tarihsel birikimi de sergilemeyi başarır. Dil yönüyle başlı başına incelenmeyi hak eden bu eserden anlatıcı kişi ve kahramanın konuşmalarından aktarılacak şu örnek, bir romanda dilin yakaladığı bütünlüğü göstermesi açısından önemlidir:</p>

  <p class="block7">Ertuğrul Bey'in çocukluk arkadaşı, ahi yoldaşı, savaşlarda eşi, kardeşten ileri kan kardeşi Akçakoca ağır ağır gelmiş, orta yerde durmuştu. Yaşı sekseni aşkın olduğu halde koca çınar gövdesi gibi dik, aksakalı göbeğine indiği halde ölümsüz Hızır peygamber gibi çevikti. Elleri göğsünde, ağıtın soluk yerini bekledi. İniltiler tepelere doğru uzaklaşırken elini kaldırdı:</p>

  <p class="block7">— Ağlamakla nesne olmaz. Ölen, ağıtla geri gelmez. Er yaşadı, yiğit öldü, ne mutlu! Aklı ererekten, dili dönerekten gitti, ne mutlu!... 53</p>

  <p class="block7">Yazarın Cumhuriyet tarihini konu alarak alternatif bir tarih yorumu geliştirdiği eserlerinden Yol Ayrımı'nda da onun dilde ulaştığı noktayı görmek mümkündür. Kemal Tahir’in hayattayken yayınlanan son romanı olan eserde dil, romanın diğer bütün unsurlarını idare eden, sürükleyen bir güç haline gelir. Yazar dili sadece kahramanları veya olayları aktarmak için bir araç olarak kullanmaz başlı başına bir varlık olarak dili inşa eder. Romanda dil, diğer unsurların merkezinde yer alan ve hemen hepsine bir kimlik veren güce sahiptir.</p>

  <p class="block7">Kemal Tahir, diğer eserlerde kahramanlarını Orta Anadolu ağzıyla konuştururken, anlatıcı kahramanını zaman zaman İstanbul ağzıyla konuşturur. Ancak bu romanda kahramanların yanı sıra anlatıcı kişi de Orta Anadolu ağzıyla konuşur. Buna ilave olarak İstanbullu kahramanlar da Orta</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">53. Kemal Tahir, Devlet Ana, Tekin Yayınevi, İstanbul, 1998, s. 143.</p>
        </td>
      </tr>
    </tbody>
  </table>

  <p class="block7">Anadolu ağzından izler taşıyan bir dil kullanırlar. Daha önceki romanlarında Orta Anadolu ağzını sadece köylüler için kullanan yazar, bu romanında, söz konusu dili genel halk dili olarak tesis eder. Öyle ki bu hal, esere, zaman zaman Dede Korkut Kitabı'ndan bir parça ya da bir Şark masalı havası katmaktadır.</p>

  <p class="block7">Köylü insanın kullandığı dile örnek olarak, Çorumlu Hıdır Onbaşı'nın, 'Aman beyim... Vay başımaaa... Demek bu telgraf kâğıdı... Ne demeye gelmekte oh Murat Bey'im?... 'Birinci sayfa basılmasın'demiş Asım Beyimiz... Sakın bu laf, askeriyenin gece nöbeti parolası gibi... Ne demeye gelmekte peki? Gizlisi nedir bunun?... ' cümlelerini kaydetmek mümkündür. Yazar, sadece köylü tipleri bu şekilde konuşturmakla kalmaz. Hıdır Onbaşı'nın bu ifadelerine karşılık gazeteci Murat'ın verdiği şu cevap, yazarın şehirli kahramanlarını konuştururken gerçekleştirdiği değişimi gösterir:</p>

  <p class="block7">'Şundan sezinler ki akılsız Hıdır... telgrafın gelmesinden bile sezinler. Bu gazeteye telgraf kolayına mı gelir! Hayır, gayet zoruna gelir ve de zorlu durumlarda gelir. Hele ki, Vakit gazetesine telgraf büsbütün önemli olduğundan gelir! Sağ olsunlar, var olsunlar ve de koca Tanrı bizim kazancımızdan alsın, onların kazancına katsın!' Kemal Tahir’in inşa ettiği dil ve üslubun üçüncü evresini ise, anlatıcı kişinin kullandığı dil ve üslup oluşturur. Bağlaçlarla inşa edilen bu Dede Korkut üslubuna örnek olarak şu iki örnek kaydedilebilir:</p>

  <p class="block7">'Dadal Efendi ki, Allah'ın izniyle Çorumlu'dur ve de Çorum'un Çöplü mahallesinden Erkek Raziye'nin Dadal Oğlan adıyla yedi vilayet toprağına bir vakitler, 'kopsuzipsiz'likte ün salmıştır, hâlen saray şoförü olup ve de şoförlerinin gayet gözdelerinden olup, Mustafa Kemal Paşa'mızın ve de Gazi Babamız'ın ve de ebedî şefimizin, ulu kurtarıcımız Halk Fırkası genel başkanı Allah'tan aşağı Cumhurreisimiz Efendimizin gözbebeği bir Dadal şofördür. '</p>

  <p class="block7">'Derbeder vatman bu kez, iyice kızıp, katı hasır şapkalıya haddini belletmek gayretiyle zil ipini çekti, biletçiyi yanına istedi. Biletçi, yakınında bulunmakla hemen gelmeli olup buyur diyerekten dikildi. Vatmandır daha, belanın irisine kaşık tuttuğunu ve de kırılası parmağını eşek arısı diline soktuğunu kestiremeyip göz işmarıyla Dadal Efendi'yi göstermekle biletçi işi kavrayıp, 'Bilet' dedi. Buna karşı Dadal Efendi, 'eh, selbest dönemidir, böyle olur'diyerekten, sesini gayetle yumuşatıp, 'paso'karşılığını verdi. '</p>

  <p class="block7">Kemal Tahir, anlatıcıdan kahraman değin bütün romanı tek bir dil etrafında toplamayı başarmıştır böylece. Çorumlu Dadal Efendi'den İstanbullu gazeteci Murat'a, anlatıcıya kadar üç ayrı kimlik tek bir noktada toplanır: Dil... Ancak şu husus da belirtilmelidir ki Kemal Tahir, yerel söyleyişi kullanırken de belli bir ayrıma ve tasnife gider. Mesela gazeteci Murat'ın kelime kadrosuyla Dadal Efendi'nin kelime kadrosu farklıdır. Ancak söyleyiş, cümle yapısı aynıdır.</p>

  <p class="block7">Sonuç</p>

  <p class="block7">Edebiyatta kalem oynatan her iddialı yazar, dille hesaplaşmak, kendine mahsus bir dil tasavvuru ortaya koymak durumundadır. Bunu yapamayan yazarın, edebiyat tarihlerinin de gösterdiği gibi edebiyatta belli bir seviyenin üstüne çıkması güçtür. Çünkü edebiyat her şeyden önce dille var olan, dilde var olan bir sanattır.</p>

  <p class="block7">Türk modernleşme macerasının görünür olduğu alanlardan birinin dil olması, bu konuyu sadece edebî mahfillerde değil, siyasî platformlarda da tartışılır kılsa da edebiyatı kendine mesele edinen her yazar, edebiyata mahsus bir dil tasavvuru geliştirmeye çalışmıştır. Yapılan incelemeden anlaşıldığı üzere Kemal Tahir, Türk edebiyatında dili bir mesele edinen, bu meseleyi çok yönlü olarak ele alan, tartışan ve konu etrafında kendine mahsus bir tasavvur geliştirebilen, bunu da eserinde uygulayan nadir yazarlardan biridir.</p>

  <p class="block7">Kemal Tahir, dili öncelikle ontolojik boyutuyla ele alarak bir dil tasavvuru ortaya koymak ister. Onun Türk marksizminde en büyük eksiklik olarak gördüğü teori eksikliğine kendisi de düşmemek için ele aldığı her meselede olduğu gibi dil meselesinde de bir teori geliştirmeye çalışır ve bunun için dilin ontolojik boyutunu tartışmaya açar. Buna göre, yazarın dili kültürün içinde gelişen bir varlık olarak ele aldığı, toplumun kültürel kimliğinin dilin de kimliğini tayin ettiğini düşündüğü çıkarımına ulaşmak mümkündür. Bu yaklaşımın arka planında ise şüphesiz, Marksist teoride önemli yer tutan alt yapıüst yapı ilişkisi yatmaktadır. Yazar, dilin değişimi meselesini de bu çerçevede tartışmaya açar ve her dilin değişeceğini, bunun da tabii olduğunu söyler. Çünkü ona göre değişim, 'alttan'gelen bir etkiyle gerçekleşir. Ancak sadeleştirme, dilin ontolojik karakterine terstir. Sadeleştirmeyi üstten gelen bir biçimlendirme gayreti olarak gören yazar, Cumhuriyet döneminde Türkçenin sadeleşmesine ilişkin girişimleri ise bir bilgisizlik numunesi olarak değerlendirir.</p>

  <p class="block7">Eserlerindeki dille ilgili olarak ise yazarın kullandığı dilin üç aşamalı bir gelişim gösterdiği çıkarımına ulaşmak mümkündür. Kemal Tahir, öncelikle başarısız sayılabilecek bir dil kullanırken daha sonra bir geçiş dönemi yaşamış ardından kendi dilini bulmuştur. Onun dilini edebî iddiayla kaleme aldığı romanlardan takip etmek mümkündür.</p>

  <p class="block7">Kemal Tahir’in romanlarını Türk edebiyatı içerisinde farklı kılan temel özelliklerden biri, bu eserlerde kullanılan dil ve üsluptur. Kemal Tahir'in dil ve üslubunun oluşumunda Anadolu'da kaldığı 13 yıl en büyük etkendir. Kemal Tahir Çorum ve yöresinde kullanılan dil ile Dede Korkut'un dilini birleştirmek suretiyle kendi edebî dilini inşa eder. Yazarın hemen her romanında bu dilin yansımalarını görmek mümkündür. 1960'a kadar yazdığı ve İstanbul'da geçen romanlarda yazar, büyük oranda İstanbul Türkçesini kullanır, Anadolu ağzı ikinci planda kalır. Bu dil özelliğini Esir Şehrin insanları, Esir Şehrin Mahpusu ve Hür Şehrin İnsanları romanlarında görmek mümkündür. Nitekim yazar, Esir Şehrin insanları1 nın dilini sonraki baskılarda değiştirir. Ancak, yine de Anadolu ağzı bu romanda ikinci plandadır.</p>

  <p class="block7">Mekan olarak Anadolu'da geçen romanlar ile 1960'dan sonra yazılan ve kentte geçen romanlar, çok büyük oranda yukarıda özelliği ifade edilen Anadolu ağzıyla yazılmıştır. Kemal Tahir, şehirli kahramanlarını dahi Çorum ağzıyla konuşturmaktadır. Bu anlamda Fethi Naci'nin, Kurt Kanunu'ndaki Kara Kemalin Çorum ağzıyla konuşturulmasını eleştirmesi makuldür. Ancak bunun bir eksiklik olmadığını aksine romana derin bir dil ve üslup zenginliği kattığı da belirtilmelidir. Kemal Tahir, köy romanlarında ve 1960'dan sonra yazdığı romanlarında anlatıcı olarak da Anadolu ağzını kullanır. Bunun yanı sıra adeta bu ağzın dil zenginliğini ve üslup güzelliğini göstermek istercesine, Kurt Kanunu'ndan Yorgun Savaşçı1 ya, Esir Şehrin İnsanlarYna hemen her romanında ÇorumÇankırı yöresinden bir kahraman inşa eder. Kemal Tahir’in kullandığı üslup, bu dilin bir uzantısı olarak belirmektedir. Kısa cümlelerle rahat bir konuşma tarzında inşa edilen üslup, zaman zaman şark hikâyeciliğine doğru da kaymaktadır. Bu özellikleriyle belki de Türk romanında, Türkçenin imkânlarını kullanarak inşa edilmiş en özgün üsluba sahip Kemal Tahir’in, üslubu sayesinde, ciddi tezler taşıyan romanlarını rahatlıkla okuttuğu ifade edilebilir. Nitekim romanlarda Türkçe vasıtasıyla inşa edilen bu dil ve üslubun yazarın'Türk romanı'tezinin bir parçası olduğu da belirtilmelidir.</p>

  <p class="block7">Kemal Tahir’in dil ve üslubunun diğer bir özelliği, atasözü ve deyimlerin bu üslupta oynadığı büyük roldür. Kemal Tahir, çoğu kere, atasözü ve deyimleri anlatıcı şahsın yerine geçirir. Şark hikâyesinin temel özelliklerinden olan 'az sözle çok şey anlatma'yı atasözü ve deyimlerle sağlamaya çalışır. Bütün bu özellikleriyle Kemal Tahir’in Türkçedeki tarihselliği önemseyerek dilini güncelle sınırlamadığı ve bu tarihsellik gücüyle dilde çok önemli bir merhaleyi işaret ettiği söylenebilir.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynaklar</p>
        </td>
      </tr>

      <tr class="calibre4">
        <td class="td1">
          <p class="block14">Emre, Ahmet Cevat, Atatürk'ün inkılap Hedefi ve Tarih Tezi, İstanbul, 1956.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Aşk Modası, (TA-KA müstear adıyla), Karikatür, 28 Nisan 1938-28 Temmuz 1938.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Büyük Mal, Adam Yayınları, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Damağası, Tekin Yayınevi, İstanbul, 1999.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Devlet Ana, Tekin Yayınevi, İstanbul, 1998.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Göl insanları, Adam Yayınları, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Hür Şehrin insanları II, Tekin Yayınevi, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Köyün Kamburu, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Namusçular, Bilgi Yayınevi, Ankara, 1974.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Notlar 10: Osmanlılık/Bizans, Haz. Cengiz Yazoğlu, Bağlam Yayınları, İstanbul, 1992.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Notlar 11: Batılaşma, Haz. Cengiz Yazoğlu, Bağlam Yayınları, İstanbul, 1992.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Notlar 12: Çöküntü, Haz. Cengiz Yazoğlu, Bağlam Yayınları, İstanbul, 1992.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Notlar 3: Sanat Edebiyat 3Dil Dosyası, Haz. Cengiz Yazoğlu, Bağlam Yayınları, İstanbul, 1989. Kemal Tahir, Sahte Serseri, (TA-KA müstear adıyla). Karikatür, 6 Ocak 1938-21 Nisan 1938.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Üstadın Ölümü, Haz. Sevengül Sönmez, İthaki Yayınları, İstanbul, 2006.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Yedi Çınar Yaylası, Düşün Yayınevi, İstanbul, 1958.</p>
        </td>
      </tr>

      <tr class="calibre4">
        <td class="td1">
          <p class="block14">Kemal Tahir, Yol Ayrımı, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td2">
          <p class="block14">Kemal Tahir, Zehra'nın Defteri, İthaki Yayınları, İstanbul, 1995.</p>
        </td>
      </tr>
    </tbody>
  </table>

  <p class="block13" id="calibre_pb_9"></p>
</body>
</html>
