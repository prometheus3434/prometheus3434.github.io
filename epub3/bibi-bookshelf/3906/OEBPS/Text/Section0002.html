<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block7 sigil_not_in_toc" style="text-align: center;"><br /></h1>

  <h1 class="block7 sigil_not_in_toc" style="text-align: center;"><br /></h1>

  <h1 class="block7" id="sigil_toc_id_10" style="text-align: center;">Kemal Tahir ve Sinema</h1>

  <h2 class="block7 sigil_not_in_toc" style="text-align: right;"><br /></h2>

  <h2 class="block7 sigil_not_in_toc" style="text-align: right;"><br /></h2>

  <h2 class="block7" id="sigil_toc_id_11" style="text-align: right;">Seçil Toprak</h2>

  <div>
    <br />
  </div>

  <p class="block7"><br /></p>

  <p class="block7"><br /></p>

  <p class="block7">İnsanın varlığını, kendisiyle ve çevresiyle ilişkilerini sorgulama çoğu sanatın temel amacını oluşturur. Edebiyat ve sinema da bu sanatlardan ikisidir. Hikâye anlatma ve bir me’ine dayanma ise sinema ile edebiyatı birbirine yaklaştıran yönlerdir. Ortaya çıktığı on dokuzuncu yüzyıldan bu yana sinema, kendinden önceki sanatlardan faydalanına yoluna gitmiş; âdeta kendi bünyesinde sanatları birleştirmiştir. En yakın ilişkisi de edebiyatla olmuştur denilebilir. Edebiyatın tema, konu, diyalog kurma, görüntü tasvirleri yönleriyle sinemaya hazır malzemeler sunması bu yakın ilişkiye yol açmış temel sebeplerdir. Sinemada görüntüler, edebiyatta sözcüklerle kurulan dil, bu iki sanatın hem bazı paydalarda birleşmesine hem de ayrılmalarına sebep olur. Belki de en temel fark, birinde düşündüklerimizi görmeye çalışırken diğerinde gördüklerimizi düşünmeye yönelmemizdir. Sinemanın kurduğu görsel dünya, gücünü teknolojiden alıyor gibi gözükse de me’ine dayanması, belirli bir senaryonun ürünü olması, sinemanın edebiyatla akrabalık ilişkilerini yıllardır sürdürmesine açıklık getirebilir.</p>

  <p class="block7">Sinema, hikâye anlatmaya gereksinim duyduğu ilk dönemlerden itibaren roman, hikâye, tiyatro hatta şiir gibi edebî metinleri kendine kılavuz almaya başlamış ve bu amaçla birçok edebî eser sayfalardan perdeye taşınmıştır. Bu macera özellikle tiyatro eserleriyle başlasa da sinemaya malzeme sağlayan başat tür romandır. Roman, yapısı gereği sinemayla benzerlik gösteren bir tür olduğundan, sinemanın hikâye anlatma, dramatik yapı gibi özelliklerini temelden besler. "Bireyi tekilliğindeki çevre sınırlamalarıyla vermeye uygun yapısıyla, belli sınırlardaki çatışmalardan önce bireysel aranışların, biçimlenişlerin sanatı olan sinema, kendi niteliklerine uygun konuları ve birçok anlatım, betimleme tekniklerini daha çok romanda bulmuştur. " Buna göre, sinemaya en fazla kaynak sağlayan edebî tür romandır.</p>

  <p class="block7">Sinemada uyarlama serüveni özellikle romanların resimlendirilmesi gibi başlasa da zamanla sinemanın kendi dilini yaratması gerektiği ortaya çıktıkça bu anlayış değişmiştir. Tam da burada uyarlamanın tanımına bakmamız gerekiyor: "... daha önce uyarlama dışında bir amaçla üretilmiş romanın sinema sanatının özelliklerine uygun bir biçimde ele alınıp senaryo biçimine sokulması" olarak açıklar, bu konuda birçok makalesi olan Zeynep Çetin Erus uyarlamayı. Buna göre ele alınan eser ilk önce senaryo çalışmasıyla başkalaşım geçirir sonrasında da sözcüklerden görüntüye geçilerek hem duyularda hem algılarda farklılıklar yaratılır. Burada dikkat edilecek en önemli özellik yazılı bir me’inin bir görüntü me’ininden farklı olacağıdır. Hatta edebî eserle filmin başka başka formlar olduğu unutulmamalıdır. "Ne kadar tanınmış olursa olsun, bir film için bir edebiyat yapıtı da bir hareket noktasıdır. " ifadesi bir edebiyat ürünün başka bir ürüne dönüştürüldüğü zaman, başka bir sanat dalı içerisinde yeniden yorumlanacağına dikkatimizi çekmektedir.</p>

  <p class="block7">Edebî eserin sahibi yazar ile filmin sahibi diyebileceğimiz yönetmen arasında kurulması gereken anlaşma, diyalog temel noktalarda -ki bu özellikle eserin vermeye çalıştığı fikirler, yaratmaya çalıştığı karakterlerin çarpıtılmaması konusudurbirleşmelerini gerektirir. Türk sinemasında şimdiye kadar yapılan uyarlamalarda ortaya çıkan sonuçtan memnun kalan yazarlar olduğu gibi filmi izledikten sonra filmi reddeden, hatta davacı olan yazarlar da vardır. Bu yüzden film yapım aşamasında yazarla kurulan diyaloglar gittikçe önemli hâle gelmiş, kendi romanının, hikâyesinin senaryosunu da kendisi kaleme alan yazarlar çoğalmıştır. Bu da yazarları sinemayla daha yakın hâle getirmiş, hem yazar hem sinemacı vasıflarıyla anılan kişiler hem edebiyat hem de sinema alanında çalışmalarını sürdüregelmiştir. İşte bu iki sanat dalıyla da meşgul olmuş, çeşitli senaryolar yazmış, yönetmenlerle birlikte sinema adına fikirler üretmiş, kendi eserleri de sinemaya uyarlanmış yazarlarımızdan biridir Kemal Tahir.</p>

  <p class="block7">Kemal Tahir, Türk sineması üzerine geliştirdiği fikirlerle, yazdığı senaryolarla ve kendi eserlerinden sinemaya ve televizyona aktarılan film ve dizi filmlerle adını sıkça duyurmuş hatta birçok tartışmanın ortasında yer almıştır. Özellikle kendisi fiilen tartışmalara katılmamış olsa da eserlerinden yapılan uyarlamalarda fikirleri ile tartışmaya yol açmış, hatta Yorgun Savaşçı romanından uyarlanan dizi çeşitli sebeplerle yasaklanmaya, yakılmaya kadar giden menfi olayların merkezinde yer almıştır. Yorgun Savaşçı ve diğer romanlarından yapılan uyarlamalara yazımızın ilerleyen kısımlarında değineceğiz. Kemal Tahir 19601ı yıllardan itibaren Türk sinemasıyla yakından ilgilenmiş, çeşitli takma isimlerle senaryolar yazmıştır. Yazdığı bazı senaryolar sinemaya aktarılmış, bazıları ise aktarılamamış ve yazar tarafından romana dönüştürülmüştür. Yazar; 1962 Beş Kareleştiler, 1962 Battı Balık, 1963A?railin Habercisi (Murat Aşkın adıyla), 1963 Yarın Bizimdir (Murat Aşkın adıyla), 1963 Gemi Yanyana, 1965 Haremde Dört Kadın, 1965 Namusum için (Bedri Eser adıyla) adlı filmlerin senaryolarını kaleme almıştır. Görüldüğü gibi bazı senaryo çalışmalarında farklı isimler kullanmış, senaryolarını genellikle Murat Aşkın ve Bedri Eser takma adlarıyla kaleme almayı tercih etmiştir.</p>

  <p class="block7">1957 yılında Nijat Özün'ün tavsiyesi üzerine Tahir'in Körduman adlı eserini okuyan yönetmen Halit Refiğ aynı yıl içerisinde Tahir'le tanışmış ve çeşitli projelerde birlikte çalışmışlardır. Zaten o dönemde Metin Erksan, Halit Refiğ ve Atıf Yılmaz gibi yönetmenlerle tanışması, Tahir'in iyiden iyiye sinema üzerine düşünmesi ve çeşitli çalışmalar yapmasını sağlamıştır. Refiğ'in anılarını ve Türk sineması üzerine düşüncelerini dile getirdiği Ulusal Sinema Kavgası adlı eserinde değindiği üzere, Tahir'in 1967'de yayımlanan Devlet Ana adlı romanının kaynağı filme dönüştürülemeyen bir senaryodur. Kemal Tahir'le birlikte birkaç senaryo çalışması yapan Halit Refiğ, bu senaryolardan ancak Haremde Dört Kadın’ın (1965) filme dönüştürüldüğünü dile getirmekte ve "Başlangıçta bir film konusu olarak girişilen tasarı sonunda bir roman olarak tamamlandı. '' diyerek Devlet Ana romanının başlangıç safhalarını kitabında böyle anlatmıştır. Haremde Dört Kadın'm aldığı olumsuz eleştiriler ve bütçe sorunu sonradan Devlet Ana romanına dönüşecek yolu hazırlamış, bir senaryo taslağı, Tahir'in en ünlü romanlarından birinin yolunu açmıştır. Refiğ yine aynı kitabında romanın başlangıçta tasarlanan filmin konusuyla bir ilişiğinin kalmadığını, farklılaştığını da söyler; ancak sinemayla edebiyatın böylesi alışverişler içine girmesi ve bir romanın ilk hâlinin aslında bir senaryo çalışması olduğunu görmek dikkate değerdir. Ayrıca başka bir kaynakta Devlet Ana gibi Bozkırdaki Çekirdek adlı romanının da gerçekleşmeyen bir film tasarısından doğduğu söylenmektedir.</p>

  <p class="block7">Daha önce de sözünü ettiğimiz gibi Kemal Tahir, Türk sineması üzerine düşünmüş ve sinemamızın nasıl olması gerektiği üzerine fikirlerini dile getirmiştir. Tahir'e göre Türk romanı, Türk toplumunun gerçeklerini kavrayarak, anlatarak, irdeleyerek yine Türk toplumunun içinden çıkar. Sinemada da bu böyledir. Ona göre taklit etmek, bize ait bir sinemanın varlığını göstermez. Türk sineması da kendini geliştirmek; kendi tarihini, kültürünü tanımak ve kendi iç dinamiklerini kullanmak zorundadır. "Teknik yetersizliklerden, öz ve biçim kopyacılığından söz edilecekse, şunu cesaretle derim ki, teknik bakımdan yetersiz, özü ve biçimi yüzde yüz kopya olan bir filmde bile, bu film en kabiliyetsiz Türk senaryocusunun senaryosuyla, en kabiliyetsiz bir Türk rejisörü tarafından çevrilmiş, en kabiliyetsiz oyuncular oynatılıp en ilkel teknik araçlardan geçmiş de olsa Türk ruhunu belirleyen müspet parçalar gene de vardır. Yani ister istemez birikimdir. 1950'den bu yana sinemamızın, hiç değilse tutan filmlerinin nereleriyle halkı heyecanlandırdıkları sosyopsikolojik açıdan bilimsel incelemelerle tesbit edilseydi, şimdi elimizde Türk halklarıyla ilinti kurmamızı çok kolaylaştıracak önemli bilgiler bulunurdu" diyen Tahir, buradan da anlaşılacağı üzere birikime önem vermekte ve sanat dallarının içinden çıktıkları toplumun temel kodlamalarını yansıttıklarına inanmaktadır. Yine görüldüğü üzere romanlarında olduğu gibi sinema eserlerinde de özgün tarihe, kültüre büyük önem vermektedir. Bu da onu "ulusal sinema" anlayışına yaklaştıran düşüncelerdir. Adı ulusal sinema kavramıyla bir tutulan Halit Refiğ aynı adlı kitabında, dünyadaki sinema anlayışını iki başlık altında toplar ve bunları sermayenin oluşturduğu pazar ekonomisine dayanan gelişmiş sanayi ülkelerinde orataya çıkan sinema; bir de devlet tarafından organize edilen, ticari kazançtan çok devletin hâkim kültürüne hizmet eden sinema olarak sıralar. Ancak Türkiye'de bu iki sinemadan daha farklı bir gelişim, bir yapı oluşmuştur ki bu yapı Refiğ'in deyimiyle "Halk Sineması"dır. İşte "ulusal sinema" 1966-67 yıllarından itibaren kullanılmaya başlanan bir kavramdır ve halk sineması ile Batı sineması hayranlığına tepkiden doğmuş; Metin Erksan, Halit Refiğ gibi yönetmenler tarafından da teorisi yapılan bir sinema biçimidir. Tahir'in senaryosunu Refiğ'le birlikte yazdığı Haremde Dört Kadın filmi de bu anlayışın ürünlerinden biri olarak kabul edilir. Filmin diyalogları Tahir tarafından yazılmıştır. "Film Osmanlı İmparatorluğu'nun ve toplumun, 20. yüzyıl başındaki yansıması... " olarak nitelendirilir ve filmde kullanılan Sait Halim Paşa yalısı "yirminci yüzyıla girerken, kaybolmaya mahkûm olan geleneksel yaşamı temsil eden, iktidarını yöneten, alaturka yönetici, aile reisi, üç kadınla evli olan Sadık Paşa'nındır" ifadeleriyle tanıtılır.</p>

  <p class="block7">Haremde Dört Kadın, 1899 -1900 yıllarında, yani Osmanlı Devleti'nin çöküşünün yaşandığı ve II. Meşrutiyet'in henüz ilan edilmediği günlerde geçmektedir. Filmin tamamına yakın bölümü filmdeki ailenin reisi olan Sadık Paşa'nın konağındaki olayları konu almaktadır. Sadık Paşa, Şevkidil, Mihrengiz ve Gülfem isimlerindeki üç kadına kocalık yapmaktadır. Ayrıca Sadık Paşa'nın yeğenleri olan Doktor Cemal, Ruhşan ve Rüştü de aynı konakta yaşamaktadırlar. Sadık Paşa, İngiliz taraftarıdır ve onlarla işbirliği yapmaktadır. Filmde tüm dinî vecibelerini yerine getiren Sadık Paşa, aslında 'görünüşte' dindar ve namusludur. Çocuk sahibi olamayan Paşa, üç karısının da kısır olduğunu iddia etmektedir. Yeğeni olan Ruhşan'ı dördüncü karısı olarak alıp ondan çocuk sahibi olmayı istemektedir. Bu durumdan, birbirlerine âşık olan Ruhşan ve Cemal, rahatsız olmaktadır. Aralarındaki tek engel, Sadık Paşa olarak görünmektedir. Cemal, Sadık Paşa'nın eşi olan Mihrengiz ile bir kere birlikte olmuştur fakat bu olayı, bir hata olarak görmektedir. Doktor olan Cemal, aynı zamanda Jön Türk'tür ve dönemin tipik aydın karakterini yansıtmaktadır. Cemal, Ruhşan ile beraber Fransa'ya kaçmak üzereyken Sadık Paşa, onun Jön Türk olduğunu öğrenir ve konaktan kovar. Bu olaya rağmen, Sadık Paşa'ya bir suikast düzenlendiğini öğrenen Cemal, suikastı önlemeye çalışır ve bu sırada kalbinden bıçaklanarak hayatını kaybeder.</p>

  <p class="block7">Sadık Paşa'nın İngilizler ile olan çıkar ilişkisi, İngiliz taraftarlığı ve onlardan rüşvet alarak devletine ihaneti, Türkiye'nin Batı ile olan ilişkilerine farklı açıdan yaklaşımı içermektedir. Sadık Paşa filmde geleneği temsil ettiği için, Sadık Paşa karakterinin olumsuz olarak sunulması, bir anlamda gelenekteki bozulmanın işaretidir. Bu karaktere yer verilmesi, Osmanlı Devleti'nin yenileşme çabalarına giriştiği dönemde benzer devlet adamlarının varlığına işaret etse de Halit Refiğ'in bunu olumlamadığı, iyi karakter olan Doktor Cemal'in Sadık Paşa'nın karşısına konmasından anlaşılabilmededir. Halit Refiğ ve Kemal Tahir aslında, modernleşme sürecinde geleneğin tamamıyla terk edilmesine karşıdırlar. Ancak Sadık Paşa'nın Haremde Dört Kadın'da temsil ettiği geleneğin bozulmuş yönüdür. Bu nedenle "Gelenek eğer bozulmuş ve çürümüşse terk edilmelidir. " düşüncesini de taşırlar. "</p>

  <p class="block7">Haremde Dört Kadın filmi üzerinde böylesine durmamızın sebebi, yukarıda da andığımız gibi "ulusal sinema" anlayışına bağlı bir film olarak nitelendirilmesi sebebiyledir. Film, Kemal Tahir ve Halit Refiğ'in modernleşme sürecinde geleneğe bakış açılarını yansıtması bakımından da önemlidir. Filmdeki gelenek, bozulmaya yüz tutmuş, çürümüş yönleri de kapsar. Bu yüzden gelenek bozulmuşsa, çürümüşse terk edilebilir görüşünü de içerir. Kemal Tahir ve Halit Refiğ'in düşünce dünyasının etkilerini taşır. Üstelik "Sinema konularını tarihin en derinlerine gidilerek oradan seçmiş bile olsa günlük meseleleri inceleyip eleştirme ödevinin dışında, uzağında düşünülemez. Burada tarihsel olay, günlük olayları günlük olaylardan daha iyi belirleyeceği düşünülerek seçilmiş olmalıdır. " diyen Kemal Tahir'in "bu görüşlerinin izdüşümünü Haremde Dört Kadın filmi yansıtmaktadır. "</p>

  <p class="block7">1979 yılından 2003 yılına kadar Kemal Tahir'in eserlerinden dördü roman ikisi hikâye olmak üzere altı eser sinemaya ve televizyona uyarlanmıştır. Bu uyarlamalardan ilki etrafında büyük tartışmalar koparılan Yorgun Savaşçı'dır. Daha sonra sırasıyla; 1986 Güneşe Köprü (Kemal Tahir'in Göl İnsanları adlı hikâyesinden), 1989 Karılar Koğuşu (Kemal Tahir'in aynı adlı romanından), 1991 Kurt Kanunu (Kemal Tahir'in aynı adlı romanından), 1995 Özlem, Düne... Bugüne... Yarına... (Film üç bölümden oluşmaktadır ve Bugüne Özlem bölümü Kemal Tahir'in Arabacı adlı hikâyesinden uyarlanmıştır. ), 2003 Esir Şehrin İnsanları (Kemal Tahir'in aynı adlı romanından).</p>

  <p class="block7">Bu uyarlamalardan Yorgun Savaşçı ve Esir Şehrin İnsanları televizyon dizisi, diğer uyarlamalar sinema filmidir. Burada Tahir'in sinemacı kimliği ve sinemaya uyarlanan eserlerini konumuzun odağına aldığımızdan televizyon dizisi olan Esir Şehrin İnsanları kapsam dışında kalmaktadır. Yorgun Savaşçı, Türk sinema ve televizyon tarihinde ayrı bir yer işgal ettiğinden ve yapılan tartışmaların birçoğu dönüp dolaşıp Tahir'in düşünce dünyasına dokunduğundan Yorgun Savaşçı olayına ayrıca değineceğiz. Canan Uğurdağ, "Romandan Sinemaya Bir Hayat Dersi: Kırık Hayatlar" adlı yazısında uyarlamaların üç temel yönteme sahip olduğunu söyler. Bunlardan birincisi "aktarma" yöntemidir ve bu yöntemde romandaki olaylar, devinim, kişilikler, ileti aynen korunur. Bu, bir nevi romanın doğrudan senaryoya dökülmesidir. İkinci yöntem "yorumlama" yöntemidir. Burada senaryoyu yazan kişi esere ekleme yapabilir, değiştirme yoluyla eseri yeniden kurabilir, dolayısıyla ortaya çıkan senaryoda eserden farklılıklar görülür. Üçüncü yöntem "benzerlik / koşutluk kurma"da ise eser ilham vericidir. Öykü ve öykünün konusu temel alınır ancak birebir kitaptan uyarlama olmaz. Mekân, zaman, millet, olay örgüsü değişebilir. Ancak bu bahsedilen üç yöntemde de edebî eserin ana dokusu, temel iskeleti korunur. Kemal Tahir'in uyarlaması yapılmış eserlerine baktığımız zaman bu yöntemlerden "aktarma"ya çok uygun olduklarını görürüz. Yapılan filmler izlendiğinde Tahir'in yazdığı diyalogların aynen korunduğunu, yaratılan karakterlerin kitapta anlatıldığı gibi hareket ettiklerini gözlemleyebiliriz. Bu, Tahir'in anlatım tarzından ileri gelir. Yorgun Savaşçı'dan aldığımız şu bölüme bir bakalım:</p>

  <p class="block7">"Cemil'le Patriyot yatacakları odaya girdikleri zaman gece epey ilerlemişti.</p>

  <p class="block7">Patriyot lambayı konsolun üstüne koydu.</p>

  <p class="block7">Oda çok büyük, tavanı da çok yüksekti. Bu yüzden beş numaralı gaz lambası köşeleri pek aydınlatamıyordu. Gülnihal Kalfa'nın odun ateşiyle doldurduğu bakır mangal havadaki nemliliği bile azaltamamıştı.</p>

  <p class="block7">Cemil, kollarını kavuşturup ellerini koltuk altlarına sokarak pencereye yaklaştı. "</p>

  <p class="block7">Romanın tamamı bunun gibi sahnelerle yazılmıştır ve kişilerin ruh hallerinin yansıması dahi görüntüye dönüştürülebilecek hâldedir. Diyaloglara dayalı anlatım tarzıyla öne çıkan Karılar Koğuşu eseri için de aynı özelliklerden bahsedilebilir. Bu yüzden Tahir'in eserlerini okuyan birinin filmleri izlediği anda romanın can bulmuş hâliyle karşılaşmaları söz konusudur. "Roman göstermeye öncelik veren bir gerçekliğe ulaşabilmeyi amaçlarken, sinema nesnel, görünen gerçekleri kullanarak görme algılarına dayanan bir dille, gerçekçi bir anlatım düzeni kurmaya çalışır. " Tahir'in romanlarında göstermeye bağlı açıklık hissedilir. Bu yüzden sinemada bunların görüntü olarak karşılığını bulması daha kolaydır.</p>

  <p class="block7">Yukarıda da dediğimiz gibi Tahir'in uyarlaması yapılan ilk eseri Yorgun Savaşçı'd\r. Eser, 1974 yılında TRT'ye genel müdür olarak atanan İsmail Cem'in Türk edebiyatı kaynaklı projeler yapma isteğine bağlı olarak geliştirdiği yayın politikasının bir devamı olarak 1978 yılında televizyona aktarılmak istenmiştir. Bu kapsamda TRT ile anlaşmalı bir yönetmen olan Halit Refiğ'e teklif götürülmüş ve Refiğ de senaryo çalışmalarına başlamıştır. Ancak o andan itibaren dizinin çekim sürecinin bittiği 1983 yılına kadar geçen beş yıllık süreçte Yorgun Savaşçı üzerine yapılan spekülasyonlar bitmek bilmemiş ve eser, özellikle Kemal Tahir'e ve onun roman anlayışına tepkiyle yaklaşanların itirazlarına maruz kalmıştır. TRT'nin yayın politikasına göre denetim kurulundan geçmesi için hakkında hazırlanan raporda Yorgun Savaşçı "yayın ilkelerine aykırı bulunmuş"tur. Raporda özellikle Kemal Tahir'in adı sıkça anılmış ve romanda Kurtuluş Savaşı'na yaklaşımında Tahir'in yanlış bir tez tutturduğu söylenmiştir. Bu rapor 1979 yılında hazırlanmış ve Yorgun Savaşçı ilk büyük engeliyle karşılaşmıştır. Bu tarihten sonra da gerek gazetelerde çıkan yazılar, gerek TRT'de hazırlanan raporlar gerekse geçilen tarihî dönem itibarıyla her defasında yeniden savunulmak zorunda kalan Yorgun Savaşçı projesi binbir zorlukla karşılaşmış ve sonunda kendini bekleyen kötü kaderine doğru yol almaya devam etmiştir. Tabii tepkilerin hepsi olumsuz değildir, sanat eserine ve sanatçının yorum hakkına saygı duyulması gerektiğini belirten Attila İlhan, “TRT denetim kurulu Yorgun Savaşçı'yı reddederken Kemal Tahir'in Atatürkçü olmayışını gerekçe gösteriyor. " diyerek bu yargılamayı eleştirmiş ve senaryonun Halit Refiğ'e ait olduğunu da vurgulamıştır. Gazete ve dergilerde çıkan yazılarla tartışma medyaya taşınmış ve çoğu yazar da görüşlerini dile getirmiştir.</p>

  <p class="block7">Olumsuz yargılar, yazılan bir roman bile olsa tarihin bu kadar değiştirilmemesi gerektiği üzerinde toplanmıştir. Hatta Haşan Pulur, "Devletin televizyonunda milyonlarca Türk'e Türk tarihini değiştirip gösteremezsiniz. " diyerek tepkisini ortaya koymuştur. Halit Refiğ de hem yönetmen hem senaryo yazarı olarak her zaman filmi savunmuş ve "Yorgun Savaşçı’nın Kemal Tahir'in romanında yazdığından başka bir şey söylemesi beklenemez. " demiştir. Ömer Serim, gazete ve dergilerde çıkan bu ve benzeri yayınlara kitabında yer verirken "Yorgun Savaşçı'yı yakılma aşamasına kadar götüren bombanın pimi basındaki bu kişilerce çekilmiş, kötü sonla bitecek trajedinin ilk adımı atılmıştı. " yorumunu yapar ve filmin çekimlerinin bittiği ve yakıldığı 1983 yılına kadarki sürecin ne kadar sancılı olduğunu bir kez daha belirtir. Filmi izleyen komisyonun verdiği karar ve imzalar sonucunda Kasım 1983'te çeşitli spekülasyonlara yol açacak bir süreç daha başlamış olur ve film yakılır. Filmin başka bir kopyasının korunduğunun ve yayımlanabileceğinin açıklandığı 1993 yılına kadar çeşitli medya organlarında bu olay tartışılır ve unutturulmaz. Nokta dergisinin Aralık 1983'te çıkan bir sayısında filmin yakılmasına dair komisyon kararı açıklanır. Buna göre,</p>

  <p class="block7">• Filmde Türklerin ırksal karakterlerine ilişkin iddiaların, örneğin sarışın ve mavi gözlülerin Türk olamayacağının öne sürülmesi</p>

  <p class="block7">• Ege bölgesi halkının savaşa katılmak istemiyor gibi gösterilmesi</p>

  <p class="block7">• Filmdeki zaman boyunca Atatürk'ün Türkiye'de yok sayılması, gelişmelerin ondan bağımsızmış I gibi gösterilmesi</p>

  <p class="block7">• Ermeni sorununun filmde âdeta Türkiye'nin aleyhine kullanılması</p>

  <p class="block7">• Filmde ordu mensuplarına uygun olmayan lakapların ve argo lügatin varlığı</p>

  <p class="block7">• Çerkez Ethem'in millî bir kahraman gibi gösterilmesi</p>

  <p class="block7">• Çeşitli toplum kesimlerinin arasını açacak diyalog ve görüntüler</p>

  <p class="block7">• Filmin Osmanlı imparatorluğu ve halifeliğin Türkiye için tek gerekli yönetim biçimi olduğunu ve Kurtuluş Savaşı'na gerek olmadığını vurgulaması gibi nedenler Yorgun Savaşçı’nın sakıncalı bir eser olarak görülmesine yol açmış ve imhası kararlaştırılmıştır. J</p>

  <p class="block7">1993 yılında özel bir televizyon kanalı Yorgun Savaşçı'nın yeniden çekileceğini duyurmuş ve Halit Refiğ'in de danışman olarak görev aldığı bir ekiple, Tunca Yönder yönetmenliğinde eser bir kez daha uyarlanmış ve gösterilmiştir. Bu dizilere ulaşamadığımızdan Dilek İmançer'in 1995'te hazırladığı yüksek lisans tezinde ele aldığı yönüyle Yorgun Savaşçı’nın altı bölümlük bir dizi olduğunu ve bölümlerin "Von Kres Paşa'nın Dürbünü, Çökme ve Çürüme, Karanlığın içinde, Anadolu Anadolu, Dönemeç, Birliğe Doğru" adlarını taşıdığını söyleyebiliriz. Bölümlerde anlatılanlar kitapla parallellik göstermekte ve kronolojik sıra korunmaktadır. Yalnız bölüm adlarında bazı eklemeler I yapılmıştır ki bu da dizinin altı bölüm olmasından kaynaklanmaktadır. Roman üç bölümdür ve dizide üçüncü bölüm olarak verilen "Karanlığın İçinde" romanda ikinci bölüm olarak geçen "Karanlığın Dibinde"bölümüdür. Romanın birinci bölümü olan "Von Kres Paşa'nın Dürbünü" ile "Dönemeç" isimleri korunmuştur. Dizinin senaryosuna göre son bölümde ana kahraman Cehennem Yüzbaşı Cemil'i ziyarete gelen karısı Neriman bölümü ekleme olarak göze çarpmaktadır çünkü romanda böyle bir buluşma yoktur.</p>

  <p class="block7">1989 yılında sinemaya uyarlanan Karılar Koğuşu adlı roman Tahir'in ölümünden sonra 1974'te basılmış ve Tahir'in mahpusluk yıllarını, Malatya Cezaevinde gözlemlediklerini anlattığı eseridir. Eserdeki baş kahraman siyasi mahkûm Murat'a, diğer mahkûmlar tarafından "İstanbullu" diye seslenilmekte ve Murat "aydın" kimliğiyle öne çıkmaktadır. Murat açık bir şekilde Tahir'in kendisidir. Karılar Koğuşu1 nun senaryosu Halit Refiğ tarafından yazılmış ve eser yine Refiğ'in yönetmenliğinde sinemaya aktarılmıştır. Daha önce de sözünü ettiğimiz gibi eserin özellikle diyaloğa dayalı anlatımı eserin sinemaya aktarılmasında kolaylık sağlayacak ölçüdedir ve eserle sinema uyarlaması arasında kronolojik düzen de bozulmamıştır. Romanın tarihî arka fonunu oluşturan İkinci Dünya Savaşı yılları filmde de korunmuş ancak roman 1943 yılında geçerken filmde yıl olarak 1942 seçilmiştir. Romanın anekdotlar bütünü olması yönünden dağılabilecek bir yapısı olduğu üzerinde duran Erdal Çetin, "Kitaptan devamlılığı olan bir film çıkarmak zor. Halit Refiğ işte bu zoru başarmış. Ancak Kemal Tahir'in dille sağladığı mizahi yön filmde eksik kalmış. "22 diyerek romanın özellikle devamlı akan bir tiplemeler resmigeçidi gibi akması ve odakta yer alan Murat'ın yanına giden gelen tiplemeler eşliğinde romanın akışının filmde zor sağlanabileceği üzerinde durmuştur.</p>

  <p class="block7">Filmde Murat'ın politik kişiliğinin romandaki baskınlığıyla ortaya konulmaması, romanın siyasi boyutunu geri plana iter. Böylece rejim eleştirisi filmin belki sadece satır aralarına yerleşir. Burada Refiğ'in duruşu da önemlidir. Zeynep Çetin Erus, Refiğ'in devlete hep inanmış bir kişi olmasıyla romandaki eleştiri boyutunu geriye taşımasını bağdaştırır. 23 Böylece 40'larda süren rejimin yansımaları filmde açıklıkla yer almaz. Romanın ve pek tabii ki başkahraman Murat'ın siyasi yönü biraz törpülenerek politik görüşler değil, Murat'ın kadınlarla olan ilişkisi odağa alınır. Erus yönetmenle yaptığı bir söyleşiye kitabında yer vermiş ve "Yönetmene göre, roman Malatya Cezaevindeki mahkûm kadınları anlatırken film kadınlar aracılığıyla Kemal TahirT anlatmayı amaçlar"24 cümlesiyle filmin genel tercihini belli etmiştir. Üstelik roman tiplerin kendi hatalarından mes'ul oldukları fikrini taşırken film kader mahkûmu yakıştırmasını daha uygun görür. Bu, Refiğ'in tercihidir. Dilek İmançer, yaptığı tezde romanda ateist bir kimliği olan Murat'ın filmde de korunduğunu söyler. 25 ancak bu filmde çok açık değildir. Filmde Murat'ın inançla ilgili söylediklerine yer verilmemiş, Murat müdürle konuşurken "seninle sadece din konusunda anlaşamıyoruz. " cümlesi kullanılmıştır.</p>

  <p class="block7">Romanın son sahnesi kadın mahkûmlardan Hanım'ın idamından sonra Murat'ın detayları Kel Haşan adlı tiplemeden öğrenmesidir. Hanım'ın idamı cezaevi dışında olmuştur, yani mahkûmlar idamı görmemiştir. Oysaki filmde artırılmak istenen dram, idam sahnesine de yansımış ve filmdeki idam sahnesi cezaevi avlusunda gerçekleşmiştir. Bu tercih Murat'ın yıkımını anlatması açısından da önemlidir çünkü Refiğ idamı Murat'ın görmesini istemiştir. Bu seçim neticesinde doğal olarak romandaki bazı diyaloglar atlanmış ve filme idamdan sonra birkaç dakika devam eden sahne eklemesi yapılmıştır. Film idama şahit olan Murat'ın arkadaşı Nâzım'a (ki bu kişi Tahir'in de arkadaşı olan ve romanda geçen Nâzım Hikmet'tir) yazdığı bir mektupla sona erer. Mektupta hapishanede yaşadıklarını tüm çıplaklığıyla anlatan bir roman yazacağını söyleyen Murat'la kapanır film. Ve Tahir'in fotoğrafı ekrana gelir. Söz konusu romanın adı da Çıplak insanlar olarak verilir. Daha önce uyarlamalarda söz konusu olabilecek yorumlamalar ışığında romandan farklı seçimler olabileceğinden bahsetmiştik. Birtakım atlamalar, değişimler söz konusu olsa da Karılar Koğuşu me’ine çok sadık kalmış bir filmdir, diyaloglar birebir korunur, sıra takip edilir.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">22. Çetin, Erdal, "Kanlar Koğuşu'', Milliyet, 17 Mayıs 1990, s. 12.</p>
        </td>
      </tr>

      <tr class="calibre4">
        <td class="td1">
          <p class="block14">23. Erus, Age, s. 128-129.</p>
        </td>
      </tr>

      <tr class="calibre4">
        <td class="td1">
          <p class="block14">24. Erus, Age, s. 129.</p>
        </td>
      </tr>

      <tr class="calibre4">
        <td class="td2">
          <p class="block14">25. İmançer, Age, s. 57.</p>
        </td>
      </tr>
    </tbody>
  </table>

  <p class="block7">Tahir'in tarihe yöneldiği bir diğer romanı Kurt Kanunu'dur. Tahir, romanda 1926 yılında Atatürk'e yapılması planlanan İzmir suikasti ve sonrasını ele alarak İttihatçıların kendileriyle ve çevreleriyle olan hesaplaşmalarına yer verir. Roman, "Kanlı Tuzak, Sürek Avı, İnsanlık Sorunu" adlı üç bölüme ayrılmıştır. Filmde de bu başlıklar korunmuş ancak başlıkların yanına o bölümde yer alan esas kahramanların adları eklenmiştir: "Kanlı Tuzak: Kerim ile Naciye", "Sürek Avı: Kemal ile ' Semra", "İnsanlık Sorumu: Erim ile Perihan". Birinci bölümde başkahramanlardan Kerim'in Naciye adlı bir kadının evine gitmesine kadar düşündükleri ve Naciye'nin evinde geçirdikleri zamanı anj latır. İkinci bölüm Kerim ve Kemal Bey'in kaçak olarak saklandıkları Semra Hanım'ın evinde başlar ve daha sonra gittikleri çiftlikte geçen bölümlerle sona erer. Üçüncü bölüm de Emin Bey'in evinde yapılan ruh çağırma seansı ile açılır ve Kemal Bey'in eve sığınması sonucunda olanlarla devam eder. Romanın iç konuşmaya veya hesaplaşmaya ayrılmış kısımları da filmde iç konuşma hâlinde verilmiş ve kullanılan dış sesle bizim bu düşünceleri öğrenmemiz sağlanmıştır. Zaten bu tercih uyarlamalarda genellikle karşımıza çıkar ve dış ses yardımıyla gerek olay özeti yapılarak gerekse iç J konuşmalar verilerek romanın yapısı ve anlatmaya çalıştıkları bozulmamaya çalışılır.</p>

  <p class="block7">Kurt Kanunu, Ersin Pertan tarafından senaryolaştırıp filme çekilmiştir. Pertan'ın tercihi Tahir'in izlediği yolu bozmamak ve olayları sırasıyla vermek olmuştur. Yalnız romanda düşünce olarak geçen bazı sahneler filmde canlandırılmış ve seyircinin bu olayları görmesi sağlanmıştır. Üçüncü bölümde Perihan Hanım'ın yaptığı evlilik ağabeyi Emin Bey'in düşünce dünyasından yansıtılıp aktarılırken filmde bu sahneler cisimleştirilmiş ve izleyici önüne çıkmıştır. Buna ittihat ve Terakki toplantıları da eklenmiştir. İkinci bölümde Semra Hanım'ın köşkünde saklanan Kerim ve Kemal Beylere yer ayarlama çabaları romanda Gurbet Hala'nın ağzından başkahramanlara (Kemal ve Kerim) aktarılırken filmde bu sahneler de canlandırmıştır. Bu gibi tercihler açıklayıcılık yönünden filme inandırıcılık da katmıştır. Çünkü romanda sözcükler vasıtasıyla geriye dönüşler yaşanıp diyaloglar yardımıyla her türlü olay, geçmiş veya gelecek kurgusu yapılabilirken filmde bunların görüntüye dönüştürülerek cisimleştirilmesi seyircinin anlamasını kolaylaştırmak açısından yerinde bir tercihtir.</p>

  <p class="block7">Romanın sonuna doğru Emin Bey'in evinde basıldığı zaman kendini öldüren Kemal Bey ve evinde kaçak sakladığı için mahkemeye çıkarılan Emin Bey olayları filmde de aynı sırayla anlatılmıştır. Romandaki son olay Kerim'in Emin Bey'in evine gelmesi, Perihan tarafından eve kabul edilmemesi ve Emin Bey'in bu olayı öğrendiği zaman dışarı fırlayıp "ben buradayım arkadaş" diye bağırmasıdır; roman böyle kapanır. Ancak filmde Kerim'in kaçışı ve sonrasında yakalanışı gösterilmiştir. Romanda olmayan bir sahne filme dramatizasyonu da artırmak maksadıyla eklenmiştir.</p>

  <p class="block7">Bunlardan başka 1986 yılında çekilen Güneşe Köprü adlı film Kemal Tahir'in Göl İnsanları adlı hikâyesinden uyarlanmıştır ve filmin yönetmeni Erdoğan Tokatlı aynı zamanda senaroyu da Safa Ünal'la birlikte yazmıştır. 1995 yılına ait Özlem: Düne... Bugüne... Yarına adlı filmin Düne Özlem bölümü Kemal Tahir'in Arabacı adlı hikâyesinden uyarlanmıştır. Bu filmlere ulaşamadığımızdan i bunlar hakkında edebî eserfilm karşılaştırması yapmak mümkün olmamıştır.</p>

  <p class="block7">Kemal Tahir'in eserlerinden yapılan uyarlamaların hepsine maalesef ulaşamadığımızdan yazımızın odak noktaları etrafında büyük tartışmalar yaratılan ve televizyon tarihine geçen Yorgun Savaşçı; izleme imkânı bulduğumuz Kurt Kanunu, Karılar Koğuşu sinema filmleri olmuştur. Tahir'in! senaryolarından filme aktarılan Haremde Dört Kadın, Tahir'in sinemaya yaklaşımını ortaya koyması bakımından önemli olduğundan ayrıntılı olarak anlatılmaya çalışılmıştır.</p>

  <p class="block7">Görüldüğü üzere Kemal Tahir gerek Türk Sineması üzerine geliştirdiği düşünceleri ve bunları senaryolarına yansıtması gerekse kendi eserlerinden yapılan uyarlamalarla adından sıkça söz ettirmiş bir yazardır. Onun sinema ve edebiyat dünyasındaki varlığını görmek ve onun eserlerinden yapılan uyarlamaları sinema edebiyat ilişkisi açısından değerlendirmek önümüze oldukça verimli kapıları açmakta ve bizi Tahir'in tarih, siyaset ve sinemayla yoğrulan dünyasıyla tanıştırmaktadır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynakça</p>
        </td>
      </tr>

      <tr class="calibre4">
        <td class="td1">
          <p class="block14">"Soruşturmamızı Yanıtladılar", Haz. Meltem Sayar, Hürriyet Gösteri, Sayı: 42, Mayıs 1984.</p>
        </td>
      </tr>

      <tr class="calibre4">
        <td class="td1">
          <p class="block14">“Yorgun Savaşçı Niçin Yakıldı”, Nokta, 5-11 Aralık 1983, Sayı: 42.</p>
        </td>
      </tr>

      <tr class="calibre4">
        <td class="td1">
          <p class="block14">(kon) Kabaklı, Belkıs; Aslan, Hüsamettin, "TV Tartışması", Türk Edebiyatı, Kasım 1982.</p>
        </td>
      </tr>

      <tr class="calibre4">
        <td class="td1">
          <p class="block14">Adiloğlu, fatoş, Sinemada Mimari Açılımlar: Halit Refiğ Filmleri, Es Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Aykırı, Cemal, "Batı Toplumlarında Roman ve Sinema İlişkileri /", Türk Dili, No: 382, Ekim 1981. Aykırı, Cemal, “Batı Toplumlarında Roman ve Sinema ilişkileri 2", Türk Dili, No: 382, Ekim 1983. Çetin, Erdal, “Karılar Koğuşu”, Milliyet, 17 Mayıs 1990.</p>
        </td>
      </tr>

      <tr class="calibre4">
        <td class="td1">
          <p class="block14">Erus, Zeynep Çetin, Amerikan ve Türk Sinemalarında Uyarlamalar: Karşılaştırılmalı Bir Bakış, Es Yayınları, İstanbul, 2005.</p>
        </td>
      </tr>

      <tr class="calibre4">
        <td class="td1">
          <p class="block14">Gökyayla, Mehmet, Sinema-Edebiyat ilişkisi Çerçevesinde Türk Sinemasında Modernleşme: Kemal Tahir ve Halit Refiğ Örneği, Yayımlanmamış Yüksek Lisans Tezi, Ege Üniversitesi, İzmir, 2007. İlhan, Attila, "Özgürlük Adına Özgürlük Kısıtlanmamak, Dünya, 9 Ağustos 1979. imançer, Dilek, Türk Sinemasında Kemal Tahir Uyarlamaları, Yayımlanmamış Yüksek Lisans Tezi, Dokuz Eylül Üniversitesi, İzmir, 1995.</p>
        </td>
      </tr>

      <tr class="calibre4">
        <td class="td1">
          <p class="block14">Pulur, Haşan, "Yorgun Savaşçılar ve de Doğrular", Hürriyet, 9 Ağustos 1979.</p>
        </td>
      </tr>

      <tr class="calibre4">
        <td class="td1">
          <p class="block14">Refiğ, Halit, Gerçeğin Değişkenliği Kemal Tahir, Ufuk Kitapları, İstanbul, 2000.</p>
        </td>
      </tr>

      <tr class="calibre4">
        <td class="td1">
          <p class="block14">Refiğ, Halit, Ulusal Sinema Kavgası, Dergah Yay. , İstanbul, 2009.</p>
        </td>
      </tr>

      <tr class="calibre4">
        <td class="td1">
          <p class="block14">Serim, Ömer, Devlet Yapar Devlet Yakar: Yorgun Savaşçı Olayı, An Yayınları, İstanbul, 2003.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, Karılar Koğuşu, İthaki Yayınları, İstanbul, 2005.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, Kurt Kanunu, Tekin Yayınevi, İstanbul, 2004.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, Notlar Sanat Edebiyat 4, Bağlam Yayınları, İstanbul, 1989.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, Yorgun Savaşçı, İthaki Yayınları, İstanbul, 2005.</p>
        </td>
      </tr>

      <tr class="calibre4">
        <td class="td2">
          <p class="block14">Romandan Sinemaya, Ed. Ayfer Yılmaz, Ürün Yayınları, Ankara, 2008. www. sinematurk. com ve www. imdb. com\</p>
        </td>
      </tr>
    </tbody>
  </table>

  <p class="block13" id="calibre_pb_15"></p>
</body>
</html>
