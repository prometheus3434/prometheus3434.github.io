<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">ALTERNATİF TARİH YORUMCUSU OLARAK KEMAL TAHİR YOL AYRIMI ÖRNEĞİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_41">M . F a t i h Andı</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">İnsan zamana maruz kalan bir varlıktır. Bu maruz kalış, ona bir tarihi olma özelliğini kazandırır.</p>

  <p class="block7">Aslında her varlık için bir tarihten söz edilebilir, ancak sahip olduğu tarihin farkında ve bilincinde olma yani "tarihlilik" vasfı yalnızca insana özgüdür. Birer insan teki olarak her birimiz, kendi geçmişimizi merak eder, araştırır, ilgi duyar ve bir yerden sonra da yeniden kurarız. Bu kurduğumuz geçmiş, aslında bizim kişisel tarihimizdir. Toplumlar da böyledir. Onlar da tek tek fertlerin ötesinde, bir bütün olarak var oluşlarının geçmişine uzanır, onu anlamlandırmaya ve aktüel zamanlar için anlamlı kılmak için bugüne taşımaya çalışırlar. Bu durum, gerek birey, gerekse toplum için "tarih düşüncesi''dediğimiz kavramı oluşturur. Bir de bu tarihlilik olgusunun, bilimin kriterleri çerçevesinde zapt u rapt altına alınmasını, bir büyük umman olan "geçmişin, belgeler, çıkarımlar ve kıyaslamalar etrafında tasnifini ve kavranmasını amaç edinen "tarih" disiplini ve bununla bağlantılı olarak"tarih yazıcılığı'7"tarihçilik" vardır. Toplumsal yahut bireysel açıdan tarih düşüncesi, tarih yazıcılığından etkilenmekle birlikte, çoğu kez katı bilimsellik kayıtlarından azadedir. İnsanlar kendi tarihlerini, daha serbest, daha birtakım şartlanmalar, hoşa gitmeler, benimseyişler, birtakım öncüller etrafında algılarlar. Tarih yazıcılığı belgelere, tarih düşüncesi kabullere daha fazla dayanır. Tarihin belgelere dayanma çabası, bu belgelerin nasıl algılandığını, nasıl yorumlandığını tarih yazıcılığının ve tarih felsefesinin önemli bir konusu olarak ortaya çıkarır. Tarihin nesnesi belgeye bağlıdır, ama belgenin değeri ise insan idrakine bağlıdır. Bu ise, ne kadar katı bilimsellik ve nesnellik iddiasında bulunursa bulunsun, tarihi "bir yorum" olmaktan kurtaramaz1. Bütün yorumlar ise özünde az veya çok bir öznelliği barındırır. Tarih metni azçok politik bir metindir. Yani arkasında bir zihniyet ve bu zihniyetin belirlediği bir bakış açısı yatar. Ayrıca bu metin, dar anlamda politik amaçlarca da kullanılabilen bir metindir. Meşruiyet oluşturma çabası, propaganda, haklılık arayışı, baskı kurma vs. bu amaçların çerçevesini çizen çıkışlar olarak sayılabilir. İşte tarihin bu şekilde yoruma açık oluşu, bizim karşımıza tekilci ve tekelci bir disiplin yerine farklı çıkışları, farklı yorumları da doğurabilen bir alanı açmaktadır ki alternatif tarih kavramı bu alanda kendisini göstermektedir. "Alternatif tarih", çeşitli şekillerde anlaşılabilecek ve yorumlanabilecek bir kavramdır. Şöyle ki:</p>

  <p class="block7">1 - Dar anlamıyla bakarsak, tarih, geçmişten bugüne "siyasî tarih" olarak anlaşılagelmiştir. Devlet lerin kurulup yıkılmaları, devlet adamlarının, siyasî şahsiyetlerin yapıp ettikleri, savaşlar, barışlar, siyasî çekişmeler, iktidar değişikleri vs... İşte bu dar kapsamlı tarih anlayışının yanında, hatta zamanla onun boşlukta bıraktığı alanları doldurmak ve tamamlamak iddiasıyla, kimi zaman da tepki olarak son bir iki yüzyıldan bu yana öne sürülen İktisadî tarih, kurumlar tarihi, eğitim tarihi, dinler ve inançlar tarihi, hukuk tarihi, sözlü tarih, hatta edebiyat tarihi vb. alanlar, bir bakıma alternatif tarih anlayışının göstergesidir. Yani geçmişi bu izleklerden okuma girişimi...</p>

  <p class="block7">2 - Eski çağlardan itibaren tarih anlayışında kaderci/fatalist bir çizgi, Aydınlanma Çağı'na kadar Batılı bilim ve siyaset çevrelerinde hep var olmuştur. Buna göre, geçmişte olan olaylar olmak zorunda olan olaylardır. Çünkü olan bitenin, belirlenmiş kader içerisinde akışı bunu kaçınılmaz kılmıştır.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">1. Keith Jenkins, Tarihi Yeniden Düşünmek, Ankara 1997, s. 48.</p>
        </td>
      </tr>
    </tbody>
  </table>

  <p class="block7"></p>

  <p class="block7">Buna göre "yalnızca tek bir tarih vardır ve o da, gerçekleşmesi zorunlu, gerçekleşmemesi olanaksız olduğu için gerçekleşmiş olan tarihtir."2 Bu tarih anlayışına karşı, geçmişin olaylarının katı bir yazgı ve zorunluluk gereği oluşmadığını, farklı alternatiflerin de olabileceğini düşünmenin gerekliliğini öne süren tarih anlayışının da alternatif tarih anlayışı olarak nitelendirildiğine rast- lanmaktadır.</p>

  <p class="block7">3 - Tarih madem ki yorumlanabilir bir alandır, öyleyse az önce de söylediğimiz gibi, siyasal otori- telerce bu imkân kullanılabilir. Bu kullanma çabası ise, karşımıza bir siyasal gücün istekleri ve kabulleri doğrultusunda oluşturulmuş, tabir caizse "yapılmış" tarihleri çıkarır. Bu tarihin "resmî tarih"diye adlandırıldığı da vakidir. işte bu anlamda resmî tarih anlayışının ve söyleminin dışında oluşturulan/yazılan tarihlere de "alternatif tarih" denilmektedir ki bizi bu çalışmamızda bu anlayış ilgilendirmektedir. "Resmî tarih", arkasına siyasal gücü de aldığı için belgelere daha fazla dayanır, çünkü istenildiği ve planlandığı doğrultuda onlara daha kolay ulaşır, o belgeleri daha rahat tasnif eder ve kullanır. Ancak alternatif tarih, ya belgelere yeterince ulaşamaz, bu engellenir ya da bu belgelere daha farklı katkılar ile, farklı şeyler söyleyebilmek için başka kaynaklara da yönelmek zorundadır. Bu kaynaklar ise, sözel tanıklıklar, anılar, mektuplar, edebî eserler vs. olabilir. Bu kategorideki kaynaklar ise, doğal olarak, dar anlamda birer tarih belgesi değil, tarihin nasıl algılandığının belgesidirler aslında. Ancak öyle de olsalar, alternatif tarih söylemlerinin oluşmasında önemli etkileri ve katkıları vardır. Ve bazen kolaylıkla, resmî ve belgesel tarih söylemlerinin tahtının sarsılmasını sağlayabilirler3. Alternatif tarih, çok daha kapsamlı ve var olanı aşacak bir donanıma sahip olmak zorundadır. Alternatif tarih, daha dinamik, tahrik edici, ufuk açıcı, özgür, yaratıcı bir tarihtir. Ve fakat spekülasyonlara, politik kullanımlara ve öznelliklere de daha fazla açıktır. William Henry Walsh, tarih ve objektiflik ilişkisi için şunları söylemektedir:</p>

  <p class="block7">"Tarihte objektiflik zayıf bir anlamda alınmalıdır. Şöyle ki, eğer bir tarih, kendi bakış açısından gerçekleri doğru şekilde resmetmişse, objektif olduğu söylenebilir, aksi durumda değil. Dolayısıyla farklı tarihler, birbirine tenakuz teşkil etmeyip, birbirini tamamlayıcı olacaktır."4 Walshîn bu görüşü, aslında alternatif tarih söylemlerine dair verilmiş bir fetva gibidir. Alternatif tarih de kendi objektifliği içerisinde tutarlı olmak zorundadır. Böyle olunca da, belirli bir tarihsel olgunun yahut devrenin anlaşılmasına katkıda bulunacaktır. Yukarıda alternatif tarihin kaynakları arasında edebî eserlerin de yer aldığını söylemiştik. Bu doğrultuda anı, mektup ve tarihî romanı hatırlayabiliriz. Oysa R. G. Collingvvood, Tarih Tasarımı adlı tarih felsefesinin önemli kaynaklarından sayılan eserinde, "anı"türü</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">2. Gürhan Tümer,http://old.mo.org.tr/mimarlikdergisi/index.cfm?sayfa=mimarlik&amp;DergiSayi=41&amp;ReclD= 1019</p>
        </td>
      </tr>

      <tr class="calibre4">
        <td class="td1">
          <p class="block14">3. "Tarih''in belgelere bakış açısına, yorumlama ve"kurgu"ya göre farklı şeyler söyleyebilen bir"değişken" olduğu konusunda Orhan Pamuk'un Sessiz Ev isimli romanında, roman kahramanı tarih doçenti Faruk'a söylettiği şu cümleler ilginçtir: "O mektupta okuduklarım, bir zamanlar olmuş bir şeylere gerçekten işaret ediyorsa, tarih dediğim işe olan inancımı büsbütün kaybetmeden ayakta durabileceğim birkaç yıi daha kazanma umudum var demektir. Belki de daha fazlasını. Bu veba aracılığıyla bir yığın hikâyeyi çürütebileceğimi sanıyorum. 19. yy.da artık Anadolu'da veba görülmediği yolundaki inancı bir yana bırakıyorum, yalnızca buralarda kurulan bir devletin varlığıyla, ben, inanılmayacak kadar çok"tarihsel gerçek”İ biranda saf dışı edebileceğim. Böylece, sanki birer kurgu parçası değilmiş de, bir bardak suymuş, bir saksıymış gibi, varlığından hiç kuşkuya düşülmeden benimsenen o hikâyelerin hepsi havada asılı kalıverecekler. Böylece bir yığın inançlı tarihçi, yaptıkları işten bir süre olsun şüphelenecek; daha zekileri, belki yaptıkları işin hikâyecilik olduğunu kesinlikle anlayıp, benim gibi inançsızlığa düşecekler. Ortaya çıkacak kuramsal bunalımı hazırlıklı karşılayan ben, o gün, yazılarım ve saldırılarımla bu şaşkınları teker teker avlayacağım. (...) Kandırıcı olabilecek birkaç ipucu bulabilseydim, Osmanlı İmparatorluğu'nun son dört yüzyılda merkezinin İstanbul değil, bir başka yer olduğunu kanıtlayabilecek bir araştırmaya bütün ömrümü keyifle verebilirdim."{SessizEv, İstanbul 1990, s. 152).</p>
        </td>
      </tr>

      <tr class="calibre4">
        <td class="td2">
          <p class="block14">4. William Henry Walsh, Tarih Felsefesine Giriş, Ankara 2006, s. 126.</p>
        </td>
      </tr>
    </tbody>
  </table>

  <p class="block7">etrafında edebî eserlerle tarih bilgisi arasındaki farklılığı çok keskin bir şekilde ayırır. Ona göre "anı" ve dolayısıyla edebî eser, bir yeniden kurgulamadır, olanı tespit değil. Collingvvood şöyle der:</p>

  <p class="block7">"Herhangi bir bilme iddiasını, dayandığı temelleri göstererek doğrulamanın zorunluluğu, bilimin evrensel bir özelliğidir. Çünkii bu, bilimin düzenli bir bilgi bütünü olmasından doğar. 8u açıdan anı, tarih değildir. Çünkü tarih, düzenli ve çıkarımsal bir bilgi çeşididir. Anı ise, hiç de düzenli, hiç de çıkarımsal değildir."5 Buna göre, anı ve onun etrafında mektup, tarihî roman vs. edebî türler, tarih değildirler, bize tarihin bilgisini vermezler, onlar kurgulanan eserlerdir. Ancak yukarıda da söylediğimiz üzere unutulmamalıdır ki, bu türden eserler, bize tarihin nesnesinin ve oluş biçiminin insanlar tarafından ne şekilde algılandığını ve anlaşıldığını, nasıl yorumlandığını veren eserlerdir. Alternatif tarih söylemleri bunlardan da beslenirler. Bazan, bu eserlerin sırtında yaygınlaşır ve kabul görürler. Alternatif tarihlerin önemli amaçlarından birisi de, muhalifi oldukları resmî tarih söylemlerine karşı yaygınlık kazanmak değil midir? Edvvard Hallet Carr, Tarih Nedir? isimli eserinde tarihçinin de olgulara bir sıralama (Orhan Pamuk'un Sessiz ficinde söylediği gibi), adeta bir kurgulama ile yaklaştığını söyler:</p>

  <p class="block7">"Olguların doğrudan doğruya kendileri konuşmazlar. Olgular yalnızca tarihçi onlara başvurunca konuşurlar. Hangi olgulara, hangi sıra, ya da bağlam içinde söz hakkı verileceğini kararlaştıran tarihçidir."6</p>

  <p class="block7">Burada, az yukarıda ismi geçen Keith Jenkins'den bir alıntı daha yaparak, konuyu bir noktaya bağlamaya çalışacağız:"Tarih, farklı biçimlerde oluşturulabildiğinden, gerçekle ilgili sorunlar da garklı biçimlerde ele alınırlar."7 Bu iki çıkış noktasından alternatif tarih söylemlerini besleyen tarihî romana bakarsak, tarihî romancının da eserinde bir yorum ve olguya başvurma çabası içinde olduğunu görürüz. Ancak o, bunu tarih yazımının ilke ve kuralları ile yapmamaktadır. Onun için sanatın özgür alanı vardır. Fakat bir ayağı yine de tarihî olgudadır. Bu yüzden o, daha rahat, daha serbest düşünebilmektedir. Hatta tarihçinin belgelerle sınırlı kaldığı noktada romancı boşlukları sözlü tarihle, çeşitli tanıklıklar ve duyumlarla, hatta çağının bir entelektüeli olarak muhayyilesiyle doldu- rabilmekte, geçmişin olabilirlik ihtimallerini, sanatın özgür ve bir ucu fantastiğe bile varabilen kanatlanışlarıyla yoklayabilmektedir. Çünkü onun tarihçi gibi, bir disipline hesap verme ve sorumlu olma kaygısı baskın değildir. Ancak bütün bunlara rağmen, tarihî romanların yine de, kitlelerin "tarih düşüncesi"ni beslemekte, hatta oluşturmakta, alternatif söylemlerin ya etkisini arttırmakta yahut o söylemleri etkilemekte önemli rol sahibi olduğunu söylemeden edemeyiz. Tarihî romandaki bazan ön niyetler ve kabullerle, bazan alabildiğine serbest yapılan bu yorum ve işleyişler, geniş okur kitlelerince tarihin yerine konur. Romanın söylemine göre bir tarih düşüncesi insanların hafızasında şekillenmeye başlar, taraftar yahut muhaliflerini oluşturur.</p>

  <p class="block27">***</p>

  <p class="block7">Türk edebiyatına baktığımızda, alternatif tarih söylemlerinin yaygınlık kazanmasında ve hatta oluşmasında kimi tarihî romanlarımızın epey önemli bir işlev üstlendiği görülür Biz burada bunlara bir örnek olarak Kemal Tahir'in Yol Ayrımı romanına değinmek istiyoruz. Gerçi Tarık Buğra gibi başka yazarların romanlarında bu konunun izi sürülebileceği gibi, bizzat Kemal Tahir’in başka romanlarında da buraya kadar söylediklerimizin yansımalarını bulmamız mümkündür. Mesela Yorgun Savaşçı, Devlet Ana ve Kurt Kanunu...8</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">5. R. G. Collingvvood, Tarih Tasarım, Ankara 1996, s. 297.</p>
        </td>
      </tr>

      <tr class="calibre4">
        <td class="td1">
          <p class="block14">6. Edvvard Hallet Carr, Tarih Nedir?, İstanbul 2005, İletişim Yay., s. 14.</p>
        </td>
      </tr>

      <tr class="calibre4">
        <td class="td1">
          <p class="block14">7. Keith Jenkins, Tarihi Yeniden Düşünmek, Ankara 1997, s. 51.</p>
        </td>
      </tr>

      <tr class="calibre4">
        <td class="td2">
          <p class="block14"><span class="text">8. Burada Tarık Buğra'nın Küçük Ağa ve Yağmur Beklerken romanlarını yahut Yavuz Bahadıroğlu'nun</span> <span class="text">popüler tarihî romanlarını hatırlayabiliriz.</span></p>
        </td>
      </tr>
    </tbody>
  </table>

  <p class="block7"></p>

  <p class="block7">Yol Ayrımı, Serbest Cumhuriyet Fırkası'nın 1930'da kuruluşunu, üç aylık kısa ömrünün ardından kapanışını anlatır. Roman, yazarın Esir Şehrin İnsanları (1956) ve Esir Şehrin Mahpusu (1962) ile birlikte bir üçlüdür. 1971'de kitaplaşmıştır. Eserin arka planında dönemin gazete haberleri, dergi koleksiyonları olduğu kadar, bilhassa Ahmet Ağaoğlu'nun Serbest Fırka HatıralarYm (1950) izini sürmek yerinde olur9. Romana aldığı bu türden isimler, belgeler, bu eseri bir belgesel roman (roman documentaire) olarak nitelememizi de mümkün kılmaktadır. Romanda kurgusal kahramanların yanı sıra, gerçek tarihî şahsiyetler de kahraman olarak yer almaktadır. Yol Ayrımı'nın olay örgüsü elbette yalnızca Serbest Cumhuriyet Fırkası'nın kuruluşundan kapanışına kadar geçen siyasî olaylara dayanmaz. Bu olayın yanı sıra Esir Şehrin Mahpusu romanının baş kahramanı Kâmil Beyin, kızı Ayşe'ye kavuşması, Avukat Deli Celâdetin yanında stajyerlik yapan Kadirin babası Kuvâyı Milliyeci öğretmen Ramiz Amca'nın karısı Fatma Hanım'dan kalan antika yatak takımının içine düşülen yoksulluk dolayısıyla Bedesten'de satılması10, üniversite öğrencisi Selimin arkadaşlarıyla birlikte çıkardıkları Kurtuluş dergisinin bir sayısı yüzünden derin birtakım Kemalist güçler tarafından kaçırılıp sorgulanarak işkence görmesi sonrasında veremden ölmesi gibi epizotlar da romanın dokusunda önemli bir yer tutar. Ancak bununla birlikte Yol Ayrımı'nın ana çerçevesini Ankara-İstanbul ekseninde Serbest Fırka'nın kuruluşu, bu kuruluşun ve faaliyet sürecinin bizzat kuruculardan Ağaoğlu Ahmet’in tanıklığı ve aktarışına da yer verilerek işlenmesi ve bu siyasal olayın yorumlanması oluşturur.</p>

  <p class="block7">Kemal Tahir’in bu işleyiş ve yorumlayışında öne çıkan tespitleri ve dikkatleri, romanın özetine ve kurgusal ayrıntısına girmeden kısa kısa şöyle maddeleştirebiliriz:</p>

  <p class="block7">• Serbest Cumhuriyet Fırkası, bizzat Mustafa Kemal Atatürk'ün direktifi ile Fethi Okyar'a kurdurulmuştur. Atatürk, bu kuruluş esnasında yapılan gizli görüşmelerle Fethi Okyar'a CHP'den 70 milletvekilini Serbest Cumhuriyet Fırkası'na yönlendireceğinin ve Fethi Beyin de ilk ata seçimlerde Gümüşhane milletvekili olarak meclise gireceğinin garantisini vermiştir.</p>

  <p class="block7">• Serbest Cumhuriyet Fırkası'nın kuruluşu, birden fazla siyasî hesabı bünyesinde taşımaktadır.</p>

  <p class="block7">• Bu beklentilerin başında ülkede tek partiden çok partili demokratik hayata kontrollü ve yavaş yavaş, sistemin mantığını zedelemeden geçiş gelir.</p>

  <p class="block7">• Serbest Cumhuriyet Fırkası'nın kuruluş niyetlerinin arkasında, Kemal Tahir'e göre, Atatürk'ün İzmir suikastı sonrasında bir kısmı bertaraf edilen ve ortadan kaldırılan İttihatçı kalıntılarını iyici belirleyip, bir sıkıntı oluşturmalarını önleme düşüncesi de yatmaktadır.</p>

  <p class="block7">• Ayrıca Serbest Cumhuriyet Fırkası, "liberal sol" bir parti olarak düşünülmüş, böylece ülkede ileride kendisini gösterecek herhangi bir Bolşevik niyet yahut özentiyi sistemin çatısı altında ehlîleştirmeyi de amaçlamaktadır.</p>

  <p class="block7">• Serbest Cumhuriyet Fırkası, CHP içinde giderek artan muhalefetin nabzını tutmak ve bu muhalifleri başka bir partinin çatısı altında toplamak için kurulmuştur.</p>

  <p class="block7">• Serbest Cumhuriyet Fırkası, siyasal yapı içinde sesi iyice çıkmaya başlamış olan İsmet İnönü'ye ve onun çevresindekilere karşı gizliden gizliye bir gözdağıdır da Kemal Tahir'e göre.</p>

  <p class="block7">• Serbest Cumhuriyet Fırkası'nın kuruluşu, ülkede CHP'ye karşı oluşan muhalefetin halk arasındaki dozunu öğrenme amacını da gütmüştür.</p>

  <p class="block7">9. Nitekim Fethi Naci, Kemal Tahir'in romanında bu hatıra kitabını çok fazla kullanmış olduğunu söyleyerek onu eleştirir. Bk. lOOYılın 100 Romanı, İstanbul 1999, Adam Yay., s. 314.</p>

  <p class="block7">10. Selim İleri'nin de belirttiği gibi, romanın bu epizotu Yol Ayrımı'nın en dikkate değer sayfalarını oluşturur ve bizde sanki Tanpınar'ın Huzur'undan çıkıp da gelmişler izlenimini uyandırır. (Bk. Selim İleri, Kar Yağıyor Hayatıma, İstanbul 2005, Doğan Kitap Yay., s. 109).</p>

  <p class="block7"></p>

  <p class="block7">• Ayrıca ülkede hâlâ varlığını sürdüren irticâî çevrelerin belirlenmesi ve bunlara karşı tedbir alınması da bu amaçların arasında gelir.</p>

  <p class="block7">• Serbest Cumhuriyet Fırkası'nın kuruluşu, başta İstanbul ve Ankara olmak üzere, ülkede birçok kesimde bir yandan da tedirginliklere sebep olmuştur. Kemal Tahir'e göre bu tedirginliğin sebebi, bu oluşumun bir hesap üzere gerçekleştiğinin hemen kendisini göstermesidir.</p>

  <p class="block7">• Serbest Cumhuriyet Fırkası, halk arasında da kutuplaşmalara, gerginliklere yol açmıştır. CHP. idaresinden memnun olmayan bütün kesimler Serbest Cumhuriyet Fırkası çatısı altında toplanmayı seçmişlerdir.</p>

  <p class="block7">• Serbest Cumhuriyet Fırkası'nın girdiği belediye seçimleri kavgalar, zorbalıklar ile geçmiş, CHP, devlet güçlerini kullanarak Serbest Cumhuriyet Fırkası'nın başarısını engellemiştir. Sandıklarda büyük yolsuzluklar yapılmıştır.</p>

  <p class="block7">• Serbest Cumhuriyet Fırkası'nın birden bire gördüğü bu yoğun ilgi, seçimlerin doğurduğu gerginlik ve CHP'nin oluşturduğu aykırı sesler, ülkede beklenen huzuru bozmuş, bu yüzden de yine tepeden gelen istek üzerine Serbest Cumhuriyet Fırkası kapatılmıştır.</p>

  <p class="block7">Yol Ayrımı1 nda Serbest Cumhuriyet Fırkası'nın ele alınışı belli başlı bu temas noktaları etrafın- dadır". Buraya kadar sıraladığımız bu tespit ve yorumlar, aslında bu dönemi işleyen alternatif tarih söylemlerini de beslemiş ve o söylemler için adeta birer açılım imkânı oluşturmuştur. Bu yorumları, biz o dönemde hatta daha sonraları yazılan "resmî tarih" kitaplarında bu kadar ayrıntısıyla ve çıplaklığıyla bulamayız. Biz burada bu konu ile ilgili iki tarih kaynağını söz konusu edeceğiz ki her ikisi de "resmî" bir hüviyet taşıması itibarıyla öne çıkmaktadır. Bunlardan birisi, Tarih isimli eserdir. Bu kitap hemen o yıllarda, okullarda ders kitabı olarak okutulmak amacına da yönelik olarak hazırlatılmıştır. Kitap, Serbest Cumhuriyet Fırkası'nın kapanışından hemen sonra, 1931 yılında Türk Tarihi Tedkik Cemiyeti'nce bir heyete hazırlatılarak Devlet Matbaası'nda basılmış ve Maarif Vekâleti yayınları arasında yer almıştır. Kitabın dördüncü cildinde Serbest Cumhuriyet Fırkası'nın üç aylık kısa ömrünü ve 17 Kasım 1930'da kapanışını anlatan satırlara da şahit oluruz. Şöyle:</p>

  <p class="block7">"1930 Ağustos'unda Serbest Cumhuriyet Fırkası adıyla yeni bir siyasî teşekkül kuruldu. Bu fırka programının birinci maddesinde yazılı olduğu üzere cumhuriyetçi, milliyetçi ve laik olmakla beraber, bilhassa devletçiliğe karşı liberalliği tutmak suretiyle, İktisadî sahada ve demiryolu inşaatı gibi nafia ve imar siyaseti tatbikatında Halk Fırkasından ayrılıyordu. Bununla beraber yeni fırka, Gazi ve Halk Fırkası reisleri ve teşkilâtı tarafından iyi karşılandı.</p>

  <table class="table">
    <tbody class="calibre3">
      <tr class="calibre4">
        <td class="td3">
          <p class="block14"><span class="text">11. Burada Tarık Buğra'nın Yağmur Beklerken romanını da hatırlamak yerinde olacaktır. Bu roman da Serbest Fırka'nın kuruluşunun Anadolu'da, Anadolu insanı tarafından nasıl karşılandığını, onlar arasında hangi etkilere yol açtığını ele alan bir eserdir. Yağmur Beklerken'de vak'a Anadolu'nun bir kasabasında, Akşehir’de geçer. Serbest Cumhuriyet Fırkası'nın kuruluşu, yol açtığı olaylar, halkın fırkadan beklentileri, kasabalının ekinleri, pancarları için bir rahmet olarak beklediği yağmurla eşleştirilir. Yağmur duasına çıkılır. Yağmur yağar, fakat istenenden ve gerekenden çok fazla. Bu ise ürünlerin mahvolmasına, verimin düşmesine yol açar.</span></p>

          <p class="block14">Tarık Buğra'nın eserinde, Serbest Fırka, şu dikkatler çerçevesinde ele alınır ve birtakım yorumlara bağlanır:</p>

          <p class="block14">- Serbest Cumhuriyet Fırkası'nın kuruluşu, CHP'nin politikalarından memnun olmayan çevreler için bir umut olmuştur. Bununla birlikte yakın zamanda yaşanan bir Terakkiperver Cumhuriyet Fırkası tecrübesi sonucu baş gösteren olaylar dolayısıyla halkta genel bir tedirginlik ve korku da vardır.</p>

          <p class="block14">- Serbest Cumhuriyet Fırkası oluşumu bir danışıklı dövüştür. Ankara'daki politikacılar, bir"tiyatro oyunu" oynamaktadırlar.</p>

          <p class="block14">- Anadolu'da, iktidarın imkân ve gücünü de arkasına atarak, birtakım imtiyazlar elde etmiş olan çevrelere tepki gösteren halk Serbest Cumhuriyet Fırkası'nı tercih etmiştir.</p>

          <p class="block14">- Vergilerin ağırlığı halkın Serbest Cumhuriyet Fırkası'na rağbet göstermesinde ayrı bir etkendir. Çünkü Serbest Cumhuriyet Fırkası, vergilerin düşürüleceğinin müjdesini de vermektedir.</p>

          <p class="block14">- Serbest Cumhuriyet Fırkası, kasaba halkını gruplara bölmüş, aralarına kin ve nefret tohumları ekmiştir. Ankara'dakilerin birbirleriyle iyi kötü dost oldukları halde siyasî arenadaki politik hesaplaşmaları, Anadolu'ya düşman kamplarda saf tutuşlar olarak yansımaktadır.</p>

          <p class="block14">- Serbest Cumhuriyet Fırkası, kuruluş amacının çok ötesinde ve çok farklı çevrelerden büyük bir rağbet görmüş, bu ise Ankara'daki politik çevreleri kaygıya sevketmiştir.</p>
        </td>
      </tr>
    </tbody>
  </table>

  <p class="block7"></p>

  <p class="block7">Serbest Cumhuriyet Fırkası'nın cumhuriyetçi ve laik olduğunu ilânına rağmen, memlekette baş kaldırmaya takat bulamayarak ötede beride sinmiş olan mürteci unsurlar, Halk Fırkası'nı devirmeyi maksatlarının birinci kademesi sayarak meydana atıldılar. Yeni bir fırkanın teşekkülünü ve birtakım münevverlerin ona girişini inkılap hayatında tefrika alâmeti sanarak her yerde nifak tohumu saçmaya koyuldular. Cumhuriyet Halk Fırkası'nın ilga ettiği tarikatler, şeyhleri ve dervişleri ile yeniden canlandılar. Yeni fırka siperi arkasında gizli irtica faaliyeti başladı. Bu faaliyetler Nakşibendi tarikati mensuplarından Derviş Mehmed isminde bir katil serserinin aynı tarikatten müritlerle Menemen kasabasını basması (23 Kanunıevvel 1930), zavallı genç zabit Kubilay'ı evvelâ kurşunla yaralamak, sonra bıçakla boynundan kesmek suretiyle şehit etmesi, bu genç inkılap çocuğunun başını yeşil bir bayrağın direği ucuna takarak halkı isyana teşvik eylemesi gibi ağır cinayet hareketlerine kadar vardı, irtica anasırının yeni fırka teşebbüsünden istifadeye kalkışarak dünyanın ve memleketin İktisadî buhranla çarpıştığı bir zamanda gaileler çıkarabilmeleri ihtimali, yeni fırkanın başında veya teşkilatında bulunan samimi cumhuriyetçileri Menemen hadisesinin vukuundan evvel ciddi endişeye düşürmüştü. Bu endişe iledir ki, Serbest Cumhuriyet Fırkası, dört aylık yaşayıştan sonra, (...) 17 Teşrinisani 1930'da kendi kendini feshetti."12</p>

  <p class="block7">Bu tarihten 71 sene sonra, Atatürk Kültür Dil ve Tarih Yüksek Kurumu Atatürk Araştırma Merkezi tarafından 2002'de yayımlanan Türkiye Cumhuriyeti Tarihi isimli esere baktığımızda da13 yukarıda iki romanda ileri sürülen iddia ve yorumlara büyük oranda hiç değinilmeden daha çok işin knonolojik sürecinin verilmesiyle yetinildiğini görürüz.</p>

  <p class="block7">Bu örneklemelerden hareketle ve yukarıda üzerinde durduğumuz düşünceler ve tarih anlayışları ışığında diyebiliriz ki, Kemal Tahir, romanlarında edebî kimliğinin yanı sıra, tarihsel gerçeği oluşum sınırları dairesinde ve fakat döneminin hazır kalıp ve söylemlerinin dışında, daha geniş bir perspektife taşıma amacı güderek, çoğu zaman dönemin politik ve hatta pratik yaptırım ve sınırlayı- cılıklarını atlayarak, bir"alternatif tarih yorumcusu"sıfatıyla da karşımıza çıkmaktadır. Elbette bu romanlardaki yorumlar, onun ciltler dolusu notlarından da epey destek görebilecektir. Ve bu yorumlar, kendisinden sonra bu konularda yürütülen birçok çalışmaya ve yazılan esere bir geniş perspektif imkânı olarak katkı sağlamıştır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynakça</p>
        </td>
      </tr>

      <tr class="calibre4">
        <td class="td1">
          <p class="block14">AKBULUT, Dursun Ali,"Serbest Cumhuriyet Fırkası", Türkiye Cumhuriyeti Tarihi, c. II, Ankara 2002, Atatürk Araştırma Merkezi Yay.</p>
        </td>
      </tr>

      <tr class="calibre4">
        <td class="td1">
          <p class="block14">BUĞRA,Tarık, Yağmur Beklerken, İstanbul 1981, Ötüken Yay.</p>
        </td>
      </tr>

      <tr class="calibre4">
        <td class="td1">
          <p class="block14">CARR, Edvvard Hallet, Tarih Nedir?, İstanbul 2005, İletişim Yay.</p>
        </td>
      </tr>

      <tr class="calibre4">
        <td class="td1">
          <p class="block14">COLLİNGWOOD, R. G., Tarih Tasarım, Ankara 1996, Gündoğan Yay.</p>
        </td>
      </tr>

      <tr class="calibre4">
        <td class="td1">
          <p class="block14">Fethi Naci, 100 Yılın 100 Romanı, İstanbul 1999, Adam Yay.</p>
        </td>
      </tr>

      <tr class="calibre4">
        <td class="td1">
          <p class="block14">İLERİ, Selim, Kar Yağıyor Hayatıma, İstanbul 2005, Doğan Kitap Yay.</p>
        </td>
      </tr>

      <tr class="calibre4">
        <td class="td1">
          <p class="block14">JENKİNS, Keith, Tarihi Yeniden Düşünmek, Ankara 1997, Dost Kitabevi Yay.</p>
        </td>
      </tr>

      <tr class="calibre4">
        <td class="td1">
          <p class="block14">PAMUK, Orhan, Sessiz Ev, İstanbul 1990, Can Yay.</p>
        </td>
      </tr>

      <tr class="calibre4">
        <td class="td1">
          <p class="block14">WALSH,William Henry, Tarih Felsefesine Giriş, Ankara 2006, Hece Yay.</p>
        </td>
      </tr>

      <tr class="calibre4">
        <td class="td1">
          <p class="block14">(...), Tarih IV, İstanbul 1931, Maarif Vekaleti Yay.</p>
        </td>
      </tr>

      <tr class="calibre4">
        <td class="td1">
          <p class="block14">(Çevrimiçi), http://old.mo.org.tr/mimarlikdergisi/index.cfm?sayfa=mimarlik&amp;DergiSayi=41&amp;Recl D=1019</p>
        </td>
      </tr>

      <tr class="calibre4">
        <td class="td1">
          <p class="block14">12. Tarih IV, İstanbul 1931, Devlet Matbaası, Maarif Vekaleti Yay., s. 196-197.</p>
        </td>
      </tr>

      <tr class="calibre4">
        <td class="td2">
          <p class="block14">13. Dursun Ali Akbulut, "Serbest Cumhuriyet Fırkası" Türkiye Cumhuriyeti Tarihi c. II, s. 63-66.</p>
        </td>
      </tr>
    </tbody>
  </table>

  <p class="block13" id="calibre_pb_46"></p>
</body>
</html>
