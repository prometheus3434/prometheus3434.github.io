<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TARİH ROMANLARINDA İŞGAL İSTANBUL'U</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_27"><span style="font-size: 1.125em; line-height: 1.2;">Mehmet Karakaş</span><br /></h2>

  <div>
    <span style="font-size: 1.125em; line-height: 1.2;"><br /></span>
  </div>

  <div>
    <span style="font-size: 1.125em; line-height: 1.2;"><br /></span>
  </div>

  <p class="block10"></p>

  <p class="block10"></p>

  <p class="block7">Edebiyat, genel anlamda duygu ve düşünceleri estetik ve etkili bir şekilde anlatma ve yazıya dökme çabası -sanatı- olarak tanımlanmaktadır Ancak her yazıyı, edebî metin olarak değerlendirmek mümkün değildir. Çünkü metni edebî kılan, belirli bir kurguya dayalı olmaktan ziyade estetik değer taşıyıp taşımadığı ölçüsüdür. Estetik değerin edebiyata yansıtılmasında çoğu zaman değer yargılarının ve ideolojinin devreye girerek etkisini hissettirdiği görülmektedir. Edebiyat ve ideoloji arasındaki ilişkinin farkına varılmasında ve bu ilişkinin edebiyat lehine dönüştürülmesinde, edebiyatçının bilinci ile yaşam gerçekleri arasında kurulacak tutarlı ilişki etkili olmaktadır. Çünkü edebiyat, insanların yaşamlarıyla yakından ilişkili bir sanat türüdür. Dolayısıyla edebî yaklaşım soyut olmaktan ziyade somuttur, yaşamı bütün zenginliğiyle sergiler ve canlı olmanın verdiği duygu ve zevki kuru ve kavramsal bir yöntemle araştırmayı reddeder.</p>

  <p class="block7">Sanat türü olarak edebiyatı yansıtma aracı gibi görmek yüzyıllar boyu devam etmiş ve zamanımıza kadar gelmiş bir yaklaşımdır. Sanat eserini aynaya benzetmek yalnız resim sanatı için söz konusu değildir. Ayna benzetmesini onsekizinci yüzyılda Dr. Johnson edebiyat için kullanmakta ve Shakspearel överken, okura hayatı doğrulukla yansıtan bir ayna tuttuğunu söylemektedir. Daha yakın dönemde ise Stendhal, Kırmızı ve Siyah'da romanı aynaya benzetmektedir. Herhangi bir sanat türünün ayna olarak kullanılabilmesi için sanatçının yaşadığı çağın koşulları, inançları, dünya görüşü, sanat anlayışı ve gelenekleri hakkında bilgi sahibi olması gerekir. Aynı şekilde sanatçının eserini anlayabilmesi açısından okurun da benzer bilgilere vâkıf olması önemlidir (Moran, 1994).</p>

  <p class="block7">Sanatçının bilinci ile gerçekler arasındaki aykırılık derin değilse sanatçının eserinin gerçekçi olma ihtimali yükselmektedir. Özellikle tarihsel gerçeklik peşinde koşan sanat eserinde sanatçı bilincinin gerçeği kavrayabilme yeteneği belirleyici niteliktedir. Bir sanat eseri olma özelliği taşıyan ve edebî bir tür olarak roman için, söz konusu ilişkinin niteliği daha da önemlidir. Çünkü tamamen bir kurgu üzerine kurulu olan romanın yazarının bilinci ile tarih ve toplum gerçekliği arasındaki ilişki, her zaman dengeli olmayabilir. Ayrıca bu, okur açısından her zaman beklenilen bir durum da değildir.</p>

  <p class="block7">Roman, Sanat ve Kemal Tahir</p>

  <p class="block7">Romancı, kurguladığı romanlarla tarihsel gerçeklikleri okura ulaştırma isteğine sahipse yaptığı işin edebî değer taşıyan bir yönü olduğunu unutmamalıdır. "Tarihsel roman her ne kadar belli bir tarihi döneme ilişkin yorumlarda bulunuyorsa da bu yorumlar tarihin hakikat algısı ile farklı bir yapıda gerçekleşmektedir. Bir bakıma romanda yazar tarihsel gerçekliklerle yakından ilgili olarak olay örgüsünü kuruyorsa da yaptıkları bir kurgudur ve nesnel tarihsel gerçekleri bire bir aktarma durumunda değildir. Tarihi romanın asıl başarısı, tarihi dolaysız bir biçimde yansıtmış olmasında aranmamalıdır." (Şan, 2003:178-179). Batı romanına göre kısa bir geçmişe sahip olan Türk romanı içerisinde de tarihsel gerçekliği yansıtma çabasında olan ve belirli bir tarihsel kesit üzerine kurgulanmış roman çalışmaları -tarihsel roman- bulunmaktadır.</p>

  <p class="block7">Kemal Tahir romanları, tarihsel roman türünün en somut örnekleri arasında yer almaktadır. Kemal Tahir'in tarihsel vakaları ve gelişmeleri roman aracılığıyla anlatma kaygısı üzerine yapılmış çeşitli değerlendirmeler bulunmaktadır. Örneğin Selahattin Hilav'a (2008:104) göre; "Kemal Tahir’in, tarihe yönelmesi, toplumumuzun ve kendisinin geçirdiği acı deneylerden ders almasından ötürüdür.</p>

  <p class="block7">Aynı neden, Kemal Tahir’in, bu aldatmacaları ve hareketleri gerektiği gibi eleştirip kendi felsefesini ve sentezini getiremeyen klasik Türk Marksist düşüncesinin de karşısına çıkması sonucunu doğurmuştur." Hilmi Yavuz (1998:65,74), Kemal Tahir'de, "romanla bilgi arasındaki bağıntıyı, rastlantısal ve ilineksel bir aktarım değil, topluma ve insana ilişkin somut tarihsel gerçekliklerin roman gerçekliğine dönüştürülmesine ilişkin bir bağıntı" olarak görmektedir. Ona göre Kemal Tahir, "Tarihsel olguların kurama uydurulmasından yana değildir." Çünkü Kemal Tahir'de "Kuramla olgu birlikte ve karşı- !</p>

  <p class="block7">Iıklı etkileşim içindedir.". Murat Belge (1998:175), Kemal Tahir'in romanlarında tarihe yönelmesini, "kendisinin bizatihi tartışmalara etkin bir taraf olarak katılma isteğinden kaynaklandığını" ileri sürmektedir. Belge'ye göre "Kemal Tahir’in, ürünlerinde beliren tartışmalı nitelik, büyük ölçüde, Türkiye tarihinin tartışmalı niteliğinin bu ürünlere olduğu gibi yansımasından kaynaklanmaktadır.".</p>

  <p class="block7">Kemal Tahir ise romanlarında tarihe yönelişini "roman anlayışT'ile ilintilendirerek şöyle açıklamaktadır. "Roman anlayışım tek insanın dramına dayanır. Tek insanın dramını inceleyip derinleştirdikçe de insanoğlunun tükenmezliğine inancım artmıştır. Bu açıdan insanların kişisel serüvenlerinin ; ana itici gücünü, yalnızca toplumun ekonomiksosyal baskılarıyla kabataslak açıklamayı yetersiz bulurum. İnsan kendi tarihini, ekonomiksosyal yasaların baskıları altında yapıyor ama, son hesaplaşmada, gene kendisi, kişisel özelliği, sorumluluğu içinde yapıyor. Yoksa sanatta çeşitlilik hemen de imkansız olurdu." (Tahir, 1989:69). Bu yaklaşımında Kemal Tahir, roman anlayışını ana hatlarıyla ortaya koyarken, Türk romanına yol gösteren bir tavır da geliştirmektedir. Bir başka değerlendirmesinde Türk romanının yönelimi konusunda daha somut açıklamalar yapmaktadır. Ona göre "Türk romanı asıl yolunu bulup kopyacılıktan kurtulalı beri drama düşmüş tek adamı anlatan batı romanlarının yanına Türk insanını, daha doğrusu, doğu insanının sosyal dramını derinlemesine veren yeni j bir çeşit çok önemli bir başkalık getirmiştir. Romanımız bu çetin yolda başarılı gedişini sürdürmeli, i gelecekte de dünya romanındaki üstün yerini korumaya çalışmalıdır." (Tahir, 1990:37).</p>

  <p class="block7">Kemal Tahir, Türk romanının her bakımdan Batı romanına benzememesi gerektiğini düşünmektedir. Bunu gerçekleştirebilmek için de Türk romancısının Türk insanının ve toplumunun yapısal özelliklerini bilmesinin ve incelemesinin zorunlu olduğunu belirterek, romancıya bilim adamı görevleri yüklemektedir. Bu bakış açısı, bir sanat türü olan roman için bazı sıkıntılara neden olacağı kaygısıyla eleştirilmiştir. Özellikle tarihsel olayların belirli bir bakış açısının dar çerçevesine sıkıştırılarak, ideolojik mülahazalara kurban edildiği eleştirisi Kemal Tahir için sıkça gündeme getirilmektedir. Ancak, Kemal Tahir’in romanlarında ve notlarında ortaya koyduğu tespitlerinde daha etraflı bir yaklaşım geliştirdiği görüşleri de mevcuttur. Eğribel ve Özcan'a (2003:56) göre "Kemal Tahir yayınladığı romanlarla çok yönlü, geniş tartışmalara neden olmuştur. Kemal Tahir romanları çevresinde sadece roman sanatı açısından değil gündeme getirdiği konu ve görüşler nedeniyle günümüzde de belli bir tartışma sürmektedir. Kemal Tahir’in romanlarının bunca tartışmaya neden olması öncelikle romanlarının öz ve içeriğini belirleyen dünya görüşü ile ilgilidir. Dünya görüşü aynı zamanda belli bir tarih yorumunu içermektedir."</p>

  <p class="block7">Kemal Tahir’in bir romancı olduğu ve roman kurgusuyla gerçeklikler arasında bağlantı kurma arzusu taşıdığı dikkate alındığında, onun görüşlerini paylaşma veya paylaşmama yönündeki tavırlar daha rahat alınabilmektedir. Çünkü o, gerçekçilik akımı çerçevesinde sanatını icra etmeye çalışan bir sanatçıdır. Tarihe yönelmesinde ve roman anlayışının oluşumunda söz konusu nitelikler belirleyici olmaktadır. Bu perspektiften yaklaşılmadığında Kemal Tahir’in düşünceleri ve sanat anlayışı konusunda kolayca hataya düşülebilir. Çünkü Kemal Tahir değerlendirmelerinde, rahatlıkla pozisyon alınabilmekte ve bu doğrultuda yandaş veya karşıt tavırlar içerisine girilebilmektedir. Diğer bir ifadeyle kolaylıkla olumlama ve övgü veya olumsuzlama ve sövgü döngüsü içerisine düşülebilmektedir. Oysa Kemal Tahir’in kurguları ve görüşleri hakkında daha gerçekçi değerlendirmeler yapabilmek için her iki tavırdan uzak bir perspektifi yakalamak gerekir.</p>

  <p class="block7">Kemal Tahir’in romanlarını, roman sanatı ve edebî metin olma yönüyle eleştirmek mümkündür. Bu yönde yapılmış eleştiriler de mevcuttur. Ancak Kemal Tahir romanlarındaki özgüllüğün altını çizmek gerekir. Bu bağlamda bakıldığında Kemal Tahir, Türk tarihinin farklılıklarını görebilmiş, bunun nedenleri ve kökenleri üzerinde araştırmalar yapmış ve bu doğrultuda tespitler ve yorumlarda bulunmuş bir sanatçıdır. Bunu yaparken zaman zaman abartılı bir üslupla tekrarlara düşmüş olsa da aykırılık, onun temel bakış açısını belirleyen bir ilkeyle meydan okumaya dönüşmüştür. Geliştirdiği eleştirel tutum ve yönelttiği eleştiriler bu özelliğini açıkça ortaya koymaktadır. Ancak bu özelliğinin yanı sıra eserlerinde tarihî kişilerin gerçekle olan ilişkileri ne kadar korunabilmiştir. Bu tartışılabilir. "Belgelerden yararlanma biçimi tartışma konusu edilebilir. Bilinen bu olayları, kendine özgü bir perspektif altında ele alıp, gerçeği vermek oldukça güç. Roman kahramanı olarak yaşamış kişileri seçmekle, kendi hareket alanını sınırlandırmaktadır. Ne var ki, yazarın tarihe yatkınlığı işini kolaylaştırmıştır." (Kırbaş, 1987: 69-70). Özetle resmî tarih anlayışından romancıların bakış açılarına, Cumhuriyet aydınlarından sanatçılarına kadar geniş bir yelpazeye yönelttiği eleştirilerin özünü Yorgun Savaşçı'âa yaptığı şu tespitte ortaya koymaktadır. Buna göre Kemal Tahir (1999), Cumhuriyet aydınlarını eleştirerek "Siz benim geçmişi aradığımı sanıyorsunuz ama yanılıyorsunuz. Ben sizin geleceğinizi aramaktayım" demektedir.</p>

  <p class="block7">Kemal Tahir romanları tam da bu noktada belirli bir misyona ve ideolojiye hizmet ettiği ve belirli bir tezi açıklama çabası içerisinde olduğu gerekçesiyle de eleştiri oklarını üzerine çekmiştir. Özellikle Osmanlı’ya duyduğu ilgisini ve onu tarih önünde haklı çıkarma gayretini âdeta meydan okuyan bir tavırla sürdürmesinin yanında Batıya yönelttiği eleştirilere rağmen sosyalizmi düşünsel yaşamının alın yazısı hâline dönüştürmesi de Kemal Tahir değerlendirmelerinde temel ölçüler hâline gelmiştir. Örneğin Selahattin Hilav'ın (2008:93) bu çerçevede yaptığı değerlendirme şöyledir: "Kemal Tahir, devrimci aksiyon ve fikir içinde yetişmiş; sosyalist düşünceyi hayatının alınyazısı haline getirmiş olduğu halde, hazır çözümlerden, genel kabullerden nefret eden; metodun kendisine ve kullanılmasına yönelen; durmadan arayan; yaşadığı, gördüğü, duyduğu gerçeklik ile, felsefi düşüncesi arasında tam bir mutabakatın bulunmasını isteyen bir yazardır. Bilinci ile, gördüğü, duyduğu, bildiği, yaşadığı gerçeklik arasında mümkün olan en büyük uygunluğu ve tutarlılığı kurmak isteyen bir sanatçıdır.".</p>

  <p class="block7">Romanlarında ve çok düzenli olmasa da birçok konuyu değerlendirdiği notlarında ortaya koyduğu görüşleriyle hararetli tartışmalara neden olan Kemal Tahir, kimilerince övülmüş, kimilerince de yerilmiş bir sanatçı ve fikir adamıdır. Kemal Tahir üzerine yapılan bu tartışmaların kaynağında eserlerinin sanatsal değerinden ziyade, sahip olduğu ideolojik tavır ve meydan okuyucu üslup ve değerlendirmeleri yatmaktadır. Çünkü bu değerlendirmelerini yoğun bir gözlem ve zaman zaman abartı sayılacak düzeyde şüpheci bir yöntemle yapmaktadır. Bu yöntem ona Türk tarih ve toplum gerçeğinin en gizli ve can alıcı noktalarını ve kökenlerini ortaya koyma imkânı sağlamaktadır. Söz konusu yöntemi uygularken romancıdan çok bir tarihçi, bir sosyolog gibi davranmaya başlamış; romanlarını, görüşlerini aktarmak amaçlı kullanma yoluna gitmiştir. Romanlarının ana kurgusunu Türk tarihi ve toplumsal yapısı üzerine temellendirmiştir.</p>

  <p class="block7">Kemal Tahir yakın tarihe ilişkin yazmış olduğu Yorgun Savaşçı, Esir Şehrin İnsanları, Esir Şehrin Mahpusu ve Yol Ayrımı gibi tarihsel gerçeklik temeli üzerine kurguladığı romanlarında Osmanlı’ya duyduğu ilgiyi sürdürmüş, Osmanlının adalete dayanan geleneksel sisteminin yozlaşıp yıkılışını ve yeniden inşa aşamalarında yaşanan sancılı günleri başarı ile yorumlamıştır. "Bu Romalarındaki temel sorunsal da çöken bir imparatorluğun bakiyesi bir toprak parçasında yeni bir Devlet kurma süreci ve ardından da yeni Devletin oluşumu ile başlayan iktidar çekişmelerinin sorgulanması üzerine kurulan yapı sürekli bir biçimde tarihle ilişkilendirilerek ele alınmıştır." (Şan, 2003:190-191). Romanlarını belli bir büyük plan çerçevesinde kurgulamaya çalıştığını belirten Kemal Tahir, Meşrutiyet'ten 1970'lere kadar yarım yüzyıllık bir tarih çağının olayları içinde, toplumun çeşitli katlarından çeşitli insanların dramlarını anlatmak için düşünmüş ve eserlerini bu kapsamda inşa etmiştir. Şehir dizisi romanları daha çok 1919-1921 yıllarını kapsamakla birlikte Yol Ayrımı' yla 1931'li yıllarda Cumhuriyet dönemi kavga ve çatışmalarına da yer vermiştir.</p>

  <p class="block7">Şehir Dizisi Romanlarında Çeşitli Yönleriyle İşgal İstanbul'u</p>

  <p class="block7">Tanzimat Fermanı'yla birlikte resmî politika hâline gelen Batılılaşma, birçok alanda olduğu gibi edebiyat üzerinde de etkili olmuştur. Bu anlamda Türk edebiyatı, daha çok sosyopolitik problemleri konu edinen bir edebiyat hâline dönüşmüştür. Bu dönemde batıdan gelen fikrî ve edebî akımlar kısa zamanda edebiyata da yansımış ve Türk edebiyatına sosyopolitik yanı ağır basan bir kimlik kazandırmıştır. Böylece imparatorluğun yıkılış ve Cumhuriyetin kuruluş sürecinin sosyal ve politik konuları arasında yer alan giyim kuşam, eğitim öğretim, kadın hakları, işgal, bağımsızlık, Osmanlı, Batı, yozlaşma, meşrutiyet ve cumhuriyet gibi konular edebî metinlerde ele alınmıştır. Meşrutiyet döneminde ise edebiyat, özellikle de roman daha çok sosyal içerik kazanmıştır. Bu bağlamda hürriyet, idealizm, çağdaşlaşma, feminizm, alafrangalık temaları yaygınlık kazanmış, pozitivizm anlayışını hayata taşıma gayreti temel sorunsal olmuştur. Bunun yanında Tanzimat'la başlayan ideolojik yaklaşım da dönem romanında yansımasını bulmuştur, işgal dönemi, Kurtuluş Savaşı ve Cumhuriyet dönemi romanlarında da sosyal ve siyasal temalar genel muhtevayı belirleyen konular olmuştur.</p>

  <p class="block7">Türk romanında olayların geçtiği mekân konusunda çeşitlilik bulunmamaktadır. İstanbul, başlangıcından itibaren Türk romanının değişmez mekânı olmuştur. Çünkü İstanbul, konum itibarıyla zengin malzemeler sunabilen bir yapıya sahiptir. İstanbul, siyasi otoritenin merkezi olduğu gibi, sosyal hayatın çok yönlü sergilenebildiği bir tipler ve yaşayışlar mozayiğidir. Tarihin her döneminde, her çeşit insanı kendine çeken bir"sosyal mıknatıs"olmuş; zevk için, kazanç için, sefahat için olduğu gibi bazen de sığınmak için birçok insanı kendine çekmiştir. Hâliyle edebiyatın merkezi de burası olmuştur. Romanlar burada gün yüzüne çıkmış, bu şehrin sokağını, insanını, hayatını politikasını eserlere taşımıştır. İlk roman örneklerinden itibaren bu böyledir. Hem tarihi birikimi hem de sosyal hayatın çeşitliliği açısından roman için zengin malzemeyi bünyesinde barındırması, bir şehir olarak İstanbul'u vazgeçilmez yapmıştır. Sosyal yaşam burada daha canlı, daha renkli; zevk ve eğlenceler burada daha bol, daha Batılı; sınıflararası farklılık ve çatışmalar burada daha belirgindir. Dolayısıyla mütareke sonrası ve işgal dönemi İstanbul'u roman için oldukça bol malzemeye sahiptir (Törenek, 2002:18). ilk örneklerinden itibaren sosyal ve siyasal konulara yabancı olmayan Türk romanı, mütareke sonrası başlamış bulunan kurtuluş mücadelesine de ilgisiz kalmamıştır, işgal ve sonrasındaki bağımsızlık mücadelesine (mütareke ve mücadele dönemleri) ilişkin çok sayıda roman kaleme alınmıştır. Bu çerçevede Kemal Tahir’in Esir Şehrin İnsanları, Esir Şehrin Mahpusu ve Yorgun Savaşçı gibi şehir dizisi romanlarında gündeme getirdiği konular, farklı romancılar tarafından kaleme alınan Ateşten Gömlek, Kan ve İman, Acılar, Sodom ve Gomore, Allahaısmarladık, Nişanlılar, Dinmez Ağrı, Yalnız Dönüyorum, Posta Yolu, Sınıf Arkadaşları, Biz insanlar, Kalpaklılar, Doludizgin, ikinci Ergenekon, Kutsal isyan, Sahnenin Dışındakiler, Sırtlan Payı, Dersaadet'te Sabah Ezanları, Bedoş, Türk Kelebeği, Bir Göçmen</p>

  <p class="block7"></p>

  <p class="block7">Kuştu O ve Cumhuriyet Türküsü gibi romanların ana konusunu oluşturmuştur. Sözü edilen romanların bir kısmında olaylar tamamen İstanbul'da geçmektedir. Örneğin Kemal Tahir’in Esir Şehrin insanları ve Esir Şehrin Mahpusu isimli romanlarında olaylar İstanbul'da başlayıp İstanbul'da bitmektedir. Diğer bir kısım romanda ise olaylar İstanbul'da başlayıp Anadolu'da, özellikle de Ankara'da devam etmektedir. Bu kapsamdaki romanların kurgusu, aynı zamanda Osmanlı’dan Cumhuriyet'e geçişi de sembolize etmektedir. Osmanlı’dan Cumhuriyet'e geçiş sürecinde yaşanan gerilim, mütareke ve mücadele döneminde görülen İstanbul'dan Ankara'ya geçiş sürecine de yansımaktadır. Dönemi konu edinen romanların kurgusunda da söz konusu gerilim, ayrıntılı şekilde sunulmaktadır.</p>

  <p class="block7">İşgal İstanbul'unu anlatan romanların birçoğunda asıl çatışma, Anadolu için çalışanlarla İstanbul hükümeti taraftarları ve yabancılarla iyi geçinmeye çalışan, onları evlerinde ağırlayan iş birlikçiler arasındadır. Ancak bu tür bir tutum içinde olanlarla asıl kahramanlar arasında hep bir akrabalık ilişkisi söz konusudur. Yani çatışma yakın çevrede yaşanır. Örneğin Esir Şehrin insanları'nda çatışma 'hala'yladır. Yorgun Savaşçıda olduğu gibi söz konusu romanların birçoğunda kahramanlar farklı rütbelerdeki subaylardır. Romanların bir kısmında kadın kahramanların da önemli yer tuttuğu görülmektedir. Ancak mütareke ve mücadele dönemlerini konu alan romanların sayıca çok olmasına rağmen, içerik olarak zengin olmadıkları da bir gerçektir. Daha çok sıkıntı, bunalım, karamsarlık ve öfke duygularının psikolojik, sosyal, siyasal ve ekonomik boyutlardaki etkileri romanlara yansımıştır (bkz. Torenek, 2002).</p>

  <p class="block7">Mütareke, Türk siyasi tarihi açısından önemli sonuçlar doğuran bir gelişmenin adıdır. Çünkü mütarekeyle yaşanan süreç, Osmanlı İmparatorluğu'nun sonu, Türkiye Cumhuriyeti devletinin de başlangıcı anlamına gelmektedir. Aynı zamanda İmparatorluk topraklarında gözü olan devletlerin de sömürge hesaplarını yeniden yapmasına neden olan bir gelişmeydi. Özellikle İstanbul üzerinde emelleri bulunan güçlerin iştahını kabartan ve bu doğrultuda harekete geçmelerine neden olan bir hadise idi. Mütarekeyle birlikte kenti ele geçirip, Osmanlı’yı merkezinde çökertme planları devreye sokularak antlaşmadan sadece dokuz gün sonra İstanbul'a yabancı asker çıkarıldı. 13 Kasım 1918 tarihinde İngiliz, Fransız, İtalyan ve Yunan gemilerinden oluşan donanmanın İstanbul'a demir atmasıyla başlayan süreç, 16 Mart 1920'de şehrin fiilen işgal edilmesiyle sonuçlandı. Bu tarihler arasında işgal Kuvvetleri'nin işlevleri polis, pasaportlar, basını denetlemek ve karma mahkemeler kurmak olmuştur. İstanbul, Kurtuluş Savaşı sonuna kadar yaklaşık 60 ay işgal altında kalmıştır. İstanbul'un resmen işgali, dönemi konu alan Ateşten Gömlek, Sınıf Arkadaşları ve Kalpaklılar gibi romanların yanında Kemal Tahir’in Esir Şehrin insanları isimli romanında da işlenmiştir. Roman kahramanı Kamil Bey işgali Üsküdar'daki evinde, dülger Cemal Usta'dan öğrenir.</p>

  <p class="block7">Esir Şehrin insanları'nda işgal, romanın başlangıç kısmının konusunu oluşturmaktadır. Ayrıca romanda işgal, mütareke sonrası gelişen olayların ilk aşaması olarak değerlendirilmektedir. Romanın kahramanı Kamil Bey, işgali Dülger Cemil Usta'nın ağzından öğrendiğinde inanamaz. Sonra, birkaç gün önce eniştesinin tanıdıklarıyla Garden Bar'da geçen konuşmaları hatırlar. Orada, eşi Nermin'in halasının kızı Sabriye, İngilizlerin yakında İstanbul'u işgal edeceklerini söylemiştir Kamil Bey'e. Cemal Usta, Beyazıt-Fatih taraflarında kan gövdeyi götürmüş diyorlar sözleriyle devam eder. Ertesi gün, işgal sırasında Şehzadebaşı Mızıka Karakolu erlerinden sadece beş Türk askerinin öldüğü öğrenilir. Erler uykuda öldürülmüşlerdir. Bunun yanında Harbiye Nezareti, Genel Kurmay Başkanlığı, tersaneler ve kışlalar işgal edildiği hâlde çarpışma olmamıştır. Kamil Bey ise bu duruma karşı, işgal altındaki bir şehri yeniden neden işgal etsinler diye tepki gösterir (Tahir, 2007:91-92).</p>

  <p class="block7"></p>

  <p class="block7">Kemal Tahir’in şehir dizisi romanları olarak adlandırılan Yorgun Savaşçı, Esir Şehrin İnsanları ve Esir Şehrin Mahpusu isimli eserleri belirli bir kronolojik süreçte gerçekleşen Osmanlı İmparatorluğu'nun son dönemini, mütareke ve Kurtuluş Savaşı yıllarını kapsamaktadır. Bu romanlarda Kemal Tahir, "bireysel dram" ile "toplumsal dramı" iç içe vermektedir. Söz konusu kronolojiyi takip eden diğer bir roman da Cumhuriyetin ilk yıllarını kapsayan ve Esir Şehir dizisinin devamı niteliğini taşıyan Yol Ayrımı'dır. Yol Ayrımı'nda da"bireysel"ve"toplumsal"dram iç içe ele alınmaktadır.</p>

  <p class="block7">Bu bağlamda romandaki merkezi tema, "bürokrasi""halk" çelişkisi kurgusuna dayanmaktadır. j</p>

  <p class="block7">Şehir dizisi romanları, II. Meşrutiyet, mütareke, Kurtuluş Savaşı ve tek parti döneminin siyasal toplumsal sorunlarını temel alarak kendilerini olağanüstü koşulların sorunları olarak kabul eden askersivil orta tabakadan kişilerin savaş ve savaş sonrası yaşamlarına yönelik romanlardır. Birinci Dünya Savaşı'nın Kuvayi Milliye evresinin işlendiği Yorgun Savaşçı'da ittihat ve Terakki Fırkası'nın tabanını oluşturan, mağlup ordunun subayları bu tarih kesitinin birincil kahramanları olarak görünür. Fethi Naci'nin yaptığı değerlendirme roman hakkında önemli ipuçları vermektedir. Ona göre, "Yorgun Savaşçı,' insanlardan değil, olaylardan yola çıkan bir roman. Yakın tarihimize ilişkin çok şey J öğretiyor. Romanlaştırmış bilgiler de diyebiliriz, tarih romanı da. Bunun için yararlı bir roman, daha doğrusu, güçlü bir röportaj demekle yetiniyorum. Yazınsal ölçütlerle bu romanı eleştirmek gereksiz geliyor bana." (Naci, 1990:139).</p>

  <p class="block7">Romanın birinci bölümünde Cehennem Yüzbaşı Cemilin çevresinde gelişen olaylar ve işgal altındaki İstanbul yansıtılır. Bu bağlamda Kurtuluş Savaşı öncesi olaylarının tartışması yapılmaktadır. Aynı zamanda ittihat ve Terakki'nin kuruluşu; ordupolitika ilişkisi; Birinci Dünya Savaşı'na girip girmemek, Abdülhamitl tahtından indirip indirmemek, hürriyet getirip getirmemek sorunları; Turancılıkla Alman emperyalizmi arasındaki ilişki; Osmanlı toplumunda devlet sorunu; Osmanlı toplumunda niçin Batılı anlamda bir feodalitenin bulunmadığı ve Batılılaşma gibi konular da işlenmektedir. Bütün bu konular aslında daha sonraki bölümlerin, hatta Esir Şehir dizisinin kuramsal alt yapısını oluşturmaktadır. Çünkü seçilen kahramanlar ve olaylar birinci bölümde alt yapısı oluşturulan konular çerçevesinde şekillenmektedir.</p>

  <p class="block7">İkinci bölümde Millî Mücadele'ye katılan örgütlerin dirençlerine sahne olan Anadolu'da bitmez tükenmez savaş günleri, iç başkaldırmalar, örgütlenme çabaları ve yılgınlıklar işlenmiştir, i Üçüncü bölümde ise dağılan ordunun subayları hakkında halkın yaklaşımı, subay düşmanlığı ve gizli örgütlenmelerden düzenli orduya geçiş konuları ele alınmaktadır. Paralel zaman dilimi içerisinde kurgulanan Esir Şehrin İnsanları'nAa Kurtuluş Savaşı yanlısı gizli örgütlenmeler ve direnmeler öykü- lenmektedir. Aynı kurgunun devamı olan Esir Şehrin Mahpusu'nûa ise Osmanlı soylularından Selim Paşa oğlu Kamil Beyin öteki kurtuluş savaşçılarıyla birlikte mahpushane yaşamı anlatılmaktadır.</p>

  <p class="block7">Mütareke ve sonrasında yaşananları anlatan romanlarda İstanbul'un işgali çeşitli yönleriyle ele alınmış ve roman kurgusu çerçevesinde değerlendirilmeye çalışılmıştır. Örneğin Ateşten Gömlek, Acılar, Halas, Yalnız Dönüyorum, Posta Yolu, ikinci Ergenekon, Kutsal isyan, Sahnenin Dışındakiler ve Dersaadet'te Sabah Ezanları, Esir Şehrin İnsanları ve Yorgun Savaşçı gibi romanlarda işgal altındaki</p>

  <p class="block7">1. Kemal Tahir’in Yorgun Savaşçı'yı Atatürk karşıtı bir kurguyla yazdığı sıkça dile getirilen bir iddiadır. Bu iddiayı Selim ileri'yle (1973) yaptığı bir söyleşide şöyle cevaplamaktadır. "Yorgun Savaşçı 1919'ları anlatır.</p>

  <p class="block7">1919'larda dünyada Atatürk diye bir kişi yaşamıyordu ki, o kitapta ona karşı olunabilsin, Aslında ben ne Mustafa Kemal'e, ne de Atatürk'e karşıyım. Atatürk de, Mustafa Kemal de bizim toplumumuzda bazı işler yapmış birer asker paşasıdır. Biz Ganalı kabile toplumu değiliz. Tarihimizde de, bugünkü hayatımızda da çok çok paşa vardır. Bu nedenle herhangi bir paşaya ya da paşalar grubuna karşı olmak zorunluluğunu şimdiye kadar hiç duymadım. Şimdiden sonra da duymayacağımı sanıyorum."</p>

  <p class="block7"></p>

  <p class="block7">İstanbul'un gündelik yaşamı ve genel görünümü detaylı bir şekilde ele alınmıştır. Örneğin şehrin şaşkınlığı ve dağınıklığı içerisinde Esir Şehrin insanları'nın kahramanı olan Kamil Bey bir süre kenarda bekledikten sonra yavaş yavaş eski tanıdıklarıyla buluşup görüşmeye başlar. Bu çerçevede olmak üzere bir gün, sınıf arkadaşı'116 Ahmet'le Sultanahmet'te karşılaşırlar. Ahmet, sınıf arkadaşlarından "219 Ihsan'ın Mehterhane'de hapiste olduğunu söyler. Ziyaret etmek isterler. Ancak Kamil Bey, içeri girip giremeyeceklerini sorar. Ahmet, çok kolay anlamında "olmaz öyle şey"der. Kamil Bey, "Bunun bir düzeni yok mu?" diye sorunca da İstanbul'daki mevcut düzene örnek olacak bir cevapla, yoldan geçen farklı kıyafette ve farklı tavırlar içindeki işgal askerlerini gösterir. "Caddeden, silahlı askerlerle dolu bir İngiliz kamyonu, kaldırımdan harmaniyelerini cakalı cakalı taşıyan iki Italyan karbinyeri geçiyordu. Bunlardan başka, acıklı bir dalgınlıkla bir dükkân camekânını seyreden birkaç Fransız bahriyelisi de vardı. Bu memlekette artık "düzen, sorumluluk" kelimeleri, insanı güldürebilirdi o kadar." (Tahir, 2007:128-134). Romanda aslında tasvir edilen iki durum yansıtılmaktadır. İlk olarak İstanbul'un ciddi anlamda bir işgal süreci yaşadığı, ikinci olarak ise askerlerin farklılıkları ve düzensizliklerinden hareketle İşgal İstanbul'unun keşmekeşlik içerisinde olduğudur. Diğer bir ifadeyle, olaylar ve kahramanlar aracılığıyla düzensizlik veya kaos özellikleri taşıyan bir şehir manzarası resmedilmektedir.</p>

  <p class="block7">Kemal Tahir, İstanbul'un işgal görünümüne ilişkin tasvirlerine Yorgun Savaşçı'da da yer vermektedir. Roman kahramanlarından Yüzbaşı Cemil, karakol komutanı olan arkadaşı Maksut ile birlikte karşıya geçmek için Köprü'ye gelirler. Onunla önemli bir işi planlamaktadırlar. Arkadaşlarından olan, ancak ittihatçı olduğu için aranan birini saklandığı yerden alarak bir başka yere nakledeceklerdir. Bu karışık ortamda böylesine gizli işleri yürütmek kolay değildir. "Köprü üstü yabancı üniformayla, deniz yabancı savaş gemileriyle doluydu. Haydarpaşa vapuruna zar zor yetiştiler. Yolcuların çoğu yabancı deniz askeriydi. Bu havada hemen hiç biri palto giymemişti. Savaş görmemiş gibi keyifliydiler. Suratları soğuktan kızarmıştı. İçlerinde bir zenci de vardı. Tren çok tenhaydı. Yeniden azınlık memurlarının eline geçmiş, heriflerin savaş yıllarındaki alçak gönüllülüğü yeniden kasılmalara dönmüştü." (Tahir, 1999:57-58). Romanda yansıtılan bu sahne, İstanbul'un bir işgal şehri olduğunu bütün detaylarıyla vermektedir. Çünkü yabancı asker, silah, gizli işler, düşmanlıklar, iş birlikçilik ve ihanet işgalin en somut işaretleridir. Bunlar bir şehrin toplumsal dokusuna, siyasal yapısına ve kültürel ortamına doğrudan müdahale anlamına gelen detaylardır. Kısacası şehir hafızasında şok dalgası yaratacak ve geleceği üzerinde kalıcı etkiler bırakabilecek nitelikli gelişmelerdir.</p>

  <p class="block7">İşgal konusunu ele alan birçok romanda olduğu gibi Kemal Tahir'in romanlarında da iş birlikçilik meselesi ayrıntılı bir şekilde işlenmektedir. Bu durumu, romanlarında iş birlikçi karakterlere yer vererek yansıtmaktadır. Örneğin Esir Şehrin İnsanları'ndaki iş birlikçi tip, Romanın kahramanı Kamil Bey'in eşi Nermin Hanım'ın halasının beyidir. Enişte Bey, "saçı erken dökülüp, göbeği erken şişmiş tiplerdendir."Serçe parmağında tek taş pırlanta yüzük, altın kösteğinin ucunda ise platinden mason nişanı vardır. Politikadan anlamazlığa vurduğu hâlde, bütün işlerini parti kodamanlarına dayanarak, hükümetle çevirmektedir. Edirne'den ötesini bilmez göründüğü hâlde Almanya'nın en önemli şirketlerine yıllardır temsilcilik etmektedir. Abdülhamit zamanında tıkırında olan işleri, ittihatçılar gelince de bozulmamıştır. Mütarekedense hiçbir şikâyeti yoktur (Tahir, 2007:25). Enişte Bey karakteri tam anlamıyla iş birlikçi özellikler taşıyan bir tiptir. Farklı özelliklere sahip iktidar dönemlerinde dahi işini yürütebiliyor olması bunun en belirgin göstergesidir. Dolayısıyla bu tür tiplerde iş birlikçilik karakter hâline gelmektedir. Ancak bir de dönemin özelliğine göre türeyen iş birlikçi tipler vardır. Bunlar sadece kendi yapılarına uygun dönemlerde işlerini yürütürler. Çok güçlü olmasa da romanlarda bu tür karakterlere de yer verilmektedir. Bunlar daha çok küçük çıkarlar için yakınlarını ve arkadaşlarını satabilen türden iş birlikçilerdir. iş birlikçilik, karakteri hâline gelen Enişte Beyin Nişantaşı'nda bulunan antika eşyalarla dolu "kargir konağı"nın salonu genelde politikacı, hariciyeci ve çoğu yabancı subay ve elçilik memurlarının ağırlandığı bir salondur. İstanbul'a ilk geldiği günlerde konakta bir müddet kalan Kamil Bey, işgalin en çarpıcı olaylarına şahit olur. Bir akşam, yemeğe önemli bir konuğun çağrılı olduğu söylenir. Genelde iş ilişkilerini evine getirmeyen Enişte Bey'in o akşamki önemli konuğu İngiliz Jandarma Müfettişi ve Yakın Doğu Müttefik Başkomutanlığı Kurmay Başkanlığı Haberalma Şefi Sör Henri Dikson'dır. Uzun yıllar Batıda bulunmuş olan ve Enişte Bey'le içli dışlı görünen Yüzbaşı, Kamil Bey'e özel ilgi gösterir. Ona, İngiliz Dostları Derneğiyle ilgilenip ilgilenmediğini sorar. Cevabın olumsuz olması karşısında hayretlerini belirtir. Derneğe kaydolanların sayısının altmış bin civarında olduğunu iftiharla söyler. İngilizlerin bu işi halka yaymak istediğini, başında din bilginlerinden Sait Molla'nın bulunduğunu ve her üyeye kimlik kartları verildiğini ifade eder. Sağında Osmanlı sancağı, solunda İngiliz başları olan bu kimlikler, işgal polisinden de bir kolaylık sağlamaktadır. Kamil Bey'e Şirketi Hayriye ve Musul petrollerine ilişkin hisseleri varsa değerinin üzerinden alacağını ifade eden İngiliz'den kurtulmak için petrol hissesi değil, sadece Kerkük'te bir miktar topraklarının bulunduğunu söyler. İngiliz Müfettiş ise savaştan sonra dünyanın çok değiştiğinden bahsederek "Osmanlı vatandaşları için savaş sonrası dünyasında yaşamak, pek kolay olmayacak" gibi kısmen tehdit ve kötümserlik içeren bir tablo çizer (age. 42-63).</p>

  <p class="block7">Bu konuşmaları dikkatle dinleyen Enişte Bey ise arada bir konuşmaya müdahale ederek, İngiliz müfettişin Kamil Beyi ikna etmesine yardımcı olmaktadır. Böylece onun da bir iş birlikçi olarak bu işten bir çıkarının olduğu anlaşılmaktadır. Hala Hanım ise İngiliz dostluğunda beyinden geri kalmamaktadır. Kamil Beyin Anadolu için çalışırken yakalanması ve hapsedilmesi onu çileden çıkarmaktadır. Bu yüzden ittihatçılara ve subaylara ateş püskürmektedir. Onları "şimdi de çoban sopasıyla yedi düvelin karşısına çıkmağa kalkışmakla" suçlamaktadır. Hala Hanım gibi kızı Sabriye'nin de görüştükleri insanların hemen hepsi, Anadolu'nun yani Millî Mücadele'nin aleyhinde olan kişilerdir. Özetle halanın ailesi, tam anlamıyla işbirlikçi özellikler taşıyan karakterlerden oluşmaktadır.</p>

  <p class="block7">Esir İstanbul'daki keşmekeş ve başıbozuk durum, işgalcileri ve yöneticileri bazı sert önlemler almaya yöneltmiştir. Bu anlamda özellikle asayişi sağlamak adına genelgeler yayımlanarak, suçluların şiddetle cezalandırılacağı ifade edilmiştir. Genelgeleri takiben Divanı Harpler kurulmuş, kürek cezaları verilmiş, sürgün ve mahkûmiyetler gerçekleştirilmiştir. Ünlü Bekirağa Bölüğü, dönemi konu edinen bütün romanlarda ittihatçıların hapsedildiği, Anadolu taraftarlarının sorgulandığı bir tevkifhane olarak, olumsuz yönleriyle ele alınmaktadır. Esir Şehrin insanları'nda da Bekirağa Bölüğü bu yönleriyle işlenmektedir. Romanın kahramanı Anadolu için çalışanlarla birlik olan Kamil Bey, uzun süre Bekirağa Bölüğü'nde mahkûm olarak kalmıştır, işgal kapsamında İngilizler İstanbul'a girdiklerinde imparatorluğun dört bir tarafından çeşitli suçları sebep göstererek, önemli görevlerdeki Osmanlı kadrolarını toplayarak Bekirağa Bölüğüne hapsetmişlerdir. Bekirağa Bölüğü, Osmanlı Devleti'nin son zamanlarına kadar Harbiye Nezareti Dairesi olarak kullanılmış olan Beyazıt'taki İstanbul Üniversitesi Hukuk ve Tıp Fakülteleri binasının avlusundaki askerî tevkifhane hakkında kullanılan tabirdir. Mekân olarak bugünkü İstanbul Üniversitesi Siyasal Bilgiler Fakültesi bmasıdır. 1908 Temmuz inkılâbından evvel tevkifhane memurluğu yapan Bekir Ağa'nın adına nispetle bu ismi almıştır. 1908 Temmuz inkılâbından sonra siyasi mevkuflar burada hapsedilirlerdi. Mütarekeden beri de tehcir ve savaş suçlusu olarak tutuklananların hapsedildiği yerdir (Bal, 2003:23).</p>

  <p class="block7">İşgal döneminde gözaltı ve mahkeme sürecinde olanlar, İstanbul'daki insan manzaralarını anlamak açısından ilginçtir. Kemal Tahir romanda bu ilişkileri insan portrelerini tanımlamak ve göstermek amacıyla detaylı bir şekilde vermektedir. Örneğin Kamil Bey arkadaşı Ahmet'le birlikte yakalanınıştır. Kamil Bey başlangıçta Nedime Hanım'a zarar gelmesin diye, soruşturma sırasında bir bilgi sızdırmamaya çalışır. Nedime Hanımla ilgili soruların hepsine "Nedime Hanım'ın bu işle ilgili olmadığım" söyleyerek cevap vermiştir. Ahmet ise işkenceye tabi tutulunca ötmüştür. Bundan haberdar olan Kamil Bey, bu defa bütün suçu onun üzerine yıkar. Harp Divanı'nda yüzleştirilirler. Başlangıçta Ahmet'i suçlamak istemez. Sonrasında da Ahmet'i suçladığından dolayı pişmanlık ve üzüntü duyar. Ona işkence edilmesini istemez. Çünkü Bekirağa bu yönüyle ünlü bir mekândır, işkence biçimi olarak koltuk altlarına kızgın yumurta koyarlarmış, saçlarından asarlar, tırnaklarını sökerler, etlerini cımbızla çekerler, hayalarını burarlarmış (Tahir, 2007:324-343). Kemal Tahir, romanın kahramanı Kamil Beyin hapis yaşamını detaylandırırken insan manzaralarının farklılıklarını ortaya koymaya devam etmektedir. Örneğin tutuklu Ramiz Efendi, Kamil Bey'e manevi açıdan destek olan, onu teskin etmeye ve yönlendirmeye çalışan aklıselim bir tiptir.</p>

  <p class="block7">Romanda tutuklamaların farklı gerekçelere dayalı olduğu işlenirken iki özelliğin öne çıktığı görülmektedir. Bunlardan birincisi, savaşın ve savaş sırasındaki bazı olayların sorumlusu olarak görülen ittihatçılardır. İkincisi ise Anadolu taraftarlarıdır. Örneğin romandaki tiplerden İhsan, Karadayı isminde Anadolu taraftarı bir gazete çıkardığı için tevkif edilmiştir. Bu nedenle Türk polisi tarafından yakalanan suçluların kaldığı Sultanahmet'teki Hapishanei Umumiye'ye (Mehterhane) atılmıştır. İhsan, İngilizlerin baskısı üzerine Türk polisi tarafından tevkif edilmiştir. Gazetesinde yaptığı yayın dikkatleri çekmektedir (Age, 213). Şehir dizisi kapsamındaki ve Esir Şehrin İnsanları1 nın devamı niteliğindeki Esir Şehrin Mahpusu'nda da esir şehir manzaralarına yer verilmektedir. Roman'da mahpushanedeki yaşamdan hareketle aslında dışarıdaki yaşam resmedilmektedir. Roman, mahpushanede karşılaşılan tipler, onlarla tanışma ve orada sürdürülen hayatı konu edinirken, sonlara doğru hükümet yanlıları ile Anadolu yanlıları arasında belirginleşen kutuplaşmayı da işlemektedir.</p>

  <p class="block7">Kemal Tahir, esir şehirdeki düzen, asayiş, tutuklama ve kötü muamele gibi konuları şehir dizisinin diğer romanı Yorgun Savaşçı'da da ele almaktadır. Romanda Türk polisinin İngiliz ve Fransız polisiyle işbirliği içinde olduğu ve yakalananların Arapyan Hanı'na hapsedilecekleri tehdidiyle korku yaymaya çalışıldığı ifade edilmektedir (Tahir, 1999:69). Yorgun SavaşçYda, İşgal İstanbul'unda tanımlanan tiplerden biri de ihbarcı özelliklere sahip olan insanlardır. Muhaliflerin en fazla çekindiği tipler de bunlardır. Romanda ittihatçıların yaşadığı korku şöyle anlatılmaktadır, "ittihatçı Cemil, İstanbul'da arandığı günlerde, bir müddet gidecek yer bulamaz, Çeşitli yerlerde saklanır. Ancak ihbar edilmekten korkar. Nitekim sonunda teyzesinin kızıyla nikâh kıydığı günün akşamı ihbar edilir ve kıl payı kaçıp kurtulur. Aynı şekilde arkadaşı Patriyot Ömer de sıkıntıdadır. Bir süredir yaşlı bir Ermeni kadının evinde kalmaktadır. Sonra burası basılır ve Ömer yandaki eve geçerek kendini zor kurtarır. Cemil'le Maksut bir planla onu kendisi gibi bazı İttihatçıların da gizlendikleri Dr. Münir'in Bağdat Caddesi'ndeki evine getirirler. Birkaç gün sonra bu ev de basılır. Cemil, bu ev basıldıktan sonra bir iki geceyi dışarıda geçirir. Otellere gitmeyi göze alamaz. Sansaryan Ham'nda ittihatçılara işkence edildiğini duymuştur. Cemil sonunda çareyi Anadolu'ya kaçmakta bulur." (Age, 175). Bu sahnelerle romanda işgal altındaki bir şehirde yaşanabilecek korku, kötü muamele ve güvensizlik duyguları ustalıkla anlatılmaktadır. Bu durum tam anlamıyla bireyin dramından hareketle aslında esir şehrin insanlarının yaşadığı daha büyük çerçeveli toplumsal dram yansıtılmaktadır.</p>

  <p class="block7">İşgal dönemini işleyen romanlarda ele alınan konulardan biri de işgal karşıtı faaliyetlerdir. Faaliyetlerin bir kısmı açık, bir kısmı da gizli örgütlenmeler şeklinde gerçekleşmektedir. İstanbul'da işgal karşıtı açık faaliyetlerin en öne çıkanı mitinglerdir. Özellikle İzmir'in işgaliyle birlikte işgal karşıtı faaliyetlerin daha görünür hâle geldiği bilinmektedir. Üniversite öğrencileri ve hocalarının aktif olduğu eylemler arasında çeşitli mitingler, toplantılar ve konuşmalar bulunmaktadır. Fatih, Kadıköy ve Sultanahmet mitingleri romanlarda detaylı bir şekilde işlenmektedir. İşgal karşıtı açık ve gizli faaliyetler Acılar, Yalnız Dönüyorum, Kutsal İsyan, Dersaadet'te Sabah Ezanları, Ateşten Gömlek, İkinci Er- genekon, Sırtlan Payı, Bedoş, Türk Kelebeği, Bir Göçmen Kuştu, Doludizgin, Allahaısmarladık, Nişanlılar, Cumhuriyet Türküsü, Sahnenin Dışındakiler, Sodom ve Gomore, Halas, Posta Yolu, Esir Şehrin İnsanları ve Yorgun Savaşçı isimli romanlarda farklı karakterdeki kahramanlar aracılığıyla ele alınmaktadır.</p>

  <p class="block7">İstanbul'daki işgal karşıtı faaliyetlerin en öne çıkanı ve üzerinde konuşulanı kuşkusuz Sultanahmet Mitingidir. Bu mitingde öne çıkan gerçek kahraman ise Halide Edip Adıvar'dır. Kemal Tahir bu konuyu Esir Şehrin İnsanları' nda bir kadın kahramanın dikkati ve duyarlılığıyla vermektedir. Uzun savaş yıllarından sonra bir kolunu kaybetmiş olarak evine dönen Ramiz Efendi bir akşam, yemekten sonra mahalle kahvesine çıkmak üzere iken, eşi Fatma Hanım,"Biraz dinler misin beni sen bakayım!" sözleriyle durdurur. 0 gün Sultanahmet'e gittiğini, orada binlerce kadının toplandığını, nutuk söylendiğini ifade etmesi üzerine Ramiz Efendi"Ne nutku?"diye sorar. Fatma Hanım,"Nutuk... Biz hepimiz ağlaştık." Akıllı kadınlar kara bayraklar yapmışlar. Erkeklere "Eğer vatanı kurtarmayacaksanız, örtülerimizi siz örtünün! diye bağırdılar. Biz ağlaştık. Sade biz değil, aramıza bir de Fransız bahriyelisi karışmıştı, halimizi görünce gâvur askeri de ağladı." Sözleriyle cevap verir. Onun aldırmadığını görünce de "Anadolu'da dövüşüyorlarmış. Burada harıl harıl hazırlık varmış. Sırası gelince sana da açılacaklarmış."Sözleriyle onu uyarır. Başlangıçta ilgilenmiyor gibi görünse de bu sözler Ramiz Efendi üzerinde oldukça etkili olmuş ve harekete geçmesini sağlayarak Anadolu'daki harekete katılmak için çaba gösterirken yakalanıp tevkif edilmiştir (Tahir, 2007:447-447).</p>

  <p class="block7">Aynı şekilde Mehterhanede yatan İhsan, kendini ziyarete gelen Kamil Bey'e mitingi ve eşi Nedime'yi anlatır. İhsan, mitingin kadınlar üzerinde oldukça etkili olduğunu ve kadınların artık yeni bir pozisyonda kendilerini tanımladıklarını anlatmaktadır. Ona göre artık kadınlar, "Muhallebici dükkânlarında, tiyatrolarda, kendileri için gerilen kafesleri, tramvaylarda, vapurlarda çekilen perdeleri bir yıkış yıktılar ki... 0 gün Nedime benden daha erkekti vallahi. Tepeden tırnağa kahraman kesilmişlerdi. Çünkü Sultanahmet Mitingi yapılmamış olsaydı, ben Nedime'yi Babıali'ye çıkaramazdım." (age. 141). Kemal Tahir, gazetenin sorumluluğunu Nedime Hanım'ın üstlenmesiyle mitingin etkisi arasında ilişki kurmaktadır. Ayrıca kadınların silkinişinin yanı sıra erkeklerdeki yılgınlığı da bu yolla yansıtmaktadır. Savaşların verdiği bezginlik ve mağlubiyetin yol açtığı psikolojik yılgınlığı, erkekler üzerinden anlatmaktadır.</p>

  <p class="block7">Mütareke sonrasında içerideki azınlıklann ve işgalcilerin faaliyetleri Trakya, İzmir, Adana ve Trabzon yörelerinde işgal karşıtı cemiyetlerin kurulmasına neden olmuştur. Bu süreçte İstanbul da boş durmamaktadır. Orada da kısa zamanda bir toparlanma süreci yaşandıktan sonra işgal karşıtı faaliyetlere başlanır. Asker ve devlet ricali siyasi durumun netleşmesini beklese de ittihatçılar ve emekliler el altından faaliyetlere girişirler. Hatta Talat Paşa'nın İstanbul'dan ayrılmadan önce verdiği talimatın gereği olarakTeşkilatı Mahsusacılar ile ittihatçılar, özellikle İngiliz Muhipleri Cemiyeti, İtilaf Devletleri Komiserlikleri, saray ve çevresi ile Hürriyet ve itilaf Fırkası mensuplarının faaliyetlerini takip ederek Anadolu'ya Mustafa Kemal Paşa'ya rapor etmeye başlarlar. Bu yönde oluşturulan gizli faaliyetler, dönemi konu alan romanlarda çeşitli örgütlenmeler şeklinde ifade edilmektedir. Karakol, Felah Grubu, Kuvayı Milliye, Türk Ocağı, Özbekler Tekkesi romanlarda ismi geçen resmî ve gayriresmî örgütlerdir. Gizli faaliyetler içerisinde ise en öne çıkan İstanbul'dan Anadolu'ya silah kaçırmaktır (Tö- renek, 2002:102-103).</p>

  <p class="block7">Esir Şehrin İnsanlarımda gizli faaliyetler konusu, haftada iki gün çıkan dört sayfalık Karadayı gazetesi etrafındaki ilişkiler bağlamında anlatılmaktadır. Karadayı gazetesi Anadolu için çalışmaktadır. Gazete Kuvayı Milliye'yi açıktan desteklediği için İhsan tutuklanarak harp divanında on yıl kürek cezasına çarptırılmıştır. İhsan hapse atılınca gazeteyi çıkarma işini eşi Nedime Hanım'a bırakır. Kamil Bey de sınıf arkadaşının hanımına yardımcı olmak amacıyla gazetede çalışmaya başlar. Nedime Hanım ona, "burada gazete çıkarmaktan başka işler de gördüklerini, isterse bu işlere karışmayabileceğim" söyler. Anadolu'nun bir kısım haberleri... Gizlice haberleri..."nin buradan geçtiğini ifade eder. Bu nedenle gazete idarehanesinin gündüzleri boş bırakılmaması gerektiğini söyler. Ayrıca "gazeteye sadece yiğit arkadaşların gelmediğini, çeşitli kılıklarda bir sürü sivil polis, yahut hafiyenin gelebileceğini, kendilerinin mimli insanlar olduğunu, farkına varmazsa işlerin büsbütün karışabileceğim" ekler (Tahir, 2007:152,162).</p>

  <p class="block7">Karadayı gazetesine, Babıali esnafı önceleri pek önem vermemişlerdi. Bu şekilde gizli faaliyet içeren çok sayıda yayın çıktığı ve kısa zamanda kapandığı için Karadayı'nın da böyle olacağı düşünüldü. Ancak Karadayı'nın sürekliliği, İhsan'ın kişiliği ve Kamil Bey tarafından odanın "mabeyn salonu" gibi döşenmesi dikkatleri çekerek, kısa sürede korkuların dağılmasına neden oldu. Artık "şairler, yazarlar, haftada bir iki defa uğramaya başladılar. Ancak Karadayı idarehanesine salt yazarlar, şairler, ressamlar değil, sivil elbiseli zabitler, gizli örgütlerde çalışan çeşitli insanlar da geliyordu. Bunların parolaları, işaretleri vardı (Age, 213, 220). Karadayı yazıhanesinin müdavimlerinden biri de Karakol teşkilatından olmakla beraber M.M. Grubu'yla da ilişkisini sürdüren Niyazi Efendi'dir. Eski ittihatçılardan olan hatta Hareket Ordusu'nda bulunmuş Niyazi Efendi kıymetli hizmetler görmektedir. Niyazi Efendi'nin bağlı olduğu örgüt, Karadayı yazıhanesini kullanır. Önemli olaylar burada konuşulur, tartışılır ve Anadolu'daki gelişmeler burada değerlendirilir (Age, 231). Romanda İstanbul'un Ankara'yla olan ilişkisinin bu çerçevede verilmesi, resmî tarih söyleminin İstanbul'a yönelik olumsuzlaydı yaklaşımını alt üst edecek nitelikte bir yaklaşım olması açısından önemli ve farklıdır. Kemal Tahir, bu gelişmeleri anlatırken sorgulayıcı yaklaşımını dolaylı olarak ortaya koymaktadır.</p>

  <p class="block7">Niyazi Efendi bir gün yazıhaneye gelerek Nedime Hanım'ı sorar. Düşmanın Bursa-Uşak gruplarının saldırı planlarının ele geçirildiğini ve Ankara'ya yetiştirilmek üzere Nedime Hanım'a teslim edildiğini ifade eder. Kamil Beyi Nedime Hanım'a göndererek bu kâğıtların mutlaka Gülcemal Vapuru'na yetiştirilmesi gerektiğini aktarmasını ister. Kamil Bey ise Nedime Hanım'ı atlatarak bu görevi kendi üstlenmek ister. Ancak Kamil Bey ilk faydalı işinde yakayı ele verir. Harp divanında sorgulanır ve yedi yıl kürek cezasına çaptırılır (Age, 460). Kemal Tahir, Kamil Beyin mahpusluk hikâyesini ayrıntılı bir şekilde Esir Şehrin Mahpusu'nda anlatmaktadır. işgal İstanbul'undaki gizli faaliyetler Yorgun Savaşçıda da işlenmektedir. Özellikle M.M. Grubu Cemil ile teğmen Faruk'un konuşmalarında geçmektedir. Romandaki diyaloglar daha çok örgütün işleyişi hakkındadır. Örneğin Cemil, Doktor Münir’in evinde gizlenirken, onu ziyaret için gelen Faruk'tan öğrenir bu ismi. Bizim asıl güvenimiz bu der teğmen. Karakol örgütünden ayrı olduğunu söylediği örgütün (Milli Müdafaa...) kurucularının subaylar olacağını belirtir. Güvenilir başıbozukları da çalıştıracaklarmış demeyi de ihmal etmez (Tahir, 1999:135). Romanlarda bu bağlamdaki anlatılar, İstanbulluların işgal karşısında kayıtsız kalmadıklarını göstermektedir. Çünkü hiçbir toplum, işgal sürecine karşı kayıtsız kalmamıştır. Yılgınlık ve güçsüzlüğe bağlı birtakım zaaflar ve nemelazımcı yaklaşımlar görülse de zaman içerisinde işgale karşı direniş hareketleri gelişmektedir. Bu tür hareketler çoğunlukla da gizli olarak başlar. Kemal Tahir işgali konu alan romanlarında, işgal sürecine ilişkin sözünü ettiğimiz bütün aşamaları belirli bir kurgu etrafında vermektedir. işgal dönemini konu edinen romanlarda esir şehir hayatının sosyolojik ve psikolojik yönleri de ele alınmaktadır. Bu bağlamda İstanbul'daki yoksulluk, zevk ve eğlence, alemler, balolar, ev davetleri ve eğlence mekânları çeşitli boyutlarıyla işlenmektedir. Kemal Tahir de İşgal İstanbul'unun insan manzaralarını anlatırken, onlar aracılığıyla toplumsal içerikli konular üzerinde durmaktadır. S Bu tanımlamalardan, Batılılaşma sürecinde görülen toplumsal yaşamın koordinatlarında meydana ! gelen değişim ve dengesizliğin, işgalle birlikte yeni özellikler kazandığı anlaşılmaktadır. Kemal Tahir, i yoksullukla bağlantılı bir şekilde İstanbul'daki sefahat durumunu Esir Şehrin insanları ve Yorgun Savaşçıda konu edinmektedir. Esir Şehrin Mahpusu'nda, Kamil Bey'in hapishanede tanıdığı Mehdi Bey, mahkûm olma nedenlerini anlatırken savaş yıllarındaki İstanbul yaşamından kesitler sunmaktadır. "Ben yazıhaneye öğleden sonra, iki saat uğrarsam, uğruyorum. Geri yanı, vur patlasın, çal oynasın! ...Açlık bir yandan, erkeksizlik bir yandan... Bütün aynalı karılar sokağa dökülmüş... Arkadaşlarla hovardalık kumpanyaları kurmuşuz... Savaş bitti hayırlısıyla, Mütareke gelip çattı. Karı işi eskisi gibi... Azalması yok, artması var."(Tahir, 2004:254) tarzındaki diyaloglar, işgal İstanbul'unun toplumsal yaşamına ilişkin bilgiler sunmaktadır.</p>

  <p class="block7">Açlığın ve sefahatin düşürdüğü kadınların hikâyesi Yorgun Savaşçı'da da işlenmektedir (Tahir,</p>

  <p class="block7">1999:167). Esir Şehrin Mahpusu'nda özellikle Fransızların düzenlediği balolara geniş yer verilmektedir. Örneğin Kamil Beyin eşi Nermin'in Fransızların 14 Temmuz Bayramı dolayısıyla verdikleri ba- , loya gidişi dolaylı bir biçimde anlatılmaktadır. Baloya katılımı, Kamil Bey'in Nermin Hanimi boşamasında etkili olan olaylardan biri olarak gösterilmektedir. Romanlarda toplumsal içerikli konuların yanında bireysel dram kapsamında psikolojik bunalımlar da anlatılmaktadır. Esir Şehrin insanları' nda Kamil Bey'in geçirdiği bunalımlara ilişkin tanımlamalar bu duruma verilecek en belirgin örnektir. Romanda Kamil Bey'in şahsında yaşanılan bunalımlar ve nedenleri üzerinde de durulmaktadır. Buna göre gerçekte, bütün bu bunalımlar, fakirliğe, parayı hesapla harcamaya, geleceğe dair ömründe ilk defa korkmaya mecbur kalışından ileri gelmektedir. Diğer romanlarının birçoğunda olduğu gibi "şehir dizisi" olarak değerlendirilen romanlarında Kemal Tahir, yakın tarihte olup biten tarihî olayları ele almaktadır. Aslında tarihle hesaplaşma adına, çoğu kişinin değerlendirme yapmaktan çekindiği konular üzerinde durmuştur. Çünkü ona göre "Tarihle hesaplaşamazsanız, yalınkat iddialarla ve yalanla tarihi örtmeye ve kendinizi olduğunuzdan farklı biçimde göstermeye kalkarsanız, bir şekilde tarih gerçek yüzünüzü ortaya çıkarır." Kemal Tahir için, tarihin ortaya konulması sadece o dönemin anlaşılması adına değil, aynı zamanda günümüz olaylarının da bu yoldan aydınlatılması açısından önemlidir. Yorgun Savaşçı, tasfiye sürecinde bir şehrin esaret ortamındaki kaosu, bezginliği ve dengesizliği hikâye etmektedir. Ayrıca kişisel dramdan boşalan yeri ordunun dramını anlatmak için verilen bilgiler almıştır. Esir Şehrin İnsanları romanı sivil kahramanların en umutsuz şartlar altında, savaşı nasıl kabul ettiklerini, gerçeklere dayanarak anlatan bir romandır. Aynı zamanda Kemal Tahir, kötülükleri, zorlukları, çelişkileri ve karamsarlıkları ortaya koyduktan sonra geleceğe dair umut ışıklarını da yakan bir kurgu yapmaktadır. Bütün bunlar romanın kahramanı Kamil Beyin şahsında bireysel dram olarak verilmekte ve bundan hareketle de toplumsal dramlar tanımlanmaktadır. Esir Şehrin Mahpusu ise yüzüstü bırakılmışlığın ve bu ortamda yaşama tutunma çabasının hikâyesidir.</p>

  <p class="block7">Kemal Tahir şehir dizisi romanlarında Türk tarihi açısından önemli ve karmaşık bir dönemi seçmiştir. Bu dönemin dramını anlatırken bireyin serüveninden hareketle toplumun serüvenini yansıtmaya çalışmıştır. Dolayısıyla bu romanlarını bir kahraman etrafında değil birkaç karakter üzerinde kurgulamaya çalışmıştır. Örneğin Yorgun Savaşçı'daki karakterlerin hepsi ayrı kişiler olmalarına rağmen her biri bütünün bir parçası durumundadırlar. Çünkü bu insanların umutları, sevinçleri, korkuları, paylaştıkları davanın yarattığı ortak duygulardan beslenmektedir. Hatta yalnızlık duyguları bile kişisel değil, karamsarlığı, yılgınlığı ve boşluğu yaşayan bir subay kuşağının ortak duygusu olarak belirmektedir. Kemal Tahir’in romanları söz konusu yapısal özelliklerinden çok, kahramanlar ve olaylar aracılığıyla ortaya konulan görüşler bağlamında eleştiri konusu edilmiştir. Onun tarihe, toplumsal yapıya bakışı ve değerlendirmeleri, çözümlemeleri çeşitli siyasal anlayışlar tarafından ret ya da kabulle karşılanmıştır.</p>

  <p class="block7">Kemal Tahir, işgal İstanbul'unu anlattığı romanlarında karamsarlık, yılgınlık, bunalımlı tavırlar ve yalnızlık gibi psikolojik özelliklerden toplumsal yaşamın çeşitli yönlerine, işgalcilerin tutum ve davranışlarından yerli işbirlikçilere, gizli örgütlenmelerden Anadolu'ya destek eylemlerine kadar birçok konuyu güçlü karakterlerle ustaca yansıtmıştır. Ancak, işgal sürecinde din ve din adamı rolü üzerinde çok fazla durmayarak romanlarında yer vermemiştir. Bu yaklaşımının temelinde olayları tarihsel materyalizmin etkisiyle açıklama arzusunun yattığı söylenebilir. Çünkü, çoğu kez hesaplaştığını söylemekten çekinmediği Marksizm'in etkisini bile görüşlerinin satır aralarında yakalamak çok da zor değildir. Bütün bunlara rağmen, görüş ve kurgularıyla yaşadığı dönemin entelektüel ablukası ve ambargosunu aşarak, sorulamayanları soran, sorgulanamayanları sorgulayan tavrıyla meydan okuyan bir entelektüel romancı olarak çığır açmıştır. Buna paralel bir yaklaşımla toplumsal gerçekçi çizgide sürdürdüğü yazı hayatında yalın bir dil kullanarak anlaşılır olmanın da öncülerinden biri hâline gelmiştir.</p>

  <p class="block7">Son tahlilde Kemal Tahir, şehir dizisi romanlarında işgal altındaki İstanbul şehrinin hafızasını yoklayarak konuşturmaya çalışmıştır. Çünkü şehirler sadece mekanik boyutlu mekânlar değildir. Yaşanmışlıkları, iyilikleri, kötülükleri, değişimi ve karmaşayı hafızasına kazıyan ve daha sonraki dönemlere de yansıtabilen canlı varlıklardır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynakça</p>
        </td>
      </tr>

      <tr class="calibre4">
        <td class="td1">
          <p class="block14">BAL, Mehmet Akif, (2003), Milli Mücadele Döneminde Bekirağa ve Malta Anıları 1919-1921, İstanbul: Özgü Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">BELGE, Murat, (1998), Edebiyat Üstüne Yazılar, İstanbul: İletişim Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">EĞRİBEL, Ertan ve ÖZCAN, Ufuk, (2003), "Kemal Tahir ve Türk Romanı", Kemal Tahir'in 30. Ölüm Yıldönümü Anısına, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td1">
          <p class="block14">HİLAV, Selahattin, (2008), Edebiyat Yazıları, 4. Baskı, İstanbul: Yapı Kredi Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">İLERİ, Selim, (1973), "Kemal Tahir'le Söyleşi", Yeni Dergi, Haziran 1973.</p>
        </td>
      </tr>

      <tr class="calibre4">
        <td class="td1">
          <p class="block14">KIRBAŞ, Dursun, (1987), Osmanlı Toplum Düzeni ve Kemal Tahir, İstanbul: Arba.</p>
        </td>
      </tr>

      <tr class="calibre4">
        <td class="td1">
          <p class="block14">MORAN, Berna, (1994), Edebiyat Kuramları ve Eleştiri, 8. Baskı, İstanbul: Cem Yayınevi.</p>
        </td>
      </tr>

      <tr class="calibre4">
        <td class="td1">
          <p class="block14">NACİ, Fethi, (1990), Türkiye'de Roman ve Toplumsal Değişme, 2. Baskı, İstanbul: Gerçek Yayınevi.</p>
        </td>
      </tr>

      <tr class="calibre4">
        <td class="td1">
          <p class="block14">ŞAN, M. Kemal, (2003), "Kemal Tahir ve Tarihsel Gerçekliğin inşası", Kemal Tahir'in 30. Ölüm Yıldönümü Anısına, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (1989), Notlar/Sanat Edebiyat 1, İstanbul: Bağlam Yayıncılık.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (1990), Notlar/Sanat Edebiyat 4, İstanbul: Bağlam Yayıncılık.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (1999), Yorgun Savaşçı, 14. Basım, İstanbul: Tekin Yayınevi.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (2004), Esir Şehrin Mahpusu, 5. Basım, İstanbul: Adam Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (2007), Esir Şehrin İnsanları, 1. Baskı, İstanbul: ithaki Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">TÖRENEK, Mehmet, (2002), Türk Romanında işgal İstanbul'u, İstanbul: Kİtabevi.</p>
        </td>
      </tr>

      <tr class="calibre4">
        <td class="td1">
          <p class="block14">YAVUZ, Hilmi, (1998), Osmanlılık, Kültür, Kimlik, 2. Basım, İstanbul: Boyutları Kitapları.</p>
        </td>
      </tr>

      <tr class="calibre4">
        <td class="td2">
          <p class="block14"></p>
        </td>
      </tr>
    </tbody>
  </table>

  <p class="block13" id="calibre_pb_33"></p>
</body>
</html>
