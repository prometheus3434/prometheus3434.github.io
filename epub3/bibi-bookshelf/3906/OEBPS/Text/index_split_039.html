<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">TARİHÎ ROMAN YAZARI KEMAL TAHİR OSMANLI TARİHİ KARŞISINDA</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_31">Kâzım Yetiş</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Türk edebiyatında roman ile tarihî romanın başlangıcı hemen aynıdır. İlk romancılarımızdan Namık Kemal ve Ahmet Mithat Efendi aynı zamanda tarihî roman yazarlarıdır. Bununla beraber roman alanındaki gelişme süreç ve çizgisinin tarihî romanda aynı şekilde sürdüğünü söyleyemeyiz. Bunda elbette büyük romancılarımızın tarihî romana meyletmemiş olmalarının payı büyüktür. Mesela ne Halit Ziya Uşaklıgil, ne Yakup Kadri Karaosmanoğlu, ne Reşat Nuri Güntekin tarihî roman yazmışlardır. Tarihî roman büyük ölçüde popüler edebiyat çerçevesini aşamamıştır. Tarihî romanın konusu tarihtir. Romanın bir tür olarak gelişinden itibaren kültürel ve siyasî şartlar o kadar çok değişmiştir ki romancılarımızın bu değişken zeminde tarihî roman yazmanın güçlüğünü düşünmüş olmalarını tahmin etmek hiç de yanlış olmasa gerek. Tarihî roman bir anlamda tarihi yorumlamak demektir. Bu da siyasî ve kültürel verilere göre yapılır. Bir örnek vermek için söyleyelim. Ülkede A tarihi kötülenir, siyasî temayüllere göre kendisinden nefret edilir veya bir veba gibi kaçılırken modaya uyularak roman yazılsa en kısa zamanda eskiyecektir; aksini düşünmek ise mümkün olamayacağı için yazılmayacaktır. Popüler yazılan eserlerin ve müelliflerinin sanat endişesi bulunmadığı için onlarda böyle bir yaklaşım görülemeyeceği tabiîdir. Nitekim</p>

  <p class="block7">II. Meşrutiyet dönemine kadar yazılan tarihî romanları bir, II. Meşrutiyet dönemini bir, 1950'ye kadar olan Cumhuriyet dönemini bir düşünmek durumundayız. Bu devrelerde yazılan romanların ele aldıkları devreler, tarihe, tarihî olay ve kişilere yaklaşımları devrin anlayışını verir. 1950'ye gelindiğinde çok şey değişmiştir. Bunu sadece çok partili hayata geçişe bağlamak yanlış olur. Aradan geçen zaman insanımızı, elbette romancılarımızı, sanatkârlarımızı dönemin şartlarından uzaklaştırmış yeni ve farklı şeyler düşünmeye sevk etmiştir. Nitekim şiirde daha 1926'larda "Ayşe, Fatma edebiyatından bıktık" diyen bir başkaldırıyı biliyoruz. Hatta daha sosyolojik ve psikolojik düşünelim. Yenileşme dönemi Türk edebiyatında Şinasî, Ziya Paşa ve Namık Kemal'den sonra yavaş yavaş santimantalizmin başlamasını, Serveti Fünun'da ferdiyetçiliğin ön plana çıkmasını, yaşanan şartların da etkisiyle sonra yine sosyal muhtevanın öne geçmesini edebiyat tarihimizin bir vakıası olarak kaydedelim. Demek ki değişme olacaktı. Belki bunun süratlenmesini sağlayanlardan biri de çok partili hayata geçiştir.</p>

  <p class="block7">Millî Mücadele veya bir başka ifade ile Türk Kurtuluş Savaşı ile ilgili Halide Edip, Yakup Kadri başta olmak üzere pek çok yazar roman kaleme almıştır. Bunların yaklaşımlarını burada söz konusu etmek bu yazının maksadını aşar. Bu konuda farklı bir yerde duran Peyami Safa'yı da sadece hatırlayalım ve asıl konumuz olan Kemal Tahir'e gelelim. Asker olan ve II. Abdülhamit'e yaverlik de yapan bir babanın oğlu olan Kemal Tahir, bu alanda peş peşe romanlar yazar. Esir Şehrin insanları (1956), Esir Şehrin Mahpusu (1961), Yorgun Savaşçı (1965). Bunların arkasından Devlet Ana (1967) gelir. Bunlardan ilk ikisi Millî Mücadele yılları İstanbul'unu, üçüncüsü İstanbul'da başlayıp Anadolu'da devam eden mücadeleyi verir. Sonuncusu ise, birden bizi Osmanlı Devleti'nin kuruluşuna götürür. Biz bu yazımızda bu dört eser üzerinde duracağız. Bizim için burada zor olan yazarın eserlerini telif kronolojisine mi yoksa romanlarda işlenen konuların kronolojisine mi bağlı kalma konusundaki tercihtir. Sondan mı başa, baştan mı sona gitmek konusunda tereddüt ettiğimizi, zorlandığımızı ifade edelim.</p>

  <p class="block7">Millî Mücadele ile ilgili Esir Şehrin İnsanları ile Esir Şehrin Mahpusu "Abdülhamit'in en zengin vezirlerinden Selim Paşa'nın tek çocuğu"1 olan ve ömrünün önemli bir kısmını Avrupa'da geçiren Kâmil Bey'in Millî Mücadele yıllarındaki macerasıdır. Dolayısıyla Millî Mücadele'nin lider kadrosu ile doğrudan ilgili değildir. Bunun için de bu türde yazılmış eserlerden farklı bir yapıya sahiptir.</p>

  <p class="block7">Tarih ile tarihî roman arasındaki en önemli farklardan birisi, tarihin siyasî lider veya yöneticilerin çevresinde gelişmesi, romanın ise halktan birinin şahsında halkın hayatından kesitler sunmasıdır.</p>

  <p class="block7">Esir Şehrin İnsanları böyle bir eserdir. Romanın ilk bölümü "Esir İstanbul" başlığını taşır.</p>

  <p class="block7">1914'te Osmanlı Devleti I. Dünya Savaşı'na katıldığı zaman, Galatasaray'dan sonra Oxford'u bitiren, yıllarca İtalya'da resim çalışan Kâmil Bey, İspanyol prensi arkadaşının Kordova'daki şatosunda sonbaharı geçirmek üzere İspanya'da bulunmaktadır. Fakat o "bir Osmanlı vatandaşı olarak napması gerektiğini danışmak için Madrit elçiliğine başvurur."(s 12). "Abdülhamit'in en tecrübeli diplomatlarından" ve Kâmil Bey'in babası "Selim Paşa'yı çok yakından tanıyan"(12) elçi bey, onu, elçilikte maaş almadan tercüman olarak devlete hizmet etmeye ikna eder. Aslında Kâmil Bey daha aktif bir görevin peşindedir ve teklif edilen bu görevden pek memnun olmaz. O, daha çok hizmet etmek için ne yapmak gerektiği arayışı içindedir. Kâmil Bey genç yaşta çok büyük bir mirasa konmasına rağmen, maddî sıkıntı içerisine düşmüş, bu konuda yaptığı birkaç teşebbüsten de sonuç alamamıştır. Sonunda Yunanlıların İzmir'i işgalinden sonra, her şeyini kumarda kaybetmiş bir babanın kızı olarak yoksulluğu tattığı sırada Kâmil Bey ile evlenmiş, onunla Avrupa'da dolaşmış karısı | Nermin ve kızı Ayşe ile bir şilebe binerek İstanbul'un yolunu tutmuştur. O da Osmanlı Devleti gibi bir müflistir. Kendi durumundaki bir devletin başkentine sığınır. Yolcularımız Çanakkale Boğazı'ndan girerken serseri mayın tehlikesi duyarlar. Bu sırada Kâmil Bey iç konuşma ile geçmişte yaşananları özetler. "Yukarda, Sarıkamış'ta "bismillah" demeye vakit bulamadan, doksan bin kişilik koca bir orduyu kaybeden Osmanlı İmparatorluğu, biraz aşağıda, Kutulammare'de İngilizleri bozup çevirip generaller esir almış, biraz daha beride Tih çölünü aşıp Süveyş kanalına sarılmayı başarmıştı. Üç yıl önce dört küçük Balkan devletine utanılacak bir kolaylıkla yenilen ordusu aylardır, Çanakkale boğazını "Yedi düvelin" en korkunç silâhlarına karşı aslanlar gibi savunuyordu." (s. 13). İç konuşmalarla Çanakkale'nin sonucu, 1917 Bolşevik ihtilali hatırlanır. Sonra gemide ikinci kaptanla Bolşevik ihtilalinin etkileri konuşulur, Türkiye'de sosyalist olmadığını söyler Kâmil Bey, ikinci kaptan bunu yadırgar, savaş taraftarı olması dolayısıyla Mustafa Kemal Paşa'nın Bolşevik olduğunu iddia eder. j</p>

  <p class="block7">Kâmil Bey, Bolşeviklik hakkında kendisinin bilgisinin olmadığının farkındadır, ama ikinci kaptanın da bilgisiz olduğunu konuşmalarından çıkarır. Çanakkale'de kara savaşlarının yarası taze olduğu için herkes güverteye çıkar. Kâmil Bey öteberi satmaya gelenlerden haber sorar.</p>

  <p class="block7">"— Evet! Boğaz'm iki yanına yabancı askerler yerleşti. Öyleyken Hamdi Bey adında biri, birçok silâh kaçırdı, Allah'ın izniyle, Anadolu'ya.</p>

  <p class="block7">— Mustafa Kemal Paşa, evet (baş kaldırdı) demektedir aklı erenler... Baş kaldırması doğru amma, bizim buralara yakın değil, bu iş! Kimine göre (Rus sınırında, Üçüncü Ordu taraflarında) ki- 1 mine göre (yürüdü, sürdü, Türk içine, Ankara'ya geldi)... !</p>

  <p class="block7">— Aslına bakarsan hemşerim, ordusuz paşa napar! Gövdesi kadar yer yakar. Yahu elver- medi mi bu paşalar belâsı bu Osmanlı ülkesine..." (s. 23)</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">1 Kemal Tahir, Esir Şehrin insanları, İstanbul, tarihsiz, Sander Yayınları, s. 10. Bundan sonra metin içinde vereceğimiz sayfa numaraları bu baskıya aittir.</p>
        </td>
      </tr>
    </tbody>
  </table>

  <p class="block7"></p>

  <p class="block7">Konuşmaları devam ettirir anlatıcı. Tabiî bu konuşmalar arasında halkın cahilliğini gösteren, karikatürize edilmiş görüşler de vardır. Amerikan mandası derken, hayvan olan mandanın anlaşılması bunlardandır. Bazıları da kurtuluşu Anzavur Paşa'dan bekler. Daha sonra Kâmil Bey geminin süvarisi ile sohbet ederken, süvari.</p>

  <p class="block7">"— Satıcılarla konuşmuştunuz. Önemli bir şey söylediler mi, olup bitenlerden?..'' der. Kâmil Bey'in verdiği cevap bir tespittir:</p>

  <p class="block7">"— Hayır okuması yazması olmayan adamlar... Akılları ermiyor."</p>

  <p class="block7">Gerçekten böyle midir? Yazar mı böyle görmek istiyor anlaşılmaz. Esasen durum o kadar karışık ki tarafsız bir anlatıcı, yazar bu karışıklığa daha ılımlı yaklaşır ve karikatürize etmez. Ayrıca belirtelim ki burada ve yeri geldikçe görüleceği gibi, din adamları genellikle Millî Mücadele karşıtıdır. Burada da Hint'te esir kalmış bir alay müftüsünün anlattıkları çarpıtılarak verilir. Gemi süvarisini söylediği şu sözler bu sıralarda Rumların konumunu tespit eder:</p>

  <p class="block11"><span class="text4">"—</span> <span class="text4">Rum kılavuza bakarsanız işi kötüymüş sizin Sultanın...”</span></p>

  <p class="block7">— Ne gibi?</p>

  <p class="block7">— Mustafa Kemal Paşa söz dinlemiyormuş. Savaşmakmış niyeti.. .Venizelos demiş ki... "Sultan hakkından gelemezse benim ordum gelir" demiş..." (s. 28).</p>

  <p class="block7">Gemi İstanbul'a gelir. Yazar, yeni bir bölümde çok belli olmamakla beraber bir dergide, gazetede yazılanları okutur kahramanımıza. Bunlar belki de okuyucuyu "İstanbul, pencereden göründüğü kadarıyla, ağır yaralar alarak yere serilmiş bir erkek gövdesine benziyor, gezgin satıcıları, akşam alacasının derinliklerinde, yükselip alçalan anlaşılmaz sesleriyle, sanki inliyordu" (s. 42) sonucuna hazırlamak için olmalıdır.</p>

  <p class="block7">İstanbul'da Nermin'in halasında bir müddet kalırlar, sonra Kâmil Bey, Bağlarbaşı'nda babasından kalan harap köşkün bir kısmını tamir ettirerek taşınır. Galatasaray'dan arkadaşı İhsan'ın çıkardığı bu yüzden tutuklanıp hapse atıldığı için dergiyi çıkarmaya devam eden karısı Nedime Hanım'a yardım etmeyi kabul eder. Böylece Ankara'yı, Millî Mücadele'yi destekleyen faaliyetin, teşkilatın içinde bulur kendini. Bu yoldaki faaliyeti sırasında tutuklanır ve sonra 7 seneye mahkûm olur. Esir Şehrin Mahpusu, Kâmil Bey'in hapishanede yaşadıklarını verir ve Fransızların balosuna katılan karısı Nermin'e boşadığını bildiren mektupla biter roman. Burada hemen belirtelim ki Kâmil Bey'in şahsında işgal altındaki İstanbul'da yaşananlar çok sınırlı bir çerçevede de olsa verilir. Romancı pek çok şeyi tartışır. Fakat Millî Mücadele açısından bakılırsa iki grup ile karşılaşırız. Bunlardan birincisi geniş bir kitleyi içine alan mücadeleden kesinlikle vazgeçmeyen, Ankara'yı ve Mustafa Kemal'i destekleyen, asker ve özellikle İttihat ve Terakki mensupları, bazı aydınlar ve bunlarla beraber hareket eden geniş halktır. Diğeri ise hükümet, Ferit Paşa ve padişah yanlısı; ama asıl işgal kuvvetlerinin çevresinde bulunan ve bundan maddî çıkar da sağlayan dar bir zümredir. Belli ki Kemal Tahir, kazanılmış bir zaferin kahramanlarını veya arkasındaki güçleri değil işgal altındaki İstanbul'da yaşananlardan bir kesiti vermek istemiştir.</p>

  <p class="block7">Selim Paşa'nın oğlu Kâmil Bey, acaba parası olsaydı dışarıda kalır İstanbul'a dönmez miydi diye bir soru akla gelebilir. Fakat daha başlangıçta Madrit elçiliğine gidip ne yapabileceğini sorması akla böyle bir soruyu getirmez. Üstelik Kâmil Bey, İstanbul'da halasının, halasının kızı, halasının kocasının etkisine girmek şöyle dursun, onların zorlamasına rağmen Kerkük'teki arazilerini İngiliz- lere satmaz ve karısının halasının evinden bir an evvel uzaklaşır ve Bağlarbaşı'ndaki köşke gider. Burada komşusu Fuat Mahir Bey, Batı ve Batılı rüzgârının insanımızda açtığı yaranın tipik örneğidir. Fuat Mahir, kendisini terk eden ve kızını elinden alan İtalyan karısının açtığı yarayı geleneksel tekke kültür ve terbiyesi ile tedavi etmek ister. Batı hayranlığının Fuat Mahir'deki aksi son yüzyılda yaşadıklarımızın bir görüntüsüdür. Yalnız burada yazarın hükmüne veya tercihine katılmak mümkün değildir. Fuat Mahir şahsî ve umumî yaşananlar karşısında "Ya silâhlanıp Anadolu'dakiler gibi dağa çıkmalı ya da dervişliğe sığınmalı" diye düşündüğünü "kaçaklık" yaparak birincisini tercih ettiğini söyler (s. 67). Burada yazarın dervişliği kavramadığı anlaşılmaktadır. Üstelik anlattığı devrede Öz- bekler Tekkesi'nin İstanbul'daki insan ve savaş malzemesinin Anadolu'ya geçirilmesinde oynadığı rolü bilmemesi düşünülemez. Ayrıca bazı ifadeler var ki gevezelik veya yarenlik içerisinde söylenivermiş sözler olarak değerlendirilse de Kemal Tahir gibi araştırıcı bir roman yazarına yakışmaz. Mesela Kâmil Bey'e, köşkün bazı kısımlarını yıkıp yıkıntıdan gelen para ile diğer kısımları oturacak hale getirme teklif edilirken Cemil Usta'ya söylettirilen "Bizim Ermeni Bedros Ağa şuracıkta... Ermeni kırımından bize kızgın olduğu için köşke hırsla girişir ki.. .Haftaya bırakmadan burasını dümdüz eder." (s. 73) sözü "Attığı taş ürküttüğü kurbağaya değmez" kabilinden bir gevezeliktir. Yazar veya romancı sorumlu olmak gerekir ve bu sorumluluğun Kemal Tahir'de olduğu kanaati yaygındır. Maalesef bu gibi zaaflar hep var olagelmiştir. Fuat Mahir vasıtasıyla verilen tasavvuf ve tekke konusunda söylediklerine hiç ilişmeyelim. Biz, romana bir bilgi kitabı olarak bakmadığımız için, yazarın çeşitli konulardaki salvolarına takılmayı gereksiz buluyoruz. Fakat Bağlarbaşı'nda yaşayanlar Nermin'in halasının evinde ve onların çevresinde yaşayanlardan farklıdır. İngilizlere mal satan enişte bey menfaatinden başka bir şey düşünmez. Bu menfaat, İngilizlerin himayesi ile Osmanlı Devleti'nin yaşayabileceğini düşünmeye kadar gider. Aslında enişte bey içinde yaşadıkları işgal kuvvetlerinin tabir caiz ise borazancılığını yapar. Halbuki 16 Mart'ta İstanbul'un işgali üzerine Üsküdar ve Bağlarbaşı'nda kimsenin ağzını bıçak açmaz (s. 92). Cemil Usta için son umut Anadolu'dur. Fakat paşazade Kâmil Bey pek çok Osmanlı okumuşu gibi Anadolu hakkında bilgisi yoktur, Anadolu'yu tanımaz. Belki de bunun için Cemil Usta'nın getirdiği kötü haberler dolayısıyla halkın ümitsizliğine hak verir. Bu sıralarda o Don Kişot'u Türkçeye çevirmeyi düşünür. Kâmil Bey, uzun zaman ortadan kaybolunca Cemil Usta'yı aramak için kahveye gider. Orada tanıştığı imam Mümin Hoca ile binbaşı emeklisi Haşan Bey'in Peyam Sabah gazetesi okudukları, Ali Kemal'in yazdıklarına yüzde yüz inandıklarını bunun için de Anadolu'ya karşı olduklarını öğrenir. Halbuki halk hiç de böyle düşünmez. Cemil Usta için "ittihatçı ayıracak sıramız değildir. Vatan kurtarmaya elbirliği ile çabalamak sırasıdır." (s. 105). Bilindiği gibi savaşın bütün sorumluluğu İttihat ve Terakki üzerine yıkılarak ki bu konuda haklı olmaları yetmez işgal kuvvetleri yerine ittihat ve Terakki mensupları ile uğraşan bir zümre vardı. Romancımız bu türden insanların Millî Mücadele hareketini padişahın haklarını gasp ettiği görüşünde olduklarını çeşitli vesilelerle vurgular. Burada ifade etmek gerekir ki Kemal Tahir, polisiye romancılığının verdiği bir rahatlıkla şu tespitte bulur:</p>

  <p class="block7">"Kâmil Bey, onları dinlerken anladı ki, Mustafa Kemal Paşa'yla Ankara artık bir insan, bir kasaba adı olmaktan çıkmış... Anadolu'ya kaçanları Merdivenköyü'ne kadar geçirip orada Kuvayi Millîye çetesine teslim ettiğini öğrendiği manav Ali Ağa artık bir işlemeli poturdan, iri abanî sarıktan ibaret İstanbul esnafı değil.. .Bu kaba saba suratı altında galiba, övünmeye asla tenezzül etmeyecek bir kahraman gizli."</p>

  <p class="block7">Kısa bir zaman sonra, Kâmil Bey için, gerçek sandığı birçok şeyler tepetaklak oldu. Şimdiye kadar, polisin, jandarmanın, memurun, işgal kuvvetlerine var güçleriyle çalıştıklarına emindi. Oysa yanıldığını anlıyordu. Kuvayi Millîyecilerden birisini tutmaya gelmiş İngiliz polislerine yardım eder görünen şu yorgun polis, belki aynı gece, Anadolu'ya geçen kalabalık birtakıma kılavuzluk edecekti." (s. 107).</p>

  <p class="block7"></p>

  <p class="block7">Bu tema ve anlayış yazarımızın üç romanında da hep ifade edilecektir. Kemal Tahir'in bu üç romanı Mustafa Kemal çevresinde olmaz; ikisi İstanbul'da geçer ve hep yaklaşım tarzı devam eder. Romanın asıl kahramanı ve teminde Millî Mücadele ve Mustafa Kemal vardır. Aşağıda göreceğiz Yorgun Savaşçı, daha çok Anadolu'da geçmesine, hazırlık devresinde bulunulmasına rağmen Mustafa Kemal hep bir leitmotif olarak vardır. Avrupa'da yaşamış bir aydın kabul edilebilecek Kâmil Bey, enişte beyin evinde son derece rahatsız olurken halkın kurtuluşa olan inancını anlamanın mutluluğunu yaşar. İcradaki dosyalara bakmak üzere avukatı ile gittiği adliyede daha sonra yaşayacaklarının provasını görür ve tam bu sırada yani adliyeden çıkınca Galatasaray'dan bir arkadaşı otobüs durağında koluna girer. Ahmet, Kâmil'e, yine aynı okludan arkadaşları İhsan'a yardım etmesin teklif eder. İhsan, yedek subay olarak harbe gitmiş, beş kere yaralanınış, büyük yararlıklar göstermiş, esir düşmüş, kurtulup gelince Karadayı adlı bir dergi çıkarmaya başlamış, açıktan Kuvayi Millîyeyi desteklediği için işgalden sonra Aydos cephaneliği baskınına sözde katıldığından Harp Divanı'na verilerek 10 yıl kürek cezasına çarptırılmıştır. Kâmil Bey'den istenen dergiyi çıkarmaya devam eden karısı Nedime Hanım'a yardımcı olmasıdır. Böylece kahramanımız kendini Millî Mücadele'yi destekleyen ve bu yolda çalışan grubun içerisinde bulur. Hapishaneye Ihsan'ı görmeye giderler. Yazar, eserin gelecek cildini haber verecek şekilde hapishanenin işleyişi hakkında ayrıntıya gider. Karadayı’nın yazıhanesi, aynı zamanda bir merkezdir. Anadolu'dan haberler oraya gelir, bu yolda çalışanların uğrak yeridir. Derginin ötesinde Millî Mücadele ile ilgili çalışmaların yürütüldüğü merkezlerden birisidir burası. Nedime Hanım, Kâmil Bey'in sadece dergi ile meşgul olmasını, bu tür çalışmalara katılmayabileceğini söyler, tabiî Kâmil Bey bunu kabul etmez. Çekirdek kadroyu ona Nedime Hanım tanıtır. Kâmil Bey, maddî olarak da katılır çalışmaya. Evdeki bazı eşyaları yazıhaneye getirir. Antika bir Buda heykelini satarak yazıhaneyi tefriş eder. Kâmil Bey'in dergideki ilk günlerini anlatırken matbuat hayatı ile ilgili bilgiler, bu arada özellikle Ebuzer Ağa'nın hikâyesi doldurma intibaını veriyor. Gerçi Kâmil Bey'in matbuat hayatını tanıması için bunlar yazılmış olabilir. Fakat esasen bir süre sonra Kâmil Bey tutuklanacağı ve esasen Karaday!dan maksadın basın hayatı veya dergicilik olmadığı düşünülürse bu malûmat yığınının doldurma olduğu anlaşılır. Hele belirli bir alt yapısı olmayan veya verilmeyen Kâmil Bey'e Osmanlı aydınları hakkında hüküm verici noktaya çıkarması da şaşırtıcıdır. Ömrünün önemli bir kısmını dışarıda geçirmiş birisinin Osmanlı aydınları ve matbuat hayatı hakkındaki şu değerlendirmeleri bizi haklı kılar:</p>

  <p class="block7">Bunları dinlemek, bilgisizliğin derinliğini gösterdiğinden insanın korku ile başını döndürüyor, fakat sistemsizliklerindeki karışıklık, bilgilerini sindirememişlik de aynı baş dönmesini veriyordu. En büyük şairlerden birisini bir hafta hastalandırmak için, önünde bir başka şairi öğmek, kısa boylu bir romancıyı aylarca çalışamaz hâle getirmek için «Bücür» kelimesini ağızdan kaçırmak yeterdi. Kâmil Bey, bıyıklarına rağmen erkek elbisesi giymiş sevimli bir kocakarıya benzeyen Hüseyin Rahmi'yi, nazır olduğu hâlde, kundurasının bağlarında birkaç düğüm bulunan Rıza Tevfik'i, yazdığı anılarındaki çekingen, pısırık çocukla hiçbir ilintisi bulunmayan babacan Ahmet Rasim'i de tanıdı.</p>

  <p class="block7">Bunlar geniş bilgi bakımından belki ötekilerden biraz üstündüler. Fakat, İçinde yaşadıkları çökmüş memleketin etkisiyle yenilgiyi değişmez kader olarak kabul etmiş yılgın bir hâlleri vardı. Millete güvenmeyi hiçbir zaman denememiş, henüz bir milletin varlığından haberleri olamamış bütün aydınlar gibi, her biri kendilerini teker teker vuruşup teker teker yenilmiş sayıyor, bir daha kalkarak yeniden başlamaya cesaret bulamıyordu. Çöken imparatorluk, aydınlarını da, uçuruma beraber sürüklemekteydi.</p>

  <p class="block7">İslamcılığın 350 milyonla sayılan kalabalığı, Turancılığın yüz milyonla hesaplanan uçsuz bucaksız stepleri üzerine kurulan hayaller, Balkan bozgunundan sonra, asırlık baskılarla hadım edilmiş sinirlere, şehvetli bir kımıldama vermiş, dört yıllık kanlı boğuşma bu bunak sinirleri işte bu bitkin kımıldamanın tam ortasında çekip koparmıştı.</p>

  <p class="block7">Osmanlı aydınları için artık geçmişe sığınmaktan başka çare yoktu ama artık sığınacak geçmiş neredeydi? «Anadolu» bir sürgün yolu idi ki vaktiyle ucu Avrupa'daki Jöntürklere çıkardı. Şimdi memleket Jöntürklerden de boyunun ölçüsün almış bulunuyordu. Oturup ağlamaktan başka bir iş kalmamış gibiydi. Kendi içine kapanık bir sınırsız vicdan azabını, vicdan azabı olduğundan bile habersiz çekmek, mini mini, değersiz, gülünç dertlerle öfkelenip, mini mini, değersiz, gülünç sevinçlerin mutluluğuna kendini kandırarak sürünmek «ve artık ölmek, ölebilmek» kalmıştı.</p>

  <p class="block7">Kâmil Bey, ne zaman onlarla konuşsa ya da aralarında bulunup konuşmalarını dinlese, yalnız kalınca ürperiyor, Anadolu'da çarpışanlarla çarpışmaya hazırlananlar olmasaydı ne yapacağını, bu iflâs etmiş kibirli adamlara nasıl katlanacağını düşünerek aynı zamanda, hem büyük bir ferahlık hem de korku duyuyordu. Gittikçe daha iyi anlaşılıyordu ki, Anadolu'da yapılan iş, yalnız vatanı düşmandan kurtarmak boğuşması değildi. Bunun bir başka anlamı, bir başka amacı olmalıydı. Eğer harekete bu başka anlam verilmez, boğuşma bir başka amaca yönetilmezse, savaşı kazanmanın bile, hiç değeri kalmayacak, orada bugün ölenler, yarın ölecekler, tıpkı bunlardan önce yıllar yılı, bazı yenmiş, bazı yenilmiş olarak can verenler gibi kaynayıp gideceklerdi. Pisi pisine... Bedavaya... Kirli bir hizmetin adi bahşişi gibi..." (s. 180-181)</p>

  <p class="block7">Bu metni uzunca aldık. Öncelikle belirtelim ki Millî Mücadele dönemi basını, edebiyatı bu karikatürize edilmiş şekilde değildi. Bu söylenenlere uygun gelecek kişiler devede kulak misalidir. Yazarın bir Süleyman Nazif, bir Yahya Kemal, bir Mehmet Akif, bir Halide Edip, bir Yakup Kadri dururken yukarda anılan isimleri tercih etmesinin elbette bir sebebi vardır diyelim. Bir gün idarehaneye bir büyük şairle, iki genç şair gelir. Yunanlılara karşı kazanılan bir zaferden söz edilirken onlar kendilerinin şiiri ile ilgili yazıyı tartışmaktadır. Nedime Hanım buna bozulur ve Kâmil Bey ile aralarında şu konuşma geçer:</p>

  <p class="block7">"— Bu maskaralığı hiç unutmayacağım! Bir millet şairleri tarafından böylece yüzüstü bırakılabilir mi? Hele bugünlerde... Bunlar nasıl Türk şairi?</p>

  <p class="block7">— Hayır! Bunlar Türk falan değil, tam Osmanlı... Bunlar Osmanlı şairi yengeciğim... Bugün "Osmanlı" demek, "Kendisinden başka hiçbir şeye inanmaz" demek.. .Pandeli'de öğle yemeği yediyse bütün dünya mutlu. Dişi ağrıyorsa kıyamet çoktan kopmuştur. Birbirlerini çekememeleri de bundan... Budala, kıyıcı, sapık bir padişah, "Dünya iki padişaha yetmez..." buyurmuş. Oysa o zaman daha gidilmediği için Amerika'dan, Avustralya'dan haberi de yok.. .Bunlar ondan da beter hâlde</p>

  <p class="block7">— Oysa biz bugün şiire ne kadar muhtacız! Kavgacı şiire...Ben, "Sanat sanat için" yahut,"Sanat güzellik için..." falan diyenlerin ne demek istediklerini şimdi anladım. "Sanat sanat için" demek, "Sanat kuvvetlinin emrinde" demek..." (s. 231-232)</p>

  <p class="block7">Burada hemen ifade edelim ki Ahmet Haşim, Millî Mücadele yıllarında "Bir Günün Sonunda Arzu" şiirini yayımladığı zaman böyle bir dönemde nelerle uğraşılıyor diye kıyamet kopmuştu. Bu bakımdan Kemal Tahir'in kahramanlarına yaptırdığı değerlendirme gerçeklere uymaz. İkinci nokta o "budala, kıyıcı, sapık" padişah ya Fatih Sultan Mehmet ya da Yavuz Sultan Selim. Çünkü bu söz ikisine mal edilir. Kültürümüz bu yöndedir. Yazarın isim vermemesi önemli değildir. Her ikisinde de vahim bir yorum ile karşı karşıyayız demektir.</p>

  <p class="block7">Millî Mücadele yıllarında çıkan basma biraz girilseydi ve hele Karadayı’nın idarehanesi daha verimli kullanılarak devrin atmosferi daha gerçekçi aktarılabilirdi diye ekleyelim.</p>

  <p class="block7">Kemal Tahir, zaman zaman duygusal bir yazar olur. Kâmil Beyin kızı Ayşe'nin yatarken okuduğu dua bu duygusallığın bir göstergesidir:</p>

  <p class="block7">Sevgili Allahım! Türk milletine güç ver! Kurtulmasına yardım et!"</p>

  <p class="block7">Bu duayı Ayşe'den dinleyen Nedime Hanım'm verilen bu duyguyu daha da ilerilere götürür. Hele Nedime Hanım'm "-Kim kurtarmaya uğraşıyor Türk milletini kızım!" sorusu Mustafa Kemal Paşa'nın imajı bakımından son derece önemlidir. Kâmil Bey'in masallarımız için hazırladığı resimleri kendilerine ziyarete gelen Nedime Hanım'a gösterirken (Avrupalı dostlar) "Bunları ne kadar beğendilerse, Divan Edebiyatımızı zorlukla çevirdiğim beyitlerini de o kadar beğenirlerdi." (s. 199) sözleri yazarın kültür değerlerine sahip çıkma endişesinden kaynaklanmaktadır. Kâmil Bey'in resimleri dolayısıyla Nedime Hanım kocası İhsan Bey'in "Şu Süleymaniye Camii'nin minareleri arasına, minarelerin arasını dolduracak büyüklükte bir resim aşmalı... Bir gece, kimseye sezdirmeden... Mustafa Kemal'in resmini... Sabakıleyin, karşısında Mustafa Kemal'le uyanmış bir Beyoğlu gözünün önüne geliyor mu?" (s. 205). Belli ki romancı Millî Mücadele yıllarında esnafın dükkânlarının caddeye/yola bakacak cephelerine içerden Mustafa Kemal Paşa'nın resimlerini astığını bilmiyor veya bilmezden geliyor.</p>

  <p class="block7">Kâmil Bey, Karakol teşkilâtı, MM. Grubu, İzmirli Niyazi Efendi hakkında bilgilenir. Nedime Hanım pek çok konuda Kâmil Bey'i bilgilendirir. İstanbul gibi Kâmil Bey ile Nedime Hanım'ında Anadolu'dadır. Üstelik pek çok bilgi sağlıklı değildir. Ama zafer haberleri İstanbul'da büyük heyecanlar doğurmaktadır. Gerçek haberler, Çerkez Etem meselesinin" Mustafa Kemal Paşa'nın az bulunur şeflerden birisi olduğunu ispat ederek" (s. 233) halledilmesi Niyazi'nin haberleri ile anlaşılır.</p>

  <p class="block7">Roman bundan sonra bir polisiye/casusluk görünümü kazanır. Kâmil Bey, Ahmet ile beraber İnebolu'ya bir gemi silah göndermeyi başarırlar. Tesadüfen öğrendiği gizli belgeleri Nedime Hanım'm yerine dadısından o alacak ve Gülcemal vapurunun kahvecisi Ramiz Efendi'ye o verecektir. Bu ara Ahmet tutuklanmıştır. Kâmil Bey evine gelir, halasının ve eniştesinin etkisinde kalan karısı Nermin ile tartışır. İngiliz subaylarının da bulunduğu bir toplantıda Kâmil Bey'in adı geçmiştir, Kâmil Bey'den şikâyetçidirler, eniştesi onunla görüşmek istemektedir, hem miras meselesini halledecek hem de Kâmil Bey'e birlikte çalışmayı teklif edecektir. Nermin "Dünyanın muzaffer devletlerine karşı Anadolu'da üç tane baldırı çıplak eşkıya ne yapabilir" der. Nermin, nüfuzlu akrabalarının yardımıyla maddî durumlarının düzeleceğini, Kerkük'teki arazilerinin kendilerine verileceğini düşünmektedir. Kâmil Bey ise "düşmanlara ırzlarını satanlar"ın bulunduğunu, onların içine girmeyeceklerini, bir vatan kaybetmek üzere olduklarını, bu felakette öncelikle kendileri gibi yaşayanların büyük suçu olduğunu, bu toprakların nimetlerinden bol bol yararlandıklarını, kendilerini bolluk içinde yaşatanlara görevlerini yapmadıklarını, İngiltere'deki subayla sömürgedeki subayın farklı olduğunu, karısının bir subayla konuşmasına bile katlanamayacağını söyler.</p>

  <p class="block7">Kâmil Bey, planlarla yakalanır ve tutuklanır. Uzun bir sorgulama dönemi yaşanır. İzmirli Niyazi Efendi'nin ihbar ettiğinden şüphelenir. Ahmet yediği dayakların etkisi ile Nedime Hanım'm işin içinde olduğunu söyler. Kâmil Bey bunu şiddetle reddeder. Esasen bu işe Niyazi'nin planıyla girmiştir. Hedefte Nedime Hanım varken o Nedime Hanım'ı kurtarmak istemiştir. Kendisine Nedime Hanımı ele vermesi şartıyla dış işlerinde görev bile teklif ederler. 0 bunların hiçbirisini kabul etmez. İfadesinin alınması sırasında Mustafa Kemal için ağır sözler sarf edilir ve kendisini tanıyıp tanımadığı sorulur. Tanımadığını söyler. Kuvayi Milliyeciler için de Ankara'nın faaliyet ve başarıları için de ağır ifadeler kullanılır. Gerçekten Millî Mücadeleci olan Ramiz Efendi ile karısını tanır. Ankara haberleri, özellikle İnönü zaferi büyük bir coşku ile karşılanır. Ramiz'in karısı Fatma Hanım müjdeli haberi getirir ve mahallenin coşkusunu anlatır. Halbuki Nermin'in haberi bile yoktur. Ramiz Millî Mücadele'yi destekleme ve bu yolda çalışma noktasına karısının zorlaması ile geldiğini anlatır, (s. 431)</p>

  <p class="block7">Esir Şehrin MahpusıYnda Kâmil Bey'e verilen 7 sene cezayı çekmek üzere hapishaneye gönderilmesi ve orada başından geçenlere tahsis edilmiştir. Hapishaneye girişi ve orada yaşadıkları çok ağır, uzun, bıktırıcı tasvir ve tahliller yüzünden okunmaz hâle gelir. Belli ki Kemal Tahir hapishane hatıralarından çok faydalanınıştır. Ayrıca kahramanına halkı tanıtmak istemiştir. "Kâmil Bey, şu kaba saba Osman Ağa'nın, mahpushanede bile, konukseverliği böyle sürdürmesini gittikçe beğeniyordu. Evet, buradakilerin hepsi iyi insanlardı. Hiç değil, iyilikleriyle kötülükleri denk insanlar..."Kötülük bizde... Bunları böylece yüzüstü bırakan, biz Osmanlı aydınlarında...''2 Kâmil Bey, halkın içine karıştıkça, halkla beraber oldukça onları sevecektir. Ayrıca Anadolu'yu tanımamış olmaktan üzüntü duyar. Fakat bütün bu iyi niyetlerine rağmen olmadık davranışlara maruz kalır, hatta Kuvâyı Millîye ve Mustafa Kemal hakkında hep olumsuz değerlendirmelere muhatap olur. Nitekim 336 hafta, 2500 günü hesaplayınca ümitsizliğe düşer: "Bu kadar günün ancak iki üç saatinde bu avluya çıkabilecekti. Geri kalan yirmişer saat, hep o koğuşta, a marsık kokulu, Rumca sesler çınlayan maltada. Çeşitli ahlâksızlıkların, çekişmelerin, belki de adam öldürme tasarılarının içinde geçecekti. Hiçbir faydalı iş görmeden, okuyamadan, yazamadan, resim yapamadan... Daha beteri, Mustafa Kemal Paşa'ya sövdüklerini duymazdan gelmeye çabalayarak..." (s. 128). Sonunda dayanamaz ve patlar ve koğuşun ağasını döver. Sonunda Binbaşı Arif Bey ile bir araya gelirler, bulunduğu koğuştan kurtulur. Binbaşı Arif ve beraberindeki Nuh Ney askerdir, suistimal ve haksızlıklara karşı geldikleri için içerdedirler. Kâmil Bey millîci olarak tanınır birden. Sonra müş- teşar beyin emri ile hapishane müdürü onunla ilgilenir. Bu dönemde gelen gazetelerden Anadolu haberlerini alırlar ve kendi aralarında İttihat ve Terakki'nin yaptıklarını konuşurlar. Kızını ve karısını Binbaşı Arif Bey'in taşımayı düşünürken, bir Fransız gazetesinde çıkan haber ve resmin de etkisiyle karısı Nermin'e boşadığını bildiren mektubu gönderir.</p>

  <p class="block7">Yorgun Savaşçı, Yüzbaşı Cemil Bey'in İstanbul'da başlayıp Anadolu'da devam eden macerasını verir. Birinci Dünya Savaşı bitmiş, İttihat ve Terakki liderleri ülkeyi terk ederken diğer önde gelenler sorumlu tutularak mahkemelere çıkarılmış, öte yandan İstanbul ve Anadolu işgal edilmeye başlanmıştır. Tutuklu iken kaçırılan Dr. Reşit Bey, Yüzbaşı Cemil'in kaldığı halasının evinde saklanacaktır fakat yakalanacağını anlayınca Cemil'in kaldığı evin yakınında kendini vurur. Pat- riyot Ömer de kaçırılmış saklandığı ev de baskına uğramış fakat bitişik eve geçip yakayı kurtarmıştır. Tabiî Patriyot'u oradan kurtarmak için yeni bir düzen kurulur. Teşkilâtı Mahsusada çalışmış Arap Maksut ile Cemil arasındaki konuşmalarda partinin, parti mensuplarının düzenlediği bir olay söz konusu edilir. Manastır'da Şemsi Paşa'nn öldürülmesi ve onu vuran Atıf Beyin kadın kılığında kaçırılması hatırlanır.3 Onu, oradan kaçıran Cemil, Dr. Münir'i evinde saklanmakta olan Enver Paşa'nın amcası önce dayı denir sonra amca (bk. 59,60,61,91,93)- Halil Paşa'nın yanına götürür. Dr. Münür, ilk İttihatçılardandır ama 31 Mart'tan önce cemiyeti bırakır; Manastır, Sarı- kamış, Irak, Şam'da bulunuştur. Daha başlangıçta olacakları görmüş ve "Siz bu memleketi batı-</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">2 Kemal Tahir, Esir Şehrin Mahpusu, İstanbul, 1974, Sander Yayınları, sayfa numaraları bu baskınındır.</p>
        </td>
      </tr>

      <tr class="calibre4">
        <td class="td2">
          <p class="block14">3 Kemal Tahir, Yorgun Savaşçı, 3. bas., Ankara,1969, Bilgi Yayınevi, s. 49-52; sayfa numaraları bu baskıdandır.</p>
        </td>
      </tr>
    </tbody>
  </table>

  <p class="block7">racaksınız bu gidişle..'' (s. 48) demiştir. Ayrıca Mahmut Şevket Paşa'nın öldürülmesinde Sinop'a sürülmüştür. Hatta Sinop'a Arap Maksut götürmüştür. Murat Beyin Mizan gazetesinde İttihat ve Terakki aleyhine yazılar yazmış ve hatta bir ara Arap Maksut ile Patriyot Ömer onu öldürmeyi düşünmüşlerdir. Fakat Halil Paşa, yakalanınamak için saklanmak üzere Patriyot'u Dr. Münür'e gönderir. Münir'in cevabı çarpıcıdır: "Sizin Paşa amca, son gördüğümde, Kafkasya fatihi idi. Çalımında geçilmiyordu ve de burnundan kıl alınamıyordu.... Vatan dediğimiz şu baba çiftliğini har vurup harman savurdular... .Gelsin bir hesaplaşalım. Alacaklı mıyız, verecekli miyiz bilelim", (s. 89) Arap Maksut, Dr. Münür'ün evinde Halil Paşa'yı görünce şaşırır, Patriyot Ömer'in de buraya getirilmesini kabullenemez. Romancı; Halil Paşa, Patriyot, Cemil ve Dr. Münür'ü zaman zaman konuşturarak İttihat ve Terakki iktidarını değerlendirtir. Dr. Münür İttihat ve Terakki'ye muhaliftir. Fakat konuşup tartışabilmededirler. Burada yazarın ittihat ve Terakki mensuplarını kendilerine muhalif birinin evinde buluşturması dikkat çekicidir. Bu görüşmelerin tetkikini yapmak bu yazının sınırlarını aşar. Üç sığınmacı İttihat ve Terakki'nin uygulamada rol almış kişileridir. Dr. Münür ise geçmişle ilgili bir gözlemcidir. Bununla beraber burada dönemin tenkidini buluruz. Yalnız bu tenkit döneminde yapılmış, sıcağı sıcağına yapılmış bir tenkit olduğu için derinliksizdir. Yazar istese idi, Dr. Münür'ü daha donanımlı kılar ve meselelerin özüne inebilirdi. Belli ki henüz yazar da bu konuda yeterli değildir. Bu konuda verilecek birkaç örnek sanırım demek istediğimizi daha iyi anlatır. İttihat ve Terakki'nin kuruluşu ile ilgili şu kısmı alalım: Doktor Münür, Yüzbaşı Cemil'e Doktor Reşit'in kendini öldürmesine acıdın mı diye sorar. Cemil "Acıdım ama çok değil" cevabını verir. Doktor Münür "Ben çok acıdım" der. Buna Halil Paşa çok şaşırır.</p>

  <p class="block7">"— Acıdın mı? Neden acıdın, saklamaya yanaşmadığın adamın ölümüne?</p>

  <p class="block7">— Ölümüne acımadım... Bahtına acıdım... Reşit Bey gibi adamlar, ne zaman, nerde, nasıl öleceklerini olsun bilmelidirler. -Patriyot'un mangalda ısıttığı uzun parmaklı piyanist ellerine daldı:</p>

  <p class="block7">— Reşit Beyin aştığı bir sınır çizgisi var, orayı aşmak kolay değil... İnsanlığı bırakıp canavarlığa geçiyorsun. Vardır elbette ileri sürecek özürleri... Bunların en başında kişisel çıkar aramadığı gelir. Vatan için yaptı yaptıklarını... Oturup uzun boylu düşündü, sorumluluğu bilinçle yüklenip çizgiyi geçti. Kollarını sıvayıp baltayı aldı eline, çoluk çocuk, genç yaşlı, kadın erkek ayrıntısı gözetmeden kesmeğe girişti. Halil Paşa su istemenin kolaylığıyla karşılık verdi:</p>

  <p class="block7">— Girişir!</p>

  <p class="block7">Doktor Münür birden irkildi:</p>

  <p class="block7">— Girişir mi?</p>

  <p class="block7">— Vatan tehlikedeyse hiç bakmaz.</p>

  <p class="block7">— Vatanseverlik mi diyorsunuz buna siz?</p>

  <p class="block7">— Hem de nasıl... Çünkü adam keserken, kendi kesilmeni de kabulleniyorsun! Yani, canını koyuyorsun karşılığında... Vatanı tehlikede gördü. «Binlerce insanı kesecek kadar tehlike yoktu» dersen, bak bu tartışılır!</p>

  <p class="block7">Doktor Münür gözlerini kısarak bir zaman düşündü:</p>

  <p class="block7">— Hadi ters yönden haklısın diyelim... Böyle bir iş Doktor Reşit Beye niçin düştü? Biliyorum, büyük altüstlüklerde cellâtlara gün doğar. Tıbbiyeden arkadaşımdı Reşit benim... Cellât soyundan görünmedi bana... Kıl kadar kuşkulanmadım yıllarca... 0 sıralar, sonunun buraya dayanacağını kendisi de bilmediği için, «Ruhundaki canavarlığı sakladı köpoğluca...» diyemem! 1889'da, tıbbiyede, İttihat Terakki Cemiyetini kuran beş öğrencinin yaşça en küçüğüydü Reşit... Bir gün, bir ilkbahar günü, okulun bahçesinde Diyarbakırlı İshak Sükûti ile Erzurum'lu İbrahim Temo, vatanı kurtarmak için ne yapmak gerektiğini tartışıyorlarmış. Yanlarına Bakü'lü Hüseyin Zade Ali gelmiş, bir zaman dinlemiş, dernek kurmaktan başka yol olmadığını söylemiş. İbrahim Temo sormuş: «Nasıl kurulur böyle bir drnek?» Hüseyin Zade Ali, çevresine bakmış,.. Aptullah Cevdet, bir sıraya oturmuş, kitap okumaktaymış... «Şu Arapkirli ile sen konuş» demiş... Sonra tek başına dalgın dolaşan Kafkasyalı Reşit'i göstermiş... «Ben de Çerkesoğlu'nu razı ederim, dernek kurulmuş olur.» !</p>

  <p class="block7">Hem de kurulmuş, dediği gibi... 1919'ayız. Demek tam 30 yıl önce oluyor bu iş... ishak Sükûtî, San {</p>

  <p class="block7">Remo'da veremden öldü, 1903'de, hürriyeti göremeden... İbrahim Temo, Romanya'da, İttihat- Terakki sürgünü... Bakü'lü Hüseyin Zade Ali Bey şimdi Bekirağa Bölüğünde vatan hainliğinden mahpus... Doktor Reşit Beyin sonunu, bizim Cehennem Yüzbaşı, Von Kres Paşanın dürbünüyle seyretti bu sabah... Hürriyet yoluna on yedi yaşında girip Şeref Kurbanlarına katılarak yıllarca Trablus ı çöllerinde sürünen bir doktorinsanın hedefine vardıktan sonra böyle tükenmesine acıyorum ben... Gerçek hürriyetçilikte, toptan insan öldürmenin ilintisi olabilir mi hiç? Raslaşma dediğimiz maska- ' ralığın sefil oyunlarından biri değil de nedir bu? Saklasaydım onunla suç ortaklığını kabullenmiş olurdum. Birine acımak başka şeydir, suçuna ortak olmak başka... Ne dersiniz, haksız mıyım?</p>

  <p class="block7">-Susup karşılık bekledi. Kimse bir şey söylemeyince acı acı güldü:- Ben, Paşa amca, sizin yerinizde olsaydım, «Haksızsın!» derdim.</p>

  <p class="block7">— Ne biliyorsun demediğimi Bücür Ağa?</p>

  <p class="block7">— Dersiniz... Sizin kara kaplı kitabın başında: «Gözlerimi kaparım-Ödevimi yaparım» yazı- j lıdır. Sizin Baba Yasanız böyle başlar. İri bilgiciniz Gökalp Ziya mollayı kötülüyorum sanma!.. Onun da suçu yok... Bu lâfı, başkalarını aldatmak için uydurmadı. Çok büyük, çok çıkarlı bir gerçek bulduğuna inanmaktadır bu gün bile... Kendisi de çünkü ödevini her zaman gözünü kapayarak yapmıştır. Meseleleri birbirine karıştırması, sonra da işin içinden çıkamaması bundan... (s. 92-93) Romancı, Dr. Münür'e söylettiği bu düşüncelerde bilgilendirmeyi değil, olayların müşahidi bir şahsın değerlendirmelerini vererek kahramanının konumunu belirtir. Bunlardan Ziya Gökalp ile ilgili tespitler Kemal Tahir'in ulaştığı sonuçlardır. Sosyalist bir yazar olan ve hürriyetsizliği çok yaşamış olan Kemal Tahir, yakın tarihi burada mantıkî ve bilimsel verilerle yargılar.</p>

  <p class="block7">Doktor Münür'ün hizmetine bakan Gülnihal Kalfa halkı temsil eden biri olarak İttihatçıları sevmez, ittihatçılığı gâvurluk olarak görür, buna karşılık Abdülhamit’i sever, (s. 94) Bu konuşmalar sırasında Cemil'in 7. orduya Mustafa Kemal ile gidip gitmediği, Çanakkale'de 55127 ölü verildiği- şehit denmez-, Sarıkamış felâketinde 100 bin "ölü" den, yalnız dokuz tanesi Alman 25 bin Türk delikanlısının Tih çölündeki perişanlığı söz konusu edilir, (s. 94-97) Cemil'in nakline göre 7. Orduda Mustafa Kemal'in "Vuruşmayı bırakmak, onurlu insanlar olarak yaşamayı hâlâ umut etmektir" dediği, silâhları kaptırmamak ve içerilere kaçırmak gerektiğini söylediği nakledilir. Bundan hareketle Salihli'ye Kuşçubaşı Eşrefin çiftliğine silâh ve cephane saklandığı ifade edilir. Bir karakol teşkilâtı kurulacağı söylenir. Doktor Münürki bu şahsın yazarı temsil ettiğini söyleyebilirizün düşünceleri dikkat çekicidir. İngilizler Cemal Paşa'ya padişahlık teklif etmişlerdir. Halifeliğin birleştirici sembol olması dolayısıyla geniş İslâm topraklarını ele geçiren İngiliz ve Fransızların halifeliğin gücünü azaltmak ve hatta kaldırmak için uğraşmışlardır. "El altından Cumhuriyet fikrini bile yaymaya giri"(s. 101) şeceklerdir. Halil Paşa, halifelik kaybedilirse hiçbir dayanağın kalmayacağını söyler. Doktor Münür, bu sözün, imparatorluğu yeniden toplama düşünülürse doğru olacağını, Anadolu'da yeni bir Türk devleti kurulacaksa bir anlamının bulunmayacağını belirtir. Halil Paşa, Anadolu'yu parçalamayacaklar öyle mi diye sorar. Doktor Münür'ün cevabı yazarı doktorun temsil ettiğini açıkça ortaya koyar:</p>

  <p class="block7">"Parçalamaları bence bir tek şarta bağlı Paşam!.. İngilizler, Bolşeviklerle batı arasına sokmak istedikleri tampon çevreyi, Kafkasya'da kurabilirlerse, bunun Bolşeviklere geçici de olsa kabul ettirebilirlerse, belki Anadolu'da parçalanır, bölüşülür! Yok Bolşevikler böyle bir durumu, geçici olarak bile kabullenmezlerse, Türkçesi direnecek gücü bulurlarsa, o zaman, Bolşeviklikle batı dünyası arasında, tampon mıntıka Anadolu'ya kayar. Şartlar ne kadar ağır olursa olsun, biz bir Türk Devleti çıkarabiliriz bu kıyametten." (s. 101)</p>

  <p class="block7">Belli ki yazarımız, Anadolu'da kurulacak Türk devletinde Rusya'ya daha doğrusu Bolşevikliğe bir pay çıkarmak istiyor. Yine bu konuşmalarda Mustafa Kemal'in, Enver Paşa ile ordunun politikadan uzaklaştırılıp kışlasına çekilmesi konusunda anlaşamadığı, bu yüzden de az kalsın bir kazaya kurban gideceği belirtilir.</p>

  <p class="block7">Kemal Tahir, Doktor Münür ile yetinmez, Halil Paşa'yı da konuşturur. Bir bakıma ittihat ve Terakki de farkındadır durumlarının. Halil Paşa belirtir ki iktidara geldikleri zaman kadrosuzluklarının, ne yapacaklarını programlamadıklarının farkına varmışlardır. Vehip Paşa, Diyarbakır'dan Ziya Gökalp'ı umutla getirmiştir. "Kalp herif diye nitelediği Gökalp’a büyük imkânlar verdiklerini söyler. "İslâmcılıktan, batıcılıktan, Türkçülükten, uyuşmasına imkân olmayan bu üç ayrı şeyden bağlayıcı bir düşünce sistemi çıkarmaya çalıştı. Bu yola sapmak, ilk adımda yenilgiyi kabullenmekti". (s. 114). Bu ve benzeri değerlendirmeler Kemal Tahir'in bu konularda bir hayli zihin yorduğunu gösterir. Fakat bunlar her zaman tartışılacak ve bakış açısına göre değişecek konulardır. Bu bakımdan haklı olduğunu söylemek mümkün değildir. Yalnız bir romanda hele bir tarihî romanda yaşamış şahısları bugünden konuştururken dikkatli olmak gerekiyor. Bu yoğunluk romanı fikir kitabı hâline getirir. Üstelik Halil Paşa'nın bu kadar donanımlı olması uygulamalarıyla bağdaşmaz, dolayısıyla inandırıcılıktan uzaklaşır. Üstelik bunların dışındaki fikirler de çok defa geçer- lidir. Yaşanmış olayları yorumlamak bu bakımdan daha zordur. Nitekim mesela hürriyetin, Almanların Anadolu'ya yerleşmesini önlemek için İngilizlerin yardımıyla elde edildiğinin söylenmesi her zaman tartışılır, İngilizlerin yardımı konusunda şüphe edilmese bile bunun sebebi konusunda daha pek çok görüş ileri sürülebilir. Ayrıca belirtelim ki konu yeterince irdelenebilirse çok daha farklı verilere ulaşmak mümkündür. Üstelik bu bir romandır. Bununla beraber Kemal Tahir'in bu görüşlerinin ilgi ile takip edildiğini söylemek hiç de yanlış olmaz. Okuyucu doğru olanı araştırmaz, inanmak istediğinin peşine düşer. Burada şunu da söylemek gerekir, Halil Paşa bir savunma yapar, savunmalarda haklılık veya doğruluk ne derece geçerlidir. Romanı zaafa uğratan da tam bu noktadır. Kemal Tahir romanda sanki bir mahkeme kurar ve iktidar veya muhaliflerden birer temsilciyi mahkemeye çıkarır. Tabiî mahkemenin bir suçlayanı bir de savunanı vardır. Yalnız bir yerde adını vermediği bir İngiliz yazarı şahit yapar Doktor Münür. Bunlar hiç mi yapılmamalıdır. Elbette yapılmalı ama dozu kaçırmamalıdır. Neticede romancı tezli roman yazar, bakış açısını net bir şekilde ortaya koyar, (s. 113-20)</p>

  <p class="block7">Teğmen Faruk, Yüzbaşı Cemil'i alır götürür. Yolda kurulan fırka ve derneklerden söz edilir. Bunlardan biri, kurulmasından Genelkurmayın da haberli olduğu Millî Müdafaa grubu dikkati çekmektedir. Kurucuları subaylardır ve başıbozukları eğiteceklerdir.</p>

  <p class="block7">Yorgun Savaşa'da pek çok kişi ve konu bir araya gelir. Bir evde dört kişi vardır. Halil Paşa, Doktor Münür, Patriyot Ömer ve Yüzbaşı Cemil. Asıl Halil Paşa ile Doktor Münür konuşur. Doktor Münür fırsat buldukça Naima Tarihi’m okur. Bu okuma ondan hep var olmuştur. Arap Abdullah onun kütüphanesini görünce hayır gelmeyeceğini söyler. Anılan tarih kitabından bir olaya, bir Alman arkeoloğun bakışı, dolayısıyla Osmanlı Devleti'nin toprak düzeni ile ilgili yorumları Kemal Tahir'in daha sonra DevletAna'da da devam ettireceği görüşleridir. Bu bakış açısı genellikle Osmanlı j tarihinin Kemal Tahir'e has bir yorumu olarak kabul edilmiştir. Aktüel olaylarla tabiî romanın vak'a ! zamanının olayları ile tarih ve tarihin yorumu iç içedir. Aslında bu vak'a zamanı ile ilgili yorumların 1960 yıllardan yapıldığını unutmamak gerekir. Aktüel olay, İzmir'in Yunanlılara verilmesi, Kâzım Karabekir Paşa'nın, Mustafa Kemal Paşa'nın aynı şekilde doğuya gönderilmesi, Rauf Orbay'ın Bahriye nazırlığından istifa edip Anadolu'ya geçmesi, bir evvelki paragrafta ifade ettiğimiz Millî Müdafaa grubunun teşekkülü; askerlerin, Genel Kurmayın pes etmeyip mücadeleye hazırlandığını anlatmak içindir. Tabiî burada İngilizlerin Bolşeviklerle Anadolu'nun tampon bölge olması husu- I sunda anlaşmalarının söz konusu edilmesi Sovyet Sosyalist Cumhuriyetleri Birliği'ne paye vermek J gayretinden kaynaklanmalıdır. Burada ayrıca Mustafa Kemal'in Enver Paşa ile birleşmesi ihtima- j linin dile getirilmesine Halil Paşa "sanmam" cevabını verir. Tarihin yorumu ile ilgili "talan, talancılık" vb. konulardaki görüşlere burada girmeyelim. Yalnız yazarın, Orhun Abideleri'nden beri Türk geleneğinde var olan devletçi anlayış konusundaki tespitine dikkati çekelim.</p>

  <p class="block7">Yüzbaşı Cemil, halasının kızı Neriman ile evlenmek üzere gider, nikâh kıyılır, fakat baskın olacağı haberi üzerine kaçar, geriye, Doktor Münür'ün evine geldiği zaman oranın da İngilizler tarafında basıldığını doktoru, Haşan Paşa'nın ve Patriyot'un tutuklandığını görür. Sonra bir süre asker arkadaşlarının yanında, bir süre subay sığınma evinde saklanır. Romanın ikinci bölümü "Karanlığın Dibinde" başlığını taşır. Yüzbaşı Cemil bir iş adamı hüviyetinde bir odun kayığı ile Bandırma'ya çıkar. Bir dükkândan sigara alırken karşılaştığı muamele onu iyice umutlandırır.</p>

  <p class="block7">"— Sen de Bekir Sami Beyin yanında mısın efendi?</p>

  <p class="block7">— Ben mi?...-Tezgâhın üstünden paraları almakla uğraşıyor gibi yaparak hemen karşılık vermedi:</p>

  <p class="block7">— Evet...</p>

  <p class="block7">— Allah sizden razı olsun.. .Allah tuttuğunuzu altın etsinl.Toprağımıza ayak basmanızla bize taze can geldi. Ben olura olmaza ağlar herif değilim, geçen hafta Yunan İzmir'e çıkıp buradaki gâvurlar kasabayı Yunan bayrağına boğunca ağladım, bir de siz gelip gâvur bayraklarını indirtince ağladım. Salt bizim evdeki karıların duası ölene kadar hepinize yeter." (s. 196-197)</p>

  <p class="block7">Yüzbaşı Cemil, 17. Kolordu komutan vekilliğine atanan Bekir Sami ile buluşur. Üstelik Bekir Sami'nin yaveri Yüzbaşı Selâhattin okul arkadaşıdır. Bundan sonra Anadolu'da daha doğrusu Bandırma'dan Manisa'ya uzanan çizgide halkı uyandırmak, silahlarıdırmak, eğitmek meseleleri ile J uğraşılmaktadır. En büyü yardımı da Çerkez Etem ve kardeşlerinden görürler. Esasen Bekir Sami, Reşit'ten yardım ister o da kardeşleri ve çevrelerindeki köyler ile beraber emrinde olacaklarını bildirir. Aznavur isyanının bastırılması ile roman tamamlanmış olur. Yüzbaşı Cemil pek inanmasa da herkesin ümididir Mustafa Kemal Paşa. Yüzbaşı Cemil ile konuya taktik olarak yanaşır ama "Belki, İzmir'e giden en kestirme yol, Samsun'dan geçiyordur diyerek" taktiğe vurgu yapar (s. 207). Romanın j bundan sonraki bölümünde Anadolu'da yaşanan tereddütleri görürüz. Bir saray, padişah taraflıları vardır, Hürriyet ve İtilâf partisi ve İttihat ve Terakki düşmanları ve din adamlarının önemli bir kısmı ile menfaati bozulanlar düşmanla savaşmak istemez. Bunda propagandanın ve Yunanlıların başlangıçta yumuşak davranmalarının da payı vardır. Özellikle Bekir Sami ve yanındakilerin Akhisar'da maruz kaldıkları muamele Millî Mücadele'nin kolaylıkla verilmediğini gösterir niteliktedir.</p>

  <p class="block7"></p>

  <p class="block7">Bu üç roman; Esir Şehrin insanları, Esir Şehrin Mahpusu, Yorgun Savaşçı Birinci Dünya Savaşı'nın sonunda İstanbul'un ve Anadolu'nun işgali ve buna karşı yürütülen Millî Mücadeleyi, direnme, karşı koyma güç ve azmini, kurtuluş savaşını, bu savaşın ilk hazırlık devrelerini, bu savaşın esir şehir İstanbul'da doğurduğu heyecanları anlatır. Tarihî roman tabiatı gereği araştırmalara dayanmalıdır. Yazar tarihî yorumlarken vak'anın geçtiği dönemi iyi bilmek durumundadır. Kemal Tahir'in ilk eseri Esir Şehrin İnsanları'nda bunu göremeyiz. Özellikle Karadayı dolayısıyla matbuat konusunda söylenenler gerçeklere hiç uymaz. Bunu söylerken Ali Kemal ve benzerlerini unutmuş değiliz. Fakat bugün çoğu kütüphanelerin tozlu raflarında süreli yayın koleksiyonlarında duran koskoca bir Millî Mücadele/Mütareke edebiyatını yok sayamayız. Bununla beraber Kemal Tahir'in işgalin halk üzerindeki etkisini, özellikle subayların gayretlerini, çalışmalarını çok kuvvetli verdiğini ifade edelim. Millî Mücadele'de din adamlarının payı Kemal Tahir tarafından bütünüyle göz ardı edilir. Bu eserlerin bir diğer önemi de yönetici kadroyu, Mustafa Kemal Paşa'yı merkeze almamasıdır. O, halkı ön plana çıkarmıştır. Ama Mustafa Kemal her üç eserde de bir ümit olarak hep var olmuştur. Denebilir ki Mustafa Kemal'i merkeze alan eserlerden daha etkileyici bir şekilde onu hissettirmiştir. Ben toplumcu demeyeceğim, sosyalist bir yazar olarak kurulacak Türkiye Cumhuriyeti'ne farklı fonksiyon yüklemiş, hatta bu konuda o kadar ısrar etmiştir ki okuyucu devletin kuruluşunu sosyalizmin/komünizmin dünyaya yayılmasını önleyecek bir tampon olarak Bol- şeviklerle İngiltere'nin anlaşmasına bağlamıştır. Hemen belirtelim ki Yorgun Savaşçı araştırılmış, tarihî olaylar irdelenerek gerçeklere yakalamaya çalışılmıştır. Bununla beraber bazı değerlendirmelerde "ben söyledim, doğrusu budur" gibi bir yol takip edilmiştir. Bunun için de ister istemez samimiyet daha doğrusu içtenlik bakımından beklenen veya umulan seviyeden bu üç eser de uzaktır. Tabiî olarak sonuncu eserin ilk iki eserin nispetle daha başarılı olduğunu söylemek durumundayız. Yazarlar da insandır. Bu bakımdan onların da takıntıları vardır. Bu durum Kemal Tahir'de daha belirgindir. Bu durumun inandırıcılığı zayıflattığını söylemek hiç de yanlış olmaz. Osmanlı Devleti bu üç eserde de yetiştirdiği subaylarıyla vardır. Zira vatanı için her şeyi göze alan ve mücadeleden hiç yılmayan bu subaylar kendiliğinden yetişmedi. Onun dışında hemen hiç yoktur. Hatta daima Naima Tarihi'ni okuyan Doktor Münür'e rağmen Osmanlı tarihi yine yoktur. Burada son olarak Esir Şehri Mahpusu'ndaki hapishane hayatı insanın içini o kadar karartır ki Osmanlı Devleti'nin niçin çöktüğünü anlar gibi olursunuz. Her üç romanda da gerçek, tarihî kişiler olduğu gibi, yapma/ya- ratma/sun'î kişiler de vardır. Kemal Tahir, tarihî kişi ve olayları saptırmaz ama kurgularında daha başarılıdır.</p>

  <p class="block7">Devlet Ana'4da yazar birden kuruluş yıllarına gider.5 Roman, Ertuğrul Gazi'nin ölümü ile başlar ve Bilecik'in alınması ile son bulur. Osman Gazi'nin beylik serüveninin başlangıcı, Ertuğrul Gazi'nin son anları ve geleceğin Orhan Gazi'si romanda birlikte görülür. Ertuğrul Gazi ölür, Orhan Gazi olaylarla yetişir. Ertuğrul, ölürken Akçakoca'ya Orhan'ın kollarımasını tembih veya vasiyet eder. Tarihî olay ve kişiler ile kurgu olanların hangisinin daha kuvvetli, daha canlı olduğunu anlamakta zorlanırız.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">4 Kemal Tahir, Devlet Ana, c. 1-2,1971, Ankara. Verilen sayfa numaraları bu baskıya aittir.</p>
        </td>
      </tr>

      <tr class="calibre4">
        <td class="td2">
          <p class="block14">5 Bu roman konusunda daha evvel "Devlet Ana Romanında Alp-Gazi Tipi", {Sosyoloji Yıllığı-Kitap 10, Kemal Tahir'in 30. ölüm Yıldönümü Anısına, İstanbul, 2003); "Osmanlı Devleti'nin Kuruluşu İle İlgili Üç Romanda Bir Tip", (İstanbul Üniversitesi Edebiyat Fakültesi Türk Dili ve Edebiyat Dergisi, c.XXX, İstanbul 2003); “Devlet Ana Romanının Kurgusunda Ahiliğin Yeri", I. Uluslararası Ahilik Kültürü ve Kırşehir Sempozyumu, Kırşehir, 15-17 Ekim 2008 yazılarını yazdığım için burada orada söylemediklerimizi öz hâlinde vermeye çalışacağız.</p>
        </td>
      </tr>
    </tbody>
  </table>

  <p class="block7"></p>

  <p class="block7">Öncelikle söylemek gerekir ki Kemal Tahir, bu eserinde Osman Devleti'nin en az bilinen bu dönemini iyi araştırmış, tarihte söylenenleri elbette tercihlerde bulunarak kullanmıştır. Meselâ tarihte Osman Gazi'nin Şeyh Edebali'nin tekkesinde gördüğü sanılan bir rüya anekdotunu o, rüyanın görüldüğü mekânı değiştirmemiş ama, rüyayı gören şahsı değiştirmiştir. Romanda bu meşhur rüyayı Yunus Emre görmüştür. Bu tercih anekdotundan, aslından daha etkileyicidir. Bir liderin "ben şöyle bir rüya gördüm biz gelecekte büyük bir devlet olacağız, ey dağınık Oğuz boyları gelin benim etrafımda toplanın" demesi son derece anlamsızdır. Böyle birsöz, rüya gören ve belki çokyakın çevresi için bir anlam ifade edebilir. Fakat geniş kitle için bir anlam ifade etmez. Halbuki Yunus gibi bir gezginci dervişin gördüğü rüyayı gittiği yerlerde anlatması çok daha etkileyicidir. Bununla beraber romanında bu imkânı kullanmaz veya kullanmak istemez. Tabiî bu rüya ile Osmanlı Devleti'nin gelişimi arasında bir paralellik vardır. Fakat yazarın bir başka tercihi rüyayı bütünüyle anlamsızlaştırır. Bilindiği gibi Osman Gazi'nin Şeyh Edebali'nin kızı ile evliliği bir rivayete göre ilk evliliği, diğer bir rivayete göre ikinci evliliğidir. Kemal Tahir ikinci rivayeti seçmiştir, bu tercihine itiraz edilemez. Hatta böyle bir hadiseyi hiç dikkate almaz, tamamen farklı bir şekilde kurgulayabilirdi. Fakat rüya söz konusu edilirse o zaman rüyanın sonucunu dikkate almak lazımdır. Devlet Ana'da Osman Gazi Şeyh Edebali'nin kızı ile evlendiği zaman Orhan akınlara katılacak yaştadır. O zaman rüyanın hiçbir anlamı kalmaz. Bu bakımdan bu konu kendi içinde tutarsızdır. Ya rüya görmezden gelinmeliydi ya Orhan Edebali'nin torunu olmalıydı. Burada Yunus Emre'nin cavlaklarla bir tutulması yadırgatıcıdır. Esasen Yunus, ozan değildir, saz ile şiir söylemez. Cavlaklar gibi serbest değildir.</p>

  <p class="block7">Tarihî romanda yazar, tarihî bilgi veya verileri kullanıp kullanmamak konusunda elbette hürdür. Ama kendi içinde tutarlı olması eserin inandırıcılığını artırır. Kemal Tahir'in Osmanlı Devleti'nin kuruluş ve yükseliş dönemlerinde tarihçilerin önemli rol oynadıklarını belirttikleri ahi- esnaf, gazialp, derviş tiplerini canlandırarak tarihe bağlı kalmıştır. Bunların İçinde en teşkilâtlı ve kuvvetli olanı ahiliktir. Esasen eserden ahiliği çıkardığımız zaman ortada roman kalmaz. Romanın kurgusunda ahiliğin önemli bir payı vardır. Baciyanı Rum da çok önemlidir. Denebilir ki bu konuda yazılmış romanlar içinde Baciyanı Rum'a en fazla yer ve değer verilen Devlet Ana'dır. Romana adını veren de Bacıbey/Devlet Ana, Baciyanı Rum'un başındaki kadındır. Bacıbey'in oğlu ve Er- tuğrul Bey'in savaş atı eğitimcisi Demircan, Sen-Jan şövalyelerinden ve beyliğin bulunduğu topraklarda, sonunda Bizans üzerinde emelleri olan Notüs Gladyüs ve kendisine yardım etmesi için anlaştığı Türkopol yüzbaşısı Uranha tarafından öldürülür. Demircan'ın sevgilisi Liya'ya tecavüz edilir ve sonra öldürülür, işin içinde Keşiş Benito da vardır. Liya'nın ölüsüne Demircan'ın sarığı sarılır.</p>

  <p class="block7">Demircan, Bacıbey'in oğludur. Kocası bir savaşta ölmüştür. Diğer oğlu Kerim mollalığa heves etmişken bu hadise üzerine Bacıbey, oğlunun kitaplarını yakar ve ona zorla savaşçı kıyafeti giydirir. Ondan babası ile ağabeyisinin intikamını almasını ister. Vurulan davulla Köslük Meydanında toplanılır. Ertuğrul Bey'in emri üzerine o akşam bir karar çıkmaması gerektiğini Osman Gazi, Kerim vasıtasıyla Ahi Nakibi Haşan Efendi'ye söyler. Dündar Alp'in adamı Daskalos Derviş, intikam alınmasında ısrar eder, yüreği yaralı Bacıbey de bunu istemektedir. Bu sıra Ertuğrul Bey ölür. Vasiyeti barışın korunmasıdır. Vekâleten beyliği yürüten Osman, bey seçilir. Kamagan Derviş oyunu kimlerin oynadığını haber verir. Osman Bey, Kerim ile Şeyh Edebali'ye gider. Şeyh, Osman Bey'in gelecek ufku karşısında şaşırır. Söğüt'e dönüşte toplantı hâlindelerken Karacahisar tekfurunun kardeşi Fi- latyos atlıları ile gelir. Yanlarında perişan vaziyette yaya olarak Mavro da vardır. Filatyos, reayası Liya'nın öldürülmesinin hesabını sormaktadır. Zorla Mavro'ya da yalan söyletmişlerdir. Mavro burada doğruyu söyler. Demircan'ın sırtından çıkan oklar da Karacahisar'mdır. Osman Bey araştıralım der. Bacıbey, Filatyos'a vermez Mavro'yu. Osman Bey barışı bozmamak için sesini çıkaramaz ama Bacıbey'e "Sağ ol namusumuzu kurtardın" der. Kerim ve Mavro dövüş eğitimi alır Kaplan Usta'dan. Eskişehir Sancak beyi Alışar Bey, şeyhin kızını istemek için Osman Bey'in elçisi iken, kızı kendine ister, şeyh vermeyince kaçırmaları içi Notüs Gladyüs, Uranha ve Çudaroğlu ile anlaşır. Bacıbey oğlunun katilini bulmak için Kamagan Derviş'e fal baktırır. Bu ara Balkız kaçırılmak istenir ama başaramazlar. Bacıbey, Aslı Han ve diğerleri Balkız'ı tekkeye götürürler ve gerçekler ortaya çıkar. Mavro ile Kerim de kardeşlerinin katilini öğrenirler. Osman, şeyhin kızına dünür gönderdiği AlışaCın kızı kendisi için istediğini öğrenince Akçakoca'nın tavsiyesi ile yüz yüze konuşmaya gider. İnönü Voy- vodosu Nurettin Bey'in konağına Alişar'ı çağırırlar. Alışar, Filatyos, Çudaroğlu, Notus Gladyüs ve Uranha baskın yapıp Osman Bey'i bitirmek isterler, ama ava giden avlanır. Orhan'ın tedbirleri ile yardım yetişir. Osman Bey ile Balkız'ın nikâhı kıyılır. İkinci bölüm "Derin Geçit" başlığını taşır. Ertuğrul'un, Şeyh Edebali'nin korumaya çalıştığı barış artık bozulmuştur. Birer birer çevre kaleler alınır, Müslüman olan Mavro ile Kerim intikamlarını alırlar. Keşiş Benito başta olmak üzere düşmanlar bertaraf edilir. Sonunda Kerim yeniden okumaya başlar.</p>

  <p class="block7">Devlet Ana, Türk tarihinin en önemli olaylarından biri olan Osmanlı Devlet'nin kuruluş yıllarını konu alır. Olay yönetici kadronun çevresinde gelişir. Bununla beraber olayın Issız Han'da başlaması, hareketli ve pek çok insanın uğrağı olabilecek bir mekân olması dolayısıyla, romana yaygınlık ve zenginlik kazandırır. Yazar, Osmanlı Devleti'nin son zamanlarını konu alan romanlardan farklı olarak devlet kurucularına bir üstünlük, ayrıcalık, paye verir. Dolayısıyla yöneticileri koruyor, onlardan taraf gibi tutum sergiliyor. Bu yönden de tenkit edilmiştir romancı. Ne var ki burada ona haksızlık yapılmıştır. Bu tabiîdir. Zira bir boyun kurulu düzeni olan bir ülkeye gelip yerleşmesi ve yavaş yavaş büyüyerek bir cihan imparatorluğu hâline gelmesi ve asırlara direnebilmesi basit bir hadise değildir. Bu yapıda tesadüf aramak sağlıklı olmaz. Elbette çevreden, çevredekilerden farklı olacaktır ki bütün engelleri aşabilsin. Kemal Tahir haklı olarak romanının bunun üzerine kurmak istemiştir. Asya tipi üretim tarzı meselesi burada ancak bir garnitür olmuştur. Burada önemli olan ahilerle Ertuğrul veya Osman arasındaki ilişkidir. Bacıbey ile yani Baciyânı Rum ile Ertuğrul-Osman arasındaki ilişkidir. Burada belirmeyen, yapıya göre zayıf kalan Yahşi İmam-Yunus Emre (Dervişanı Rum) ile yani din ve tasavvuf erbabı ile Ertuğrul-Osman arasındaki münasebettir. Kemal Tahir, yıkılış dönemini konu alan romanlarında da bu iki kuruma olumlu bakmaz., aslında bunu ondan bekleyemeyiz de. Zira inancı, dünya görüşü buna müsait değildir. Cahit Tanyol'un Fetih Destanı'nda yaptığı gibi Hacı Bektaş veya Ak Şemsettin gibi şahsiyetleri Mao veya Marks yapmak durumuna düşmemiştir. Ayrıca ifade edelim ki özellikle Esir Şehrin Mahpusu romanında hapishaneden gördüğümüz toplumun perişanlığını, çöken bir devletin durumu olarak; Devlet Ana'daki Kayı boyunu kuruluşu hazırlayan bir topluluğun ruhu/imanı/heyecanı olarak algılamak hiç de yanlış olmaz. Bu bakımdan Kemal Tahir'in belirlediği Osmanlı Devleti'nin kuruluşundaki iç dinamikleri abartı olarak almamak durumundayız. Bunlardan bir iki örnek vererek yazıyı tamamlamayı düşünüyoruz. Böylece yazarın dikkatinin önemi daha iyi anlaşılacaktır.</p>

  <p class="block7">Osman Gazi, Bacıbey'in elinde büyümüştür. Daha önce kocasını, romanın başlangıcında da oğlunu kaybeden Bacıbey, oğlunun cesedini çıplak ve arkadan vurulduğunu görünce ağıt yapmaktan vazgeçer ve cesedi Yahşi imam'a teslim eder. Onurlu bir anne oğlunun düştüğü durumu görmezden gelemez. Aynı anne, oğlunun bir kadına tecavüz edip öldürdüğü iddiasını kabullenemez; bunun gerçek olmadığını tehdide rağmen söyleyen veya savunan Mavro'ya sahip çıkar ona uzanan kırbacı kılıcı ile koparır, bacılar yalın kılıç yanındadır. Filatyus, Mavro'yu götürmek ister, Osman Gazi, hadise çıkmasından çekinir, babasının vasiyeti vardır, sulha ihtiyaç bulunmaktadır. Bu noktada Bacıbey ortaya çıkar, hem doğacak/olacak zulmü önler; üstelik Mavro oğlunun namusunu kurtarmıştır, hem Osman Gazi'yi müşkül durumdan kurtarır. Osman Gazi, "-Sağol Bacıbey, sağol Demircan'ın anası! Onurumuzu korudun" (c.2, s.242). Bu, Osman Gazi'deki, Akçakoca'daki, Bacıbey'deki derin hassasiyet fevkalâde önemlidir. Yaylaya göçen boya pusu kurulur. Bacılara da görev verir Osman Gazi, fakat bu görevde geri çekilmek de vardır. Bacıbey düşmanı oklamak ister.</p>

  <p class="block7">"Vuruşma başlayınca bacıları geri çekersin.</p>

  <p class="block7">— Ne demek geri çekersin? Ya biz oklamayacak mıyız hayın düşmanı?</p>

  <p class="block7">— Boğaz dardır, düşman pusudadır. Yeterinden çok adam dolarsa, sakatlık olur boşu boşuna... Sizden biri düştü mü, bu işi tadında kesemem. Aslına bakarsan, pusu bilinince, düşman tuzaktadır. Adım lekelenir can kaybına uğrarsak... Bu kez, dikine gitme, dediğimi tamam tut... Gidişata bakılırsa, hayın düşmanı doyasıya oklayacağın zaman uzak değil...</p>

  <p class="block7">Bacıbey bir an durakladı. Böyle sıralarda, rahmetli Ertuğrul Beyin elini öpmek âdetiydi. Elinde büyümüş Kara Osman'a karşı nasıl davranması gerektiğini hızla aradı. Erkekler gibi, kollarını göğsünde çaprazlayıp eğildi.</p>

  <p class="block7">Osman Bey, anası yerindeki Bacıbey tutup elini öpseydi ne bu kadar şaşırır, ne de bu kadar duygularıırdı. Bu selâmda doğruca yüreğe dokunan, erkekçe, güven, hür bir insanın isteyerek bağlanışı vardı." (c.2, s. 544-545)</p>

  <p class="block7">Keşiş Benito, Dündar Bey'in satın aldığı sonra hizmetinde kullandığı Rum çocuk Balaban'ı kendisine haber götürmek için gönderildikçe tecavüz eder. Bundan çocuk da çok mustariptir ama bir şey yapamaz, üstelik Dündar Beyin adamı Daskalos, çocuğu yatıştırmaya çalışır. Daskalos, Benito'ya bir haber götürür ve Balaban'ı neye getirmediğini sorar. Bunun üzerine Daskalos bu işten vazgeçmesini, bu yüzden başının belâya gireceğini söyler ve Türkmenlerin bu işte çok titiz olduklarını ekler, sonra şöyle devam eder: "Ertuğrul Bey hiç aman vermezdi. Duyuldu mu kaçmalı ki kurtulabilmeli! Osman Bey daha beter! Babası kaçamak vererek kovalardı, bu sopayla gebertir" (c. 2, s. 677-678). Örnekleri çoğaltabiliriz ama maksadın anlaşıldığını söylemek mümkündür. Bu konuda yazarın Osmanlıyı yücelttiği anlaşılmaktadır. Bu bakımdan Devlet Ana romanında yazarın yönetim, insan anlayışı ve İnsanî ilişkiler vb. konularda Osmanlı’dan taraf olduğu intibaını uyandıracak şekilde tavır takındığı ve objektif olamadığı söylenebilir. Fakat unutmamalı ki hakkında az şey bilinen bu dönemi başka türlü algılamak oldukça zordur. Hele devletin yapısı, yaptıkları, hayatı göz önünde bulundurulursa yazarın başka türlü yapamayacağını söylemek yanlış olmaz. Nitekim Esir Şehrin İnsanları ile Esir Şehrin Mahpusu, Yorgun Savaşçı romanlarında hiç de böyle davranmaz. Nitekim Devlet Ana'da Alişar ve adamları büyük ihtimal Türk oldukları hâlde çökmekte olan bir Selçuklu'nun adamıdırlar. Çöküşteki bozulma inkâr edilemez bir vakıadır. Esasen bozulma olmasa niye çöksün? Yeni bir kuruluş elbette diğerlerinden farklı ve elbette sağlıklı olacaktır. Hastalıklı bir çocuğun yaşama şansı gürbüz çocuklara nispette yok denecek kadar azdır. Şu hâlde Kemal Tahir'in özellikle DevletAna'da sağlam yapıyı yorumlamaya çalıştığı görülmektedir. Ertuğrul Bey'in, Osman Gazi'nin ve boyunun yıldızı elbette diğerlerine nispette parlak olacaktır. Çünkü onlar yaşamıştır. Zira sağlam bünye yaşar. Osmanlı Devleti'nin devletçi olması sosyalist olması sonucunu doğurmaz. Önemli olan idarenin ve yapının insanı esas almasıdır. Filatyos, Ermeni Toros'u küçümser hatta hakaret ederken Osman Gazi ona değer vermektedir. Çünkü Osman Gazi için değerli olan insan ve İnsanî değerlerdir. Buna uyduğu ölçüde de Osmanlı Devleti büyümüştür. Halbuki önce ele aldığımız romanlardaki Osmanlıda bu değerler kaybolmuştur. Buna mukabil yeni kuruluşu hazırlayan zinde kuvvetlerde, Kuvayı Millîyede de aynı şekilde yeni değerler vardır. Çerkez Etem ve kardeşlerinde bu değerler bulunmadığı için hemen yok olmak zorunda kalmışlardır. Bandırma da Bekir Sami Bey, muhtelif yerlere astıracağı il ilanlarını asanlara para vermeyi düşünür. Halbuki Çerkez Etem ve kardeşleri daha başta zor kullanmayı yeğlerler. Böyle bir sistem ve mantık içerisinde düşünülürse Kemal Tahir'in başka türlü davranma imkânına sahip olmadığı söylenebilir.</p>

  <p class="block7">Kemal Tahir Devlet Ana'nın üslûbunda bize tarihî havayı ve atmosferi hissettirir. Dede Korkut'u taklit eden satırlar vardır.</p>

  <p class="block7">Burada son olarak şunu söyleyelim. Devlet Ana, Türk edebiyatında tarihî roman yazarlığında bir dönüm noktasıdır. Artık yazarlarımız popüler tarihî romancılığın yanında ciddî, romanın teknik usullerine daha uygun tarihî romanlar yazacaklardır. Bunların en başında gelenler Mustafa Necati Sepetçioğlu ve Tarık Buğra'dır. Elbette son zamanlardaki postmodern tarihî romanlar bu çerçevenin tamamen dışındadır ve ayrı değerlendirilmek gerekir.</p>

  <p class="block7"></p>

  <p class="block7">POSTMODERNİZMİN TARİH ALGISI BAĞLAMINDA KEMAL TAHİR ROMANCILIĞI</p>

  <p class="block7">İsmet Emre ürk romanı söz konusu edildiğinde, kalıplaşmış yargılardan biri şudur: Başlangıcından beri, Türk insanının reflekslerini dünyaya tanıtan bir yazarımız olmadı. Nitekim, Rasim Özdenören Ruhun Malzemeleri adlı kitabında, dünya romanında söz sahibi hemen bütün ülkelerin kendi milletlerinin genel karakterini yansıtan bir "tip'lnin bulunduğunu; oysa Türk romanının idealize edilebilecek bir"tip" üretemediği sızlanmasında bulunur. Ona göre dünyanın belli başlı milletlerinin refleksleri romancıları tarafından yansıtılmıştır. Şöyle diyor Özdenören:"Türk insanının evren karşısındaki durumu nedir? İsyanı, inancı, korkuları, bütün olarak dünyaya takındığı tavır, mutlak arayışı ne durumdadır, nedir, nasıldır? Bunların cevabını romancımızdan beklemek hakkımızdır."1 Gerçekten de roman dünyası takip edildiğinde Dostoyevski'nin şahsında bir Rus tiplemesi, Proust'un şah sında bir Fransız tiplemesi, ioyce'un şahsında bir İngiliz yahut Anglo-Sakson tiplemesi, Kafka'nın şahsında bir Avusturyalı, bir Alman tiplemesi vardır da romanımız üzerinden bir Türk tiplemesine ulaşmak neredeyse mümkün değildir, işte Kemal Tahir romanı ve romancılığı tam da burada ortaya çıkmakta, onun doğasına sinmiş gerçeklik kendini bu noktada göstermektedir.</p>

  <p class="block7">Kemal Tahir romanı ve romancılığı söz konusu edildiğinde akla ilk gelen hususlardan biri, hiç kuşkusuz öteden beri konuşula gelen, dünyada belli başlı hemen her ülke insanını yansıtacak bir roman karakteri olduğu halde bir Türk karakterinin bulunmayışı, bu eksiği olsa olsa Kemal Tahir'in gidermeye çalıştığı gerçeğidir. Hakikaten de eksiğiyle fazlasıyla, Kemal Tahir bütün bir ömrünü dünya çapında bir temsil edilme kabiliyeti bulunan bir "Türk tipolojisi" yaratmaya adamıştır. Elbet bu arada, çağın roman anlayışının bir yansıması gibi görünmese de Kemal Tahir romanının genel doğası ile sonradan ortaya çıkacak olan postmodernizmin "tarih algısı" arasında belli benzerlik ve farklılıklar ortaya çıkmıştır.</p>

  <p class="block7">Postmodernist düşüncenin tarihe bakışı, tarih algısı en üst düzeyde, en kaba biçimde "tarihi determinizm" yerine "eklektik" bir mantık ikamesidir. Bunda kuşkusuz, özellikle Frankfurt Okulu temsilcilerinin tarihe bakış anlamında yaptıkları radikal değişikliklerin payı kadar, tarih biliminin sosyal bilimlerin öteki şubeleriyle olan ilişkilerindeki artışın da yeri vardır. Sosyal tarih, iktisat tarihi, edebiyat tarihi, dinler tarihi, kültürler tarihi vs.nin çeşitlenmesi de geleneksel tarih anlayışının yerine postmodern tarih anlayışı ikamesinin kurulmasını zorunlu hale getirmiştir. Tarihe bakıştaki bu değişimden en fazla nasiplenen uğraşlardan birinin tarihi romanlar olduğu su götürmez bir gerçektir. "Postmodern roman, sürekli değişim içinde olan tarih söylemini kesinliklerin, özlerin ve sabitliklerin yıkıldığı postmodern bir tarih anlayışı çerçevesinde ele alarak tarihe dönüş yapar."2 Aslında, bu dönüş iki bakımdan önemlidir: Birincisi, modern tarih kurgusuna karşı klasik kültürü</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Özdenören, Rasim, Ruhun Malzemeleri, Risale Yayınları, İstanbul, 1986, s. 76.</p>
        </td>
      </tr>

      <tr class="calibre4">
        <td class="td2">
          <p class="block14">2. Opperman, Serpil, Postmodern Tarih Kuramı, Phoenİx Yayınevi, Ankara, 2006, s. 20.</p>
        </td>
      </tr>
    </tbody>
  </table>

  <p class="block7">güncelleştirip montajlayarak alternatif tarih tezleri yaratmak; İkincisi de tarihi bir olay ve insan yaşanmışlıklarından ibaret süreçler olmaktan çıkarıp okunması gereken bütüncül bir metin olarak görmek.</p>

  <p class="block7">Bütün bunlar bir tarafa bırakılırsa genel itibarıyla Kemal Tahir romancılığını, içerik olarak üç temele oturtabiliriz; Bunlardan ilki, çatının köy ve köylülük üzerine kurulduğu metinler; Sağırdere,3 Körduman,4 Yediçnar Yaylası,5 Köyün Kamburu,6 Rahmet Yolları Kesti,1 Kelleci Memef bu grupta değerlendirilebilir; İkincisi, şehir insanlarının günlük hayatının dramatize edildiği metinler: Esir Şehrin İnsanları,9 Yol Ayrımı,10 Hür Şehrin İnsanları," Bir Mülkiyet KalesP2 bu grupta değerlendirilebilir; üçüncüsü ise tarihin herhangi bir kesitinin alınıp enlemesine irdelendiği metinlerdir: Kurt Kanunu,13 Yorgun Savaşçı,14 Bozkırdaki Çekirdek15 bu gruba girerler.16 Gerçekte, tematik bakış açısıyla kabaca tasnife tutulan bu metinler Kemal Tahir’in romancılığı hakkında birtakım ipuçları verdiği kadar dönemin Türkiye'sinin içinde bulunduğu sosyolojik durumu da gözler önüne sermektedir. Yazarın, bir romancı olarak gerçekleştirmeye çalıştığı şey, neredeyse bütünüyle Batı bakış açısı ve yöntemlerinden soyutlanmış, tamamen Doğulu ve Türkiye'nin pratiğine uygun bir "Türkiye kültürü" ile "insanı" resmi elde etmektir. 1900'lü yılların başından başlayarak ortalarına kadar hızı yoğunlaşarak devam eden şehirleşme bir tarafa bırakılırsa Kemal Tahir’in roman yazdığı dönemlerde Türkiye'nin köylerde yaşayan insan sayısı şehirlerde yaşayanların birkaç katıdır. Onun köy romanlarına verdiği değer, köy ve köylüyü edebi metin üzerinden tanıma çabaları biraz da buradan kaynaklanmaktadır. Ama aynı zamanda bu dönem imparatorluktan ulusdevlete geçişin en ağır semptomlarının yaşandığı yıllardır; kültürel kopma ve ayrışmanın sert rüzgârlarının estiği dönemdir. Köy romanlarından sonra ağırlıkla üzerine eğildiği ikinci konunun bu sosyal ve siyasal ayrışmanın otopsisi olması ayrıca manidardır. Romanlarına egemen olan bu iki ağırlıklı konudan hareketle onun tarih anlayışının aslında ne modern ne postmodern ne de Batılı başka herhangi bir anlayışın ürünü değil; tamamen kendi kültürünü, kendi insanını, Anadolu estetiği için görüp değerlendirmeden ibaret olduğu sonucuna varılabilir. Bununla birlikte, kendisi postmodern sürecin etkilerine doğrudan maruz kalmamış olsa bile metinlerinde kurguladığı bakış açısı ve tarihi yorumlamadaki farklılığı ile resmi söyleme aykırı düşebilecek tezleri romanlarında canlandırması onun postmodernizmin tarih anlayışına kıyısından köşesinden hizmet ettiği izlenimini yaratıyor. Özellikle Yorgun Savaşçı'ya hakim olan olay örgüsü ve kurgulanan bakış açısını tam da bu çerçeveye oturtmak mümkün görünüyor. Metni anlatan kişi olarak yazarın hem Abdülhamid'e yönelik olumlu yaklaşımları, hem İttihat ve Terakki yönetimine dönük ağır eleştirileri "resmi söylemin" dışında bir perspektifi barındırması yanında yazarın tarihi olaylara bir tarihçi gibi yaklaşması ile engin tarih</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">3. Demir, Kemal Tahir, Sağırdere, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td1">
          <p class="block14">4. Demir, Körduman, Adam Yayınları, İstanbul, 2004.</p>
        </td>
      </tr>

      <tr class="calibre4">
        <td class="td1">
          <p class="block14">5. Demir, Kemal Tahir, Yediçnar Yaylası, Adam Yayınları, İstanbul, 2000.</p>
        </td>
      </tr>

      <tr class="calibre4">
        <td class="td1">
          <p class="block14">6. Demir, Kemal Tahir, Köyün Kamburu, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td1">
          <p class="block14">7. Demir, Kemal Tahir, Rahmet Yolları Kesti, Adam Yayınları, İstanbul, 2000.</p>
        </td>
      </tr>

      <tr class="calibre4">
        <td class="td1">
          <p class="block14">8. Demir, Kemal Tahir, Kelleci Memet, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td1">
          <p class="block14">9. Demir, Kemal Tahir, Esir Şehrin insanları, Adam Yayınları, İstanbul, 2004.</p>
        </td>
      </tr>

      <tr class="calibre4">
        <td class="td1">
          <p class="block14">10. Demir, Kemal Tahir, Yol Ayrımı, Adam Yayınları, İstanbul, 2004.</p>
        </td>
      </tr>

      <tr class="calibre4">
        <td class="td1">
          <p class="block14">11. Demir, Kemal Tahir, Hür Şehrin İnsanları, Tekin Yayınları, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">12. Demir, Kemal Tahir, Bir Mülkiyet Kalesi, Tekin Yayınları, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">13. Demir, Kemal Tahir, Kurt Kanunu, Tekin Yayınları, İstanbul, 2001.</p>
        </td>
      </tr>

      <tr class="calibre4">
        <td class="td1">
          <p class="block14">14. Demir, Kemal Tahir, Yorgun Savaşçı, Tekin Yayınları, İstanbul, 2002.</p>
        </td>
      </tr>

      <tr class="calibre4">
        <td class="td1">
          <p class="block14">15. Demir, Kemal Tahir, Bozkırdaki Çekirdek, Tekin Yayınları, İstanbul, 1995.</p>
        </td>
      </tr>

      <tr class="calibre4">
        <td class="td2">
          <p class="block14">16. Arslan, Nihayet, Kemal Tahir'in Romanlarında Şahıslar Dünyası, Basılmamış yüksek lisans tezi, Sivas, 2005, s. 13.</p>
        </td>
      </tr>
    </tbody>
  </table>

  <p class="block7">bilgisini roman formatında sunması da postmodernizmin tarih kuramıyla örtüşüyor. Şöyle ki: Post- modernizm, tarihi, bir olaylar ve düşünceler yığını olarak değil olmuş bitmiş, ama okunması, yorumlanması devam eden bir metin olarak görüyor; Kemal Tahir romancılığı da tarihi, olayların yaşanıp bittiği donuk ve tek bir açıdan görülecek bir malzeme olarak değil, bugünü, şimdiyi etkileyen ve birden fazla açıdan görülebilecek olan bir sahne olarak değerlendiriyor.</p>

  <p class="block7">Benzeri bir durum, köy romanları için de geçerlidir. Kemal Tahir, hemen bütün köy romanlarında mümkün mertebe şablonlardan ve aşırı indirgemeci yaklaşımlardan kendini uzak tutmayı bilmiştir. Bu yaklaşımın somut örneğini görmek için, Rahmet Yollan Kesti adlı metindeki şahıslar dağılımının üstlendiği işlevlere bakılabilir. Gerçekte, özellikle Marksist metodolojinin egemen olduğu köy yazarlarımız hep katı indirgemeci ve genellemeci bir mantıkla köylüyü, marabayı, eşkıyayı tez; ağayı, jandarmayı antitez olarak gördükleri halde Kemal Tahir bu romanda -ve öteki köy romanlarında da- şablona aykırı davranmıştır. Köy ve köylüyü bütün olumsuzluklarından arınmış, saf, temiz mutlak iyi olarak değil, kendi iç gerçekliği içinde olumlu ve olumsuz yönleriyle kucaklamıştır. Köy romancılarının aksine Kemal Tahir,"hükümet sıtma tuttuğu zaman eşkıya baş kaldırır."17 diyerek eşkıyayı devletin zulmüne başkaldırıp adalet getirmek amacıyla dağa çıkan bir kahraman olarak görmez. Benzeri bir bakış Yedlçınar Yaylası romanında da vardır: "Eşkıya dediğin, köy yerlerinin en pis, en yüreksiz, en namert itleridir."18 Bilindiği gibi Kemal Tahir’in bu yaklaşımının aksine Yaşar Kemal İnce Memet19 başta olmak üzere hemen bütün metinlerinde kurguladığı başkişilere "eşkıyalık" bağışlayarak onları zulme, adaletsizliğe, katı devlet otoritesine karşı mücadele eden bir "kahraman" olarak görmüştür.</p>

  <p class="block7">Sonuç olarak, Kemal Tahir'in hayatı boyunca yazdığı romanlar ile postmodernizm arasında doğrudan bir bağ kurmak olası değildir; bununla birlikte, nasıl ki Frankfurt Okulu ile postmodernizm arasında doğrudan bir ilişki bulunmamakla birlikte antimodernizm/kapitalizm konusunda bir tutum benzerliği varsa Kemal Tahir’in tarihe yaklaşımı ile onu değerlendirme noktasında bir dirsek temasından söz edilebilir.</p>

  <p class="block7">Gerçekte Kemal Tahir romancılığı ile postmodernizm arasındaki dirsek temasını Kemal Tahir metinlerinin postmodern kurgu ve teorinin periferik alanı olarak kullanılabilirliği bağlamında düşünmek gerekir. Bunun ötesinde, tezantitez diyalektiği üzerine kurulu bir olay örgüsü ve doğasına sahip olan Kemal Tahir romancılığı ile kendisini merkezsizlik ve dağılganlık zemini üzerine oturtan postmodern teori arasında bir benzerliğin bulunması durumu zaten söz konusu edilemez. Zaten tarih kurgusunu modernizmden farklı olarak tarihin asla nesnel olamayacağı, hiçbir zaman da ol- j madiği, onun ancak tarihi yorumlayanların ortaya koyduğu bir söylemden ibaret olduğu yaklaşımı ile Kemal Tahir romancılığının Batı-Batıdışılık, Batı-Doğu çatışması eksenli tezli metinleri arasında olsa olsa bir perspektif yakınlığı değil de postmodern sürecin esnek, kaygan, rölatifve bu sebepten de resmi tarih anlayışının çoğu yerde reddi anlamına gelecek okumaların egemen olduğu bakış açısını taşıması yönüyle- tarih görüşüne uygun pratiklerin bulunduğu tarihi romanlardan kaynaklanan periferik örtüşme kaynaklı bir yakınlığı anlamamız gerekir. Bu, aynı zamanda yazdıklarının bir kısmının tarihi gerçeklere uymadığı yönünde eleştirilere maruz kalan Kemal Tahir romancılığının gerçeğin tek olmadığı ve ona bakan özne tarafından değişebilirliğine de yapılmış bir katkı olarak algılanmalıdır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">17. Demir, Kemal Tahir, Rahmet Yolları Kesti, Adam Yayınları, İstanbul, 2000, s. 24.</p>
        </td>
      </tr>

      <tr class="calibre4">
        <td class="td1">
          <p class="block14">18. Demir, Kemal Tahir, Yediçınar Yaylası, Adam Yayınları, İstanbul, 2000, s. 296.</p>
        </td>
      </tr>

      <tr class="calibre4">
        <td class="td2">
          <p class="block14">19. Kemal, Yaşar, İnce Memet, 8. baskı, Yapı Kredi Yayınları, İstanbul, 2007.</p>
        </td>
      </tr>
    </tbody>
  </table>

  <p class="block7"></p>

  <p class="block7">Nihai aşamada, eski Marksistler olarak Frankfurt Okulu temsilcileri postmodern kurgu ve zihniyetin teorik çerçevesine katkı sunacak önemli görüşler öne sürdüler; bu yönüyle de postmodernizmin altı kazındığında bir tarafıyla -özellikle Batı'nın merkez, Batıdışı olanların çevre biçiminde görülmesi bakımından- Marksist bir anti duruşun çıkacağı herkesin malumudur. İşte Kemal Tahir romancılığının tarihe bakışı, onu algılayış ve değerlendirmesi de Batılı ve modernist tarih algısından ayrışıp içinde öznellik barındıran, kendisi olan olgular bütünü olarak temayüz eder. Postmodernizmden ve 20. yüzyılın son çeyreğinde ortaya çıkan eleştiri yöntemlerinden haberi olmamasına karşın, tarihe dönük "tek bir" okumanın yapılamayacağını, aslında tarihte yaşanmış her olayın bir metin olarak düşünülüp onu yorumlayanların ellerindeki metni sonsuz sayıda okuyabileceği gerçeğine dikkat kesilen bir bakış geliştirmesi onun sadece iyi bir romancı, derin bilgi ve birikimi bulunan tarih meraklısı değil aynı zamanda zihnine esneklik veren kışkırtıcı bir hayal gücünün varlığını yedeğine almış sezgi sahibi bir aydın olduğunu gösterir. Bugün itibariyle Türkiye'de tarih algısı değişiyor ve tam da onun dikkat çektiği biçimdeki okumaların etki alanına giriyorsa, burada Kemal Tahir’in romancılık feraseti kadar bilgelik ve sezgiselliğini de yazarlık yeteneğine eklemek gerekir.</p>

  <p class="block13" id="calibre_pb_38"></p>
</body>
</html>
