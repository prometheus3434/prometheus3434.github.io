<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <p class="block7"></p>

  <h1 class="block6">KEMAL TAHİR'İN GÜNCELLİĞİ: KEMAL TAHİR BAYKAN SEZER’SİZ ANILAMAZ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_47">Ertan Eğribel - Ufuk Özcan</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Kemal Tahir 2010 yılında 100. yaşında. Kemal Tahir'e olan ilgi, karşı çıkış ve değerlendirme çabası düz bir çizgi izlememiştir. 1910 yılında doğan, 1940'lardan itibaren sistemli olarak yazan, aykırı tavrı, romanları ve tarih tezleriyle tartışmaların odağında yer alan, 1973 yılındaki ölümünden sonra da izleyicileri olan Kemal Tahir'e yaklaşım tarzı zaman içinde değişmiş, anlam çerçevesi dönemlere göre kaymıştır. Bu anlam kayması, kendisi hakkındaki değerlendirmelerin değişmesi Kemal Tahir düşüncesinden bağımsızdır. Kemal Tahir'in toplum olayları hakkında eski gözlemlerini aşan yeni bilgilere ulaştığında “yanılmışızarkadaş" deyişi meşhurdur, düşüncelerinde değişim olmuştur. Ancak bunu bir “tutarsızlık" olarak değil tam tersine toplum gerçeğini anlama çabasının ve kararlılığının bir ürünü olarak görmek gerekir. Kemal Tahir Anadolu toplum gerçeğini ortaya koymak için mevcut düzeni, tarih anlayışını sorgularken aynı zamanda sürekli olarak kendi görüşlerini de sorgulamış ve geliştirmiştir. Onun bu tavrı bir inkarcılık ve reddetme üzerine kurulu değildir. Kemal Tahir'in romancılığı ve toplum düşüncesi değişen olaylar karşısında sürekli olanı, değişmeyen temel gerçeği arama temeli üzerinde gelişmiştir. Dünya ve Türkiye'nin sorunlarının çözümüne bütünsel bir tarih anlayışı çerçevesinde yaklaşmıştır. Ele aldığı olayları değerlendirmede zorluklarla karşılaştığında, olaylar elindeki yöntemi doğrulamayınca yöntemini de buna göre geliştirmiştir. Roman gerçeğine yaklaşımda olduğu gibi, Türk toplum gerçeğine ve sosyalizme yaklaşımı da bundan bağımsız değildir. Kemal Tahir'in yaşam pratiği, roman anlayışı, sosyalizm düşüncesi bu sorgulama temelinde büyük bir gelişme ve zenginlik göstermiştir. Bu nedenle başka koşullar altında bir araya gelmesi mümkün olmayan farklı görüş ve anlayışa mensup kişiler Kemal Tahir'in yakın çevresini oluşturmuştur. Ancak bu çevrenin zaman içinde sürekli değişmesi Kemal Tahir kendisini geliştirirken kişilerin bu gelişmeye uyum sağlayamadığını göstermektedir. Bunun tipik örneği Cahit Tanyol'dur. Kemal Tahir öldüğünde mezarı başında ondan "ses" almaya çalışan</p>

  <p class="block7">Cahit Tanyol daha sonra Kemal Tahir'in adını duymaya bile tahammül edememiştir. Bu yakın çevrenin dışında da Kemal Tahir'e olan yaklaşım zaman içinde farklılık göstermiştir. Bu yaklaşımın da sosyolojik olarak ele alınıp değerlendirilmesi gerekir.</p>

  <p class="block7">Kemal Tahir ölümünden sonra da tartışılan ve görüşleri gündemde olan bir romancı ve dü- şünürümüzdür. Kemal Tahir'e olan yaklaşımın dönemlere göre değişim ve çeşitlilik göstermesi doğaldır. Ancak bu durum Kemal Tahir'in görüşlerine bağlı çok yönlü bir yaklaşımın ortaya çıkması ve görüşlerinin zenginleştirilmesi anlamında değildir. Geçmişte de kimi zaman zıtlıklara varan yaklaşımlar, yerici ve yüceltici yaklaşımlar, en azından soruşturmalarda, bir arada olmasına karşılık bu tavır kimlik belirtmenin, takım anlayışının savunulmasının ötesine geçmemiştir. Bundan elbette Kemal Tahir düşüncesi ve Türk toplum gerçeği değil siyasete sıkı sıkıya bağlı olan aydın sorumludur. Kemal Tahir'e olan yaklaşımın değişmesinde Batı kalıp ve değerleriyle topluma bakma anlayışı yanında Batı'nın Doğu ile ilişkilerindeki değişim de belirleyici olmuştur. Bu değişime bağlı olarak kişilerin konumlarıyla birlikte bakış açıları da farklılaşmıştır. Kendi görüşlerinin doğal gelişme yo lunu izleyerek değil, çoğunlukla önceki fikirlerinden vazgeçerek siyasette ortaya çıkan değişikliklere uyum sağlayarak yeni döneme ve yeni görüşlere bağlanmışlardır. Günümüzde Batı, Batıdışı toplumlar için de geçerli olabilecek evrensel görüş ve arayışlardan vazgeçmiştir. Sosyalizmin sonu, sanat ve edebiyatın sonu, tarihin sonu gibi görüşlerin öne çıkarıldığı ve Türkiye'nin kendi sorunlarına ve toplumuna yabancı kaldığı günümüzde Kemal Tahir'in modernleşme eleştirileri temelinde gündemde olması üzerinde durmak gerekir. Kemal Tahir'e yakın durması mümkün olmayan bazı kesim ve kişiler Kemal Tahir'i Batı dünya egemenliğindeki değişmeye ve yeni ilişkilere göre yorumlayarak kendi görüşlerini doğrulamak istemektedirler. Günümüzün militan Osmanlı ve Doğu karşıtlarının, Batı savunucularının Kemal Tahir'i kendilerine göre gündeme getirmelerinde bir terslik var. Bu terslik üzerinde durmak ve Kemal Tahir'i gerçek yerine oturtmak bizim görevimiz.</p>

  <p class="block7">Kemal Tahir 1960Tı yıllarda "Batı karşıtlığı”, “Osmanlıyandaşlığı", "devletsavunuculuğu" ve "Kemalizm eleştirileri" temelinde tartışılmış ve sosyalizm dışına itilmiştir. Buna karşılık günümüzde Kemal Tahir Doğu-Batı çatışması görüşü dışında Kemalizm ve modernleşme eleştirileri temelinde, yeni siyasi değişmelere göre tanımlanarak Batı savunucusu haline getirilmektedir, "Kemal Tahir devletle barıştı", "Kemal Tahir'in fikir namusu","Kemal Tahir'de gerçekliğin değişkenliği" gibi yüceltici sözlerin ardında biraz da bu vardır. Kemal Tahir'in izleyicisi ve takipçisi olmadan kendi siyasi yöneliş ve değişimlerini doğrulamak için Kemal Tahir'in görüşlerinin darlaştırılması gerçekte yeni yönelişlerin açmazını ve kendilerine destek ve geçmiş arama çabasını göstermektedir. Bu tartışılması gereken bir durumdur. Bize göre bu tartışmanın yapılmaması ve doğru bir temele oturtul- maması halinde Kemal Tahir'den yararlanmamız mümkün olamaz. Kemal Tahir'i değerlendirme çabası onun düşünce serüveninin geldiği yer itibarıyla olmalıdır. Kemal Tahir sadece Batı ile farklılığımızdan söz etmemiş, bu farklılıktan yola çıkarak Doğu-Batı çatışması görüşüne ulaşmıştır. Bu yönde, Kemal Tahir'in görüşlerini geliştirmesindeki katkısı yanında, Kemal Tahir'i en geniş çerçevede ele alan en ciddi ve sürekliliği olan girişim Baykan Sezer'den gelmiştir. Kemal Tahir'in yayınlanan 15 ciltlik “Notlar'ının ilk cildinden başlayarak Baykan Sezer'in "önsözleri bunun açık bir kanıtıdır. “Sanat-Edebiyaf’tan “Sosyalizm"e, "Osmanlılık-Bizans"tan"Batıcılaşma"'şa kadar çeşitli konularda Kemal Tahir birikiminin bütünlüğü içinde ele alınması ve değerlendirilmesi Baykan Sezer'in ilgisinin yönünü ve genişliğini de göstermektedir. Günümüzde Kemal Tahir'e olan İlgi ve değerlendirmelerde bir terslik var dedik. Bizim tavrımız açıktır. Daha önce de belirttik. Kemal Tahir'i anlama ve anma çabasının çerçevesi Doğu-Batı çatışması ve Baykan Sezer ilişkisi temelinde olmalıdır. (Batı'nın Doğu'yu da kapsayacak yeni bir düzen ve atılım yapamayacağı günümüzde Türkiye ancak Kemal Tahir-Baykan Sezer düşüncesi doğrultusunda yeni bir atılım yapabilir.) Sosyoloji Yıllıklarında Kemal Tahir'in 30. Ölüm Yıldönümü Anısına kitabının (2003) arkasından, Baykan Sezer'e Armağan kitabını (2003) ve sonrasında da Tarihte Doğu-Batı Çatışması kitabını (2004) yayınlamamız bir tesadüf değildi. Bu bizim bilinçli bir seçimimizdi. Bu kitapların önsözlerinde ve çeşitli yazılarda Kemal Tahir düşüncesinin Baykan Sezer ve Doğu-Batı çatışması görüşüyle ilişkisini belirtmenin ötesinde, Baykan Sezer'e Armağan kitabı içinde bir yazımız açıkça “Kemal Tahir ve Baykan Sezer ilişkisi" üzerineydi. Bu yazıyı "Kemal Tahir'in artık Baykan Sezer'siz anılamayacağı" sözü ile bitirmiştik. Bu, bizim Kemal Tahir'e bakışımızın çerçevesini açıkça ortaya koyan bir ilan ve tavırdı. Bugün de bu tavrımızda bir değişiklik yoktur. Kemal Tahir değerlendirmeleri bu çerçevede olmalıdır. Günümüzde Kemal Tahir'i modernleşme eleştirileri temelinde ele alanların Baykan Sezer'den özenle söz etmekten kaçınmaları dikkat çekicidir.</p>

  <p class="block7">Kemal Tahir'i sadece Batı karşıtlığı ve toplumumuzun farklılığı temelinde ele almak yetersizdir. Kemal Tahir Türk toplum ve tarihine dayalı bir sosyalizmin savunucusudur. Kemalizmin ilkelerinin oluşturulduğu, 1927'de olağanüstü hallerde çalışmak üzere kurulan İstiklal Mahkemelerinin kapanmasına rağmen tek parti yönetimi baskısının sürdüğü 1930'lu yıllarda Kemal Tahir mevcut düzene eleştiriler getiren bir sosyalisttir. 1950'li yıllardan başlayarak ama 1960'lı yıllarda daha belirgin bir biçimde sadece Kemalizme değil Batıcı resmi sosyalizm anlayışına da karşı çıkarak Türk toplum ve tarihine dayalı yeni bir görüş geliştirme çabasındadır. Mevcut Batı düzen savunuculuğuna karşı çıkması sadece modernleşme eleştirisiyle sınırlı değildir. Doğu-Batı çatışmasına dayalı yeni bir görüş geliştirerek, Doğu topiumlarına önerilen Batı öncülüğüne dayalı resmi sosyalizm anlayışından da kopmuştur. Kemal Tahir Doğulu bir Türk sosyalisti olarak Batıcılaşma geleneğine dayalı muhalif, aydın kimliğine karşıt yeni bir tavır sergilemiştir. Görüşleriyle gündelik siyasetle sınırlı, Batıcılaşma siyasetinin uzantısı olarak ortaya çıkan ve kendisini milliyetçi, İslamcı, sosyalist olarak tanımlayan çeşitli takımlardan ayrılmıştır. Kemal Tahir'e olan yaklaşımın değişmesinde çeşitli nedenler vardır. Kemal Tahir'in başlattığı tartışmalara ilgisiz kalmak mümkün olmamış, ölümünden sonra da görüşleri güncelliğini korumuştur. Bu güncelliğini korumada Baykan Sezer'in çalışmalarını ayrı bir yere koymak gerekir. 1960'dan bu yana olan uzun zaman diliminde çeşitli kuşaklar gelmiş geçmiştir. Kemal Tahir'e yakınlık duyan, izleyen kuşaklar değişmiş, Kemal Tahir karşıtlığı ve değerlendirmeleri de aynı kalmamıştır. Kemal Tahir'e geçmişte doğrudan cepheden karşıt belli kuşaklardan sonra günümüzde onun görüşlerini bağlamından koparıp, eğip bükerek kendi görüşlerinin destekçisi haline getirme anlayışı yaygınlık kazanmıştır. Kimi zaman iyi niyetli çalışmalarda yer alanların yazılarında da bu anlamda bir eksen kayması ortaya çıkmaktadır. Kemal Tahir'in Türk toplum gerçeğine yaklaşımını Kemalizm eleştirileri ve modernleşmeye karşı çıkış temelinde ele almak yetersizdir. Önemli olan bu eleştirilerden Kemal Tahir'in hangi sonuca vardığıdır. Kemal Tahir Batı karşısında Doğu halklarının savunuculuğunu yapmıştır. Doğu-Batı çatışması görüşünün sözcüsüdür. Türk toplum tarihini de bu yöntem anlayışı çerçevesinde ele alarak yaratıcı potansiyelini ortaya koymaya çalışmıştır. Osmanlılığa olan ilgisi de bu nedenledir. Doğu-Batı çatışması ve Doğu savunuculuğu görüşünden bağımsız olarak Kemal Tahir'i ele almak, Batı'nın Doğu ile yeni ilişkileri temelinde Türkiye'nin kendi sözünü elinden almaktan başka bir şey değildir. Geçmişte Batı kalıp ve modellerine göre Kemal Tahir "marjinal"olarak görülmüştür. Günümüzde modernleşme eleştirileriyle marjinal olan merkeze alınırken amaç Kemal Tahir düşüncesinin veya Türk toplumunun dünya sorunlarının çözümünde etkili olması değildir. Kemal Tahir marjinal olarak mevcut dünya görüşüne dahil edilirken önce kimliği kendi bağlamından koparılmıştır. Batı dünya egemenliğini tartışmadan modernleşmeye/yeni ilişkilere karşı çıkış sonuçta dünya egemenlik ilişkilerinde, dünya tarihinin değişiminde Türk toplumunun etkili olabileceğini karşı çıkmaktır. Kemal Tahir'in görüşlerini bağlamından kopararak "olumlu" görünen yazılar yazılması Kemal Tahir'in Türk toplum düşüncesine getirdiği zenginliği harcamak ve günümüz siyasi gelişmelerine bağlı olarak darlaştırmaktan başka bir anlam taşımamaktadır.</p>

  <p class="block7">Kemal Tahir daha ilk romanlarından başlayarak Batı değerlerine ve beklentilerine, alışılagelmiş kalıplara uygun romanlar yazmamıştır. Amacı sadece Batı'dan toplum olarak farklılığımızı belirtmek değildir. Doğu-Batı çatışması görüşüne bağlanarak Batı çözüm önerilerine ve modellerine karşı çıkmıştır. Kemal Tahir hazır açıklama ve kalıpların dışında Anadolu Türk toplum gerçeğiyle ilgili söz söyleme çabasındadır. Bu nedenle resmi görüş yanlısı çevrelerden ve resmi sosyalizm savunucuları tarafından dışlanmıştır. Kemal Tahir Türk toplum tarihi açısından önemli olaylara genel bir tarih anlayışı çerçevesinde yaklaşarak belli değerlendirmelerde bulunmuştur. Vardığı sonuçlar el yordamıyla olmuş olsa bile rastlantı değildir, bilinçli bir arayış ve çabanın ürünüdür. Kemal Tahir özellikle Osmanlılıktan Cumhuriyet'e geçişin sorunlarını tartıştığı Esir Şehrin İnsanları (1956), Esir Şehrin Mahpusu (1962), Yorgun Savaşçı (1965), Kurt Kanunu (1969) ve Yol Ayrımı (1971) romanlarında Türk toplum tarihi açısından önemli olayları ele aldı. Bu romanlarında Doğulu bir toplumda Batıcılaşma girişimleri, yüzyıllarca Batı'ya karşı Doğu'yu savunan Türk toplumunun dramını ve çıkmazını oluşturmaktadır. Kemal Tahir Osmanlılıktan Cumhuriyet'e geçiş ve sonrasında yeni Türkiye devletinin siyasetini biçimlendiren çeşitli olayları ele aldığı bu romanlarda her yeni atılımın yeni bir açmazla sonuçlanması üzerinde durmaktadır. Bir açmazdan çıkıp ileriyi, değişimi, çözümü temsil eden roman kahramanlarının bir başka romanda değişen koşullarda kendilerini, yapıp ettiklerini sorgular bir halde bulmaları bu nedenledir. Bir bakıma öncü kadrolar her olaydan "yorgun" çıkmaktadırlar. Kemal Tahir bu yorgun, giderek kötümserleşen ancak samimiyetinden ve savaşma çabasından vazgeçmeyen öncü kadroların umudunu, açmazdan çıkışını kendisine konu almıştır. Bu belli bir yöntem çerçevesi içindedir. Kemal Tahir Türk toplum tarihi açısından önemli olayları bağlı olduğu düşünsel çerçeve içinde değerlendirerek eleştirmiştir, ancak aynı zamanda bu genel çerçevenin somut koşullarının da bilincindedir. Roman kahramanları da somut koşullar içinde Öncü, savunucu olurken genel tarihi akış içerisinde açmaza ve drama düşmektedirler. Kemal Tahir'in Batıcılaşma ve Kemalizm eleştirilerine de bu açıdan bakılmalıdır. Kemal Tahir sorunun temelini tartışmak, kuruluş ve kurtuluşu Anadolu toplum gerçeğine dayamak çabasıyla Anadolu Türk toplum yapısı ve tarihiyle ilişki kurmuştur. Bu, Batıcılaşma süreci içinde elde edilen imkanlardan ve başarılardan vazgeçmek veya bunları inkar etmek anlamına gelmemektedir. Kurtuluş Savaşı'nı ve bu savaşı yürüten kadroları yücelten en önemli romanı Kemal Tahir yazmıştır. Nâzım Hikmet'in Kurtuluş Savaşıl Kuvayi Milliye Destanı ile Kemal Tahir'in Yorgun Savaşçı (1965) romanı toplumumuzun zenginliğidir. Bu eserlere sosyalizm ile vatan savunması, ulusalcılık ile emperyalizme karşı çıkış arasında bir çelişki olmadığının göstergesi olarak toplumca sahip çıkılmıştır. Kemal Tahir'in devlete sahip çıkma ve devlet düzeyinde sorunları çözme anlayışı Yorgun Savaşçı romanı üzerinden çeşitli çevreler tarafından eleştirilmiştir. Bununla çelişen diğer bir eleştiri de Kemalizm ile ilişkilidir. Yorgun Savaşçı romanı 1960 askeri darbesi sonrasında sosyalizm ile Kemalizm arasında kurulan ilişkiye, dönemin sosyalizm anlayışına da bir tavırdır. Nâzım Hikmetin destanının da aynı dönemde (yazılışı değil ama) yayınlanması (1965,1968 iki ayrı versiyon, ilki Yön Yayınları'ndan) boşuna değildir. Yorgun Savaşçı romanı Kemal Tahir'in sorunları daha geniş bir biçimde tartışmak istediğini göstermektedir. Bu nedenle bu romanın ardından yeni dönemin hesaplaşmalarını ele alan yeni romanlar yazmıştır. 19601ı yıllarda roman düzeyinde bile olsa bu konuların ele alınması büyüktartışmalara neden olmuştur. Kemal Tahir Kurtuluş Savaşı'nın başarısını ve yeni kuruluşu genel Türk toplum tarihi ve Doğu-Batı çatışması çerçevesinde ele alarak eleştiri getirmekten geri durmamıştır. Bu yönüyle Yorgun Savaşçı romanının kahramanları somut tarihi gelişme içinde yeniyi temsil etseler de genel tarihi çerçeve içinde sınırlı bir çözümün savunucusu olmaktadırlar. Kemal Tahir yeni Türkiye devletinin Osmanlı imparatorluk siyasetinden, Doğu savunuculuğundan vazgeçerek kendisini üretimle sınırlamasının, köye, köylüye dayanma çabasının ürünü olan köyü ve köylüyü yüceltme ve değiştirme tavrının sınırlılığını ve dayanaksızlığını ortaya koymuştur. Anadolu Türk toplumunun önemini ve zenginliğini Doğu-Batı çatışması içindeki yer ve rolüne bağlı olarak ele almıştır. Bu, sosyalistlerin Anadolu toplum gerçeğine bakışından farklı olduğu gibi Köy Enstitüsü çıkışlı yazarların köye bakışından farklı bir yaklaşımdır. Bu nedenle Kemal Tahir resmi görüş savunucuları yanında Batıcı resmi sosyalizm savunucularının da sert eleştirileri ve dışlamalarıyla karşılaşmıştır. Ancak Kemal Tahir'i "marjinal1' bir konuma itme çabası başarılı olmamıştır. Kemal Tahir romanları ve görüşleriyle dönemin tartışmalarının odağında yer almıştır. Dönemin siyasi görüşleriyle kendisini sınırlamadan daha geniş bir çerçevede Türk toplum ve tarihiyle ilgilenmeyi sürdürmüştür. Tartışmaların ve takımların üstünde kalmasının bir nedeni budur.</p>

  <p class="block7">Kemal Tahir Osmanlı düzenini sürdürmekte karşılaşılan güçlüklere, hatta Osmanlı’dan vazgeçmemize rağmen toplum düzeyinde Osmanlılığı yaşatan ve devamlılığını sağlayan Anadolu toplum gerçeğinin kaynağını, tarihi dinamiğini ve gücünü ortaya koyma çabasındadır. Osmanlı’dan bu yana gelen Batıcılaşma çabaları devletin siyasi bir seçimidir. Değişiklikler de yönetim ve siyaset düzeyindedir, toplum kimliğinin değişmesi söz konusu değildir. Batıcılaşma girişimleri temelde bir çözüm getirmemesine rağmen Osmanlı’dan bu yana Türkiye toplumlar arası ilişkiler çerçevesinde varlık ve önemini sürdürmüştür. Türkiye'de Batıcılaşma Batı dayatması sonucu değil yönetici- devletin seçimi sonucunda yönelinmiş bir tecrübedir. Toplum bu siyasete katılmadığı için devre dışı kalmış, ama Batı'ya karşı direncini de alttan alta sürdürmüştür. Kemal Tahir'in amacı Anadolu Türk insanının zorluklardan çıkışına, sorunların çözümüne sağlam dayanaklar bulmak ve bu gücün temelini açığa çıkarmaktır. Ele aldığı çeşitli olayları tekil bir olay olmaktan çıkaran, tarihi bütünlüğü ve sürekliliği sağlayan budur. Kemal Tahir romanlarının "tarihi roman" olarak tanımlanması, bir anlamda tek bir roman gibi birbiriyle ilişkili bir süreklilik ve bütünlük sağlaması bu nedenledir. Kemal Tahir'in dünya romanına Türk insanını, toplum tarihimizin zenginliğini katmasından da bu anlaşılmalıdır. Kemal Tahir ele aldığı bir olay ve sorun üzerinde takılıp kalmamıştır. Esas olan Anadolu Türk toplumuna kimliğini kazandıran, sürekliliğini sağlayan temel ilişkilerin ortaya konmasıdır. Türk toplum tarihine ve potansiyeline, yaratıcı gücüne duyduğu güven nedeniyle iyimserdir. Tarihin belli bir döneminde ortaya çıkan açmazla veya açmazdan çıkışla kendi görüşünü sınırlama- mıştır. Osmanlılığa olan ilgisi de bu düzeydedir. Aşılmış bir çözümün savunucusu değil günümüz sorunlarının çözümünde ve geleceğin oluşturulmasında dayanacağımız temel güç ve imkânları ortaya koymaktır. İyimserliği de buradan kaynaklanmaktadır. Osmanlılık, Anadolu Türk toplumunun toplumlar arası ilişkilerdeki yer ve rolünün, toplum kimliğinin siyaset düzeyinde en mükemmel ifadesidir. Kemal Tahir Devlet Ana romanında (1967) Osmanlı’nın kuruluşu olayı aracılığıyla Anadolu Türk toplumunun dünya tarihine katkısını, 700 yıl boyunca Osmanlı’nın yaşamasını sağlayan toplumsal gücün dinamizmini ve kaynağını Doğu-Batı çatışması temelinde ortaya koymuştur. Kemal Tahir Anadolu insanının temel cevherini kuruluş gerçeğinde ele alarak gerçekte günümüzün ve geleceğin zorluklarına ve çözümüne sağlam dayanaklar bulmak istemiştir. Kemal Tahir Türk toplumunun sadece Batı'dan farklılığı saptamasıyla yetinmemiştir. Bu saptamadan yola çıkarak tarihi değişme ve gelişmeyi belirleyen Doğu-Batı çatışması görüşüne ulaşmıştır. Doğu-Batı çatışması görüşü toplumlararası ilişkilerde Türk toplumunun kendi sözü olabileceği, Doğu'nun öncülüğünü ve sözcülüğünü üstlenme olanağımız olduğunu bize göstermektedir. Kemal Tahir bu çabasıyla Türk toplum düşüncesine önemli bir katkıda bulunmuştur. Türk toplum ve tarihini eskiye bir övgü, yergi ya da özlem olmanın ötesinde günümüz ilişkilerini anlamaya yönelik bir güç, toplum dinamiğimizin bir parçası olarak tanıtmıştır. Kemal Tahir Türk toplum ve tarihine dayalı bir sosyalizm savunucusudur. Resmi tezlerin dışında Türk toplum ve tarihine dayalı bir görüş geliştirerek, mevcut Batı düzen savunuculuğuna karşı çıkmaktadır.</p>

  <p class="block7">Kemal Tahir'in roman ve düşünce anlayışı günümüzde de aşılmamıştır. Bu nedenle onun getirdiği tartışma konuları, romanları sadece kendi dönemiyle sınırlı kalmamıştır. Kemal Tahir'in Türk toplumunun dünya ve tarih içindeki yerini anlama ve açıklama için getirdiği çerçeve bugün de kendisini güncel kılmaktadır. Kemal Tahir'e göre Batı çözüm önerileri ve toplum modelleri Anadolu Türk toplumunun özelliklerine uymamaktadır, Batıcılaşma girişimleri bu nedenle zorlama ve biçimsel olmaktan ileri gitmemiştir. Kemal Tahir Batıcılaşma eleştirilerinden yola çıkarak çalışmasının sonunda değerlendirmelerini, Anadolu Türk toplumunun özelliklerini Doğu-Batı çatışması içinde belirlemeye çalışmıştır. Anadolu Türk toplumu Doğu-Batı çatışmasının en yoğun yaşandığı son 1000 yıllık dönemde bu çatışma içinde taraf olmuş ve kimliğini bu çatışma içinde oynadığı rolle kazanmıştır. Kemal Tahir öncelikle Anadolu Türk toplumunun bu özelliğini bize göstermiştir. Osmanlılık bu kimliğin en üst düzeyde siyasi olarak ifadesidir. Osmanlı bir imparatorluk olarak tasfiye edilmesine karşılık Osmanlı’nın temsil ettiği Batı saldırganlığına karşı Doğu halklarının savunuculuğu ve koruyuculuğu siyasetinin gereği ortadan kalkmış değildir. Batıcılaşma girişimleri sorunlarımıza çözüm olmadığı gibi toplumumuza yeni bir kimlik kazandırmamış, Batı uygarlığına katılma, işbirliği çabaları da biçimsel ve yüzeysel kalmaktan ileri gitmemiştir. Günümüzde Osmanlı Doğu savunuculuğu ve koruyuculuğu siyasetinin gerekleri ve canlılığı Anadolu Türk toplumunun yaşantısı ve toplum özellikleri içinde sürmektedir. Kemal Tahir öncelikle bir Türk romancısı ve düşünürü olarak Anadolu Türk toplumunun bu özelliklerine dayanarak bir çözüm arayışındadır. Kemal Tahir başlangıçta romancı sezgisiyle sonra bir düşünür olarak bizi tarihsel deneyimlerimizle buluşturmakta, genel tarihi çerçeve içinde güçlü ve güçsüz yönlerimizi tanıtmaya çalışmaktadır. Batı dünya egemenliği içinde geçmişte Batı içi çekişmeler temelinde açıklanan dünya tarihi gelişmesi anlayışından artık vazgeçilmiştir. Günümüzde Doğu-Batı çatışması yeniden ve eski biçimine yakın bir biçimiyle gündeme gelmiştir. Bunun ilk sonuçlarından biri Marxizmden ve Batı sosyalizm uygulamalarından vazgeçilmesidir. Genel olarak solun yenilgisi ve Batı muhafazakarlığının destekçisi olmaktan ileri gitmeyen marjinal bir konuma gelmesidir. Kemal Tahir'in Batı egemenliğinin ve resmi sosyalizm anlayışına karşı kuşku ve eleştirileri güncel siyaset ve pratik olaylar tarafından doğrulanmıştır. Günümüzde Türkiye'de sol marjinal konuma gelirken kendi varlığını Kemalizm eleştirilerine dayayarak Batı adına tekrar rol üstlenmeye çalışmaktadır. Ancak bu konuda sağ ile yanşamayacak kadar yüzeyseldir. Batı günümüzde artık kendi önderliği çerçevesinde Doğu'yu da kapsayacak evrensel çözüm arayışlarından vazgeçmiştir. Modernleşmeye karşı belli eleştirilerin ortaya çıkması bu nedenledir. Batı'da modernleşme eleştirilerine rağmen Batı kendi egemenliğinden ve üstünlüğünden vazgeçmiş değildir. Batı dünya sorunlarının çözümünde Batıdışı toplumların deneylerinden faydalanınayı düşünmemektedir. Doğu toplumlarına sorunlarının çözümünde söz hakkı vermek istememektedir. Günümüzde Batı'da ortaya çıkan modernizm eleştirilerini, sosyalizm ve ilerleme görüşünden vazgeçilmesini Batıdışı toplumların çözümü olarak göstermek en hafif deyimle saflıktır. Hele, Batımerkezci modernizm eleştirilerinden yola çıkarak Kemal Tahir'i de Batı dünya egemenliği ve görüşlerinin savunuculuğuna destek sağlamak için kullanmak boşa çabadır. Kemal Tahir'in dik duruşu, dünyaya ait bilinci Batı karşısında Doğu savunuculuğu temelindedir.</p>

  <p class="block7">Kemal Tahir, 1960'lı yıllarda Türkiye'nin sorunlarının kaynağında kendi toplum yapımızın ve Osmanlılığın olduğu görüşlerine, Batımerkezci evrenselcitik/modernleşme anlayışı çerçevesinde geliştirilen azgelişmişlik, feodalite, çarpık kapitalizm gibi tanımlama girişimlerine karşı çıkmıştır. Kemalizm ve Batı sosyalizm anlayışına bu yönde ters düşmüştür. Kemal Tahir ve aynı dönemin geç tartışmacısı Baykan Sezer Batı kuramlarına ve modellerine karşı Doğu'nun sözcüsü olmuşlardır.</p>

  <p class="block7"></p>

  <p class="block7">Türk toplum ve tarihinin sadece Batı'dan farklılığını değil çıkarlarımızın da Batı'dan farklı olduğunu savunmuşlardır. Geçmişte Batı bize farklı olduğumuzu söylemiş, bu yönde kendi egemenliğinden ve öncülüğünden vazgeçmeden belli önerilerde bulunmuştur. Günümüz Kemalizm ve modernleşme eleştirileri de bize yine farklı olduğumuzu söylemektedir. Batı'nın Doğu toplumlarına ve Türkiye'ye yaklaşımı temelde değişmiş değildir. Geçmişten farklı olan Batı'nın, Batıdışı toplumlar adına çözüm getirme çabasından vazgeçmesidir. Batı egemenliğinin pekişmesi ve Batı sosyalizminin tasfiyesi sonrasında Batı egemenliğinin hangi biçiminin geçerlilik kazanacağı tartışması ortadan kalkmıştır. Tek merkezli Batı dünya egemenliği altında çokkültürlülük, melezlik, yerlilik, yerellik özgürleşme adı altında öne çıkarılırken Batı soygun ve saldırıları geçerli tek yöntem olmaktadır. Modernleşme veya günümüz küreselleşme önerileri Batı dayatmalarıyla Doğu toplumlarını Batı dünya egemenliğine uyumlu ilişkiler kurmaya zorlamaktan başla bir şey değildir. Batı'nın Doğu ile ilişkilerinde siyaseti değişse bile temel tavrı ve kimliği aynı kalmaktadır. Batı kimliğinden ve uygarlığından söz etmemize izin veren olay Doğu zenginliklerine ticaret ve soygun yoluyla el koyma çabasıdır. Buna karşılık Doğu'nun siyaseti tarih içinde değişiklik göstermemiş; Batı saldırganlığına karşı koymak, Doğu-Batı ilişkilerini denetleme ve düzenleme çabası süreklilik göstermiştir. Bu siyasetin tarihte son örneği Osmanlılık olmuştur. Batı'nın Anadolu Türklüğüne, Osmanlılığa karşı duyduğu düşmanlık ve öfkenin temelinde de bu olay bulunmaktadır. Türkiye, Osmanlı imparatorluk siyasetinden vazgeçsek bile bu siyasi mirasın sahibidir. Anadolu Türk toplumu kimliğini Doğu-Batı çatışmasında kazanmıştır. Günümüzde kimlik tartışmaları temelinde Batıcılaşma döneminde elde ettiğimiz deneyimler de tartışma konusu olmakta neredeyse “Türklükten" söz etmek suçlama nedeni olmaktadır. Batı ile yeni işbirliği imkanları adına kendi adımıza siyasetten vazgeçilmektedir. Doğu'da siyasetin gösterdiği zenginliğe rağmen Batı siyaseti sınırlıdır. Günümüzde de Doğu toplumlarını daha çok soymak, zenginliklerini yağmalamak, daha çok sömürme imkanı elde etmekten başka bir önerisi yoktur. Bunun bir siyaset önerisi olması mümkün değildir. Bu nedenle Doğu-Batı çatışması eski biçimine en yakın bir biçimde gündemdedir. Batı ile bu yönde, soygun veya şiddete dayalı bir işbirliğine girmekten Türk toplumunun hiçbir çıkarı yoktur. Batı günümüzde dünya egemenliğini elinde tutmasına rağmen yeni Haçlı Seferlerinden söz etmekte, üstünlüğüne dayanarak Doğu toplumlarının zenginliklerini daha çok yağmalamaya izin verecek yapısal bir değişmeye zorlamaktadır. Türkiye bu tartışmaların ve dayatmaların odağındadır. Batı'dan farklılığımıza ve tarihimize dayanarak Batı ile işbirliği içinde toplumlar arası ilişkilerde ağırlığımızı duyurma adı altında Kemalizm ve modernleşme eleştirilerine gidilmektedir. Batı yağmacılığının kolaylaştıracak yeni serüvenlere girmek için işbirliğine talip olunması gerçekte Türkiye'nin kendi adına Batıdışı toplumlarla ilişkili yeni arayışlara girmesini engellemektir. Batı'nın günümüzde üstünlüğü onun ilerlemeyi, çağdaşlığı temsil ettiği anlamına gelmemektedir. Çağdaşlaşmak veya modernleşmek, adına ne derse densin Batı tekelinde değildir. Günümüzü de belirleyen temel ilişkiler içinde yer almak, bu ilişkilerin gelişmesine katkıda bulunmak çağdaşlığın, modernliğin geçerli tek ölçütüdür. Batı çağdaşlaşması dünyayı yıkımın eşiğine getirmiş, soygun ve sömürüyü azgın bir iştahla artırmıştır. Bu koşullarda zenginliği yeniden üretmenin, üretim yapmanın da anlamı yoktur. Batı kendi üstünlüğünü sürdürmek için mevcut dünya egemenliğinin aşılmasını istememektedir. Yeni bir dünya düzeni önerisi, tarihi ilerleme ve gelişme çabası yoktur. Batı sosyalizm iddialarının geçersiz hale gelmesi, muhafazakarlığın yükselmesi de bunu göstermektedir. Buna karşılık Doğu toplumlarının ve Türkiye'nin kendi ağırlığını duyurduğu yeni bir dünya düzeninin kurulmasından çıkarı vardır. Türkiye soygun ve sömürüye karşı çağdaşlığın ve yeninin savunucusu ve öncüsü olabilir. Bunun için yeterli deneyimimiz vardır. Osmanlılık bu nedenle temel zenginliğimiz olmaya devam etmektedir. Kemal Tahir ve Baykan Sezer düşüncesi Batı saldırganlığına ve dayatmalarına karşı Doğu'nun bilincini ve düşünce düzeyinde önderliğini temsil etmektedir. Onları Doğu savunuculuğu dışında göstermek, aşılması gereken bir düzenin sürdürülmesini istemekten başka bir şey değildir. Modernleşme karşıtlarının bütünsel dünya görüşünden, ilerlemeden, tarihten vazgeçilmesini önermeleri boşuna değildir.</p>

  <p class="block7">Kemal Tahir, Doğu toplumlarının ve Türkiye'nin yeni arayışlar içinde olduğu, sosyalizmin yükseldiği 1960'larda mevcut açıklama ve modellerin dışında sosyalizm adına yeni bir arayışın sözcüsü olarak öne çıktı. Kemalizm adına mahkum edilmeye çalışıldı. 1980'ler sonrasında Batı sosyalizminin tasfiyesiyle Kemal Tahir'in Doğu-Batı çatışması görüşü ve sosyalizm anlayışı gündeme gelmesi gerekirken Kemal Tahir Kemalizm ve modernleşme eleştirileri temelinde gündeme getirildi. Kemal Tahir'e karşı 1960'larda ve 1980 sonrasında ortaya çıkan her iki tavrın da ortak noktası Doğu haklarının ve Türkiye'nin yeni arayışlara girmesini engellemektir. (İlgi çekici olan geçmişte Kemal Tahir'i eleştirenlerin günümüzde Kemalizm ve sosyalizmden, modernleşmeden vazgeçmiş olmalarıdır. Tersi de vardır, Osmanlılık dışında Kemalist bir Doğu savunuculuğu yapılmaktadır.) Günümüzde Batımerkezci küreselleşme açıklamalarıyla Doğu toplumlarını savunmasız hale getirmek, soygun ve sömürüyü derinleştirmek için devlete yönelik eleştirilerle Batı saldırganlığının önü açılmaktadır. OsmanlIdan söz edilse bile bu bölge haklarına yabancı, Türk toplumunu devre dışı bırakan Batı ile işbirliği siyasetinin ötesine geçmemektedir. Kemal Tahir'in Doğu-Batı çatışması, Doğu savunuculuğu görüşünden bağımsız olarak ele alınması bu nedenledir. Kemal Tahir düşüncesi Baykan Sezer düşüncesi ile birlikte gelişmiş, bu ilişkiyle yeni bir ivme ve güç, süreklilik ve canlılık kazanmıştır. Kemal Tahir'i darlaştırarak kendi siyasetlerine destek sağlamak için gündeme getirenlerin Baykan Sezer'i görmezden gelmesine şaşmamak lazımdır.</p>

  <p class="block7">Kemal Tahir 100. yaşında. Aslında 1000 yaşında. Anadolu Türklüğünün Doğu-Batı çatışması içinde yer almasından bu yana Kemal Tahir düşüncesi varlık ve canlılık kazanmıştır. Anadolu'nun Türkleşmesinde dönüm noktası olan Malazgirt savaşında Alpaslan'ın arkasındaki ordunun içinde Devlet Ana romanında olduğu gibi savaşçıdüşünür bir Kemal Tahir vardır. Kemal Tahir tarihe olan ilgisi geçmişe bir özlem değildir. "Biz OsmanlIyız, bizde daha çok adam bulunur" sözü Doğu-Batı çatışmasının sürekliliği yanında, Anadolu Türk toplumunun özelliğini de gösterir. Kemal Tahir ve Baykan Sezer ilişkisi Anadolu Türk toplumunun zenginliğini ve potansiyelini göstermektedir.</p>

  <p class="block13" id="calibre_pb_51">Kemal Tahir değerlendirmeleri Baykan Sezer'siz yapılamaz. Samimiyetin ve tutarlılığın ölçütü budur.</p>
</body>
</html>
