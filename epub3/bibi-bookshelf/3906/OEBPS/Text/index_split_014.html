<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">BİYOGRAFİ VE ROMAN: KEMAL TAHİR'İN HAPİSHANE ROMANLARI, FLAPİSHANE İNSANLARI VE ARGOSU</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_8">Mehmet Narlı</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Kemal Tahir'in konu, gözlem veya yazıldığı yer itibarıyla neredeyse bütün romanları hapishane ile ilgilidir. Fakat bu çalışmada Kemal Tahir'in, olay örgüleri bütünüyle hapishane içinde yaşanan Esir Şehrin Mahpusu, Kelleci Memet, Kanlar Koğuşu, Dam Ağası ve Namusçular adlı romanları söz konusu edilmektedir. Kemal Tahir’in birçok romanında olduğu gibi bu romanlarında da yaşantının, gözlemin ve düşüncenin biyografik karakteri önemli bir arka plan olarak vardır. Bu yüzden giriş bölümünde yazarın hapishane hayatının kısaca değerlendirilmesi gerekli görülmüştür. Birinci bölümde önce adı anılan hapishane romanlarının yazılma zamanları, mekânları ve yazılış süreçleri hakkında tanıcı bilgiler ve romanların olay örgüleri verilmektedir. Bu bölümün gövdesini, hapishane romanlarındaki kişilerin özellikleri oluşturmaktadır. Hapishane romanlarında bir dil özelliği olarak argo önemli bir kullanım değeri göstermektedir. Bu yüzden üçüncü bölümde insanların ve mekânın ifade biçimlerinden biri olarak romanlardaki argo kullanımı değerlendirilmeye çalışılmaktadır.</p>

  <p class="block18">Yazar ve Hapishane</p>

  <p class="block7">Kabile, cemaat ve cemiyet olarak düzenlenen hayatın bütün toplumsal yetki kullanıcıları, klasik ya da modern anlamıyla devlet adlı otoriteler veya siyaset, din, ticaret ve ahlak hayatının farklı şekillerde yapılanmış egemenleri, örflerin veya kanunların öngördüğü cezalandırma düzeni içinde, aykırı, yanlış, zararlı veya tehlikeli düşünceler beyan edenleri, eylemde bulunanları yüz yıllardan beri tecrit etmişler; sürgünlere göndermişler, zindanlara ve hapishanelere atmışlardır. Suç ve ceza olguları çok eski olsa da, bugünkü hapishane, yapı, işlev ve olgu olarak modern dönemle birlikte görülmeye başlanmıştır. Modern dönemden önceki zamanlarda, esas olanın cezalandırmak olduğu; cezanın da alenen uygulanmasının önemli görüldüğü anlaşılmaktadır. Dolayısıyla modern öncesi cezalarda, on sekizinci yüzyıldan sonra ortaya çıkan hücre tipi hapishanede gördüğümüz kişiyi değiştirmek, onun bütün hareketlerini kontrol etmek, davranışlarını yeniden yapılandırmak, onu rehabilite etmek, ona bir kısım düşünce kalıplarını benimsetmek gibi bir anlayış belirgin değildir. Modern dönemlerle birlikte hapishane, hem cezanın uygulandığı yer olarak işlev görmekte hem de bir çeşit ıslah edici mekân iddiası taşımaktadır. Cezaevlerinde okuma yazmadan çeşitli zanaatlara kadar bir dizi eğitim etkinliğinin olması da bu iddianın gereği olarak belirlenebilir. Tabi her kültürün her ülkenin hatta her dönemin cezaevi anlayışı da farklıdır. Örneğin Kemal Tahir'lerin mahkûm olduğu yıllardaki Anadolu cezaevleri ile bugünküler arasında mekânın imkânları, işlevleri ve algılanması açılarından önemli farklılıklar var.</p>

  <p class="block7">Olayları hapishanelerde geçen romanlara eğilmeden önce 2. Abdülhamit'in özel marangozluğunu yapmış olan Şebinkarahisarlı Yüzbaşı Tahir Bey ile Nuriye Hanimin oğlu olarak 15 Nisan 1910'da dünyaya gelen Kemal Tahir'in (İsmail Kemalettin Demir) hapishane hayatına değinmek gerekir. Kemal Tahir'in hapishane hayatı, "kitaplar vasıtasıyla fikri telkinlerde bulunduğuna; bu suretle maznunun askeri isyana tahrik ve teşvik suçunu işlediğine tam bir vicdani kanaat hâsıl edilmiştir. İstihsal edilmek istenen neticenin vahameti takdiri şiddet sebebi adiyle takdiren on altı yıl müddetle ağır hapis cezası ile cezalandırılmasına ve hidematı ammeden müebbeden mahrumiyetine" (Orman 2003: 335) şeklindeki kararla başlar. Kemal Tahir, 1937'de Fatma İrfanla evliliğinin hemen ardından Tan gazetesinde çalışırken 13 Haziran 1938'de Donanma Davası olarak bilinen davada askeri isyana tahrik ve teşvik iddiasıyla, kardeşi Nuri Tahir, Nâzım Hikmet, Hamdi Alev Şamilof, Emine Alev, Dr. Hikmet Kıvılcımlı, Fatma Nudiye Yalçı, Kerim Korcan, Mehmet Ali Kantan, Seyfi Tekbilek, Hüseyin Avni Durugün ile birlikte yargılanır. Mahkeme sürecinde karısı Fatma İrfan’a yazdığı mektupta "mahpus olmak başka, mahkemenin neticesini beklemek başka. İnsan mahkûm olursa olayı kabul ederek mapushaneye alışmaya başlar. " (Kemal Tahir 1979: 216) dese de mahkûmiyet kararından sonra böyle düşünemez. Çünkü tahmin bile edemediği kadar uzun bir mahkûmiyet kararı çıkmıştır. Durumu “canım karıcığım muhakkak tahmin ettiğin gibi mahkûm olduk" (Kemal Tahir 1979: 219) diye bildirir. 29 Ağustos 1938'de 15 yıl hapse mahkûm edilip Bekirağa Bölüğü'nden İstanbul Tevkifhanesine (Sultanahmet Hapishanesi) gönderilen Kemal Tahir’in, mahkemenin kararına göre Nâzım Hikmet, Hamdi Alev, Sarı Mustafa, Zehra, Kerim Sadi gibi kimselerle sıkı temasları olmuştur. Evinde yapılan aramada sosyalizm, Marksizm ve komünizmle ilgili yetmiş iki kitap bulunmuş; bu kitaplardan bir kısmını kardeşi üstçavuş Nuri Tahir vasıtasıyla Yavuz gemisine sokmuş ve böylelikle erbaşlar üzerinde propaganda ve telkinlerde bulunmuştur (Tanju, 1998). Kemal Tahir, Nâzım Hikmet, Mustafa Börklüce, Kerim Sadi, Hikmet Kıvılcımlı ile arkadaşlığının, Marksist öğretiyi öğrenmenin böyle bir sonuç getirdiğine inanamamış ve itiraz etmişse de sonuç değişmemiştir. Kendisi ve arkadaşları bir taraftan temyiz mahkemesinin kararı bozmasını beklemişler diğer taraftan affedilmeleri için çeşitli girişimlerde bulunmuşlar hatta bir iki yıl boyunca İsmet Paşa'nın af çıkaracağını ummuşlardır. Nâzım Hikmet için dayısı Ali Fuat Paşa'nın, Kemal Tahir için Mareşal Fevzi Çakmak'ın bazı girişimlerde bulunduğu mektuplardan anlaşılmaktadır. Mektuplarda Ali Fuat Paşa'nın adı "Dayı Paşa", Fevzi Çakmak'ın adı "Müşir" olarak geçmektedir. Hatta tarihsiz mektuplarının birinde (1938'in son günleri veya 1939'un başları olmalı) İsmet Paşa'dan “günahsız olduklarına eminim. Merak etmesinler. Her şey düzelecektir" (Kemal Tahir 1979: 370) şeklinde bir haber geldiği bildirilir. Kemal Tahir'in İstanbul Tevkifhanesine girdiği aylarda eşi Fatma İrfan'a yazdığı mektuplarda temyiz ve af konusunun yanında dikkat çeken bir şey de, Mustafa Kemal Atatürk'e hayranlığını ve bağlılığını bildirmesidir. Zaten Kemal Tahir’in resmî ideolojinin tezlerine kesinlikle karşı çıkışı ve Osmanlı’nın Batı'ya göre daha adil ve eşitlikçi olduğuna inanması 1960'tan sonradır. Hatta bu tarihten sonra Marksist arkadaşlarıyla da görüş ayrılıkları yaşar. Ona göre" Türk sosyalistleri Kominter'le gereğinden fazla yakınlaşırken Anadolu halklarından kanserden kaçar gibi kaçmışlardır. " (Sevim 2004, 82).</p>

  <p class="block7">Fatma İrfan'a yazılan mektuplarda Kemal Tahir'in mahpushaneye alışmaya çalıştığı, kendini diri ve üretken kılmak için çabaladığı anlaşılmaktadır. 16. 10. 1938 tarihli mektubunda hapishaneyi bir eğitim yeri olarak görmekte ve şöyle konuşmaktadır: “Bizim üniversite ferdi mücadeleyi esas tutmuştur. Bozulmuş bir ordu gibi herkes kendi başının çaresine bakar. Burada iptidai bir orman kanunu bütün sertliği ve insafsızlığı ve kahpeliği ile caridir. Herkes kendi yiyeceğinden ve mesul. " (Kemal Tahir 1979: 228). Aynı mektubun devamında içinde bulunduğu mekânı ironik olarak da algılamakta ve "bizim üniversiteye enstitü demeyip üniversite demenin kabahati Sinyor Benito Musolinidedir. Şayet Sinyor enstitü demiş olsaydı bugün ben de öyle yazacaktım. İkimiz de karı koca enstitü tahsiline girişmiş olacaktık. " (Kemal Tahir 1979: 230) demektedir.</p>

  <p class="block7">Yine mektuplardan anlaşıldığına göre Nâzım Hikmetle ve diğer arkadaşlarıyla birlikte olmak Kemal Tahir'e güç vermektedir. Entelektüel arkadaşlar birbirlerini yazmak okumak konusunda desteklemektedirler. Kemal Tahir, kendi yazdıklarından, Nâzım'ın yeni yazdığı şiirlerden eşi Fatma'ya da yollamaktadır. Hem kendi aralarında hem de mektuplarda yapılan roman kritikleri de dikkat çeker. Kemal Tahir 17. 12. 1938 tarihli mektubunda Dostoyevski'nin hapishane için söylediği söze atıf yaparak"hakikaten burada kocaman ve somurtkan çocuklar var. Ve sabır mektebi, insanlara sabra benzemeyen bir acayip metanet vererek hayatını yaşıyor. " (Kemal Tahir 1979: 343) derken, hapishane hayatına alışmanın başka bir yüzünü gösterir.</p>

  <p class="block7">Kemal Tahir’in, sonraları çok meşhur olan "sarı defterleri"bu ilk hapishanesinde tutmaya başladığı anlaşılmaktadır. Eşine yazdığı mektupların neredeyse tamamında yazdığı bir romandan söz eder. Adı belli olmayan romanın planı, yazılışı, üzerinde yapılan değişiklikleri konusunda karısıyla haberleşir fakat romanın biyografik bilgiye dayandığı, Abdülhamit döneminden Millî Mücadele'ye kadarki zamanı işleyeceği açıktır. Bu bilgiler yazarın Esir Şehir dizisine başladığını haber verir. Çünkü romanından söz ettiği 10. 12. 1938 tarihli mektubunda"1938 senesinde Cumhuriyet ordusunu isyana teşvik etmiş olmak cürmü ile hapse tıkılan Kemal Tahir’in Türk inkılâbına dair en kuvvetli eseri yazması tarihte pek garip olacak" derken bir taraftan aldığı ceza karşısında ironik bir tavır ortaya koyar, diğer taraftan da yazmayı düşündüğü dizi romanın muhtevası hakkında bilgi verir.</p>

  <p class="block7">Bu ilk hapishanedeki uğraşlardan biri de resim. Nâzım Hikmet dostlarının ve yakınlarının resimlerini yapar. Yalnız bir mektubunda Kemal Tahir’in de resim yaptığına dair bir bilgi vardır sanki ama Kemal Tahir'in resim yaptığını gösterir başka bilgi de yoktur. Kemal Tahir'in Karılar Koğuşu'nda Gazeteci Murat da resim yapar. Bu, Nâzım'dan gazeteci Murat'a aktarılan bir özellik olabilir. Aynı şekilde Nâzım'ın da Kemal Tahir’in mektuplarından, özelliklerinden şiirlerine dizeler düşürdüğü daha sonraki Nâzım Hikmet-Kemal Tahir mektuplaşmalarından anlaşılmaktadır. Yine Nâzım'ın İstanbul Tevkifhanesinde yazmaya başladığı romandaki Cemalettin Mahir, Kemal Tahir'dir. iki arkadaş birbirlerinin özelliklerinden ve çalışmalarından eserlerine izler düşürürler.</p>

  <p class="block7">1940 yılının Haziran ayı başlarında Kemal Tahir, Nâzım Hikmet, Dr. Hikmet Kıvılcımlı ve bazı diğer arkadaşları ile Çankırı Hapishanesine gönderilirler. Çankırı'ya gitmeden önce Kemal Tahir, Fransızların düzenlediği bir baloya katılmasından dolayı eşi Fatma İrfan'dan boşanır. Böylece İstanbul'dan ayrılırken geride bir eş de bırakmamış olur. Çankırı'da Kemal Tahir ile Nâzım Hikmet, Kablettetarih adlı bir roman çalışmasına başlarlar. Fakat bu çalışma on altı ay süren birlikteliğin bitmesiyle yarım kalır. Ancak Kemal Tahir, Çankırı Hapishanesindeyken Göl insanları'na alacağı dört hikâyeyi Tan gazetesinde yayımlar ve Sağırdere adlı romanını yazmaya başlar. Önceleri hikâye olarak düşündüğü bu çalışma çok uzayınca romana dönüştürülür.</p>

  <p class="block7">Nâzım'ın Bursa Cezaevine gitmesinden sonra Kemal Tahir de 1942'de Malatya Cezaevine gönderilir. Burada onlarca sarı defter dolmaya başlar. Namuscular, Telgrafçı Abdurrahim Bey, Karılar Koğuşu, Şeyh Süleyman Efendi adlı roman notlarını yazmaya başlar. Bu roman veya hikâye çalışmalarına kendini İstanbullu Gazeteci Murat olarak dâhil eder. İstanbullu Murat Bey, kişileri dinleyen, hikâyelerini not alan, onların sorunlarını çözmeye çalışan bir entelektüeldir. Bu arada başgardiyanın akrabası olan fabrika işçisi Melahat ile nişanlanır. Fakat bu nişanlılık Nâzım'ın Kemal Tahir'e yazdığı mektuplarda söz konusu edilmemektedir. Yeri gelmişken değinmek gerekir ki on iki yıl boyunca Kemal Tahir’in Nâzım Hikmet'e yazdığı mektupların bulunmamış olması önemli bir kayıptır.</p>

  <p class="block7">Kemal Tahir, hapislik hayatının 1945-1948 arası zamanını Kardeşi Nuri Tahir ile birlikte Çorum Cezaevinde yaşar. Meşhur sarı defterler burada da dolmaya başlar. Nâzım Hikmet'in mektuplarından anlaşıldığına göre yazar, Bir Mülkiyet Kalesi, Büyük Macera (Büyük Mal), Dam Ağası ve Kara Müdür adlı roman çalışmalarına burada başlamıştır. Nâzım'ın Bursa'dan Çorum Cezaevine gönderdiği bir mektupta Kemal Tahir'in Büyük Macera adlı romanını nerdeyse bitirdiği anlaşılmaktadır (Nâzım Hikmet, 1968; 381). Fakat bu isimle ayrı bir roman yayımlanmadığına göre ya isim değişmiş [Büyük Mal) ya da bu çalışma diğer romanlarının içine dağılmıştır. Çorum Cezaevinde Kemal Tahir'e arkadaşlık etmiş olan Celalettin Arif Demirel, onun hapishanedeki varlığının etkisi ve çalışmaları hakkında bilgiler verir: "Yıl 1945 Çorum zindanında elini sıkmak şerefine erdiğim insandır Kemal Tahir. Onunla çabuk kaynaştık. İlişkimiz arkadaşlık sınırını çarçabuk aşarak kardeşliğe dönüşüverdi. Etrafına ışık saçan bir meşaleydi o. Malatya Cezaevinden sürgün gelmişti. (191) Bana verilen haber Çorum Cezaevine 'kitaplı bir casus"un geldiği idi. Yanıma geldi ve sohbete kaldığımız yerden devam ederek ‘evet şu Çankırı'dan gelen Kara Bilal'in dam ağalığına yeltenmesinden söz ediyorduk' dedi". Bunları anlatan Celalettin Arif Demirel'e göre Kemal Tahir, mahkûmları konuşturur, onların davranışlarını not eder cezaevinde huzursuzluk çıkarsa ilgilenir; nedenlerine eğilir, yönetimle mahkûmlar arasında çıkan uyuşmazlıkların giderilmesinde çaba gösterirmiş (Özsoy, 2004; 193).</p>

  <p class="block7">Kemal Tahir hapislik hayatının son yılını Nevşehir Cezaevinde yaşar. 1950'de genel afla serbest kalan yazar, İstanbul'a döner ve Sıdıka Uzunhasan (Semiha Hanım)'la evlenir. Bu uzun mahkûmiyet döneminden sonra Kemal Tahir’in kısa bir mahkûmiyeti daha olmuştur: 1957'de 6-7 Eylül olaylarıyla ilgili bir davadan dolayı da Harbiye Mahbesinde altı ay hapis yatmıştır.</p>

  <p class="block5">ROMAN VE HAPİSHANE ROMANLARIN BİYOGRAFİK KARAKTERLERİ</p>

  <p class="block5">YAZILMA SÜREÇLERİ VE OLAY ÖRGÜLERİ HAKKINDA</p>

  <p class="block7">Esir Şehrin Mahpusu</p>

  <p class="block7">Kemal Tahir’in İstanbul Tevkifhanesindeyken eşi Fatma İrfan'a yazdığı mektuplarda mütareke döneminden Milli Mücadele'ye uzanan süreci anlatan bir romanın notlarını tutmaya başladığı anlaşılmaktadır. Hatta bu notların ve roman için yapılan okumaların daha sonra "Esir Şehir" dizisi olarak bilinen Esir Şehrin İnsanları, Esir Şehrin Mahpusu, Hür Şehrin İnsanları gibi romanların ham malzemesini oluşturduğu da açıktır. Daha geniş anlamda bu ilk hapishane, yazarın Türk toplumunun Osmanlı’dan Cumhuriyet'e geçişinin sosyolojik, ekonomik ve siyasal temellerini sorgulamaya başladığı bir mekân olmuştur. Anadolu hapishanelerinde yaşanan hayat ve yapılan titiz gözlemler, yeni Türk devletinin gösterdiği siyasal tavır ve bilimsel sosyalizm kaynaklı okumaların doğurduğu "Asya Tarzı Üretim Tarzı"nı yeniden yorumlama gibi kazanımlar, Kemal Tahir'in İstanbul Tevkifhanesindeyken tuttuğu notların mesajlarını etkilemiştir. Bu yüzden mütarekeden Millî Mücadele'ye şeklindeki problem alanı Osmanlı ve hâlihazırdaki Türk toplumu olarak genişlemiştir.</p>

  <p class="block7">Esir Şehrin Mahpusu romanının biyografik kaynaklan var. Örneğin Kemal Tahir, Bekirağa Bölüğünde bir süre tutuklu bulunduktan sonra İstanbul Tevkifhanesine (Sultanahmet Cezaevi) gönderilir. Romandaki Kamil Bey de Bekirağa Bölüğünden aynı hapishaneye gönderilir. Kemal Tahir’in suçu ile romandaki Kamil Bey'in suçu aynıdır, ikisi de Divanı Harp'te yargılanır. Kemal Tahir de romandaki Kamil Bey de gazetecidir. Kemal Tahir’in eşi Fatma'dan ve romandaki Kamil Beyin eşi Nermin'den boşanmalarının zamanı da yeri de aynıdır. İkisi de Sultanahmet'teki ceza günlerinin sona erdiği ve yeni bir hapishaneye gidecekleri sırada eşlerini boşarlar. Biyografik bilgi bunlarla da sınırlı değil. Bazen Kemal Tahir’in eşi Fatma İrfan’a yazdığı mektuplarda verdiği bilgilerin, aktardığı duyguların bir kısmı hemen hemen aynı cümlelerle romandaki Kamil Beyin eşi Nermin'e yazdıklarında vardır. Örneğin Kemal Tahir’in 10. 10. 1938 tarihli mektubunda eşine yazdığı mektupta kullanılan "burada güvercinler var. Kuşların bunlardan daha miskini daha kansızı olamaz" (Kemal Tahir 1979; 222) cümleleri romanda da kullanılır. Yazarın mektuplarındaki hapishane içi bilgiler, romanda da kullanılır. Esir Şehrin Mahpusu'nda Kamil Beyin tanıklık ettiği Âdembaba (yoksulların, kimsesizlerin, dilencilerin bulunduğu koğuş) ve beyler koğuşları hakkında Kemal Tahir eşi Fatma Hanım'a bilgi verir: "Âdembaba koğuşunda çırçıplak talebeleri (hapishaneyi üniversite olarak değerlendiriyor) yatar; altlarında gazete kâğıtları serilidir. Beyler koğuşunun duvarları bile halılarla kaplıdır" (Kemal Tahir 1979: 228) gibi cümleler hem mektuplarda hem romanda yer alır.</p>

  <p class="block7">1962 yılında yayımlanan Esir Şehrin Mahpusu romanının olay örgüsü şöyle özetlenebilir: Yüksek tahsil görmüş, birçok ülkeler görmüş Kamil Bey, Oivanı Harp tarafından on beş yıl hapis cezasına çarptırılır. Bekirağa Bölüğünde bir süre tutulduktan sonra Sultanahmet'teki cezaevine götürülür. Hapishane görevlilerine, hapishane jargonunu bilmediği için suçu sorulduğunda "iftira" der. Oysa hapishanede bu kelime, hırsızlık anlamındadır. Bunun üzerine Kamil Bey, benzer suçluların yaşadığı bir koğuşa verilir. Bu koğuşun ağası, "Paytoncu Osman'dır. Osman ve adamları, yedirdikleri yemek ve yatırdıkları yatak için bedel istemek, ortaya alıp kumara sürüklemek gibi yöntemlerle Kamil Beyin paralarına ve eşyalarına el koyarlar. Zekeriya Hoca adındaki üfürükçü, görünüşte Kamil Bey'e (Koğuşta Hafız lakabı takılmıştır, bu isim hapishane argosunda acemi saf anlamında kullanılır. ) hapishane "zagonu"nu öğretecektir, gerçekte o da Paytoncu Osman'ın bu işte görevli adamıdır. Kamil Bey, ilk görüşe eşini ve kızını beklerken akrabası Ramiz Efendi'nin eşi Fatma Hanım, yanına oğulları Kadiri de alarak Kamil Bey’i ziyarete gelir. Kadının getirmiş olduğu kurabiyelere Paytoncu Osman'ın adamları el koyarlar. Bu basit hadise Kamil Bey'in uyanışını ve kişiliğini ortaya koyuşunu sağlar. Kamil Bey, Paytoncu Osman'ı ve adamlarını iyi bir dayaktan geçirdikten sonra sürükleyerek müdüre götürür. Bu olay Kamil Beyin gerçek suçunu da ortaya çıkarır. Hırsız bir levazım paşasını vurduğu için cezaevinde yatmakta olan ve revirde kalan İttihatçı Binbaşı Arif Beyin de olaya el koyması üzerine Kamil Bey, siyasiler bölümüne alınır. Bundan sonra Kamil Bey akrabalarıyla görüşmelerini müdürün odasında yapar. Artık Kamil Bey'in adı Kuvayı Milliye hareketini desteklediği için"millici Ahi'dir. Bu adlandırma aynı zamanda romanın ikinci bölümünün adı olur. Binbaşı Arif Beyin hemşehrisi ve emir eri olan Sefer, bir taraftan Kamil Beyin hizmetini görürken bir taraftan da Binbaşı Arif Bey'le birlikte katıldıkları savaşları anlatır. Artık hapishane bir sohbet, tartışma, fikrî ve sanatsal bir üretim mekânı hâline dönüşmüştür. Kamil Bey, Arif Bey, Binbaşı Şükrü Bey ve Nuh Bey'den oluşan bu grubun sohbetleri vasıtasıyla romanda İstanbul'daki birçok subayın ve sivil şahısların Anadolu hareketine nasıl katkı sağladıkları da ortaya çıkar. Eşi Nermin, halası kızı Sabriye ile birlikte Kamil Beyi ziyarete gelir ama kızları Ayşe'yi getirmemiştir. Kamil Bey, cezasını anımsatarak, eşine, isterse boşanabileceğin! söyler, Nermin Hanım ise buna tepki gösterir. Ancak, bir süre sonra Kamil Bey'i ziyarete gelen hala hanımın hizmetçisi Eleni, Nermin Hanimin Fransız balosuna katıldığını ve Doktor Lütfi Bey'le arkadaşlık ettiğini bildirir. Kamil Bey, aynı haberi bir gazetede de okuyunca sarsılır, bir mektup yazarak eşine kendisini boşadığını bildirir. Zaten mahkûmların Sultanahmet Cezaevindeki süreleri de sona gelmiş bulunmaktadır.</p>

  <p class="block7">Kelleci Memet</p>

  <p class="block7">Olay örgüsü Anadolu hapishanelerinde geçen romanlarda Kamil Beyin yerini İstanbullu Gazeteci Murat alır. Murat, mahkûmlarla konuşan, onların dertleriyle ilgilenen, mahkûmlar üzerinde güvenilir bir otoritesi olan bir kişidir; mesleği ve suçu ile Kamil Beyin hatta Kemal Tahir’in aynısıdır.</p>

  <p class="block7">Nâzım Hikmetin Kemal Tahir'e Bursa Hapishanesinden yazdığı mektuplara göre, Kelleci Memefm yazılış hikâyesi Çankırı Cezaevinde başlamakta Malatya Cezaevinde devam etmektedir. Nâzım Hikmet, Malatya Cezaevine yolladığı bir mektupta "kelleci bir harikadır. Çünkü reeldir, çünkü bir realite en doğru görüşle, felsefeyle sanat tekniğiyle verilmiştir. " (Nâzım Hikmet 1968) dediğine göre roman Malatya'da iken bitmiş ya da bitme aşamasına gelmiştir. Ayrıca yazarın Çankırı Cezaevinde tuttuğu roman notları da Kelleci'nin Çankırı'da yazılmaya başlandığını doğrulamaktadır. Kelleci Memet romanının izini yazarın tuttuğu roman notlarından izleyebiliriz. Kemal Tahir'in roman notlarına dikkat edilirse bu romanın önceleri "Dişi Tuzak"adıyla düşünüldüğü anlaşılır. Fakat unutmamalı ki romancı, tuttuğu roman notlarını aynısıyla romanlarına aktarmamakta hatta bir romanı için düşündüğü kimi olayları ve kişileri başka bir romanda yeniden kurmaktadır. Nitekim Sanat/Edebiyat 4 notlarında (Kemal Tahir 1990: 347-388) Kelleci Memet romanı için tutulan notların tamamı Kelleci Memet romanında görülmemektedir. Kemal Tahir'in hapishanede nasıl çalıştığına dair bir örnek vermek için bu notların planını kısaca vermek yerinde olabilir: "Dişi Tuzak" adlı ilk notta romanındaki insan dramının özünü hazırlar. "Su" başlıklı notunda, dram ve mekân arasında ilişki kurmayı düşünmektedir. "Dişi Tuzak" adlı ikinci notunda Haydar'ın kimliği ve niteliği hakkında bir arka plan hazırlamayı düşünmektedir. Fakat hemen arkasında yeniden bir "Dişi Tuzak" notu düşer ve bu sefer Kelleci Memet'in öldüreceği Osman Ağa'ya ve ailesine eğilir ve Osman Ağa'yı oğlu Yusuf'u, ikinci karısı Ümmühan'ı ve Ümmühan'ın ilk eşinden olan kızı Ayşe'yi çizmeye çalışır. Romanın iskeletini bu başlık altında kurmaya çalışan yazar, Memet'in Osman Ağa'nın evine gelişini, Cinci Nezir'in vakadaki rolünü ortaya koymayı tasarlamaktadır. "Not" başlığında romanın aksiyonlarını, düğümlerini ve çatışmalarını sıralamaktadır. "Yaşayıştan Özellikler" notunda romandaki hayatın hangi temel figürler etrafında kurulacağını tasarlar. "Köyden Kurtulma isteği" başlıklı notunda mekândan kaçış umudunu ve planını vermeye çalışır. "Tipler”adlı notunda Ayşe, Memet, Yusuf, Ümmühan, Osman Ağa, Çerçi Nezir, Nazlı adlı kişilerin özellikleri özetlenir. "Olayın Başladığı Zaman Genel Durum"notunda roman vakasının nasıl başlayacağı tasarlanır (Kemal Tahir 1990: 347-376). Bu çalışma notlarının bu aşamadan sonra başka bir kola ayrıldığı Azap Ali adlı yeni bir çalışmanın tasarlandığı görülmektedir. Fakat Kelleci Memet adıyla yayımlanan romanında olay örgüsü özellikle Çankırı Cezaevindeki Kelleci Memet merkezinde tasarlanmıştır.</p>

  <p class="block7">Bitmiş bir roman olarak yayımlanan Kelleci Memet romanının olay örgüsü 1940Tı yıllarda Çankırı Cezaevinde yaşanmaktadır. Birinci bölümde Kelleci'nin suçu, kişisel özellikleri ve Murat Bey ile olan ilişkileri anlatılır. Çankırı köylerinden on beşon altı yaşlarında bir delikanlı olan Kelleci Memet, evlatlık ve hizmetçi olarak yanında bulunduğu Osman Ağa'yı vurmuştur. Kendisi yanlışlıkla vurduğunu söylese de hikâyesinin satır aralarında bunun bir yanlışlık olmadığı sezilmektedir. Kelleci, saf görünmesine rağmen oldukça kurnaz ve yeteneklidir. Murat Bey'in çabasıyla okuma yazmayı çok kısa zamanda öğrenir. Çalışkanlığı, yeteneği sayesinde tenekecilik zanaatı da öğrenmiştir. Onun şeytansı bir tarafı olduğunu, gözünün hapishaneden kaçmakta olduğunu söyleyip ezmek isteyenler olduğu gibi, onu revir meydancısı yaptırmak isteyenler de vardır. Bu bölümde hapishane hayatı, çeşitli suçluları, çeşitli ilişkileri ve dalavereleri de anlatılır. Kelleci hem kurnazlığı hem de Murat Bey'in kollaması ile birçok tuzaktan kurtulur. Bu arada Kelleci'nin Osman Ağa'sının ikinci karısı Ümmühan, Kelleci'ye yiyecek giyecek yollamaktadır. Kelleci ziyarete gelen köylülerden, Osman Ağa'nın oğlu Yusuf'un Cemile ile evleneceğini duymuş ve olan biteni Murat Bey'e anlatmıştır, fakat anlattıklarından birbirine bağlanmayan olaylar hâlâ vardır. Romanın ikinci bölümünde Kelleci'nin yaşadıklarının ayrıntıları ortaya konur. Buğday tarlalarında kalan başakları (bunlara 'kelle'denir) toplayan bir ailenin çocuğu olan Kelleci Memet babası tarafından Osman Ağa'nın yanına verilmiştir. Kelleci, çalışkanlığı ile Osman Ağa'nın gözüne girmiştir. Karısı ölen Osman Ağa, Cemile adlı bir kızı olan Ümmühan'la evlenmiştir. Fakat bir kolu olmayan'eksik'Osman Ağa, artık Ümmühan'a kocalık edemediği için Ümmühan, oğulluğu ile yani Osman Ağa'nın oğlu olan Yusuf'la ilişkiye girmiştir. Fakat Osman Ağa da Ümmühan'ın kızı olan Cemile'ye sarkıntılık etmektedir. Kelleci Memet ile Cemile birbirlerini sevmektedirler. Ümmühan, Kelleci ile Cemile'nin ilişkilerini bildiği için Kelleci'yi kullanmak ister ve Osman Ağa'nın Kelleci ile Cemile'yi bir aradayken gördüğünü, bu yüzden Cemile'nin Yusuf'a verileceğini söyler. Amacı Osman Ağa'yı Kelleci'ye öldürtmek ve Yusuf'la ilişkisini rahat devam ettirmek ve Osman'ın malına sahip olmaktır. Açıkça söylenmese de Kelleci, Osman Ağa'yı Cemile'yi alabilmek için öldürmüştür. Fakat Kelleci, Ümmühan'ın çevirdiği dolabı öğrenmiştir. Roman Kelleci'nin teneke makasını da yanına alarak hapishaneden kaçtığının duyulması ile sona erer.</p>

  <p class="block7">Karılar Koğuşu</p>

  <p class="block7">Karılar Koğuşu da Kemal Tahir'in Malatya Cezaevindeki notlarından oluşan bir romandır. Kelleci Me/netteki İstanbullu Gazeteci Murat Bey, aynı kişi, aynı özellikler ve aynı görevle bu romanda da vardır. * Malatya Cezaevinde başlanan, Çorum Cezaevinde biten bu roman, Kemal Tahir'in ölümünden sonra eşi Semiha Demir tarafından yayımlanmıştır. Karılar Koğuşu da Esir Şehrin Mahpusu, Kelleci Memet gibi biyografik özellikler taşımaktadır. 1942-1944 arası Malatya Cezaevinde yatan ve mahkûmlarla ilgilenen, yazı yazan Kemal Tahir ile aynı cezaevinde kalan, roman yazan, on beş yıla mahkûm siyasi mahkûm Murat aynı kişidir. Eser dışı güçlü bir figür olan Nâzım Hikmet, hem Kemal Tahir'in hem de İstanbullu Murat'ın dostudur. İstanbullu Murat Bey, özellikle kendi kendisiyle konuşmalarında Nâzım Hikmet'i düşüncelerine ortak eder. Nâzım, bir dost ve üstat olarak Kemal Tahir'in de hep yanındadır. Romanda Murat Bey'in sergardiyanın fabrikada çalışan kızı Nebahat ile bir gönül ilişkisi vardır. Kemal Tahir de aynı şekilde Malatya'da sergardiyanın kızı Melahat ile nişanlanmıştır. Karılar Koğuşu, yoğun ilgi gören ve bu yüzden sinemaya da uyarlanan bir romandır. Aynı isimle yapılan filmin (1989) yönetmenliğini Halit Refiğ yapmış, başrollerini Kadir İnanır ve Hülya Koçyiğit paylaşmıştır.</p>

  <p class="block7">Kemal Tahir, Malatya Hapishanesinde tuttuğu notlarda genel olarak bölge insanlarının hayata tutunmak için bağlı oldukları temel yapıları (karnını doyurmak, güvende olmak, cinsellik) irdeleyerek 1943 Türkiye'sinin ortalama insanını tanıtmaya çalışır, bu yapılarla II. Dünya Savaşı arasındaki ironik ilintileri işaret eder, Türkiye siyasetinin bu savaş karşısındaki tavrını eleştirir.</p>

  <p class="block7">Karılar Koğuşu romanında Murat Bey'in temel görevi hapishanedeki insanların birbiriyle ilişkilerini ve problemlerini yansıtmak suç ve ceza arasındaki insanların doğal insanlıklarını tasvir etmektir. Romanın olay örgüsü ve aksiyonu Murat'ın ilgilendiği, yardım ettiği ünlü hayat kadını Tözey, çok genç olan âşığı ile birlikte kocasını zehirleyen idam mahkûmu Hanım, Gardiyan Şefika ve küçük mahkûm Aduş merkezinde gelişir. İstanbullu Murat Bey, ahlak, hukuk, ilim ve insani ilişkiler açısından hapishanede otorite olan kişidir. Bu özellikleri ile hem erkekler bölümünde hem de "Karılar Koğuşu"nda sevilen saygı duyulan, güvenilen biridir. Çünkü o mahkûmlara madden ve manen yardım eder, istidalarını yazar, aralarındaki anlaşmazlıkları çözer, davalarını takip eder. Murat Beyin karılar koğuşundaki varlığı bu özellikleri ile sınırlı değildir. Kadınlardan Hanım ile Tözey, Murat Bey'e Aşıktırlar; Murat Bey bu iki kadının kıskançlık yüzünden koğuşta kavga ettiklerini sonradan öğrenir. Bu kadınlardan Hanım, küçük yaştaki dostu (sevgilisi) Ali ile kocasını öldürmüştür ve cezası idamdır. Murat Bey, idamdan kurtulması için ona akıl verir, yol gösterir, fakat gösterilen yol Ali'nin cezasını artıracağı için Hanım bu işe bir türlü yanaşmaz. Bu arada Malatya umumhanesinin tanınmış kadınlarından Tözey de hapishaneye düşer. Tözey, işini iyi yapan, birçok varlıklı erkeği birden idare eden, bu yüzden hayli sermaye edinmiş; "âlem"de meşhur olan biridir. Kısacık cezasını çekmek üzere hapishaneye girse de hemen yardımları, verdiği ziyafetleri ile öne çıkar. Koğuşta duyduklarına, karşılaşıp konuşmaları da eklenince Murat Bey'e gönül verir. Murat Bey bunu fark eder ama hem bu kadınların aşklarının, duruma, mekâna ve zamana göre çabuk yön değiştirdiğini bildiğinden hem de Tözey, hapishanedeki yoldaşlarından Hacı Abdullah'ın gözdesi olduğundan karşılık vermez. Fakat Tözey hapishaneden çıktıktan sonra da Murat Bey'e hediyeler göndermeyi, onun çamaşırlarını yıkayıp ütülemeyi ihmal etmez. Hapishaneye gardiyan olan Şefika da kocasını sevmeyen, oynak tabiatlı olan ve Murat'a yanaşmak isteyen bir kadındır. Murat'tan karşılık alamayınca gardiyan Abdullah'ı ele geçiren, adama evini barkını sattıran, kendi kocasını ve çocuklarını terk eden ahlaksız bir kadındır. Murat fazla dile getirmese de sergardiyanın kızı Nebahat'a ilgi duymaktadır. Fakat ne yazık ki kız henüz on yedi yaşındadır ve üstelik Murat'ın daha on iki yıl cezası vardır. Hapishanede zina, hırsızlık, cinayet gibi suçların yanı sıra İsmet Paşa'ya sövmek gibi suçlar da vardır. Bu suçlulardan biri on dört aya mahkûm olan Hubuş Kadın'dır. Murat bey onun da adli işlerini takip eder. Hanım, bütün ısrarlara rağmen Ali’nin cinayeti tasarladığını söylememiş ve idam edilmiştir. Roman, hapishanedeki bütün insanların iyiliklerini, kötülüklerini, yiğitlik ve zaaflarını, kurnazlık ve cahilliklerini, korku ve yalnızlıklarını doğal bir bakışla gören ve bu insanların neden bu hâlde olduklarını düşünen Murat Bey'in duyduğu üzüntüyle son bulur.</p>

  <p class="block7">Namuscular</p>

  <p class="block7">Namuscular ismiyle yayımlanan roman da Kemal Tahir’in Malatya Cezaevinde tuttuğu notlardan oluşur. Yine Kemal Tahir, Kelleci Memet, Karılar Koğuşu, Damağası romanlarında olduğu gibi bu romanda da İstanbullu Murat Bey adıyla yer alır. Mahkûmlar onunla ilişkileri ile romanda görünürler. 0, mahkûmlarla ilgilenir, yardım eder akıl verir ve zaman zaman da bilinçlendirmeye çalışır. Murat Bey, bu romanda biraz daha Kemal Tahir’i ortaya koyar; yazdıklarından dolayı tutuklandığını, hapishanede geçinmek için romanlar yazdığını, suçunun"komünistlik"olduğunu ama gerçekte komünistliğin insanın insanı ezmesine karşı çıkmak olduğunu falan söyler (Kemal Tahir 1974). Murat Bey'in okuduğu kitaplar, tartıştığı konular, yazıştığı insanlar hem Kemal Tahir’in kitapları, düşünceleri ve insanlarıdır.</p>

  <p class="block7">Malatya Cezaevinde yazılmaya başlanan bu romanı daha doğrusu roman notlarını, Kemal Tahir’in ölümünden bir yıl sonra eşi Semiha Demir yayımlar. Yazarın ani gelen ölümü neredeyse tamamı eski yazıyla yazılmış binlerce sayfayı taramak, tasnif etmek gibi bir durum meydana getirir. Dilden edebiyata, romandan siyasete yığınla not vardır. "Topal İhanet", "Batı Çıkmazı" gibi adı olan fakat belli bir bütünlüğe kavuşmayan roman notları bulunduğu gibi az çok bir roman bütünlüğünü sağlamış görünen Damağası, Bir Mülkiyet Kalesi, Sakin Bir Memleket gibi roman notları da vardır. Namuscular adıyla yayımlanan kitap da, bu, adı konulmuş dosyalardan çıkar. "Namuscular 1973", "Malatya Notları 1945", "Telgrafçı Abdurrahim"ve"Şeyh Süleyman Efendi" başlıklarıyla dört bölüm olarak yayımlanan Namuscular'ın genel anlamıyla Malatya Cezaevinde tutulan roman notlarının bir bölümünü oluşturduğu; yazarın bu notların başka bir bölümünden ise Karılar Koğuşu adlı romanı çıkardığı anlaşılmaktadır. Namuscular adıyla yayımlanan kitabın bölümleri arasında mekân ve zaman dışında bir bütünlük yok, her bölüm, İstanbullu Murat hariç farklı kişilerin merkezinde gelişiyor. Fakat özellikle ilk üç bölümdeki namus problemi ve cinayetleri (ki hapishane zagonunda bu mahkûmların adı "namuscular"dır) bölümler arasındaki ilgiyi kuruyor. Gerçi Şeyh Süleyman Efendi adlı dördüncü kısım, şeyhlik kurumunun eleştirisi merkezinde kurulur ama yazar, Süleyman</p>

  <p class="block7">Efendi'nin namussuzluğunu ve bu namussuzluğa göz yuman halkı düşünüp "namuscularla ilişkilendirmiş olmalıdır. Dört bölüm hâlinde yayımlanan Namuscular ile Karılar Koğuşu arasında da mekân ve zaman benzerliğinin dışında ilişkiler vardır. Örneğin Namuscular'üa zina, aldatma, cinayet, çeşitli ahlaksızlıklar erkekler merkezinde örülürken, Karılar Koğuşu'nda kadınlar merkezinde örülür. Romanlarda İstanbullu Murat'ın dışında Tözey, Gardiyan Abdullah, Hacı Abdullah gibi ortak kişiler de vardır. Hatta Namuscular1da Mazmanoğlu Hacı Abdullah ve İstanbullu Murat arasında geçen konuşmaların bir kısmı Karılar Koğuşu'nda da aynı şekliyle vardır. Anlaşılan bu romanların ham malzemesi olan Malatya Cezaevi Notları'nda yazar, yoksul ve cahil Anadolu insanının zaaflarını, korkularını, yalnızlıklarını, güvensizliklerini, kurnazlık ve saflıklarını kadınlar ve erkekler üzerinden ayrı ayrı vermeyi tasarlamıştır. Satır aralarındaki mesajların anlamlarına dayanarak yazarın aslında bozulmuş iktisadi yapının, adalet ve düzen dağıtmada yetersiz kalmış devletin eleştirisini, bütün bu bozulmuşluğa, ilgisizliğe ve imkânsızlığa en doğal hâliyle maruz kalmış Anadolu halkının üzerinden yaptığını söylemek gerekir.</p>

  <p class="block7">Malatya Cezaevi notlarının bir bölümünün Bilgi Yayınevi tarafından Namuscular adıyla yayımlanmasının sebebi, yazarın bu notları tasnifinden kaynaklanır. Kemal Tahir, "Malatya Cezaevi Notları 1945", "Telgrafçı Abdurrahim", "Şeyh Süleyman Efendi" başlıklı notlarını 1973'te yeniden düzenleyerek bütünlüklü bir roman çıkarmayı planlamış ve "Namuscular" başlığı altında yazmaya başlamış fakat bitirememiştir. Yazarın, diğer bölümleri gözden geçirerek Namuscular11 yeniden yazarken ifade, olay ve çatışma bakımından daha edebî bir düzey hedeflediği anlaşılmaktadır.</p>

  <p class="block7">Namuscular kitabının "Namuscular 1973" adlı bölümü Mazmanoğlu Hacı Abdullah merkezinde gelişir. Hacı Abdullah varlıklı, cesur ve uçkuruna düşkün bir "ağa" olarak düşmüştür hapishaneye. Hapishaneden çıkmasına az bir zaman vardır. Burnunu karıştıra karıştıra ortalıkta gezmekte, en yakın arkadaşı İstanbullu Murat Bey'e hükümetin Almanların yanında yer alması gerektiğini savunmakta, dışarı çıktığında hayatına kaldığı yerden devam edeceğini söylemektedir.</p>

  <p class="block7">"Malatya Cezaevi Notları 1945" adlı bölüm, Namuscular romanının bütün taslağını içerir ve namus cinayetlerinden dolayı hapse düşenlerin etrafında yoğunlaşır. Kimisi kötü yola düşen kızını, kimisi karısıyla birlikte olan damadını, kimisi karısıyla yatan komşusunu öldürür. Fakat bütün bu cinayetlerin namus adı altında algılanması ve dillendirilmesi, öldürenler tanındıkça acı bir ironiye dönüşür. Örneğin kızı Kezban'ı geneleve düştü diye öldüren Mehmet, aslında zamanında kızını zorla kaynatasına peşkeş çekmiştir. Üfürükle muskayla uğraşmakta, Allah'a inanmakta ama kumar oynamakta, namus dediği her şeyi feda edebilmektedir. Damadını karısıyla birlikte olduğu için öldüren Ahmet de karısıyla yattığı için komşusunu baltayla öldüren Hüseyin de farklı değildir. Karılar, kızlar, kocalar, oğullar, damatlar birbirlerinin uçkurlarına dolanırlar; hapishanede birbirlerinin karılarına söverler. İstanbullu Murat, böylesi bir namus anlayışının çürümüş bir toplumsal yapıdan geldiğini onların anlayabileceği şekilde dile getirse de pek bir şey değişmez.</p>

  <p class="block7">Kitabın Telgrafçı Abdurrahim bölümü de"namuscular"etrafında devam eder. Evli ve iki çocuk babası olan Abdurrahim, Kadriye adlı bir genç kızla ilişkiye girmiştir. Kadriye hamile kalınca olay duyulmasın veya karısından ayrılmasın diye genç kızı vurmuştur veya kızı vermedikleri için kızın eniştesini vurmak isterken Kadriye'yi vurmuştur. Fakat korkunç olan ölmeyen Kadriye'nin hâlâ Abdurrahim'i kabul etmesidir. Buna karşılık Abdurrahim, kızın yazdığı mektupları karısının isteği üzerine utanmadan mahkemeye vermiştir.</p>

  <p class="block7">Kitabın dördüncü bölümünde olay örgüsü ve problem biraz farklılaşır. Hapishaneye Şeyh Süleyman Efendi ve müritleri gelir. Bütün hapishanede Şeyh'in kerametleri konuşulmaya başlar.</p>

  <p class="block7">Adam, kapalı kapılardan girebilmekte, depremleri önceden bilebilmektedir. İstanbullu ile Şeyh arasında dinî tartışmalar da olur. Süleyman Efendi, aslında kendisinin keramet göstermediğini, bazı akılsız müridin bunları uydurduğu söylemek zorunda kalır. Bu şekilde ikisi arasında bir yakınlaşma olur. Fakat Şeyhin Gardiyan Ömer'in karısını nasıl kandırıp tacizde bulunduğu ortaya çıkınca İstanbullu, bu üfürükçü dolandırıcıdan iğrenir.</p>

  <p class="block7">Damağası</p>

  <p class="block7">Çorum Cezaevinde yazılmaya başlanan bu roman notlarını, Kemal Tahir'in ölümünden sonra eşi Semiha Demir yayımlar. Damağast'm merkez figürlerinden olan Kara Bilal'ın adı Nâzım Hikmetin Çorum Cezaevi'ne yazdığı mektuplarda da geçmektedir. Çorum'da bir süre Kemal Tahir'le birlikte hapis yatan Cemalettin Arif Demirel de bir anısını anlatırken Kara Bilal'den söz etmektedir; "Yanıma geldi ve sohbete kaldığımız yerden devam ederek'evet şu Çankırı'dan gelen Kara Bilal'in damağalığına yeltenmesinden söz ediyorduk' dedi" (Özsoy 2004 193). Çorum Cezaevi, Kemal Tahir'in "kitaplı casus" olarak anıldığı hapishanedir. Çünkü ne hırsız, ne dolandırıcı, ne zina suçlusu ne de katildir; sandık sandık kitapla gelmiştir. Çorum cezaevinde tutulan roman notlarında Kemal Tahir, İstanbullu Murat Bey olarak değil, Cemal olarak yer alır. Damağası notlarında Cemal'le ilgili verilen bilgilerin çoğu Kemal Tahir biyografisinden alınmıştır. Galatasaray'da okuyan, hukuk ve edebiyat eğitimi alan, Nâzım Hikmetle arkadaş olan, onunla birlikte siyasi suçlu olan, kitap yazan, çeviri yapan ve İstanbul'u özleyen Cemal aslında apaçık bir şekilde Kemal Tahir'dir.</p>

  <p class="block7">Damağası da Namusçular gibi bitmiş bir roman değildir. Çorum Cezaevi'nde 1948-1949 yıllarında tutulan notlardan anlaşılan yazarın bu notların en azından bir kısmını "Damağası" adlı bir romana dönüştürme isteğinde olduğudur. “Kemal Tahir’in vefatından sonra "Damağası Notlar/Müsveddeler" alt başlığıyla yayınlanan eser, muhteva itibariyle bir bütünlük göstermez. Yazarın yazacağı bir roman için tuttuğu notlardan oluşmaktadır. Farklı tarihlerde alınan notlarda yazar, ana olayları benzer tutmakla beraber bazı yan olayları değiştirerek yeni kurgular ortaya koyar. Bu anlamda eser, bir roman taslağının üç ayrı müsveddesini içerir. Eser, muhteva olarak bir bütünlük göstermese de yazarın çalışma biçimi, üslubu, ilgilendiği sosyal ve siyasal meseleler, biyografisi gibi farklı konularda barındırdığı malzeme açısından önemlidir. Müsveddeler, içerik olarak çok büyük oranda benzerdir. Söz konusu edilen meseleler fazlaca ayrıntı içermemektedir. Bu müsveddelerdeki değerlendirmeleri, ayrıntıları, diğer romanlarda görülen bazı fikirlerin notları olarak görmek de mümkündür. " (Coşkun 2006: 303).</p>

  <p class="block7">Damağası'nın birinci bölümü Haşan Kırat'ın saatini Deli Ömer’in kasten düşürmesiyle başlar. Hapishaneye disipliniyle dikkat çeken Mehmet Kayahan gelince, çeşitli yollarla mahkûmları soyan Vekil Hapishane Müdürü Lütfü Beyin ve gardiyanların işi bozulur. Fakat Lütfü Bey bu kez de mahkûmlar hakkında verdiği bilgilerle hapishane de düzeni bozmaya çalışır. Hatta yeni müdür kumar baskını yaparken Yüzbaşı'nın koğuşuna da girmiş; fakat baltayı taşa vurmuştur. Hapishanede önemli figürlerden biri olan Rıza da müdürün saldırısına maruz kalınca hapishane karışmış, savcı gelmiş ve müdürü suçlamıştır. Neticede Lütfü Bey'in oyunu tutmuştur. Özetlersek bu bölümde Haşan Kırat merkezinde çoğalan içeri ve dışarı hikâyeleri ile birtaraftan hapishanedekilerin gündelik hayatları, ilgileri, cehaletleri, zaafları, tutkuları yansıtılırken diğer taraftan dışarıyla kurulan ilgiyle de özellikle orta Anadolu insanlarının yoksullukları, cahillikleri, devlete ve dine bakışları verilir.</p>

  <p class="block7">"Damağası Birinci Kısım: Kitaplı Casus"adlı ikinci bölümde Çorum Cezaevine mahkûmların "Kitaplı Casus"dedikleri Cemal gelir. Cemal, hukuk ve edebiyat okumuş, komünistlik suçu yüzünden on beş sene hüküm giymiş, cezasının bir kısmını Malatya'da çektikten sonra Çorum'a gelmiş bir mahkûmdur. Casusluk sadece sandık dolusu kitapla gelmesinden dolayı değildir, adi suçlardan birini işlemeyen mahkûmların genel adı gibi bir şeydir "casus". Cemal gibi Yüzbaşı'nın da Koço'nun da unvanı casustur. Cemal, mahkûmları sadece suçlamayan, onları dinleyen, ihtiyaçlarına karşılık veren, yol gösteren aynı zamanda herkesin anlattığı hikâyeden bütün Çorum havalisinin hatta bütün Anadolu insanının hayatını gözlemleyebilen biridir. Cemal'in eski dostu Salim Aka da Çorum Cezaevine gelmiştir. Cemal onunla İstanbul hatıralarını yaşar.</p>

  <p class="block7">Yayınevinin Damağası adıyla yayımladığı kitabın üçüncü bölümü ya da "Damağası" roman çalışmasının üçüncü müsveddesinde ikinci bölüm, yani'Kitaplı Casus'un Malatya'dan Çorum'a Gelişi'yeniden yazılmış gibidir. Bütün hapishane geleni merak etmektedir, ikinci müsveddedeki Casus Yüzbaşı'nın ve Hapishane Müdürü Karamüdür'ün olay merkezindeki ağırlıkları artar. Mahkûmlar Casus Yüzbaşı hakkında, tahminlerle, yalanlarla çeşitli hayat hikâyeleri uydururlar. Müsveddedeki önemli bir olay da Çorum Ağır Cezaevinin yapılışının söz konusu edilmesidir. Güya caminin yerinde önce petrol var dedikodusu yayılmış çıkmayınca da cami yapılmıştır.</p>

  <p class="block7">Damağası'nın üçüncü elden geçirilişi de diyebileceğimiz bu notların sonuna bir de “Bir Mahpushane Hikâyesi" adıyla bir bölüm eklenmiştir. Fakat burada anlatılan hikâyenin "Damağası" olarak düşünülen romanla doğrudan ilgisi yoktur. Hikâye, Osman adlı birinin aşk ve mahpushane hayatı etrafında kurulmaktadır.</p>

  <p class="block5">HAPİSHANE ROMANLARININ İNSANLARI ESİR ŞEHRİN</p>

  <p class="block5">MAHPUSU'NDA İNSANLAR</p>

  <p class="block7">Esir Şehrin Mahpusu, kişiler açısından oldukça kalabalık bir romandır. Kişileri mekânın özelliğine bağlı olarak, görevliler (kanun çavuşu, hapishane müdürü, kâtip, berber, askerler, gardiyanlar), mahkûmlar (adi mahkûmlar, siyasi mahkûmlar, çocuklar, kadınlar) ve ziyaretçiler olarak tasnif etmek mümkündür. Hapishanenin kendi iç düzenine göre, beyler koğuşundakiler, siyasiler, sıbyan koğuşundakiler, âsdembaba koğuşundakiler gibi sıralamak da mümkün. Romandaki kişilerin işlevlerini kısaca şöyle anabiliriz:</p>

  <p class="block7">Kamil Bey: Romanın başkişisi olan siyasi mahkûm. Binbaşı Arif Bey: İttihatçı ve millî mücadeleci, yolsuzluğunu yakaladığı bir askeri öldürmüştür; Kamil Beyin arkadaşıdır. Nuh Bey: Binbaşı Arif Bey gibi ittihatçı ve millî mücadelecidir ama çok karışık işleri de vardır. Fatma Hanım, Kamil Beyin ziyaretine gelen, kocası Kamil Bey gibi tutuklu bulunan; Kamil Beyin Osman Ağa'yı dövmesine sebep olan kurabiyeleri getiren kadındır. Oldukça cesur, hapishane idaresinin dolaplarını bilen ve bunu söylemekten çekinmeyen biridir. Şükrü Bey: Eski ittihatçılardandır, arkadaşlarına dışardan çeşitli desteklerde bulunmaktadır. Sefer: Çanakkale Savaşı'ndan beri Binbaşı Arif Beyin emir eridir. Koğuşa geldikten sonra Kamil Bey'e de hizmet eder. Nermin: Kamil Beyin karısıdır. Fransızların düzenlediği bir baloya gittiği için Kamil Bey romanın sonlarında onu boşamıştır. Sabriye: Hapishane dışındaki kişilerden biri, Nermin’in akrabasıdır. Vurdumduymaz ve rahat bir kadındır. Hala Hanım: Nermin’in halasıdır. Onun Kamil Bey'le evlenmesinden pişmanlık duymaktadır. Nerminl de etkilemiş, zamanla kendine benzetmiştir. Saka'nın Naci: Kamil Bey, adi suçlular koğuşundan siyasiler kısmına geçerken ona "millici abi" diye bağıran mahkûmdur. Kesik Süleyman Ağa: Osman Ağa'nın kumar arkadaşıdır. Zarzar: Osman Ağa'ya meydan okuyan tek kişidir. Kamil Bey Osman Ağa'yı dövdüğünde kurabiyeyi getiren Fatma Hanimi tanıdığı için Kamil Bey'e destek çıkar. Laz Ali: Paytoncu Osman'ın adam öldüren, genelevlere kız düşüren adamlarındadır. Pandeli: Bir Rum çocuğu olan Pandeli, Osman Ağa'nın hizmetini görenlerdendir. Osman Ağa onu cinsel ihtiyaçları için de kullanmaktadır. Tanas Ağa: Paytoncu Osman'ın adamlarındandır. Seringel: Osman Ağa'ya hizmet edenlerdendir, koğuş meydancısıdır. Toycu</p>

  <p class="block7">Mahmut: Paytoncu'nun adamlarındandır, mahalle aralarında kızları kandırıp genelevlere satan biridir. Vahap Onbaşı: Arama gardiyanıdır. Cüce Hıdır: Mahpushanenin delisidir, cüce denilecek kadar kısa boylu ve tıkızdır. Amcabey: Gelen mahpusların kayıt işleri ile uğraşır. Tapu kütüklerinde sahtecilik yaptığı için hapishanededir. Fayrap Ömer: Osman Ağa'ya hizmet eden; meydancılık yapan biridir. Dr. Lütfü: Nermin'in halasının Fransız Hastanesinde çalışan doktordur; ittihatçıları ve millicileri sevmez. Mehmet Hoca: Cami çinilerini çalmaktan hapishaneye düşmüştür, kadınlarla erkekleri caminin içinde bir araya getiren bir çıkarcıdır. Mahpushane Müdürü: Ağalar ile arayı iyi tutarak mahpuslardan toplanan paralardan kendi payına düşeni alan tipik bir müdürdür. Terlikçi Falçata Seyfı: Paytoncu Osman'ın esrarkeş adamlarındandır. Mehdi Bey: Esrar içen, kadın öldüren ve gizli gizli Kamil Bey'I padişahçılar adına takip eden biridir. Veznedar Sıtkı Efendi: İşgal sırasında devletin kasasını soyan bir adamdır.</p>

  <p class="block7">Kamil Bey</p>

  <p class="block7">Kamil Bey Esir Şehrin Mahpusu’nın merkez kişisidir. Kitabın "Hafızağa" başlıklı ilk bölümü, Kamil Bey'in düşünsel kimliği hakkındaki bilgilerle başlar. Selim Paşa'nın oğlu, Galatasaray ve Oxford mezunu Kamil Bey, birçok felsefeciyi, yazarı okuyan Batı sanatından, edebiyatından ve biliminden haberdar olan, aynı zamanda kendisi de hem yazan hem de resim çizen, geleneksel kültürden biraz uzak, pipo içen bir entelektüeldir. Hapishanede en çok düşündüğü kişiler karısı Nermin ve kızı Ayşe'dir. Paytoncu Osman'ı sürüklediğinde de aklına ilk gelen karısı ile kızının bu davranışından dolayı kendisiyle övünecekleridir. Bir paşa oğlu olan Kamil Bey, elleri kelepçeli olarak bir hırsız gibi Sultanahmet Cezaevine nakledilmekten utanır. İronik olan şey, Sultanahmet Cezaevinde adi suçlular koğuşuna verilmesinden de bilmeden suçunu hırsızlık olarak bildirdiği için kendisinin sorumlu olmasıdır. Hapishane zagonunu bilmediği için suçu sorulduğunda "iftira" der. Bu kelime hapishane dilinde "hırsızlık" demektir. Paytoncu Osman Ağa'nın koğuş ağası olduğu bu ilk koğuşunda dolandırıcılıktan, üfürükçülükten mahkûm Zekeriya Hoca güya ona yardım eder; hapishane zagonunu öğretmeye çalışır. Oysa asıl maksadı, koğuş düzeninin bir parçası olarak Hafız dedikleri Kamil Bey'i soyulacak bir çaylak olarak hazırlamaktır. Kamil Beyin uyanışının başladığı an, kendisine hediye gelen kurabiyeye Osman Ağa'nın el koymasıdır. Kamil Bey, adamı feci bir şekilde döver ve sürükleyerek müdüre götürür. Bu olaydan sonra gerçek suçu da ortaya çıkar ve Kamil Bey/'millîci abi" sıfatıyla arkadaşı Binbaşı Arif Beyin de bulunduğu siyasiler kısmına alınır.</p>

  <p class="block7">Kamil Bey, Bekirağa Bölüğüne tutuklu olarak gelmeden önce de entelektüeldir, sosyalist fikirlerle tanışmıştır; Anadolu'da başlayan millî mücadele hareketinden de haberdardır hatta hareketin taraftarıdır ama onun asıl sorumlu bir aydın olarak kendini var kılması Sultanahmet Cezaevine nakledilmesinden, özellikle pis bir düzenin patronu olarak kendisini de soyan Paytoncu Osman Ağa'yı dövdükten ve sürükleyerek müdüre götürdükten sonradır. Avrupa'nın her yerini, Avrupai fikirlerin çoğunu bildiği hâlde Anadolu'yu ve burada yaşayan İnsanların hâllerini bilmediği için kendinden utanır. Artık hapishane, Kamil Bey için tam bir kendini yetiştirme mekânına dönüşür: Okur, yazar, resim çizer, Osmanlının son zamanlarından Milli Mücadele'ye uzanan süreci romanlaştırmak ister. Fakat bu arada ailesi ile sorunlar başlar. Karısı Nermin’in davranışlarından rahatsız olur. Nitekim romanın sonuna doğru Fransızların düzenlediği baloya giden karısından boşanır.</p>

  <p class="block7">Binbaşı Arif Bey</p>

  <p class="block7">Çok varlıklı bir aileden gelen Arif Bey, ittihatçı ve milli mücadeleci bir asker olarak görünür. Yolsuzluğunu yakaladığı bir askeri öldürdüğü ve artık ipler Talat Paşa'nın elinde olmadığı için hapishanede olan Arif Bey, Kamil Beyin arkadaşıdır. 0 da arkadaşı gibi çok kitap okuyan ama ondan daha sabırlı ve akıllı hareket eden biridir. Fakat hapishane Arif Beyin de yeniden düşünmesini sağlamıştır. İttihatçı dönemlerini sorgular ve adam öldürmekle memleket kurtarmış olmadığını düşünmeye başlar.</p>

  <p class="block7">Paytoncu Osman Ağa</p>

  <p class="block7">Kendisine ikinci kısım padişahı diyen Paytoncu Osman Ağa, adi suçlular koğuşunun ağasıdır. Her türlü gayrimeşru ilişkisi olan, her türlü dolap çeviren, ahlaksız bir adamdır. Ama parası ve adamları vasıtasıyla koğuşta tam kendi emrinde bir düzen oluşturmuştur. İlk bakışta saygılı, hak bilir bir damağası gibi görünse de bu sadece acemilerin görebileceği bir görüntüdür. Yoksa herkes onun ne rezil bir adam olduğunu bilir. Kumarcı, oğlancı, dolandırıcı, ırz düşmanı, katil olan bu adam aynı zamanda mülkilerden de nefret eder. Mahkûmları kumara alıştırarak, tongaya düşürerek soyup soğana çevirir. Fakat Kamil Bey tarafından dövüldükten sonra "forsu"sona erer.</p>

  <p class="block7">Mortocu Zekeriya Hoca</p>

  <p class="block7">Osman Ağa koğuşunun düzenbazlarından biridir, ilk zamanlarda güya Kamil Bey'e hapishane raconunu öğretmektedir. Kemal Tahir’in bütün hapishane romanlarında görülen muskacı, üfürükçü, cinci hoca tiplerinden biridir. Bu yüzden hapishane kişilerinden bir kitleyi temsil eder.</p>

  <p class="block7">Kelleci Memet, Karılar Koğuşu ve Namuscular'ın Ortak Kişisi</p>

  <p class="block7">İstanbullu Murat Bey</p>

  <p class="block7">Kemal Tahir'in diğer hapishane romanlarında Kamil Bey'in yerine İstanbullu Murat Bey adını kullandığı anlaşılmaktadır. Çünkü Murat Bey'le Kamil Bey'in ailevi, kültürel, bedensel özellikleri aynıdır: ikisi de varlıklı aileden gelirler, ikisi de aynı siyasi suçtan tutuklanırlar, ikisi de pipo içerler, kitap yazarlar vs. Kamil Bey'in de Murat Bey'in de biyografik özelliklerine bakılırsa Kemal Tahir oldukları da açıktır. İstanbullu Murat Bey'in, Kelleci Memet, Karılar Koğuşu ve Namusçular romanlarındaki varlığı hep aynı şekilde görünür. Çok kitap okuyan, mahkûmların derdiyle ilgilenen, onlara doğruyu gösteren, kanunları bilen, mahkûmlar tarafından çok sevilen, kimseyi suçundan dolayı küçümsemeyen bir adamdır. KelleciMemefte Kelleciyi, düzenbazlara karşı koruyup kollayan, onun okuma yazma öğrenmesini, meslek geliştirmesini sağlayan İstanbullu Murat Bey'dir. Çankırı Cezaevine kendisi gelmeden ünü gelen Murat Bey için hapishane şöyle düşünür: "Beri benzer mahpuslardan değildir; hapishanelerde pire zıplasa yazan biridir; o yüzden hiç kimse eksik yerlerini belli etmemelidir; Çankırı'nın adı İstanbul gazetelerinde kötü anılmamalıdır" (s. 16). Oysa Murat Bey geldikten sonra herkes hikâyesini ona anlatır, doğrularını yalanlarını ona söyler, ondan yardım görürler. Roman yazan Murat Bey, dünyayı ve Türkiye'yi takip eden, kulağını radyodan almayan, II. Dünya Savaşı sırasında Türkiye'nin tavrını eleştiren, Almanlar karşısında Rusya'nın yanında durulmasını doğru bulan bir entelektüeldir. Zaman zaman aklı başında mahkûmlara problemlerin asıl kaynakları hakkında bilgi vermeye çalışır.</p>

  <p class="block7">İstanbullu Gazeteci Murat Beyin KarılarKoğuşu'ndaki rolü de aynıdır. Yine roman yazan, durmadan kitap okuyan, resim yapan; hapishane yönetimi üzerinde etkisi olan, onların kanun dışı işlerini bilen ve takip eden; mahkûmların dilekçelerini yazan; mahkûmlar arasında sevilen sayılan, inanılan ve çekinilen bir adamdır. Kelleci Meme rten farklı olarak bu romanda Malatya Cezaevindeki kadınlara yardım eder. Genç sevgilisiyle kocasını öldüren ve idama mahkûm olan Hanimi, Sıdıka'yı, Tözey'i kurtarmak için çalışır; Şefika'yı kocasına döndürmeye uğraşır, küçük mahkûm Aduş'u terbiye eder. Parası olmayanlara para bulmaya çalışır. Kadınların hemen hepsi ona hayrandır. Hanım ile Tözey ona duydukları aşk yüzünden birbiriyle kavga ederler. Fakat o, bu kadınların zaaflarını, şuursuzluklarını bildiği için onlara bu açıdan yaklaşmaz; fakat başgardiyanın kızı Nebahat'a yakinlik duyar. Murat, buradaki insanların en adi işleri yaptıklarını bilir ama sadece ceza ile bu insanların insan gibi yaşamayı öğrenemeyeceklerine de inanır. Koğuşunda kendisiyle kaldığı zaman bütün gözlemlerini, toplumsal bozukluğun yorumlarını yazar, güç alır gibi ara ara duvardaki resme (Nâzım Hikmet) bakar, onunla konuşur.</p>

  <p class="block7">Namuscular adıyla toplanan roman notlarında da İstanbullu Murat'ın rolü ve özellikleri Kelleci Memet ve Karılar Koğuşu'nüaki İstanbullu Murat'ın rolüyle hemen hemen aynıdır. Belki bu romanda Murat'ın mizah yeteneği ve şakacı tavrı biraz daha öne çıkmıştır. Yine on beş yıl hüküm giymiş siyasi bir mahkûm, bütün mahkûmların akıl danıştığı, anlayışlı, hoşgörülü bir bilen adam, haksızlık yapmayan, haksızlığı önlemeye çalışan bir otoritedir. Bu romanda da mahkûmları anlayabilecekleri kadar bilgilendiren sorumluluk duygusu gelişmiş bir insandır. Kezban adında kerhaneye düşen ve orospuluk yaptığı için öldürülen bir genç kızın hikâyesinden hareketle, namus, din, millet değerleri üzerine mahkûmları aydınlatmaya çalışır. Üfürükçüler, muskacılar üzerinden toplumsal tabakanın yapıcı öğelerinden olan din öğesini eleştirir. Şeyh Süleyman Efendi, dini parayla satar; muska yapar doğru ama o hapishaneye gelince ona yaranmak için namaza duranlara ne demelidir? Roman notlarına ad olarak seçilen "namuscular"şu veya bu şekilde namus belasına içeri düşenleri anlatır. Murat'ın diğerleri ile bilgilendirme merkezli iletişimini örneklemek için şu konuşmayı alabiliriz: “Kabahat sizde değil, kabahat evvele fıkaralıkta, sonra cahillikte... Fıkaralık su sebepten kabahatli ki... karıyı parayla satın alıyorsunuz. Kötü yola saptığını sezince boşayamıyorsunuz. Halbuki adam bindiği kısrağı bilmez mi? Sopa atarsın, kötü söylersin. Daha beter yüz göz olursunuz. Cahillik sonra yakanıza yapışır. Şunu yakalayıp hovardasıyla birlikte öldüreyim dersiniz. Cahil adam aklına bir şey kilitledi mi kurtulamaz. Konu komşusu da, 'vur namussuzu, temizle'derler. " (s. 128).</p>

  <p class="block7">Karılar Koğuşu'nun ve Namuscular'ın Ortak Kişisi Mazmanoğlu</p>

  <p class="block7">Hacı Abdullah</p>

  <p class="block7">Malatya Cezaevinde Kemal Tahir’in arkadaşı olan Mazmanoğlu Hacı Abdullah, Karılar Koğuşu1 nda ve Namuscular1da yer alır; Anadolu'daki varlıklı, uçkuruna düşkün ama aynı zamanda çevresinde bir ağırlığı olan adamları temsil edebilecek bir tiptir. Karılar Koğuşu’nda İstanbullu Murat'ın sohbet ettiği, yanında dolaştırdığı cahil, durmadan burnunu karıştıran bu adam, uzun yıllar mahkûm yattığı için biraz olgunlaşmış ama biraz da kendine olan güvenini kaybetmiştir. Cahilliğin oluşturduğu karakterin kolay değişmeyeceğini gösteren bir tiptir. Murat, ona yaptığı hataları söylese bile bir şey değişmez; hâlâ orospuların her türlü dayağa müstahak olduklarını, fabrikada çalışan kızların yollu olduklarını, hacı hoca kılıklı adamların dinin dediğini dediklerini; Alaman devletinden yana olmak gerektiğini düşünür. Hapishaneden çıkarken Murat tembih ettiği hâlde yine gidip kerhane karısı Eplemeli'nin ağına düşer, silahını kerhanede unutarak âleme rezil olur.</p>

  <p class="block7">Namuscular ai\\roman notlarında Mazmanoğlu Hacı Abdullah'ın varlığı, Karılar Koğuşu’ndaki ile aynıdır. Yine bir zamanların eşkıyası, karı düşkünü Hacı Abdullah'ın hapishaneden çıkmasına az bir süre kalmıştır. Murat'la aralarında geçen muhavereler konu ve konuşma açısından da Karılar Koğuşu'yla hemen hemen aynıdır. Gençken ihtiyar, cesurken korkak, ağırbaşlı iken huysuz olan Mazmanoğlu, yine hapishaneden çıkmak üzeredir.</p>

  <p class="block7">Kelleci Memet'te Kelleci Memet, Şeker Emin, Osman Ağa ve</p>

  <p class="block7">Ümmühan</p>

  <p class="block7">Kelleci Memet romanındaki bütün kişileri romandaki işlevlerine göre kısaca şu şekilde anabiliriz: İstanbullu Murat: Romanın merkez kişisidir, olay örgüsü onun etrafında geçer. Kelleci Memet:</p>

  <p class="block7">İstanbullu Murat Bey ile birlikte olay örgüsünün merkez kişilerinden biridir. Yanında durduğu ağasını vurduğu için hapishanededir. Cinci Nezir: Kara kuru kısa boylu bir heriftir. Babadan kalma parasını hovardalıkta ve kumarda harcar, bütün civar köylerde muska yazmakla meşhurdur. Hatip Hoca'nın anlattıklarına göre Cinci Nezir deli bir kızı sarhoş edip ırzına geçtiği için hapistedir. Aynı zamanda Kelleci'nin yanında tenekecilik öğrendiği ustadır. Bekir Usta: Hapishanede nadir bulunan dürüst adamlardandır. Bir pazarcı sevdiğine laf attığı için onu öldürmüş ve hapse düşmüştür. İstanbullu Murat ile birlikte Kelleci'ye destek çıkar. Şeker Emin: Karısını öldürdüğü için hapishanede olan esrarkeş, kadın düşkünü, ispiyoncu bir tiptir. Hatip Hoca: Kaçak tütüne gidiyorum diyip parası için ortağını öldüren, bu yüzden hapse düşen biridir. Anlatıcıya göre savaşların ve bölünmelerin insafsız boğuşmaları arasında doğmuş, çocukluğun yarı hayvanlığına, delikanlılığın aptalsı cömertliğine hiç uğramadan, cimri, tedirgin, inançsız bir kocamışlığa atlamış bahtsız kuşaktandı, insanlarla acımadan ilgilendiği, bu ilgiyi insanların yüreklerindeki suçlu kurnazlıkları yakalamak için kullandığı belliydi (s. 49). Osman Ağa: Hapishane dışındaki şahıslardan biridir. Kelleci Memet, Ümmühan'ın oyunu üzerine yanında çalıştığı Osman Ağa'yı öldürmüştür. Ümmühan: Osman Ağa'nın ikinci karısıdır, üvey oğluyla ilişkisi vardır, Kelleci'yi Osman Ağa'yı öldürmesi için hazırlayan kadındır.</p>

  <p class="block7">Kelleci Memet</p>

  <p class="block7">Kelleci Memet, İstanbullu Murat'ın, zekâsı, çalışkanlığı, saygısı ve saflığından dolayı koruyup kolladığı henüz on altı yaşında bir gençtir. Ağasını vurduğu için hapishanededir. Kendisi yanlışlıkla vurduğunu söylemekte ise de hikâyenin gelişinden ve romanın sonunda sevdiği kızın annesi tarafından kandırıldığı için bu cinayeti işlediği anlaşılmaktadır. Memet'in ailesi yoksul olduğu için buğdaylar biçildikten sonra kalan taneleri toplarlar, bu tanelere ise kelle denir. Bu yüzden ailesine"kelleci''denilmiştir. İstanbullu Murat, Kelleci'deki öğrenme hevesini görünce ona okuma yazma öğretir, Cinci Nezir'in yanına vererek tenekecilik öğrenmesini sağlar. Onu Şeker Emin'in Cinci Nezir'in dolaplarından korur. Kelleci, saf olduğu kadar da kurnaz bir çocuktur. Ağası Osman'ı niçin ve nasıl öldürdüğünü asla söylemez. Mapus damında olmaktan çok da rahatsız değildir; çocuk olduğu için altı yıl ceza almıştır; Ümmühan ona iyi bakmakta, çamaşır, yiyecek yollamaktadır; çıktığında Cemile ile de evlenecektir; ayrıca ona göre köy yerinde, paralı olanlarla mapusta yatanı sayarlar. Okumayı yazmayı, tenekecilik zanaatını öğrenmiş, revir koğuşuna meydancı da olmuştur. Fakat bir taraftan da gelen ziyaretçilerden kötü dedikodular duymaktadır. Ümmühan, kızı Cemile'yi yatıp kalktığı üvey oğlu Yusuf'a verecektir. Bu haberlerden sonra Kelleci'nin gözü kaçmaktadır. Romanın sonuna doğru Kelleci, Cinci Nezir'in teneke kesme makasını alarak hapishaneden kaçar.</p>

  <p class="block7">Yazarın, toplumsal düzenin insanları değiştirdiği tezini en iyi yansıtan örneklerden biri Kelleci Memeftir. Nâzım'ın bir mektubunda Kelleci tipini beğenmesinin sebebi de budur. "Roman, Kelleci Memet'in bu özelliğini ortaya koyar ve geriye dönerek onun yavaş yavaş nasıl kötücül bir yapıya doğru eğilim kazandığını, nasıl suça itildiğini anlatır. Memet'in hikâyesi aynı zamanda hem namuslu hem riyakar, hem merhametli hem vahşi, hem kurnaz hem inatçı, hem zalim hem yardakçı bütün Anadolu insanının da bir temsilidir. Kemal Tahir'in kendisine göre Kellecide, "gayet kapalı bir çevrede, hapishanede çok basit bir köy delikanlısının çok karışık çok derin iç dramı verilmek istenmiştir. Bu bakımdan en az anlaşılan kitap da odur. Halkı yükseltmek derken onu insanlığın dışındaymışçasına basit saymak bizi büyük yanılgılara götürür. Bu basit görünen bir köy delikanlısının bile kendi öz yaşantısı içinde çok derin çok çapraşık "Şekspiryan" diyebileceğimiz korkunç insan dramıyla boğuştuğu gösterilmek istenmiştir (Berksoy 2003: 284).</p>

  <p class="block7">Şeker Emin</p>

  <p class="block7">Çingene milletinden olan Şeker Emin ikiyüzlü ve çıkarcıdır. Cinci Nezir'le birlikte Kelleci Memet'i tuzağa düşürmek, onu soymak isteyen bir adamdır. Hapishanenin kirli düzeni içinde o da gücünün yettiği her insanı kullanmaktan çekinmez. Hasta numarası yaparak daima revirde kalmayı başarır. Daha doğrusu bütün arkadaşlarını idareye ispiyonladığı için bu imkânı elde etmiştir. Kelleci'nin meydancı olmasını istemez çünkü meydancıdan yolunu bulmaktadır. Esrar kullanır, bulamazsa avuç avuç uyuşturucu içer. Karısını hovardası ile yakalayıp öldürdüğü için mahkûm olmuştur, halbuki karıkız konusunda son derece ahlâksızdır.</p>

  <p class="block7">Osman Ağa</p>

  <p class="block7">Buğdayın arta kalan başaklarını toplayan babası, Kelleci Memet'i, baksın, beslesin diye, tuz ocaklarında çalışırken bir kolunu kaybettiği için emekli olan ve biraz da varlıklı olan Osman Ağa'nın yanına vermiştir. Osman Ağa, Kelleci'nin çalışkanlığı üzerine onu kendi oğlu gibi koruyup kollamıştır. Osman Ağa, oğlu Yusuf'un, ikinci eşi Ümmühan'la yattığını öğrenmiştir. Aslında kendisi de Ümmühan'ın kızı Cemile'ye sarkıntılık etmektedir. Kara Sakal Şeyh'in dervişlerinden olan Osman Ağa, oğlu ile karısı arasındaki ilişki yüzünden ve Cemile'nin kendisine yüz vermeyişi yüzünden çok sinirli ve saldırgan hale gelmiştir. Kelleci Memet ve Cemile ise birbirlerine âşıktırlar. Ümmühan bu durumu bildiği için, Kelleci'ye Osman Ağa'nın bu işi bildiğini ve Cemile'yi başkasına vereceğini söyler. Maksadı, Kelleci'ye Osman Ağa'yı öldürtmek Yusuf'la ilişkisini devam ettirmektir. Sonuçta Osman Ağa, Kelleci Memet tarafından öldürülür. Osman Ağa'nın romandaki varlığının anlamı nedir? Sadece aile içi ahlaksız ilişkileri göstermenin nesnesi olmamalıdır. Nasıl bir toplumsal düzen, aile içinde dahi hayvani bir ilişki düzeneği sağlamaktadır? Yazar bunun peşindedir.</p>

  <p class="block7">Ümmühan</p>

  <p class="block7">Osman Ağa'nın genç ve alımlı ikinci karısıdır. Kocası, tuz madeninde kolunu kaybettiğinden beri ona karşı soğumuş, şeyhin anlattıkları üzeriden güya dine yaklaşmıştır, gerçekte ise üvey oğlu Yusuf'la cinsel ilişkiye girdiğini örtmek için öyle görünmektedir. Ümmühan, Kelleci'nin, kızı Cemile'ye tutkun olduğunu bildiği için Osman Ağa'yı ona öldürtmeyi planlar. Çünkü eğer üvey oğlu Yusuf'a öldürtse çirkin işi açığa çıkacak, ayrıca Osman Ağa'nın mallarından da olacaktır. Neticede plan yürür, Kelleci ağasını öldürür. Ümmühan, hapishanedeki Kelleci'ye çok iyi bakar. Mal mülkün tümünü elde etmek için kızı Cemile'yi Yusuf'la evlendirir. Bunu öğrenen Kelleci hapishaneden kaçar.</p>

  <p class="block7">Cinsel ilişkiye girdiği üvey oğluna kızını verecek kadar aşağılık bir insan olan Ümmühan'ın bir gerçeklik olarak romanda yer alması neyi anlatır? Kemal Tahir, hapishanedeki ahlaksız insanların anlattığı her hikâyeyi bir Anadolu gerçekliği olarak mı algılamaktadır? Kemal Tahir'e yöneltilen en önemli eleştirilerden biri de bu çerçevede gelişir: Yazar bütün romanlarında Anadolu insanlarını namus düşkünü ahlaksız insanlar olarak göstermektedir. Kemal Tahir’in çoğu zaman adi suçlulardan dinlediği bu hikâyelerin etkisinde kaldığını kabul edebiliriz ama bu kabul, yazarın, bu insan tiplerini verirken aslında iktisadi, siyasi sitemi eleştirdiğini, din anlayışını kötülediğini de bilmek durumundayız. Bu ekonomik ve dini baskı insanları bu hâle getirmiştir.</p>

  <p class="block7">Karılar Koğuşu'nda Hanım ve Tözey</p>

  <p class="block7">Kanlar Koğuşu, Kemal Tahir'in olay örgüsü hapishanede geçen ve kadın mahkûmları öne çıkaran bir romanıdır. İstanbullu Murat bu kez Malatya Cezaevinde yatmaktadır. Hapishanenin yapısı müsait olduğu için Murat, pencere altlarından, kapı aralarından ya da görüş günlerinde kadınlarla görüşebilmektedir. Bu kez de kadın mahkûmlara yardım etmekte, onları kurtarmak için dilekçeler yazmaktadır. Olay örgüsü İstanbullu Murat etrafında kurulduğu için ve hemen her mahkûmun çeşitli vesilelerle Murat'la bağı olduğu için bu romanın da kişi kadrosu oldukça kalabalıktır. Romandaki kişiler, en temel işlevleri ve ya özellikleri açısından şöyle sıralanabilir:</p>

  <p class="block7">Kadınlar</p>

  <p class="block7">Tözey: Ünlü bir hayat kadınıdır. Birkaç aylık cezası için hapishanededir. Murat'a gönül vermiştir: Hanım: Genç sevgilisi ile birlikte kocasını öldürmüştür, Murat onu idamdan kurtarmak için çaba sarf eder. Ayşe Ana: Karılar koğuşunun gardiyanıdır, kocası ve oğlunun dayaklarına maruz kalan zavallı bir kadındır. Hubuş: Durmadan genç adamlarla evlenen, elde tutmak için muskalar yaptıran ve ismet Paşa'ya hakaret ettiği için hapishanede olan bir kadındır. Cinci Sıdıka: Esmer, zayıf ve çok sinirli bir kadındır, kaynanasını öldürdüğü için hapishanededir. Nafia: Zinada bulunduğu için hapishanededir. Nebahat: Hapishane dışındaki kişilerdendir, başgardiyanın kızıdır. İstanbullu Murat'ın ona ilgisi vardır. Şefika: Gardiyan; dayak yediği için kocasını ve çocuklarını terk eden, hapishanedeki bir gardiyanla ilişkiye giren, İstanbullu Murat'a da yanaşan ama ondan nasihatten başka bir şey görmeyen oynak bir kadındır.</p>

  <p class="block7">Erkekler</p>

  <p class="block7">Hanım'ın Alhidamlık Hanım'ın genç sevgilisidir. İstanbullu Murat, Hanım'ı kurtarmak için Ali'nin suçu üstüne almasını ister ve onu ikna eder; ama Hanım Ali'nin tuzağıyla kocasını öldürdüğünü söylemeye yanaşmaz. Nazmi Topçu: Hocalık, öğretmenlik, muskacılık, üfürükçülük gibi birçok işler yapan, şiirler yazan ve ismet Paşa'ya sövdüğü için hapse düşen fırıldak bir tiptir. Abuzer: Ziyaretçilerden biridir, kimsesiz ve yoksuldur. İstanbullu Murat çocuklarını bir yerlere vermek için ona yardım eder. Kel Haşan: Gardiyandır, yoksul ve hastadır ama aynı zamanda mahkûmları dolandırarak paralarını alır. Başçavuş Rıfkı: Hapishane bölgesindeki karakolun komutanıdır. Tözey'in mahkûmlar için kestiği kurbanın etini askerlere yedirmek ister. İstanbullu Murat'la kavga ederler. Tayıncı Sefer: Cinayetten mahkûm olan Sefer, hapishanenin meydancısıdır, aynı zamanda içerdeki her türlü haberi ilk duyan ve mahkûmlara dağıtan biridir. Disiplinli görünen bir gardiyandır; ama aslında göründüğü kadar da sade biri değildir. Derviş Abdullah: Dindar görünen ama gardiyanlar arasında en güvenilmez olan kişidir. Dervişliği çevirdiği pis işleri örtmek içindir. Çullunun Hacı: Servetini kadınlara yediren, para kalmayınca kadınları satmaya çalışan, bunlardan birini yaraladığı için hapishanede olan biridir. Mehmet: Cezaevi müdürüdür, dürüst ve temiz bir idarecidir. Mahkûmlara karşı ilgili ve merhametlidir.</p>

  <p class="block7">Tözey</p>

  <p class="block7">Hapishanede üç ay gibi kısa bir süre kalsa da romandaki en etkili isimlerden biridir. Akçadağlı Tözey, yiğit, cesur, mert ve çok meşhur genelevi kadınıdır. Sevdiği, merhamet ettiği insanlar için kendisinden beklenilmeyen yardımlarda bulunur. Malatya Cezaevine gelince kadınlardan Murat Bey'in nasıl biri olduğunu dinlemiş ve ona ilgi duymuştur. Bir yolunu bulup Murat Bey'le görüşmüş ve ona olan aşkını da dile getirmiştir. Hapishanede olduğu süre içinde bir taraftan kıskançlıktan dolayı Hanımla kavga etmiş ama aynı zamanda ona yardım etmiş; yoksullara maddi destekte bulunmuş, küçük mahkûm Aduş'a elbiseler almış; ölen gardiyan için mevlit okutmuş; bazen diğer kadınları korumak için kendini öne atmıştır. Tözey'in genelev kadını olmasının başlangıcı köyünün ağasıdır. Ağa evli olan Tözey'i dağa kaldırmış, ona zorla sahip olmuştur. Ağa bu rezilliğinden dolayı hiçbir ceza görmemiş ama Tözey bunun sonucunda geneleve düşmüştür. İstanbullu Murat için Tözey, çirkinliğin içinde insani bazı özelliklerini hapishanedeki bütün insanlardan daha fazla korüyan bir kişidir. Yazar, Tözey'in içinde kalan yufka yüreklilik, acıma ve dürüstlükle toplumsal yargılara, sahte dine ve geleneksel ahlaka karşı çıkar. Bireylerin tek tek ve topluca insaniyetlerini terk edişlerine Tözey gibilerin değil, ona saldıran ağa gibilerin, hayvani zevklerine mahkûm olmuş cahil halkın, onları kandırarak çıkarlarını koruyanların sebep olduğunu vurgular.</p>

  <p class="block7">Hanım</p>

  <p class="block7">Dost tuttuğu çocuk yaşta sayılacak Ali ile birlikte kocasını zehirleyen bir kadındır. Bu yüzden idam cezasına çarptırılmıştır. İstanbullu Murat, onun kurtulması için dilekçe üstüne dilekçe yazar. Fakat çare Hanım'ın ifade değiştirmesindedir. Mahkemenin yenilenmesi sağlanacak; Hanım orada yemeğin içinde zehir olduğunu bilmediğini, sevgilisi Ali'nin gizlice zehir kattığını söyleyecektir. Böylece hem Hanım idamdan kurtulacak hem de Ali, yaşı küçük olduğu için düşük bir ceza ile kurtulacaktır. Ama Hanım yanaşmaz Murat'ın bulduğu bu çözüme. Bu anlaşılmaz bir durumdur, hem hiçbir suçu yokken kocasını öldürür hem ölümden kurtulma imkânını kullanmak istemez. Bir taraftan da ilgi duyduğu Murat'ı Tözey'den kıskanır. Hapishaneden çıktığı hâlde Murat'ın elbiselerini yıkayan, onu ziyaret eden Tözey'e öyle bir mektup yazar ki Tözey Malatya'dan ayrılmak durumunda kalır. Gardiyanların anlattığına göre Hanım'ın cinsel sapkınlıkları vardır, örneğin Ali'ye pencereden ayıp yerlerini göstermekte, Murat'ın yıkamaya verilen donlarını giymektedir. Fakat idam cezası altında Hanım'ın bütün vücudu çöker, şuurunu her gün biraz daha kaybeder, idam günü kendisini almaya geldiklerinde ağzından kan gelmiş, kendinden geçmiştir.</p>

  <p class="block7">Namuscular'da Telgrafçı Abdürrahim ve</p>

  <p class="block7">Şeyh Süleyman Efendi</p>

  <p class="block7">Sayılarının çokluğu, kişisel ve toplumsal özellikleri, yoksulluk ve cahillikleri bakımından Namuscular adlı roman notlarındaki kişiler de diğer hapishane romanlarındaki kişilerden farklı değildirler; hatta bazı kişiler örneğin Karılar Koğuşu'ndaki kişilerle aynıdır. Belki bu roman için namus işlerinden dolayı hapishanede olanlar daha öne çıkmış denilebilir. Karısını, kızını ya da dostunu öldüren adamlar, görünüşte toplumsal değerlerin baskısı altında bu işi yaparlar. Fakat bu uğurda cinayet işleyenlerin gerçekten namuslu ve dürüst olmaları gerekmez mi? Hayır, bu kişilerin bir kısmı hapishaneye gelmeden önce bir kısmı hapishane içinde daima zayıf bir iradeye sahip olarak birçok pis işe meyillidirler. Roman notlarındaki başlıca kişiler:</p>

  <p class="block7">Telgrafçı Abdurrahim: Evli olduğu hâlde küçük yaşta bir kızı almak isteyen, olmayınca da yanlışlıkla ya da başkasına yar olmasın diyerek kızı vuran, varlıklı bir adamdır. Şeyh Süleyman Efendi: Roman notlarının son bölümünün merkezî bir kişisi olan Süleyman Efendi, bir şeyhtir; ayin yaparken yakalanıp üç aylığına hapse atılmıştır. Topal Sefer: Karılar Koğuşu'nda da meydancı olan Sefer, karısını kaçıran adamı öldürdüğü için hapistedir. Başgardiyan Ali Efendi: Okuma yazması olmayan, bütün çocukları ölmüş; bu yüzden çocuğu olan mahkûmlara daha öfkeli olan bir gardiyandır. Güley: Kırk yaşlarında görünen pek çirkin bir Kürt kadınıdır. On üç yasında küçük bir kızla evli bir adamın arasını yapmak için para almayı meslek hâline getirmiştir. Gardiyan Çerkez Murat Efendi: Şık giyinen, kibar konuşan ama çok dedikoducu olan bir gardiyandır. Daima varlıklıların tarafındadır. Hüseyin: Karısı başkasına kaçınca, karısının hovardasını baltayla vurarak öldürdüğü için hapishanededir. Muşlu Memet Efendi: Geveze ve hovarda olan bir gardiyan, zamanında varlıklı bir Ermeni kızıyla evlenmiş ama servetini kumarda ve kadın peşinde yemiştir. Ahmet: Kızını ağanın ahlaksız oğluna vermek zorunda kalan, sonra da karısının damadıyla yattığını gören bunun üzerine damadını öldüren bir mahkûmdur. Abuzer: Karısını babasıyla yakalayınca, babasını öldüren bir mahkûm. Kürt Bekir'in Cumali: Kumarcı, ahlaksız bir adam. Derviş Abdullah: Karılar Koğuşu'nun da bir kişisi olan Derviş Abdullah, yalancı, pis işlerini dervişlikle örtmeye çalışan bir gardiyan. Şeyh Yusuf: Düşmanını öldürdüğü için hapishanede olan yaşlıca bir adam. Öldürdüğü adamın parmaklarını kesen, gözlerini oyup cebine koyan bir hasta ve iflah olmaz bir kumarbazdır. Mehmet: Askerden gelince kızının geneleve düştüğünü duyar duymaz kızını öldüren bir adam. Kezban: Mehmet'in kızı, istemediği bir adama zorla verilmiş; kocası askere gidince kayınbabasının tecavüzüne uğramıştır. Sonunda geneleve düşmüştür. Vahap Efendi: Küfürbazlar ve kumarbazlar grubundan olan Vahap Efendi, karısını şaka yollu başkasına nasıl teklif ettiğini anlatırken zevk alacak kadar rezil bir adamdır. Kavat Alo: Varlıklı iken hayat kadınları ile servetini bitiren sonra da dostu olan kadını pazarlayan bir adamdır. Baltayla karısını öldürdüğü için hapistedir. Tahsildar Bedri Efendi: Küfürbazlar ve kumarbazlar takımının en ileri gelenlerindendir.</p>

  <p class="block7">Telgrafçı Abdurrahim</p>

  <p class="block7">Namuscular adıyla yayımlanan roman notlarında Telgrafçı İbrahim ayrı bir bölüm oluşturmaktadır. Yazar, bu isim etrafında ayrı bir roman düşünmüş veya Namuscular içine yerleştirmek için j Telgrafçı Abdurrahim için notlar tutmuştur. Diyarbakır'ın varlıklı adamlarından olan Abdurrahim, kara gözlü, kara saçlı ve kara bıyıklı bir adamdır. Evli olmasına rağmen küçük bir kıza gönül vermiştir, para verdiği kadın aracılığıyla kızı razı etmiş, ona mektuplar göndermeye başlamıştır. Kızın eniştesi bu yaşlı adama kız vermek istememiş, buna sinirlenen Abdurrahim, eniştesini vurmak isterken yanlışlıkla veya başkasına yar olmasın diye bilerek kızı vurmuştur, fakat kız ölmemiştir. Abdurrahim, hapishanedeyken de kızı düşünmeye devam eder, eğer başkasına verirlerse kızı öldürecektir. Ona göre evli bir adamın küçük bir kızla evlenmesi normaldir. İstanbullu Murat, bunun normal olmadığını düşündüğünü söyleyince Telgrafçı Abdurrahim, bunun normal olduğunu, hatta birinci karının gidip kocasına kız isteyebileceğini, kuma işine kadınların alışık olduğunu, buralardaki kadınların İstanbul kadınlarına benzemediğini söyler. Yazar, namus davalarının bir kısmının hangi sosyal ve kültürel yapıdan geldiğini Telgrafçı Abdurrahim üzerinden verir ve eleştirir. Telgrafçı Abdürrahim'in küçük bir kızı almak istemesi yanlıştır ama bu tür işlere izin veren cahil ve çıkarcı j yapı da o kadar suçludur.</p>

  <p class="block7">Şeyh Süleyman Efendi</p>

  <p class="block7">Namuscular adıyla yayımlanan Malatya Cezaevinde yazılan roman notlarında son bölümün başlığı "Şeyh Süleyman Efendi"dir. Şeyh Süleyman Efendi çevrede bilinen, saygı duyulan bir din adamıdır. Müritleri ile birlikte zikir yaparken yakalanınış, daha önce de yasağa uymadığı için tutuklanmıştır. Süleyman Efendi'nin gelişiyle birlikte hapishane görevlilerinde ve mahkûmlarda bir hareketlenme başlar, kimi tespih alır eline kimi namaza durur, kimi dertlerine çare bulmak için ona yanaşmaya çalışır. Koğuşları şeyhin kerametleri sarar. Öyle ki şeyh demirparmaklıkların arasından bile duman gibi süzülüp çıkmıştır. Yazdığı muskalardan fayda görmeyen yoktur. Gerçi şimdilerde yazmak yasak olduğundan Şeyh, bazı nesnelere okumakta ve üflemektedir. Şeyh, İstanbullu Murat'la tanıştığında kendini aklı başında gerçek bir dindar ve mutasavvıf olarak gösterir; bazı cahil müritlerin ve halkın kendisini yanlış anlattıklarını, halbuki kendisinin hiçbir olağanüstü güce sahip olmadığını anlatır. Bu ifadeler İstanbullu Murat'ın hoşuna gider. Birbirleriyle yakınlaşırlar. Şeyhin şiir zevki ve ilmi Murat'ı etkiler. Fakat bu arkadaşlık uzun sürmez. Şeyh şiir konuşmak için Murat'ın odasına girdiği anda, Gardiyan Ömer'in karısı da gelir. Meğerse Şeyh, Ömer'in karısını okuyacağım diye kandırmış; tacizde bulunmuş, etlerini morartmıştır. Bu olayla birlikte Şeyh'in asıl foyası meydana çıkar; dua okumak, muska yazmak bahanesiyle birçok kadına tecavüz etmiş, birçok zavallının parasını almıştır. Murat, bunları öğrenince onu kovar. Şeyh Süleyman Efendi, Anadolu da sayısız örneği görüldüğü kabul edilen sahte din adamlarının temsili olarak romanda yerini alır. Kemal Tahir, toplumsal yozlaşmanın temel sebeplerinden biri olarak, cahil ve yoksul halkı menfaatleri için kullanan din ticaretini görür. Köy romanlarında ağa ve hocanın işbirliği ile yaşamaya devam eden feodal düzen anlayışı, önemli ölçüde Kemal Tahir'de de vardır; bir farkla ki Kemal Tahir, bu düzenin kendi içindeki gelişmelerle, aydınlanmalarla yıkılacağını düşünür. Batıl inanç denilen ve cehalet üreten yapı devletin, aydınların ihmalinden de beslenmektedir.</p>

  <p class="block7">Damağası'nda Kitaplı Casus Cemal,</p>

  <p class="block7">Haşan Kırat</p>

  <p class="block7">Damağası adıyla yayımlanan Çorum Cezaevi roman notlarının kişileri de mekân, problem ve insan özellikleri bakımından önceki romanlardaki kişilere benzerler. Hapishane görevlileri ve mahkûmlar yine büyük ölçüde insani değerleri zayıf, ikiyüzlü, çıkarcı, iradesiz kişilerdir. Bu roman notlarının en önemli farkı İstanbullu Murat'ın yerini "Kitaplı Casus Cemalin almış olmasıdır. Damağası'nın başlıca kişilerini sıralamak gerekirse:</p>

  <p class="block7">Kitaplı Casus Cemal: Esir Şehrin AMpusı/'ndaki Kamil Beyin, Kelleci Memet, Karılar Koğuşu, Namusçular romanlarındaki İstanbullu Murat'ın; yazarın hapishane hikâyesine göre de Kemal Tahir'in yerini alan kişidir. Haşan Kırat Efendi: Çorum Cezaevinin saat merakı ile dikkat çeken gardiyanlardandır. Çökük Hamarat Rıza: Fırıldak, ispiyoncu, ağzı laf yapan bir mahkûmdur. Mustafa Eke: Karısı tarafından aldatılan, kırmızı suratlı, kız gibi utangaç bir mahkûmdur. Lütfü Bey: Sarhoşken adam vurduğu için polislikten atılan, kerhane kadınlarından dost edinen hapishane kâtibidir. Mahpuslardan saç, sakal, bıyık kesme, süpürge parası, girme çıkma parası gibi sebeplerle haraç toplatır. Gardiyanlara belli bir pay verdikten sonra çoğunluğunu kendisi alır. Bu özellikleri ile tam bir"damağası"dır. Mehmet Kayahan: Hapishanede disiplini sağlamak için, çok sert görünen, korkusuz davranan, Katip Lütfü Bey'i ispiyoncu olarak kullanan, adı "deli müdür"e çıkan hapishane müdürüdür. Esasen saf ve merhametli olan bu adam, Lütfü Bey'in yanlış bilgileri yüzünden yanlış hareketler yapmış ve Çorum'u terk etmek zorunda kalmıştır. Rıza Kahraman: Kürt Rıza Kahraman, kumarbaz, ırz düşmanı, mal tutkunu bir adamdır. Ağabey adlı ağayı öldürtüp karısıyla evlenmek, buna engel olan Mustafa'yı da öldürtmek suçlarından dolayı hapishanededir ve hapishanenin ağalarındandır. Ağabey: Sungurlu çevresinin bütün köylerinde ağalığını kabul ettirmiş, siyaseten de çok güçlü ama kendi kanunları içinde dürüst ve namuslu bir adamdır. Emir Ali Mustafa'nın kız kardeşi Fadime'yle evlenmesi aslında tam bir tuzaktır. Nitekim Emir Ali'nin adamları Ağabeyi öldürür. Emir Ali Mustafa: Bulduğu altınlarla zenginleşen Mustafa, büyük ağa Ağabeyi çekemez olur. Kardeşini Ağabey'e bir plan gereği verir, Fadime Ağabeyi zayıf düşürünce de planı gerçekleştirip adamlarına Ağabeyi vurdurur ve herkese zulmeden bir ağa olur. Fakat kendisi de Rıza Kahraman'ın adamları tarafından öldürülür. Fadime: Ağabeyi tarafından Ağabey'e yanaştırılan genç bir kadındır. Erkeğe doymayan ve erkek çeşitliliğini zevk hâline getiren isterik kadınlardandır. Ağabeyin nikâhı altında yatmadığı kimse kalmamıştır. Yüzbaşı: Dersim isyanlarında Kazım Orbay tarafından isyancıların arasına casus olarak sokulduğu söylenen, isyanı bastırışından sonra tabur komutanının oyunuyla on beş yıla mahkûm edilen mahkûm bir yüzbaşıdır. Zanaat yetenekleri de olan Yüzbaşı, kumar oynadığı iftirası karşısında kâtibi ve müdürü dövmeye kalkar. Fakat o zamana kadar kumar oynamayan adam bu tarihten sonra tam bir kumarcı olur. Haşan Pehlivan: Asri Cezaevi'nde daha iyi maaş alırken mahkûmlardan para çırpmak amacıyla Çorum Cezaevine gelen başgardiyandır.</p>

  <p class="block7">Mahkûmlarla yetinmeyip gardiyanları da soymaya kalkınca savcıya şikâyet edilir fakat savcının Haşan Pehlivan'ın kızında gözü vardır. Zaten onu şikâyet eden Lütfü Bey de "damağalığını" paylaşmamak için bunu yapmıştır. Deli Ömer: Zayıf, çelimsiz, afyonkeş bir mahkûmdur. Kel Yiğit: On yaşında bir kızı kaçırdığı için mahkûm olan, Kürtleri sevmeyen, Aleviliğin bozulduğuna inanan saf, cahil bir alevidir. Kolsuz Ahmet: Tuzağa düşürdüğü genç kızları sonradan karısı diye pazarlayan, mahkûmlardan süpürge parası toplayan, müdürün ve gardiyanların kullandığı bir mahkûmdur. Salim Aka: Eroin, esrar işi yapan, hayat kadınlarını kullanarak polisle işbirliği kuran en son bir delikanlıyı öldürdüğü içi hapishanede olan bir mahkûmdur. Kara Müdür: Kuvayı Milliye'de milis yüzbaşısı olarak görev yapmış olan ve Çorum Cezaevine müdür olarak gelen adamdır.</p>

  <p class="block7">Kitaplı Casus Cemal</p>

  <p class="block7">Cemal, Esir Şehrin Mahpusu'nüaki Kamil Bey'in, Kelleci Memet, Karılar Koğuşu ve Namuscular romanlarındaki İstanbullu Murat'ın ve yazarın hapishane hikâyesine göre de Kemal Tahir'in yerini alan kişidir. Çünkü Cemalde İstanbullu bir gazetecidir; İstanbul, Malatya cezaevlerinde yatmış; on beş yıla hüküm giymiş; komünistlikten yargılanmış, Nâzım Hikmetle dost olan siyasi bir mahkûmdur. Mahkûmlar ve gardiyanlar arasında Çorum Cezaevine yeni bir casusun geleceği söylenmektedir. Gelen adam, yanında sandıklar dolusu kitap getiren, uzun boylu, gözlüklü, temiz giyimli, saçları seyrek ama çevresinde hemen bir etki uyandıran, gazeteci olduğu söylenen bir adamdır. Gelir gelmez tecrithaneye sokulması, diğerleriyle konuşmasının yasaklanması mahkûmlarda merak ve çekince oluşturur. Cemal'in buradaki zamanı, tercümeler yapmak, yazı yazmak ve kendisini hapishane raconu gereğince soymak isteyenlere akıl verip yollamakla geçer. Mahkûmlar için artık o "kitaplı casus"tur. Kısa bir süre içinde İstanbullu Murat'ın romanlardaki varlığı Cemalin varlığı olarak ortaya çıkar. Cemal, batıl inançlara kapılanları, haksızlık yapanları, çeşit çeşit sapkınlıklar yüzünden hapse düşenleri türlü vesilelerle bilgilendirmeye, onlara bütün yaşananların asıl kaynaklarını öğretmeye, onların her sorduğuna cevap vermeye çalışır. Cemal de Murat gibi her türlü huyları olan, sapkınlıkları ve zaafları bulunan mahkûmlarla, hapishane görevlileri ile iletişim kurmayı başaran, onlarla ön yargısız konuşabilen, bütün pis işlerini bildiği hâlde onlara yardım eden bir münevver adamdır.</p>

  <p class="block7">Haşan Kırat Efendi</p>

  <p class="block7">Roman notlarında saat merakıyla öne çıkan Çorum Cezaevi gardiyanlarından Haşan Kırat Efendi, dikkat çeken bir tip olarak belirir. Saf ve dürüst olarak görünen, kendisiyle kavgası olmayan, kibirli davranmayan Haşan Kırat, işlerini de dikkat ve gayretle yerine getirir. Aklı fikri, başgardiyan olmakta ve çok iyi bir saate sahip olmaktadır. Bu saat merakı ve hikâyeleri ile mahkûmların ve gardiyanların eğlencesi olur. Kolu hiç saatsiz kalmadığı gibi her hafta kolundaki saatini değiştirir. Hükümet ayni yardımları verince Haşan Efendi yeni bir saat almaya karar verir. Çorum'daki bütün saatçileri gezer. Sonunda istanbul'dan"tissot" markalı bir saat getirttirir. Özelliklerini saymakla bitiremez. Hatta bir ev değerinde olduğunu söyler. Başgardiyan Vekili Deli Ömer, Haşan Kırat Efendi'nin saatini oyuna getirip yere düşürür. 0 günden sonra Haşan Efendi, saatinin intikamını almaya yemin eder. Gardiyanlıktan atılma korkusu olduğundan herkese saygılı davranır. Okumayazma bildiğini göstermek için yeni kelimeler kullanmaya meraklıdır. Genel olarak bakıldığında Haşan Kırat Efendi gardiyanların en namuslu ve dürüst olanıdır. Kemal Tahir'in hapishane romanlarında kurduğu uçkur düşkünü ağalar, sapık cinsî arzularına esir olan kadınlar ve erkekler, esrarkeşler, pezevenkler, mahkûmları soyup soğana çeviren gardiyanlar, namus belası adına adam öldüren katiller arasına</p>

  <p class="block7">Haşan Kırat gibi bir tipin girmesi oldukça önemlidir. Yazar bu tiple, yanlış ve çıkarcı olan iktisadi, dinî ve siyasi kaidelerin oluşturduğu toplumsal cahilliğin ve ikiyüzlülüğün tipleri dışında, daha saf tutkuları olan insanları da göstermiştir.</p>

  <p class="block7">HAPİSHANE ROMANLARINDA ARGO</p>

  <p class="block7">Hulki Aktunç'un hazırladığı Büyük Argo Sözlüğü'nde özellikle alan argosu şu şekilde tanımlanır: "Kendi sosyal çevreleriyle sınırlı yaşayan ve genel olarak toplumun, özel olarak da içinde bulundukları topluluğun geri kalan kesiminden ayrılmak ve/ veya korunmak isteyen, yaşama ortam ve biçimleri birbirlerine yakın kişilerce yaratılıp benimsenmiş sözcükler, deyimler bütünü; bu sözcükler bütününe dayalı konuşma biçimi. ” (Aktunç, 2002: 387). Genel Dilbilimleri Sözlüğündeki tanımı ise şöyledir: "Argo (Alın. argot, gaunersprache; Fr. argot; İng. Argot, Slang) Bir toplumdaki genel geçer dilden ayrı ama ondan türeme olan, belli çevrelerce kullanılan ve herkesçe anlaşılmayan eğretilemelerin büyük yer tuttuğu, kendine özgü sözcük ve deyimlerden oluşan dil. Genel olarak teklifsiz kaba vb. çeşitli konuşma biçimlerini de belirten argo terimi, dilbilimde daha sınırlı bir anlam taşır; ya kapalı bir yaşamı olan ya da kendini gizlemek isteyen dar bir topluluğun özel anlaşma aracını belirtir. " (Vardar, 1998: 26).</p>

  <p class="block7">Mehmet Arslan'ın Argo Kitabı'nia argo kelimelerin kaynakları ve türeyiş biçimleri hakkında verdiği bilgilerden şöyle bir özet yapılabilir: 1. Konuşma dilindeki bir kelime anlam değiştirir ("dut” kelimesinin aşırı sarhoşluğu ifadesi); 2. Yabancı dilden alınan kelimelerin anlamı değişir (Fransızca "balkon"kelimesinin kadın göğsü anlamı kazanması); 3. Yabancı dillerden gelen bazı kelimeler, girdiği dilde başka bir kelimeyle birleşir ya da girdiği dilin eklerini alır ("mort" kelimesinin "mortlamak" olması; "aforoz" kelimesinin "afarozname olması gibi); 4. Terimler anlam değiştirmeden argoya geçerler ("borda" kelimesinin argoda da "yan", "yandan yanaşmak" anlamlarında kullanılması); 5. Terimlerin anlamları değişir (İtalyanca yelkenli direk anlamında olan "babafingo"nun argoda "erkeklik organı" anlamını kazanması); 6. Özel adlar anlam değiştirirler ("şaban" adının saf budala anlamında kullanılması); 7. Çok boyutlu benzetmelerden yeni anlamlar çıkarılır ("motor" kelimesinin çok kişi ile ilişkiye giren kadınlar; "pekmez" kelimesinin kan için kullanılması); 8. İstiareler yoluyla argo anlam üretilir ("pergelin "bacak"olarak kullanılması); 9. Zıtlıklardan argo üretilir ("bilezik" kelimesinin "kelepçe"anlamında kullanılması) (Aslan 2004: 33-35).</p>

  <p class="block7">Edebiyat ve argo ilişkisi yeni değil. Türk diline "argo" kelimesi, Tanzimat sonrasında gelse de argonun işlevlerini gören kullanımlar oldukça eski. Mehmet Arslan, kendi çalışmasından, Hulki Aktunç'un ArgoSözlüğü'nden, Türk Kültüründe Argo adlı editöryal kitaptaki çalışmalardan hareketle argonun Kitâbu Divanı Lügâtl't-Türk'ten günümüze hemen her dönemin eserlerinde görüldüğünü örnekler. Bahnamelerden, hezliyat şiirlerinden, Reşat Ekrem Koçu'nun İstanbul Ansiklopedisi'nöen, Türk tiyatro metinlerinden, Enderunlu Vasıf'ın Hubanname'sinden, Şair Eşref'in, Neyzen Tevfik’in şiirlerinden bir yığın argo şiirler örnekler (Aslan 2004).</p>

  <p class="block7">“Kendi dilini (ana dilini) doğru olarak kullanmak vatanseverliklerin en yücelerindendir (... ) İnsanlar, kelimelerle hatta cümlelerle değil, mevcut kültür imkanlarıyla anlaşabilirler, insanlar arasında kültürel farklılık varsa sadece kelimelerin anlaşmayı temin etmesi mümkün değildir. " (Kemal Tahir 1989: 100) diyen Kemal Tahir için, Anadolu insanını bütün boyutları ile tanıma ve tanıtma, roman ve hikâye yazarlığının temel amaçlarından biridir. Anadolu Türkçesi devlet ve edebiyat dili olarak belli birtoplum pratiğinin tarihî birikiminin ürünüdür. İyi ve doğru Türkçe kullanmak her şeyden önce Anadolu Türk kimliğine sahip çıkmak açısından önemlidir. Aynı zamanda düşünce açıklığının da gereği ve belirtisidir. Argo da Anadolu insanının arzu, korku, çıkar gibi alt etkenlerinin; iyilik, kötülük, çalışmak, tembellik, isyan etmek, saklanmak gibi davranışlarının; cehalet, vurdumduymazlık, uyuşukluk gibi alışkanlıklarının, kısaca bütün varlığının açıklığa kavuşması için edebiyatta gereklidir. Kemal Tahir'in romanlarını yazmadan önce tarih, sosyoloji, iktisat, siyaset ve edebiyat okuduğu bunlardan notlar çıkardığı tuttuğu hapishane notlarından anlaşılmaktadır. Bu notlar arasında "Dil Notları"nın içinde bir de argo sözlük hazırlamıştır. Bu sözlüğü hazırlarken İstanbul'un suç ve eğlence dünyasından, hapishanelerdeki çeşitli suç koğuşlarından, mahkûm olarak dolaştığı Çankırı, Malatya, Çorum, Nevşehir gibi bölgelerin halk ağızlarından derlemeler yaptığı anlaşılmaktadır. Sanat/Edebiyat Notlan 3'e (Kemal Tahir 1989: 341-353) konulan argo çalışmasında Kemal Tahir, günlük dildeki anlamlarını da veren 560 kelime toplamıştır. Kemal Tahir’in romanlarındaki argo kullanımı bu sözlükle sınırlı olmadığı gibi bu sözlükte bulunduğu hâlde romanlarında rastlanılmayan kelimeler de vardır. "Dilnotlarında kaydettiği Argo Sözlüğü ve Anadolu Söyleşileri, alanlarında ilk olmalarının öneminin yanı sıra; Kemal Tahir’in bu konulara verdiği ehemmiyetin altyapısını da ortaya koymuştur. O, hapishane vasıtasıyla tanıdığı Anadolu insanında dilin oynadığı rolü ve insana verdiği zenginliliği görerek bu durumu dil konusundaki düşüncelerine dayanak yapmıştır. ” (Coşkun 2004: 105).</p>

  <p class="block7">Kemal Tahir’in hapishane romanlarında farklı kaynaklardan gelen, farklı şekilde türemiş çok fazla argo kelime ve ifade kullanır. Romanlarda hayatın her alanında kullanılan kelimeler varsa da kelimelerin, özellikle bir suç ve ceza mekânı olan hapishane mekânına da uygun olarak özellikle cinsellik, hırsızlık, kumar, kabadayılık, hapishane gibi alanlarda yoğunlaştığı görülmektedir. Kemal Tahir'in argoya verdiği ağırlık öncelikle onun hapishane hayatıyla, İstanbul, Malatya, Çankırı, Çorum gibi cezaevlerinde yaptığı gözlemlerle ilgilidir. Hapishanedeki insanları anlatan bir yazarın, hırsızın, esrarkeşin, uçkur düşkününün, katilin, kumarbazın konuşma biçimini yansıtması her şeyden önce bir zorunluluktur. Fakat yazarın argo dikkati bu zorunluluğu aşan bir anlam ifade eder: 0, argonun çeşitli yetersizliklerin ve yoksunlukların dili olduğunun farkındadır. Argonun içinde gizlenen anlamlara ulaşan aydın, bir bakıma arızalı bireylerin ve grupların hangi toplumsal yapının ürünü olduklarını kavrayabilir. Günlük hayatta çok yaygın olarak kullanılan argo kelimeleri ve küfürleri dışarıda tutarsak Kemal Tahir’in hapishane romanlarında kullanılan argo kelime ve ifadeleri şöyle örnekleyebiliriz:</p>

  <p class="block7">CİNSELLİK MERKEZİNDE ARGO</p>

  <p class="block7">Aftos: Sevgili, hayat kadınlarından tutulan dost. Balkon: Kadın göğsü. Banka: Genelev. Bıldırcın: Genç güzel kadın, kız. Dükkan bir adam için açılamaz: Bir kere yoldan çıkan kadın gayrimeşru ilişkiye devam eder. Far: Kadın göğsü. Hovarda: Kadın peşinde koşan, kadının dost tutuğu erkek. Kapışmak: Öpüşmek, sevişmek. Kartaloz: Yaşlı kadın, erkek. Kavat: Kadın pazarlayan. Kuyruk sallamak: Kadının erkekleri ayartmaya çalışması. Oynak: Erkeklerin ilgisine açık kadın. Paçoz: Çirkin ve orta malı kadın. Şimendifer: Cinsel ilişkiye açık kadın. Şimendiferi raya sokmak: Cinsel birleşme. Toycu: Kimsesiz kızları kandırıp genelevlere satan.</p>

  <p class="block11"></p>

  <p class="block7">KUMAR MERKEZİNDE ARGO</p>

  <p class="block7">Bitirimci: Kumar oynatan. Dolu zar: Cıvalı zar. Ekmeklik: Acemi, aptal kumar oyuncusu. Fertiklemek: Kaçmak, sıvışmak. Katakulli: Oyuna getirmek, dolap çevirmek. Kesilmek: Kumarda parası kalmamak. Kesim: Parası biten kumarbazın oynatandan para alması. Mangiz: Para. Orotopolluk: Kumarda hile yapmak, kazık atmak. Puşlavat zar: iyi gelmeyen zar. Toka etmek: Paraları vermek, kumarda para sürmek. Uçlan: (kumarda) Ortaya para koy.</p>

  <p class="block7">HAPİSHANE MERKEZİNDE ARGO</p>

  <p class="block7">Âdembabalar: Hapishanenin en yoksulları, esrarkeşleri ve dilencileri. Beybaba: Varlıklı, hatırlı kişi. Beyler koğuşu: Varlıklı kişilerin kaldığı kısım. Bilezik: Kelepçe. Delik: Hapishane, koğuş. Dragon: Parasız, birinden geçinen beleşçi. Hafız: Aptal, acemi. İspiyonlamak: Casusluk etmek, binlerinin açığını bildirmek. Köprücü: Bir hizmet sundukları bahanesiyle insanlardan haraç alan. Mangiz: Para. Okşamak: Dövmek, işkence etmek. Ot: Esrar, eroin. Yatkın mahpus: Cezası çok olan mahkûm. Zagon: Âdet, usul, hapishanenin kendi kuralları.</p>

  <p class="block7">FARKLI ALANLARDA KULLANILAN ARGO</p>

  <p class="block7">Açmaza düşürmek: Bir ilişkide muhatabı zor durumda bırakmak, tuzağa düşürmek. Alengili: Farklı giyinmek, gösterişli olmak. Altıkapıya almak: Bir işin bütün açıklarını kapatmak, birini her bakımdan kuşatmak. Arpacı: Hırsız. Atmasyon: Yalan yanlış söz, bilgi. Aynalı iş: Gizli, gayrimeşru işler. Beybaba: Varlıklı hatırlı kişi. Bodoslama: Ön yüzden, doğrudan. Boklu iş: Gizli, kanun dışı yapılan iş. Boynuzu sopaya sürtmek: Bela aramak, dayak yiyeceği kişiye bulaşmak. Cartayı çekmek: Ölmek. Cephane: Afyon, esrar, hap. Cimcozlamak: Kaçmak. Çakozlamak: Gizli manayı anlamak, sezmek. Çapariye getirmek: Kandırmak, tuzağa düşürmek. Çarliston: Az bulunur şey, adam; tuhaf özellikleri olan. Çıkıntı: Sigara. Daniskası: Bir şeyin iyisi, aslı. Dehlemek: Kovmak, baştan atmak. Demirhindi: Cimri. Dikine tıraş: Aksilik etmek. Dragon: Parasız, birinden geçinen beleşçi. Dümbelek: Huyu bozuk, ibne. Dümen: Oyun kurmak. Façası bozuk: Çehresi düşük, mutsuz görünüşlü. Fasarya: İnanılmayan sözler, cilve, gösteriş. Fayrap: Hızlı, telaşlı; açık saçık. Fertiklemek; Kaçmak, sıvışmak. Gaz kesmek: Sözü kısa kesmek. Hizmetçi baldırı: Sigara, kalın sigara. İbik kaldırmak: diklenmek, itiraz etmek. Kalın adam: Zengin kişi. Kaşkavallık etmek: işini bilmeden konuşmak, sersemlik etmek. Katakulli: oyuna getirmek, dolap çevirmek. Kayarto: Ahlaksız. Kızoğlankız: Aslı gibi kalan eşya, cinsel ilişkiye girmemiş erkek, kadın. Kokoz pilakisi: Sıradan yemek, yoksul, parasız. Kuyruğa yakın et yemek: Pis ve hileli işlere kalkışmak. Mangiz: Para. Mariz: Dayak. Mıhlama: Kumarda bir çeşit zar atma, zar gelme, bıçakla, kamayla öldürme. Molozlamak: Çirkinleşmek, ayarı kaçmak. Mortocu: İmam, ölü yıkayan, muska, büyü işleri yapan. Ot: Esrar, eroin. Perdah: Lafın girişini uzatmak. Piyastos etmek: Ele geçirmek, yakalamak. Polim: Yalan, numara. Rampalamak: Birine yanaşmak, masada beleş yemek içmek. Saloz: Afallamış, şaşırmış. Sota: Sakin, gizli yer. Sövüşlemek: Birini soymak, parasını almak. Stavroz: Gavur, Hristiyan. Taşarabası: Boş, işe yaramaz ve aptal adam. Terso ulan: Dur bakalım. Tırnaksız: Fırsat kollayan. Toka etmek: Paraları vermek, kumarda para sürmek. Toslamak: Çarpmak. Yelkenlemek: Çekilip gitmek. Zagon: âdet, usul. Zil: Aç, parasız.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynakça</p>
        </td>
      </tr>

      <tr class="calibre4">
        <td class="td1">
          <p class="block14">Aktunç, Hulki, (2002), Büyük Argo Sözlüğü, Yapı Kredi Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Arslan, Mehmet, (2004), Argo Kitabı, Kitabevi Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Berksoy, Naci Çelik, (2003), "Kemal Tahir için Biyografi Çalışması", Kemal Tahir’in 30. Ölüm Yıldönümü Anısına, Yay. Haz. E. Eğribel, U. Özcan, Kızılelma Yayıncılık, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Coşkun, Sezai, (2004), "Bir Mülkiyet Kalesi'ni Okuma Denemesi", Biyografya Kemal Tahir 4, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Coşkun, Sezai, (2006), Kemal Tahir: Şahsiyet/Eserler/Fikirler, (Yayımlanmamış Doktora Tezi), Marmara Üniversitesi Türkiyat Araştırmaları Enstitüsü Türk Dili ve Edebiyatı Anabilim Dalı, İstanbul. Coşkun, Sezai, (2004), "Kemal Tahir'de Dil Düşüncesi ve Türkçenin Meseleleri", Biyografya Kemal Tahir 4, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Hikmet, Nâzım, (1968), Kemal Tahir'e Hapishaneden Mektuplar, Bilgi Yayınevi, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Kalkan, Bülent, (2004), "Hangi Köydensiniz", Biyografya Kemal Tahir 4, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Orman, Mehmet, (2003), "Kemal Tahir İçin Biyografya Denemesi" Kemal Tahir’in 30. Ölüm Yıldönümü Anısına, Yay. Haz. E. Eğribel, U. Özcan, Kızılelma Yayıncılık, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Özkan, Nevzat, (2002), "Gizli Dil Olarak Argonun Fonksiyonu Üzerine", Türk Kültüründe Argo, Haz. E. Naskali, G. Sağol, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Özsoy, İskender, (2004), "Çorum Cezaevi'nin Kitaplı Casusu", Biyografya Kemal Tahir 4, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Özsoy, İskender, (2004), "Gerçeği Bulma Uğruna Harcanan Ömür", Biyografya Kemal Tahir 4, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Özsoy, İskender, (2004), "Kemal Tahir’in 63 Yılı", Biyografya Kemal Tahir 4, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Sevim, Seçkin, (2004), "Kemal Tahir ve Türk Solu", Biyografya Kemal Tahir 4, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1974a), Karılar Koğuşu, Bilgi Yayınevi, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1974b), Namuscular, Bilgi Yayınevi, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1975), Damağası, Bilgi Yayınevi, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1979), Kemal Tahir'den Fatma İrfan'a Mektuplar, Sander Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1982), Kelleci Memet, Adam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1989), Notlar 3 Sanat Edebiyat, Haz. C. Yazoğlu, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1990), Notlar 4 Sanat Edebiyat, Haz. C. Yazoğlu, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tahir, Kemal, (1993), Esir Şehrin Mahpusu, Adam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">Tanju, Sadun, "Semiha'ya Mektuplar') Hürriyet Gazetesi, 12 Haziran (Aktaran Naci Çelik, "Tanıklarla Kemal Tahir’in Altı Yılı 1932-1938", Biyografya Kemal Tahir 4, Bağlam Yayınları, İstanbul, 2004, s. 28).</p>
        </td>
      </tr>

      <tr class="calibre4">
        <td class="td2">
          <p class="block14">Vardar, Berke ve diğerleri, (1998), Açıklamalı Dilbilim Terimleri Sözlüğü, ABC Kitabevi, İstanbul.</p>
        </td>
      </tr>
    </tbody>
  </table>

  <p class="block13" id="calibre_pb_14"></p>
</body>
</html>
