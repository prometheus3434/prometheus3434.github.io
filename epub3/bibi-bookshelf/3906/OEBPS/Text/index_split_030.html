<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">Kemal Tahir ve Bizans</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_23">Erem Sarıkoca</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Türkiye'nin yetiştirdiği en önemli edebiyatçılarından, daha açık bir ifadeyle romancılarından birisi olan Kemal Tahir, sadece edebiyatçı kimliği içerisinde değerlendirilemeyecek kadar çok yönlü bir kişiliğe sahiptir. Kemal Tahir, Cahit Tanyol'un deyimiyle Türkiye'nin en fazla soru soran düşünürüdür.1 Bu sorular rastgele, düzensiz bir biçimde değil, belirli bir arayış çerçevesinde, belirli bir amaca yönelik olarak ortaya çıkmışlardır. Kemal Tahir’in temel arayışı Türkiye ve Türk toplumu üzerinedir. Bu çaba içerisinde amacına ulaşabilmek için sadece Türk toplumuyla sınırlı kalmamış, bir anlamda</p>

  <p class="block7">Anadolu'da toplumsal yapı ve devlet geleneği açısından Türkleri öncelemiş olan Doğu Roma/Bizans uygarlığı/toplum yapısı ile ilgilenmeyi de gerekli bulmuştur.</p>

  <p class="block7">Kemal Tahir’in çalışmalarında (romanlarında ve/veya daha sonra yayımlanan notlarında) Doğu Roma/Bizans ilgisinin izlerini bulmak olasıdır.2 Kemal Tahir’in toplum yapısı ve farklılaşmaları üzerine ileri sürdüğü düşüncelerini iki evrede ele almak daha doğru olacaktır. Bu farklılaşmadaki dönüm noktası Baykan Sezer'dir. Kemal Tahir’in Baykan Sezer ile tanışması onun zihnindeki bazı soruların yanıtlar bulunmasının kolaylaşmasına neden olmuştur. Özellikle Baykan Sezerin İstanbul Üniversitesinde henüz genç bir öğrenciyken bitirme tezi olarak sunduğu "Doğu-Batı Çatışmasında Yunanlılığın YerT3 çalışması, Kemal Tahirl oldukça etkilemiştir.4 Bu tanışma ve karşılıklı etkileşim, iki düşünce adamının da gelişiminde önemli olacaktır.5</p>

  <p class="block7">Kemal Tahir için coğrafya ve onun getirdiği koşullar toplumların biçimlenmesinde önemli rol oynar. Bu bağlamda konu Türkiye olduğunda en önemli rol doğal olarak Anadolu'ya düşmektedir. Kemal Tahir, Anadolu'yu sadece Türklerle olan vatan ilişkisi içerisinde sınırlı olarak ele almaz, aksine daha geniş ve kapsamlı olarak düşüncelerinin temellendirilmesinde kullanır. Kemal Tahir için coğrafya aynı zamanda üretim ilişkilerini de belirleyen en önemli etkendir. Bu açıdan bakıldığında Anadolu üzerinde yaşayan toplumların toplum yapılarını ve diğer toplumlarla olan ilişkilerini belirleyen/yönlendiren temel etken olarak karşımıza çıkar.</p>

  <p class="block7">Kemal Tahir toplumsal olaylar ve yapılar üzerine düşünmeye öncelikle farklılaşmaları inceleyerek başlamıştır. Baykan Sezer'le tanışmasından sonra ise farklılaşma nedeniyle ortaya çıkan çatışma daha fazla önem kazanmıştır. Kemal Tahir'e göre toplumları farklılaştıran üretim ve mülkiyet biçimleridir. Bu açıdan Kemal Tahir’in görüşleri Marks'a benzerlik gösterir. Ama o, Marks'ın evrim şemasını farklılaştırmaktan da kaçınmaz. Kemal Tahir'e göre Batı toplumları ilkel eşitlikçi üretim biçiminden köle çalıştırma üretim biçimine geçerek üretim alanında önemli bir atılım yapmışlardır. Ancak bu üretim biçimi beraberinde getirdiği bazı faydalara karşın Batı toplumlarında devamlı iç çelişkiler yaratacak olan insanlararası eşitsizliğin kurumsallaşmasına yol açmıştır. Bu gelişim tüm aşamalarında</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Ufuk Özcan, "Kemal Tahir'in Soruları ve Sorgulama Biçimi Üzerine", Kemal Tahir'in 30. Ölüm Yıldönümü Anısına, Yay. Haz. Ertan Eğribel-Ufuk Özcan, Kızılelma Yayıncılık, İstanbul, 2003, s. 88.</p>
        </td>
      </tr>

      <tr class="calibre4">
        <td class="td1">
          <p class="block14">2. Kemal Tahir, Devlet Ana, Bilgi Yayınevi, Ankara; Kemal Tahir, Notlar/13/Osmanlılık/Bİzans, Yay. Haz. Cengiz Yazoğlu, Bağlam Yayınları, İstanbul, 1992.</p>
        </td>
      </tr>

      <tr class="calibre4">
        <td class="td1">
          <p class="block14">3. Baykan Sezer, "Doğu-Batı Çatışmasında Yunanlılığın Yeri", Doğu-Batı İlişkileri Açısından Batı Tarımı içinde, İstanbul Üniversitesi Edebiyat Fakültesi Yayınları, İstanbul, 1990, s. 107-138.</p>
        </td>
      </tr>

      <tr class="calibre4">
        <td class="td1">
          <p class="block14">4. Cengiz Yazoğlu, "Notları Sunuş", Kemal Tahir, Notlar/1/Sanat Edebiyat, Yay. Haz. Cengiz Yazoğlu, Bağlam Yayınları, İstanbul, 1989, s. 15.</p>
        </td>
      </tr>

      <tr class="calibre4">
        <td class="td2">
          <p class="block14">5. Ertan Eğribel, "Kemal Tahir-Baykan Sezer İlişkisi Üzerine: 1960'ların Geç Tartışmacısı Baykan Sezer", Baykan Sezer'e Armağan, Baykan Sezer ve Türk Sosyolojisi, Sosyoloji Yıllığı Kitap 11, Yay. Haz. Ertan Eğribel- Ufuk özcan, Kızılelma Yayıncılık, İstanbul, 2004, s. 106.</p>
        </td>
      </tr>
    </tbody>
  </table>

  <p class="block7">böylece devam edip gitmiş, Batı sömürüye dayanan bir düzenin temsilcisi olmaktan kurtulamamıştır.</p>

  <p class="block7">Batı tarihi bu açıdan bakıldığında bir sınıf çatışması tarihidir.6 Kemal Tahir, Batı toplumlarının kendi iç çelişkilerinden kaynaklanan ve sürdürdükleri insan onuruna yakışmayan üretim ilişkilerinden kaynaklanan çatışmalar sonucunda toplumsal bir değişim çizgisi izlediklerine inanmaktadır.7 Doğu top- lumlarında ise coğrafyanın baskısı sonucu üretimin bireyselleşememesi yüzünden temel üretim aracı olan toprak özel mülkiyetin eline geçmemiş, bu sayede kamu mülkiyeti anlayışı ve merkezî devlet sistemi gelişmiştir.8 Bu yapılanma Doğu toplumlarına çağın koşullarına göre ele alındığında oldukça fazla oranda artıürün elde etme şansını sağlamıştır. Doğu toplumları başkalarına gereksinim duymadan kendilerini var edebilmeyi başarmışlardır. Oysa Batı toplumlarının uygarlık sahnesine çıkmalarının ardında, onların Doğu'yla olan ilişkileri yer almaktadır. Bu yüzden Batı toplumları kendilerini var edememiş, ancak Doğu'yla olan ilişkileri açısından tarihte yer alabilmişlerdir.9 0 hâlde Doğu ve Batı toplumları arasında en önemli farklılaşma mülkiyet ve üretim ilişkileri üzerinde ortaya çıkmaktadır.</p>

  <p class="block7">Bunu sağlayan ise coğrafyanın koşulları ve toplumları zorlamasıdır.</p>

  <p class="block7">Bu açıdan bakıldığında Anadolu ve Doğu Roma/Bizans coğrafyanın gücünü bir anlamda kanıtlama açısından önem taşımaktadır. Anadolu, tarih boyunca Doğu-Batı çelişkisinin/karşıtlığının/ça- tışmasının merkezi olmuştur. Bunun nedeni Anadolu'nun konumunda yatmaktadır. Bu yarımadanın bir ucu Doğulu üretici toplumların, başka bir deyişle ATÜT devletlerinin sınırlarını kontrol ederken diğer ucu Batı dünyasının temsilciliğini yapan ve Batı uygarlığının beşiği sayılan Yunanistan'la kucaklaşmaktadır. Bu yüzden Doğu-Batı çatışması/çelişkisinin bütün etkileri Anadolu'da hissedilmiştir.</p>

  <p class="block7">Troya Savaşı burada gerçekleşmiştir. İon uygarlığı Anadolu sahillerinde gelişmiş, Doğu'yu koruma gö- j revini üstlenen Persler Anadolu üzerinden antik Yunanlılarla çatışmışlardır. Büyük İskender'in seferi Anadolu'dan başlamıştır. Roma ve Bizans buradan Orta Doğu'ya uzanmış, Emevi ve Abbasi hanedanları sonrasında Selçuklular karşıt gücü temsil etmişlerdir. Osmanlı Devleti bu coğrafyada kurulmuş ve güçlenmiştir. 1920'lerde modern Yunanlıların giriştiği maceranın altında yatan da geçmişten gelen bir hesaplaşma güdüsü, tarihsel bir yeniden yaşama tutkusu Doğu-Batı çatışmasının modern bir görüntüsü değil midir?</p>

  <p class="block7">Yukarıda söz etmeye çalıştığımız farklılaşma ve çatışmada Yunanlılığın ayrı bir yeri ve önemi vardır. Doğu toplumlarının ürettiği artıürünün Batı'ya aktarılması işini antik çağlarda Yunanistan üstlenmiştir. Yunan uygarlığının doğuşu bu anlamda Doğu'yla olan ilişkileri sayesinde biçimlenmiştir.</p>

  <p class="block7">Bu yüzden antik dönemde Yunanistan kimi zaman ticaret kimi zaman ise yağma, yani savaşla Doğu toplumlarından beslenmiştir.10 İskender'in "büyüklüğünü elde etmesi, sadece ulaştığı bölgelerle sınırlı değil, asıl olarak Doğu toplumlarını egemenliği altına alması sayesinde gerçekleşmiştir. Bu arada dikkat edilmesi gereken bir nokta da Makedonya'da kral olmasına karşın bir tür "eşitler arasında birinci" yani "primus inter pares"olan İskender'in konumunun Asya'da tanrısallığa ulaşmada tereddüt göstermemesidir. İskender, Yunan kültürünün Orta Asya'ya egemen olmasını sağlamıştır ama bu aynı zamanda Yunan toplumunun işlevsel öneminin ortadan kalkmasına da neden olmuştur. Nitekim</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">6. Kemal Tahir, Notlar/l3/Osmanlılık/Bizans, s. 303-304.</p>
        </td>
      </tr>

      <tr class="calibre4">
        <td class="td1">
          <p class="block14">7. Erem Sarıkoca, "Kemal Tahir ve Toplum Yapıları", Biyografya-Kemal Tahir, Sayı: 4, Bağlam Yayınları, İstanbul, 2004, s. 40.</p>
        </td>
      </tr>

      <tr class="calibre4">
        <td class="td1">
          <p class="block14">8. Kemal Tahir, Notlar/l3/Osmanlılık/Bizans, s. 304-306.</p>
        </td>
      </tr>

      <tr class="calibre4">
        <td class="td1">
          <p class="block14">9. Baykan Sezer, Doğu-Batı İlişkileri Açısından Batı Tarımı, İstanbul Üniversitesi Edebiyat Fakültesi Yayınları, İstanbul, 1990, s. 27-28.</p>
        </td>
      </tr>

      <tr class="calibre4">
        <td class="td2">
          <p class="block14">10. Baykan Sezer, "Doğu-Batı Çatışmasında Yunanlılığın Yeri", Doğu-Batı İlişkileri Açısından Batı Tarımı, İstanbul, 1990 s. 117-118.</p>
        </td>
      </tr>
    </tbody>
  </table>

  <p class="block7"></p>

  <p class="block7">Batı bir sonraki aşamada artık Yunan aracılığına gereksinim duymadan Roma vasıtasıyla doğrudan Doğu'yla olan ilişkilerini düzenlemeye başlamıştır.11</p>

  <p class="block7">Roma İmparatorluğu Batı dünyasının egemenliği kendi eline aldığı ilk dönem olarak karşımıza çıkar. Gerçekten de Batı Roma'nın sağladığı "Pax Romana" ile birlikte ilk defa Doğu toplumları üzerinde de belirleyici olmayı başarmıştır. Ama farklı özellikleri olan toplumlar ve coğrafyalar üzerine kurulmuş olan egemenlik bir süre sonra doğal olarak parçalanınıştır. Doğu Roma, başlangıçta sadece siyasal bir ayrılıktan ortaya çıkmış olsa da bir süre sonra egemenliği altındaki coğrafyanın etkisi altına girmeye başlamış, bu sayede asıl kimliğinden -işlevsel olmasa bile yapısal olarak- farklılaşmıştır. Batı'da gözlenen toplumsal yapının aksine Anadolu ve Doğu eyaletleri Roma'nın büyük toprak mülkiyetine bağlı üretim düzenini kabullenememişlerdir.12 Kemal Tahir de bu konuyu vurgulamıştır. Ona göre Anadolu ne eski Yunan ne de Roma'nın ekonomik düzeniyle uyum sağlamamaktadır.13 İmparator Diakletianus tarafından gerçekleştirilen Roma'nın ikiye bölünmesi İmparator Konstantinos tarafından tamamlanmış, Doğu yarısı için yeni başkent olarak Byzantion kenti seçilerek yeniden imar edilmiş ve adı Konstantinopolis olarak değiştirilmiştir. Bundan sonra da Doğu Roma belirli bir süre Batı'dan gelen geleneklerine bağlı kalmaya çalışmışsa da dönüşüm kaçınılmaz olarak gerçekleşmeye başlamıştır. Dönüşüm öncelikle hükümdarlık mevkisinde başlamıştır. Doğu Roma imparatorları yetkilerini önemli ölçüde geliştirmişlerdir. Bu anlayışa göre hükümdarın otokrasisi güçlendirilmiş, devletin merkezî özelliği arttırılmış ve merkezî devletin gereksinim duyduğu bürokrasi geliştirilmiştir.14 İmparatorluk mevkisi güçlendirilirken siyasal yetkiler dinsel kurallarla da desteklenmiştir. Bizanslaşan Doğu Roma'da İmparator artık orduların başkumandanı, devletin koruyucusu, kilisenin başı ve dinin savunucusudur. Ama bütün bu üstünlük ve kutsallıklar imparatorun şahsına değil mevkisine aittir. Bizans'ta "İmparator devrilebilir, değiştirilebilir, hatta başarısızlıklarından dolayı ölümle cezalandırılabilirdi; ama mutlak olan yetkileri asla tartışılamazdı."15 Bizans bin küsur yılı bulan tarihi içerisinde elinden geldiğince imparatorluk makamı, yani devletin dışında güç birikimlerini önlemeye çalışmıştır.16</p>

  <p class="block7">İdari mekanizmalar Batı Roma'dan farklılaşırken aynı zorunluluklar toprak sisteminde de kendisini göstermiştir. İmparatorluğun Avrupa'daki topraklarında var olan askerileşmemiş büyük toprak sahipliği başlangıçta Anadolu'da da bazı bölgelerde oluşmuştur. Ancak imparatorluğun çökmesi veya zayıflamasının karşılığı Batı'da feodalizmi oluştururken, bu durum Doğu Roma'da askerî olmayan toprak sahipliğinin sonunu getirmiştir. Çünkü doğudaki topraklar batidakiler gibi kendisine yeterli ve saldırılara nispeten kapalı değildir. Burada üretimin sürdürülebilmesi ancak güçlü bir savunma ve devlet sayesinde gerçekleştirilebilir. Bu durumda Bizans'ın iki toplumsal kesime büyük gereksinimi vardır, askerleri doyuran çiftçiler ve çiftçileri koruyan askerler. Bizans açısından "geri kalan bütün meslekler bu ikisinden aşağıdır.17</p>

  <p class="block7">Başlangıçta Roma tarzı profesyonel paralı askerliğe dayanan Bizans ordusu zaman içerisinde çiftçilikle askerliği birleştirmiş olan tımar benzeri "stratiotes"!erden faydalanınaya başlamıştır. Stra-</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">11. Ertan Eğribel, "1960'ların ve Günümüz Sosyoloji/Sosyalizm Tartışmaları Açısından Baykan Sezer'in Tarihte Yunanlılık Tezinin Önemi", Baykan Sezer'e Armağan, Baykan Sezer ve Türk Sosyolojisi, Sosyoloji Yıllığı Kitap 11, Yay. Haz. Ertan Eğribel-Ufuk özcan, Kızılelma Yayıncılık, İstanbul, 2004, s. 127.</p>
        </td>
      </tr>

      <tr class="calibre4">
        <td class="td1">
          <p class="block14">12. Stefanos Yerasimos, Azgelişmişlik Sürecinde Türkiye, Çev. Babür Kuzucu, Belge Yayınları, İstanbul, 1980, cilt: 1, s. 22.</p>
        </td>
      </tr>

      <tr class="calibre4">
        <td class="td1">
          <p class="block14">13. Kemal Tahir, Devlet Ana, cilt: 1, s. 226.</p>
        </td>
      </tr>

      <tr class="calibre4">
        <td class="td1">
          <p class="block14">14. Georg Ostrogorsky, Bizans Devleti Tarihi, Çev. Fikret Işıltan, Türk Tarih Kurumu Yayınları, Ankara, 1995, s. 30.</p>
        </td>
      </tr>

      <tr class="calibre4">
        <td class="td1">
          <p class="block14">15. Bozkurt Güvenç, Türk Kimliği, Kültür Bakanlığı Yayınları, Ankara, 1994, s. 70.</p>
        </td>
      </tr>

      <tr class="calibre4">
        <td class="td1">
          <p class="block14">16. Georg Ostrogorsky, Age, s. 31.</p>
        </td>
      </tr>

      <tr class="calibre4">
        <td class="td2">
          <p class="block14">17. Charles Diehl, "Bizans", Yeni Türk Mecmuası, cilt: 6, Sayı: 68, Ağustos 1938, s. 305.</p>
        </td>
      </tr>
    </tbody>
  </table>

  <p class="block11"></p>

  <p class="block7">tiotes, bir tür küçük toprak sahibidir, askerlik hizmeti yapması karşılığında kendisine "stratiotikon ktema"adı verilen bir askerî mülk verilmektedir.18 Bu kesim normal köylülere göre daha az vergi vermekte, hatta devletten bir miktar ücret de almaktadırlar ama bunun karşılığında istendiğinde atları ve silahlarıyla birlikte orduya katılmak ya da bunun yerine belirli sayıda atlı askerî orduya göndermek zorundadırlar. Bu sistem Osmanlı Devleti'ndeki tımar sistemine oldukça benzemektedir. Stratiotes, askerî toprağın mülkiyetine sahiptir ama bu toprağı satma hakkı yoktur. Ölümünden sonra askerî görevi de toprak mülkiyeti de büyük erkek çocuğuna kalır.19 Bu özellikleri göz önüne alındığında bu görev bir tür devlet memurluğuyla özdeşleştirilmeye oldukça uygundur. Bu askerî kurumlaşmanın dışında Bizans tüm tarihi boyunca paralı yabancı asker kullanımına da önem vermiştir. Örneğin imparatorun sarayını koruyan ve kişisel muhafazasını üstlenen"vareng ya da vvarangian"adı verilen seçkin askerler de kiralanan kuzeylilerden oluşan paralı askerlerdir.</p>

  <p class="block7">Eski çağlarda üretim işlevleri iki ana eksen üzerinde gelişmiştir, tarımsal yani toprağa bağlı üretim ve kentsel yani zanaatkârlar aracılığıyla gerçekleştirilen üretim. Bizans İmparatorluğu'nda kentsel üretim işleri de merkezî devletin denetimi altında gerçekleştirilmiştir. Kentsel üretimin düzenleyicisi ve yürütücüsü olan loncalar Bizans'ta bütünüyle devlet denetimi altındadırlar.20 Kentsel üretimin diğer ayağını oluşturan ticaret ise neredeyse tüm Doğu devletlerinde olduğun gibi bireylerin elinde servet birikimine engel olmak amacıyla yabancılara bırakılmıştır. İtalya'da kurulmuş olan Venedik ve Ceneviz gibi kent devletlerinin gelişiminde ve Akdeniz ticaretini kontrol altına almalarında Bizans'ın bu tavrı etkili olmuştur.</p>

  <p class="block7">Tüm bu özellikler bir araya getirildiğinde Bizans imparatorluğu'nun idari ve askerî mekanizmaları ve üretim ilişkileri açısından Batılı olmaktan çok Doğulu devletlerin özelliklerini yansıttığı görülmektedir. Kemal Tahir de bu noktayı vurgulamıştır: "Bizans, Rumeli'ndeki ve Anadolu'daki topraklarının tarihselekonomik şartları yüzünden Roma sistemini kurup geliştirip yaşatamamış, bir çeşit Doğu tipi devlete dönmek zorunda kalmıştır. Altyapıda -ekonomide-, bütün üst kuruluşlarında ve işleyişlerinde Roma'dan kesinlikle ayrılıp Doğulaşmıştır."21 Bu farklılaşmanın izlerini bir başka açıdan imparatorlukta kullanılan dilde ve yaşanan değişimlerde de görmek olasıdır. Roma İmparatorluğu'nun dili Latincedir. Roma, egemenliği altına aldığı her yere resmî dil olarak Latinceyi de beraberinde taşımıştır. İmparatorluğun doğu yarısı da bundan muaf değildir. Ancak Anadolu'da uzun yıllar boyunca (özellikle de Büyük İskender'in fetihleri sonrasında) eski Yunanca farklı toplumların anlaşmalarını sağlayan ortak dil işlevini üstlenmiştir.22 Bizans İmparatorluğu'nun ilk dönemlerinde Latince ve Yunanca birlikte devlet katında varlığını ve etkinliğini sürdürmüştür. VI. yüzyılın ikinci yarısından itibaren Latince yerini tamamen Yunancaya bırakmıştır.23 Yukarıda açıklamaya çalıştığımız gibi Roma, devlet teşkilatından diline kadar yerini Bizans'a bırakmıştır. Bu dönüşüm sırasında değişmeyen tek iddia vardır, dünyanın efendisi olma iddiası ve tek imparatorluk önermesi.</p>

  <p class="block7">Yapısal olarak yaşanan dönüşüm Bizans imparatorluğu'nu bir anlamda Doğu devlet yapısına uydurmuştur, ama bu dönüşüm sadece kurumların yaşanan coğrafyanın belirlediği toplumsal özelliklere uymasını sağlamakla sınırlıdır. İşlevsel olarak bakıldığında ise ne Roma ne de onun mirasçısı olan Bizans, üretim işlerinin düzenleyen/artıran, temel amacı bu olan siyasi oluşumlar değillerdir. Bizans'ın</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">18. Stefanos Yerasimos, Age, s. 33.</p>
        </td>
      </tr>

      <tr class="calibre4">
        <td class="td1">
          <p class="block14">19. Georg Ostogorsky, Age, s. 125.</p>
        </td>
      </tr>

      <tr class="calibre4">
        <td class="td1">
          <p class="block14">20. Sabahattin Güllülü, Sosyoloji Açısından Ahi Birlikleri, ötüken Neşriyat, İstanbul, 1992, s. 68.</p>
        </td>
      </tr>

      <tr class="calibre4">
        <td class="td1">
          <p class="block14">21. Kemal Tahir, Notlar/13/Osmanlılık/Bizans, s. 623.</p>
        </td>
      </tr>

      <tr class="calibre4">
        <td class="td1">
          <p class="block14">22. Semavi Eyice, "Helenizm, Bizans, Yunanlılık ve Türkiye", Baykan Sezer'e Armağan, Baykan Sezer ve Türk Sosyolojisi, Sosyoloji Yıllığı Kitap 11, s. 297.</p>
        </td>
      </tr>

      <tr class="calibre4">
        <td class="td2">
          <p class="block14">23. a.g.m., s. 298.</p>
        </td>
      </tr>
    </tbody>
  </table>

  <p class="block7"></p>

  <p class="block7">Doğulaşması, üretici Doğu devlet modeline göre değil, farklı bir devlet sistemi olan koruyucu/asker- devlet modeline göredir.</p>

  <p class="block7">Doğu'da, ortaya çıkan devlet sistemlerini Uç ana başlık altında toplamak olasıdır. Bunlar, verimli ve sulanabilir bölgelerdeki klasik ATÜT tipi üretici devletler, geniş bozkırlarda ortaya çıkan göçebe ya da yarı göçebe bozkır uygarlıkları ve üretim bölgelerinin yanı başında var olan askerdevletlerdir.24</p>

  <p class="block7">Askerdevlet kavramı, Ortadoğu'da meydana çıkmış bir siyasal yapılanmayı tanımlamaktadır. Bu bölgede üretim işlerine odaklanan devletler (ATÜT devletleri), Batı'yla başladıkları ticari ilişkiler zamanla Batı lehine bir tür talana ve soyguna dönüşünce halkı ve üretim koşullarını korumak zorunda kalmışlardır. Bu koruma işi, üretici olan halkı askerliğe çekip asıl amacından kopararak olamayacağı için öncelikle bu devletler paralı askerleri kullanmışlardır. Bu durum ya devletin kendi bünyesinde barındırdığı bir paralı askerler ordusu ya da kendi başına bir devlet olarak örgütlenmiş, ancak asıl amacı üretim koşullarını oluşturmak değil savunmak olan orduları ortaya koymak biçiminde gerçekleşmiştir.25 Ortaya çıkan bu oluşumun en belirgin örneklerinden birisi Pers İmparatorluğudur. Bu bağlamda Pers-Yunan savaşları da bu bakış açısıyla irdelenebilir.</p>

  <p class="block7">Batı toplumlarının, antik dönemde Yunanistan'da var olan kent devletleri aracılığıyla Doğu'yla ilişkiye geçebildiklerini ve bu ilişki sonucunda kendilerini var edip geliştirebildiklerini yukarıda vurgulamıştık. Yunanlıların Doğu ile ticaret sayesinde başladıkları ilişki, yerini kısa sürede savaşlara ve ticaretin yanı sıra talana bırakmıştır. Bu çatışma Büyük İskender'in Doğu'yu fethetmesiyle kısa süreliğine son bulmuştur. İskender'i Roma ve onun mirasçısı olarak Bizans İmparatorluğu izlemiştir. Bizans ortaya çıktığında, yani Roma kurumlan dönüşüp değiştiğinde Batı'nın artık Doğu ticareti için bir aracıya gereksinimi kalmamıştır. Zaten Bizans'ın devlet yapılanması da ticaret yapmak üzerine kurulmuş değildir. Bu durumda Bizans imparatorluğu'nun yeni işleve sahip olması gerekmektedir. Bu işlev öncelikle artık doğrudan Batı toplumları tarafından (örneğin Venedik ve Ceneviz gibi) gerçekleştirilen Doğu ticaretinin yollarını korumak ve açık tutmak, stratejik geçitleri ve bölgeleri kollamak ve Batı'yı Doğu'dan gelebilecek tehditlere karşı korumaktır.26</p>

  <p class="block7">Böylece Bizans, Doğu tipi bir yapılanma içerisinde ama Doğu'ya karşı örgütlenmiş bir siyasal yapı olarak ortaya çıkmıştır. Bu açıdan bakıldığında Bizans, Batı çıkarlarına hizmet eden bir asker- devlet olarak gözükmektedir. Unutulmaması gereken önemli noktalardan biri de Bizans'ın kendisini daima Roma'nın mirasçısı olarak görmesi, gücü yettiğince Batı'nın tek gerçek temsilcisi olduğu önermesini sürdürmesidir. Bu anlamda, Batı üzerindeki otoritesini sürdürebilmek için uzun zaman gayret göstermiştir.27 Bizans Batı'yı Doğu'ya karşı savunurken bir yandan da Batı'ya karşı egemenlik iddiasını sürdürmeye çalışmış, ama bunu yaparken de kendisi Batı yaşam biçimi, üretim tarzı ve dinsel algılamasına yabancı kalmıştır. Bu yüzden Batı için Bizans, işlevini yerine getirdiği sürece, yani gücü yettiğince önem taşımış ama zayıfladığında ya da Batı kendi savunma işini kendi üstlenebildiğinde ise önemini kaybetmiş, ötekileştirilmiştir.</p>

  <p class="block7">Genel olarak bakıldığında Bizans İmparatorluğu gibi bin yıldan fazla sürmüş bir siyasal organizasyonun tüm bu yaşam süreci boyunca aynı özellikleri gösterdiğini ileri sürmek doğru olmayacaktır. Bin yıl devletler açısından bakıldığında bile oldukça uzun bir süredir. Tüm bu zaman zarfında Bizans</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">24. Baykan Sezer, Ertan Eğribel, Ufuk Özcan, "Devlet Üzerine", XX. Yüzyıl, Türkiye Sosyolojisi 3, Sosyoloji Yıllığı Kitap 9, Yay. Haz. Ertan Eğribel, Ufuk özcan, Öncü Basım Yayımcılık, İstanbul, 2002, s. 454.</p>
        </td>
      </tr>

      <tr class="calibre4">
        <td class="td1">
          <p class="block14">25. Baykan Sezer, Doğu-Batı İlişkileri Açısından Batı Tarımı, s. 121.</p>
        </td>
      </tr>

      <tr class="calibre4">
        <td class="td1">
          <p class="block14">26. Baykan Sezer, Age, s. 126.</p>
        </td>
      </tr>

      <tr class="calibre4">
        <td class="td1">
          <p class="block14">27. Ufuk Özcan, "Coğrafya/Mekân Üzerindeki Beşeri Etkinlik Açısından Batı Ortaçağı ve Feodalizm-</p>
        </td>
      </tr>

      <tr class="calibre4">
        <td class="td2">
          <p class="block14">Bizans İkiliği", Sosyoloji ve Coğrafya, Sosyoloji Yıllığı Kitap 15, Yay. Haz. Ertan Eğribel, Ufuk özcan, Kızılelma Yayıncılık, İstanbul, 2006, s. 351.</p>
        </td>
      </tr>
    </tbody>
  </table>

  <p class="block7">coğrafyası dışında kalan alanlarda da önemli değişmeler yaşandığı unutulmamalıdır. Bu devletin şekillendiği yıllarda Avrupa'daki siyasal organizasyonlar yıkılan Batı İmparatorluğu'nun enkazı altında yeniden biçimlenmeye çalışan küçük feodal organizasyonlarken, zaman içerisinde güçlenmiş ve hatta IV. Haçlı Seferi'nde olduğu gibi İstanbul'u ele geçirebilecek olanaklara ulaşmışlardır. Bizans'ın başlangıç dönemlerinde Türkler, Balkanlar') tehdit eden Hunlar, Bulgarlar, Peçenekler vb. olarak ortaya çıkarken ilerleyen yıllarda doğu sınırlarını tehdit eden Selçuklular, Osmanlılar olarak gözükeceklerdir. Bizans, ilk dönemlerde papanın belirlenmesinde aktif rol oynarken zaman içerisinde papadan yardım dilenmek zorunda kalacaktır. Bu imparatorluk uzun yaşam süreci içerisinde İslamiyet'in yükselişine ve farklı devletler içerisinde yapılanmasına tanık olacaktır. Elbette tüm bu değişimler Bizans'ı ve onun toplum yapılanmasını, siyasal mekanizmalarını doğrudan ya da dolaylı olarak etkileyecektir. Ama bu devleti Batı siyasal örgütlenmelerinden farklılaştıran merkezî devlet anlayışı, devletin gücü yettiği sürece yaşatılmaya çalışılacaktır.</p>

  <p class="block7">Kemal Tahir açısından Bizans, coğrafyanın ve üretim koşullarının belirleyici gücünü anlamak açısından ayrı bir öneme sahiptir.28 Bizans, yazar tarafından Batı üretim ve ilişki sistemine göre kurulmuş bir siyasal organizasyonun nasıl koşullara göre değişebileceğinin, yeni toplumsal koşullara uyum sağlayıp dönüşebileceğinin önemli bir örneği olarak ele alınmaktadır. Kemal Tahir’in Devlet Ana romanı bu konuya yapılan atıflarla doludur. Yazara göre Anadolu, ancak kendi koşullarına uygun devletlerin varlığını sürdürmesine olanak tanır. Batı tipi devlet ve siyasal kurumların Anadolu'da kök salması mümkün değildir. Bu nedenle Bizans'ta feodalite ortaya çıkmamış, köylü serfleşmeyip dönemin anlayışına göre hür kalmıştır. Ortodoks kilisesi Batı'daki benzerleri gibi büyük toprak sahibi olmamış, bir çeşit devlet memurluğu olmaktan öteye gidememiştir. Bizans'ta ticaret, zanaat, madenler, limanlar, tersaneler de devletin tekelindedir. Devlet gerek görürse zengin vatandaşların malına- mülküne el koyar.29 Kemal Tahir'e göre Bizans sistemi kısaca "toprak Allah'ın, İmparator kâhya, köylü kiracı"30 temeline dayanmaktadır.</p>

  <p class="block7">Bir başka önemli nokta ise Bizans imparatorluğu'nun Osmanlı Devleti'ni ve Anadolu'daki Türk varlığını öncelemiş oluşudur. Bu anlamda bu iki devlet aynı coğrafyada benzer koşullar altında, bazı açılardan benzer çözümler üretmişlerdir. Ama bu benzerlikler devlet teşkilatı, toprak yönetimi ve toplumsal yapı gibi alanlarla sınırlıdır. İşlevsel olarak Bizans, Batı'nın savunuculuğunu ve temsilciliğini yaparken Osmanlı Devleti kesinlikle Doğu'nun savunucusudur. Bu yüzden Kemal Tahir'e göre Bizans İmparatorluğu'nun en büyük çıkmazı Doğu tipi bir devlet yapılanmasına dönüşmek zorunda kalmasına karşın Batı'yı Doğu'ya karşı savunmak zorunda bulunmasıdır.31</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">28. Kemal Tahir, Notlar/13/Osmanlılık/Bizans, s. 618.</p>
        </td>
      </tr>

      <tr class="calibre4">
        <td class="td1">
          <p class="block14">29. Kemal Tahir, Devlet Ana, s. 195-196.</p>
        </td>
      </tr>

      <tr class="calibre4">
        <td class="td1">
          <p class="block14">30. Kemal Tahir, Age, s. 228.</p>
        </td>
      </tr>

      <tr class="calibre4">
        <td class="td2">
          <p class="block14">31. Kemal Tahir, Notlar/13/Osmanlılık/Bizans, s. 623.</p>
        </td>
      </tr>
    </tbody>
  </table>

  <p class="block13" id="calibre_pb_29"></p>
</body>
</html>
