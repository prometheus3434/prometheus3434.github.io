<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİR'İN TARİH ANLAYIŞI VE YÖNTEMİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_22">Yılmaz Yıldırım</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Kemal Tahir’in Türk düşünce dünyasında en çok tartışılan isimlerden biri olmasının nedeni, Türk tarihinin en spekülatif, en ayırıcı ve uzlaşılması zor konularına kapsamlı ve yön çizici şekilde girmiş olmasıdır. Zira düşünce hayatımızı kuran olgular tarih ve kültür yoğunluklu anlamlara bağlı olduğundan, saflaşma ve tartışma kendisini daha çok kültür ve toplumsal değişim üzerinde göstermekte, dolayısıyla Kemal Tahir'e yönelik bakışımız da tarihin ve kültürün karşısındaki duruşumuza sıkı sıkıya bağlı olmaktadır. Bu durumda öncelikli olan bizzat Kemal Tahir mi yoksa özcülükevrensellik, batılılıkyerellik, gelenekmodernlik gibi kavramlarla olan hesabımız adına Kemal Tahir'i tekrar tekrar konuşturmak mıdır? Aslında her ikisinin de ciddi oranda geçerlilik payı olduğunu belirtmeliyiz. Zira Kemal Tahir bir yandan Türkiye'nin tarihsel olgusal (gerçek) meselelerini seçer ve bunun çerçevesini oluştururken kendi entelektüel kimliğini inşa eden hazır (tarihsel) ve acil problemleri devralmakta, ama diğer yandan bu meseleleri paradigma oluşturucu bir inandırıcılık gücüyle entelektüel söylem 'piyasasına' kazandırmaktadır. Bu tespiti kanıtlamak için Selahattin Hilav'ın ifadesi oldukça açıklayıcıdır: "Bugün en basit bir eleştirme yazısı yazmadan önce, hemen herkesin Osmanlı toprak düzeninden, reayadan, berayadan, İlmiyeden seyfiyeden, mülkiyeden söz etmesi; feodalite sorununa değinmesi; ilericilikgericilik üzerinde düşünmesi; ideoloji ve Marksizm çatışması üzerinde durması</p>

  <p class="block7">Kemal Tahir’in yaptığı çalışmaların sonucudur."1 Bu belirlenimin gösterdiği çarpıcı ve bir o kadar da ironik durum, yerelci ve Batı karşıtı olmakla eleştirilen bir insanın aslında Batı düşüncesinin devrimci fikirlerini, Türkiye'nin 'batıcılarının' çoğundan önce ve derinden kavramış olması gerçeğidir. Türk siyasi kültürünün özgüllüğünü gösterebilmesindeki başarının ardında da aslında bu iki dünyanın (Batı'nın ve Doğu'nun) ufuklarını kavrayan bir düşünce zenginliği yatmaktadır. Ama daha önemli olanı, Kemal</p>

  <p class="block7">Tahir’in, sahip olduğu bu derin entelektüel donanım sayesinde toplumsal değişim olgusunun özgünlük ve evrensellik imkânlarını kendi görüşünde gerçekçi bir şekilde birleştirebilmiş olmasıdır.</p>

  <p class="block7">Söz konusu özgüllük ve evrensellik problemi, Avrupa modernleşmesinde meydana gelen kapsamlı toplumsal, ekonomik ve siyasal değişimlerin bir model olarak evrenselliği karşısında, bu dönüşümlere ve bunların evrenselliğine bir cevap ve karşı koyuş olarak ortaya çıkan yerel kültürel kimliğin ve deneyimlerin özgüllüğü şeklindeki 'kadını' tartışma olarak betimlenebilir. Modernliğin/Batılaş- manın getirdiği sosyal, politik örgütlenme tarzı karşısında edebî bir tarih anlatısının inşa etmeye çalıştığı imgesel ve duygusal alanın işlevi, edebî olmaktan çok tarihsel bir problemdir. Kemal Tahir bu alanın sadece inşası için değil gerçekçi bir şekilde keşfi ve ifşası için çaba sarf etmiş bir düşünce adamıdır. Bu bakımdan onun tarih görüşünü anlayabilmek için roman ve "romancının ödevi" hakkındaki fikirlerine eğilmek gerekmektedir.</p>

  <p class="block7">Kemal Tahir’in romanlarını oluştururken Türk toplumu ile köklü, derin ilişki kurma çabası, romancı kimliği yanında düşünür kimliğini de ortaya çıkaracaktır. Amacı çalışmalarından elde ettiği sonuçları romanlarında kullanmaktır.2 Toplumsal gerçeklikle sıkı bir ilişki içinde girişilen roman yazımı,</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Selahattin Hilav, Edebiyat Yazıları, s. 110.</p>
        </td>
      </tr>

      <tr class="calibre4">
        <td class="td2">
          <p class="block14">2. Ertan Eğribel, "Kemal Tahir'de Roman ve Toplum Gerçekliği Açısından Yöntem" s. 77.</p>
        </td>
      </tr>
    </tbody>
  </table>

  <p class="block7"></p>

  <p class="block7">Tıirkçenin otantik ve özgün olanaklarının ustaca kullanımı ile birleşince düşünce üretimi ve paylaşımı konusunda son derece yaratıcı ürünler verebilmesini mümkün kılmıştır. Başka bir ifadeyle Umberto Eco'nun "roman fikirlerin kral yoludur"3sözünün Türk edebiyatındaki timsali Kemal Tahir romanlarıdır diyebiliriz. Bu konudaki başarısının anahtarı kanaatimizce sadece derin tarih bilgisiyle edebî yeteneğini birleştirmiş olması değil, "drama düşmüş insan"dediği mikropsikolojik düzey ile makrokültürel ve siyasal alanın dramı arasındaki dolayımı yetkin bir sosyal bilimci kavrayışıyla bütünleyebilmiş olmasıdır. Çağdaş sosyal bilimlerin yöntemsel yeniliklerinden biri olan mikro ve makro (birey ve toplum) arasındaki yapılaşma4 prensibini daha 1960'ların Türkiye'sinde kullanabilmiştir. Bu bakımdan roman anlayışında beliren iki temel boyutun altı çizilmelidir. Berna Moran'a göre bunlar, a) Türk romanında insanın ve toplumun dramı ve b) Türk romancısının (toplumsal) ödevidir.5 Burada dram sözüne özellikle dikkat edilmelidir. Çünkü bireyin dramatik hikâyesini işlemek roman türünün temel özelliği olarak sunulmaktadır. Bu da roman için toplumsal olandan çok bireysel olanın önemli olduğu şeklindeki Batılı roman tanımını Kemal Tahirlnde paylaştığı İzlenimini vermektedir. Hatta bizdeki "devletçiliğin, tedirgin kişi psikolojisini engellediği ve dolayısıyla romanın gelişmesini engellediğini" söylerken aynı düşünceyi görürüz. Ancak düşüncesinin ve romanlarının bütününe bakıldığında bireysel ve psikolojik durumların gerekli, ama sadece araç mahiyetinde işlevsel tutulduğunu görmekteyiz. Başka bir ifadeyle drama düşen birey aslında derin bir tarihsel, toplumsal trajedinin bütünlüklü resmini sunabilmek için bir kanıttan ibarettir genellikle. Bireye başvurmasının ikinci bir nedeni, sık sık vurguladığı "Türk İnsanının (köylüsünün) çile çekme ve azla yetinme gücünün tüm çelişkileri sonuçsuz bırakmasının aldığı tarihsel yol ile Batıdaki sınıf çatışması, toplum içindeki insanın yalnızlığı gibi batı insanının dramının aldığı yolun uzlaşmazlığını göstermektir. Görüleceği üzere nihai noktada amacı toplumsal olanı anlatmaktır. Zira sınıfın olmadığı, çatışmanın olmadığı dolayısıyla yalnız İnsanın olmadığı bir toplumda romancının ödevini daha gerçekçi bir temele oturtmayı önermektedir.</p>

  <p class="block7">Batı'da orta sınıfın güçlendiği ve Orta Çağ dünya görüşünün yerini, bireyin değer kazandığı yeni bir dünya görüşüne bıraktığı bir çağda ortaya çıkan roman, her şeyden önce burjuva felsefesinin, değerlerinin egemen olduğu bir toplum içindeki bireyin serüvenini (dramını) işler. Gerçi Kemal Tahir'e göre de roman drama düşmüş insanı anlatır ama, Batı romanındaki dram sınıf çatışmasından, toplum içindeki insanın yalnızlığından kaynaklandığı için bizim insanımıza uymaz.7 Uymaz, çünkü "çile çekme ve azla yetinme gücü" dediği özellikler bir insan tasviri olmaktan daha çok kurumsal, kültürel ve ekonomik tarihimizi aydınlatmaya yarar. Örneğin Batılaşmanın Türkiye'de burjuva yaratmakta başarısız olmasına karşın nasıl olup da devleti kapitalistleştirdiği en iyi böylesi bir insan tipinin toplumsal hâliyle açıklanabilir. Bu bakımdan onun ilgilendiği, "Türk insanının tarihsel gelişimi içinde ekonomik- sosyal oluşunun kişi özelliğidir."8 Bu perspektif sayesinde sosyolojik anlamda toplumbirey ikiliği aşılmakla kalmayıp aynı zamanda edebî yaratım olan karaktertip ikiliği de aşılmış olmaktadır. Şöyle ki gerek Murat Belge gerek Berna Moran genel olarak Türk romanında ve özel olarak Kemal Tahir romanlarında karakteri birey) yerine belli bir toplumsal/siyasal kimliği temsil eden (toplumsal) tiplerin</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">3. Bkz. Umberto Eco,"Roman Fikirlerin Kral Yoludur" Dergâh, cilt: 1, Sayı: 2.</p>
        </td>
      </tr>

      <tr class="calibre4">
        <td class="td1">
          <p class="block14">4. Çağdaş sosyal bilimlerde bu iki düzeyin anlamlı karşılıklılığını gösteren önemli örnekler olarak A. Giddens'ın yapılaşma kuramı; bkz. Anthony Giddens, Toplumun Kuruluşu, Bilim ve Sanat yayınları, Ankara,</p>
        </td>
      </tr>

      <tr class="calibre4">
        <td class="td1">
          <p class="block14">1999 ve N. Elias'ın psikooluşumsal ve sosyooluşumsal düzeyleri birleştirerek analiz ettiği uygarlık çözümlemesi gösterilebilir. Bkz. Norbert Elias, Uygarlık Süreci, cilt: I, Çev. Ender Ateşman, İletişim Yayınları, İstanbul, 2004.</p>
        </td>
      </tr>

      <tr class="calibre4">
        <td class="td1">
          <p class="block14">5. Berna Moran, Türk Romanına Eleştirel Bir Bakış 2, s. 132.</p>
        </td>
      </tr>

      <tr class="calibre4">
        <td class="td1">
          <p class="block14">6. Kemal Tahir, Notlar/Batılaşma, s. 74-75.</p>
        </td>
      </tr>

      <tr class="calibre4">
        <td class="td1">
          <p class="block14">7. Berna Moran, Türk Romanına Eleştirel Bir Bakış 2, s. 133.</p>
        </td>
      </tr>

      <tr class="calibre4">
        <td class="td2">
          <p class="block14">8. Kemal Tahir, Notlar/Sosyalizm, Toplum ve Gerçek, s. 313.</p>
        </td>
      </tr>
    </tbody>
  </table>

  <p class="block7">ağır bastığını, dolayısıyla bunun da romanın edebî yönünü zayıflattığını belirtmektedirler. Moran'a göre Kemal Tahir’in yaptığı, kişinin aile çevresi, çocukluğu, aşkları gibi kendine özgü olan özel yaşamına eğilmemek ya da uzaktan değinmek, buna karşın bu kişileri belli bir partinin, topluluğun ya da grubun bir üyesi olarak ele almak ve özel yaşamları yerine parçası oldukları bütün içindeki yaşamları yansıtmak.5 Murat Belge ise Kemal Tahir romanlarının tezli, tip yoğunluklu oluşunu ve toplumcu/ gerçekçi niteliğini kategorik olarak olumsuzlamaz. Ancak bu üslubun, romanın ortaya çıkış koşullarının da inkârı anlamına geldiğinden romanın varlığını ve geleceğinin inkârını doğurduğunu belirtir.10 Bu yaklaşımlar "bizim edebiyatımız için işin jenerik öznesinin bir benlikte başlamadığı, daha çok bir "biz"den ifade bulduğu"11 yargısını kerteriz noktası yapan genel bir eğilimin yansımalarıdır. Ancak bu eleştiriler Kemal Tahir’in pozisyonunu daha da meşrulaştırmak için fazladan sebep yaratmaktan öte faydalı değildirler. Şöyle ki romanın Batı çıkışlı olması üslup ve teknik olarak tamamen Batılı olmasını/ kalmasını gerektirmez. Kaldı ki herhangi bir kültürel, sanatsal türün varlığı için geçerli tek bir evrensel kriter dayatmak günümüz kültürel yönelimlerini ve Batıdışı modernlik deneyimlerinin meşruluğunu inkâr anlamına gelir. Söz gelimi yıllardır tekrarlanan "Perspektif yoksa resim yoktur" "Burjuva yoksa sivil toplum yoktur."yargıları bugün ne kadar eleştiri götürürse,"Karakter yoksa roman yoktur." demek de o kadar yanlıştır. Kemal Tahir’in değeri de zaten bu bakışın hastalıklarını düzeltmek için ömür tüketmiş bir insan olmasıdır.</p>

  <p class="block7">Kemal Tahir’in, romanlarında teoriyi kendi gerçeklerimize doğru aşmak şeklindeki bir eğilim içinde olduğunu görüyoruz.12 Bu amaçla romanlarında ve notlarında kendi gerçekliğimizin tasviri amacının öncelikli yer tuttuğu rahatlıkla gözlenebilmektedir. O,"... gerçek tarih bilgisiyle bu tarih bilgisini engelleyen ideolojinin çatıştığı noktayla ilgilenmiş bir kişidir."13 Kemal Tahir, romanlarındaki ve düşüncelerindeki gerçekçiliğini şu düşünceler üzerine temellendirir: Türkiye'deki modern fikirlerin gerçekçi olmadıkları, çünkü bu fikirlerin hiçbirinin halk hareketine dayanmadığı, ayrıca sosyolojinin henüz gelişmemiş olması dolayısıyla sosyolojinin boş bıraktığı yeri romanın doldurması gerektiği, bu yüzden de roman pure denen türün bizde yazılamayacağı. Bu görüşleri ışığında onun neden "insanı anlatan biricik ve en büyük bilim"14 dediği tarihe ilgi duyduğunu ve romanlarında tarih temasının neden bu denli yoğun işlendiğini anlayabiliriz. Ayrıca buradan onun "Türk romancısına yüklediği misyonu da kavrayabiliyoruz.Toplum meselelerine derinlemesine giren bir roman geleneğinden mahrum olan Türk romancısı, toplumsal gerçekliğini tüm boyutlarıyla ele alan toplum bilimlerinin de istenen boyutlarda olmamasından kaynaklanan açığı kendi yapacağı araştırmalarla kapatmak zorundadır. Toplum bilimleriyle ve özellikle tarihle yakından ilgilenmesinin nedeni yeterli ve işe yarar bilgiyi söz konusu alanlarda yurdumuzda yapılmış çalışmalarda sağlamanın güçlüğü sonucudur. Bunun ötesinde Türk toplumunun geçirmiş olduğu tarihi ve toplumsal gelişme çizgisinin Batılı toplumlardan temelde farklı olması da romancının hazır açıklama ve şablonlara uymayan bir yapı ile karşı karşıya olması, onu, sorunu bütün yönleri ve tarihi boyutu içinde, gerçekliği elden bırakmadan kavrama durumunda bırakmıştır".15 Ancak burada gerçekçi roman (gerçek olayı anlatan değil, anlattığı gerçek olabilecek olan) ile toplumsal gerçekliği sosyal bilimsel kavrayış temelinde anlatan roman arasında biricisini ikin</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">9. Berna Moran, Türk Romanına Eleştirel Bir Bakış 2, s. 135.</p>
        </td>
      </tr>

      <tr class="calibre4">
        <td class="td1">
          <p class="block14">10. Murat Belge, Edebiyat Üzerine Yazılar, s. 79.</p>
        </td>
      </tr>

      <tr class="calibre4">
        <td class="td1">
          <p class="block14">11. Ulus Baker, "Ulusal Edebiyat Nedir?", s. 7.</p>
        </td>
      </tr>

      <tr class="calibre4">
        <td class="td1">
          <p class="block14">12. Kurtuluş Kayalı, "Kemal Tahir Gibi Yerli Bir Entelektüeli Doğru Anlamanın Yolu Düşünsel Konumunun Farklılığını Kavramaktan Geçer", Doğu Batı, sayı: 11,1991 s. 49.</p>
        </td>
      </tr>

      <tr class="calibre4">
        <td class="td1">
          <p class="block14">13. Selahattin Hilav, Edebiyat Yazıları, s. 116.</p>
        </td>
      </tr>

      <tr class="calibre4">
        <td class="td1">
          <p class="block14">14. Kemal Tahir, Notlar/Sosyalizm, Toplum veGerçek, s. 255.</p>
        </td>
      </tr>

      <tr class="calibre4">
        <td class="td2">
          <p class="block14">15. C. Yazoğlu-B. Sezer, Notlar- Sanat Edebiyat, "Önsöz", s. 6.</p>
        </td>
      </tr>
    </tbody>
  </table>

  <p class="block7">cisine feda eden bir tercih kendisini göstermektedir. Bu tercih Kemal Tahir'in romancıya yüklediği ödev doğru kabul edilirse makul karşılanabilir. Ancak "gerçek tarih bilgisiyle bu bilgiyi engelleyen ideoloji arasındaki çatışmada"gerçeğin yanında olmamız isteniyorsa romanın son tahlilde gerçeklikle ideoloji arasında her zaman ideoloji ucuna kaymaya meyilli bir iş olduğunu da kabullenmek gerekmektedir. Ayrıca Türkiye'de herhangi bir halk hareketine dayanmadığını söylediği fikirlerin bu yüzden gerçekçi olamayacağını söyledikten sonra, romancının ödevi (ben bundan ideoloji üretmeyi anlıyorum,) gerçekçi olabilir mi? Bu çetrefil sorunlar tabi ki Kemal Tahir’in gözünden kaçmamıştır. Ona göre, "Bir toplumda sanatçı olarak ortaya çıkma durumunda olan romancının görevi, sadece tarihi bilmekle sınırlı değildir. Yazar kendi tarihi geçmişine ilişkin yorumları yeri geldiğinde aşmasını bilmelidir."16 Yani, gerçekliğin değişkenliği, onu aşan ve yeniden üreten bakışın da gerçekçi olabileceği anlamına gelir. Yalnız burada elden bırakılmaması gereken, neyin duruma ve zamana göre değiştiği, neyin kalıcı bir gerçeklik özelliğine sahip olduğunu bilmektir. İşte romancının gerçek ödevi de tarihteki bu kalıcı gerçeği yakalamak anlamındaki gerçekçiliktir.</p>

  <p class="block7">Romanlarından ve notlarından anlaşıldığı kadarıyla Kemal Tahir’in genel yaklaşımını ve yazınsal çabalarındaki temel amacı şöyle özetlemek mümkündür: Hazır modeller sorunlarımıza çözüm olamamaktadır. Örneğin Batılılaşma 'çift gerçekli'bir toplum yaratmıştır. Oysa ulusal bütünlüğümüz, Türk gerçekliğinin yeniden anlaşılmasıyla, diğer bir ifadeyle somut gerçekliğin zihinsel olarak yeniden inşasıyla sağlanabilir.17 Bu amaçla İki konu üzerinde yoğunlaşır, birincisi, AnadoluTürk toplumunun kendine özgü yanlarını araştıran ama klasikTürk Marksist düşüncesi tarafından hemen hiç eleştirilmeden bir yana atılmış olan yerli ve yabancı eserleri irdelemek; İkincisi, Marks, Engels ve izleyicilerinin eserlerinde Doğu'ya ve Türk toplumuna ilişkin ne varsa hepsini yeni bir gözle okumaktır.18 Kemal Tahir’in üzerinde en fazla durduğu çalışmalar, Fuat Köprülü'nün araştırmalarıydı. Ayrıca, Prof. Ömer Lütfü Barkan'ın, Mustafa Akdağ'ın, Halil inalcık'ın, Uzunçarşılı'nın eserlerini ve ayrıca Netayic'ül-Vukuatyd da Cevdet Paşa Tarihi gibi kısmen bilimsel ve eleştirici bir görüş taşıyan kitapları sürekli olarak okuyordu.19 Diğer yandan Batı'dan beslendiği temel kaynaklar, Marx ve Engels'te, Doğu toplumları ve dolaylı olarak Osmanlılık ile ilgili görüşleri araştırması sırasında karşısına çıkan iki kitap, Kari A. Wittfogel’in Fransızcaya çevrilen OrieniaiDespotism:A ComparativeStudyofTotalPower'\ (Yale University Press and Oxford University Press, 1957) ve Mısırlı Marksist düşünür Abdül-Malek’in l'Egpyte, SocieteMilitaire adlı eserleridir. Özellikle İkincisi, Kemal Tahir üzerinde, irdelediği sorunlar bakımından kesin bir etki yapmıştır denilebilir. Bu eserler aracılığı ile Kemal Tahir, Marx ve Engelsin Doğu toplumları konusunda, o güne kadar klasikTürk Marksist düşüncesinde geçerli olan görüşlerden farklı açıklamalar ve yorumlar getirmiş olduğunu öğrendi. Yine bu eserler aracılığı ile Kemal Tahir’in uzun süredir üzerinde durduğu ve araştırdığı bir konu belgelenmiş oluyordu. Bu konu, genellikle Doğu ve özellikle Anadolu Türk toplumunun ekonomik temeliyle ilgiliydi yani mülkiyetin biçimiyle ilgiliydi. Başka bir deyişle Kemal Tahir, Doğu toplumlarında özel toprak mülkiyetinin var olmayışına Marx ve Engelsin de dikkat ettiklerini açıkça görmüştü. Türk tarihi konusunda araştırma yapanların üzerinde durdukları ama bir bilimsel çalışma ve araştırma varsayımı olarak kullanıp mantıki sonuçlarına ulaştıramadıkları bu belirlenme, Kemal Tahir için bir çeşit"anahtar"dı. Yazar, bu "anahtarla, Anadolu Türk toplumunda feodalitenin olmadığını, bu üretim tarzından tamamen farklı olan Doğu Despotluğu ve Asya Tipi Üretim Tarzı ile hem geçmişimizi hem de içinde yaşadığımız sosyal gerçeği bütün boyutlarıyla (ekonomik, sosyal, hukuki,</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">16. Mustafa Kemal Şan,"Kemal Tahir ve Tarihsel Gerçekliğin İnşası, s. 181.</p>
        </td>
      </tr>

      <tr class="calibre4">
        <td class="td1">
          <p class="block14">17. Mehmet Karakaş, "Bozkırdaki Çekirdek: Köy Enstitüleri Tartışmalarına Farklı Bir Bakış", s. 233.</p>
        </td>
      </tr>

      <tr class="calibre4">
        <td class="td1">
          <p class="block14">18. Selahattin Hilav, Edebiyat Yazılan, s. 98.</p>
        </td>
      </tr>

      <tr class="calibre4">
        <td class="td2">
          <p class="block14">19. Avner Ziss, "Kemal Tahir ve Tarihi Kavramak", Türkiye Defteri, Sayı: 9, Temmuz 1974.</p>
        </td>
      </tr>
    </tbody>
  </table>

  <p class="block7">politik, ahlaki, artistik) açıklamanın, hiç olmazsa açıklamayı sağlayacak yaklaşımların elde edilmesinin mümkün olduğunu düşünüyordu.20</p>

  <p class="block7">Bu çabalar ilk bakışta onun gerçekçi, özcü ve kültüralist21 yanıyla çelişiyor gibi durmaktadır. Zira özgün olduğunu düşündüğü Osmanlı ve Türk toplumsal "bünye"sinin analizi için Batılı kaynakları, özellikle Marksist Asya Tipi Üretim Tarzını (ATÜT) kullanması eleştirilmektedir. Osmanlı’nın feodalliğini reddederken kültüralist, ama ATÜT'ü kullanırken akültüralist bir yaklaşımı seçmesi çelişik bir tutum gibi durmaktadır. Ancak Kemal Tahir, ATÜT hakkında yazdığı her bir yazısında bu modeli olabildiğince yerlileştirmek ve Osmanlı toplumsal yapısının özgün özelliklerinin önüne geçirmemeye dikkat etmenin de ötesinde ATÜT'ü aşmış durumdadır. Ona göre "...somut gerçeklik ile teori arasındaki ilişkinin tek yönlü bir belirleme ilişkisi yoktur. Kemal Tahir'e göre teori somutu belirlediği ya da dönüşüme uğrattığı ölçüde, somut gerçeklikler de soyut teoriyi dönüşüme uğratır.22 Ona göre teoriyi, yani Marksist tarih teorisini, Osmanlı-Türk toplumunun kendine özgü tarihsel ve toplumsal koşullarının ortaya çıkardığı somut gerçeklikler, bize özgü somut gerçeklikler açısından, yeniden ele almak gerekir. Kemal Tahir'de bu alanda son derece özgün bir metodolojinin temellerini görmek mümkündür. Bu metod şudur: Kemal Tahir, Marksist teorinin kavramsal yapısına bütünüyle bağlı kalmış, ancak, bu yapı içinde bir teorik kavramların eklemlenmesinde değişiklikler yapmıştır. Bence bu, Kemal Tahir’in Marksist teoriye getirdiği önemli bir katkıdır. Burada şu noktayı kesinlikle gözden uzak tutmamamız gerekir: Kemal Tahir, Marksist teorinin yapısını bozmuş, bu yapıyı niteliksel bir dönüşüme uğratmış değildir. Onun tarih sorunlarına derinlemesine ve irdeleyici bakışı, doğulu toplumlarm, Batılı toplumlardan farklı bir gelişme gösterdiği gerçeği üzerinde yoğunlaşır. Doğulu Asyatik devletlerin tarihsel ve toplumsal gelişmesi Batı'dan köklü bir biçimde yapısal farklılıklar gösterdiğine göre, teorinin de bu yapısal farklılıkları gözönünde tutacak biçimde dönüşüme uğratılması kaçınılmaz olur. Bu yüzden Doğulu toplumlarm bu yapısal özgüllüğünü bütünüyle açıklayabilecek bir yaklaşım gereklidir. Bu yaklaşım da Marksist teorinin teorik kavramlarının eklemlenmesinde bir değişiklikle gerçekleştirilebilir. Kemal Tahir’in yaptığı işte budur.23 Kendi sözleriyle bu farkındalığı göstermek en iyisi olacaktır: "Şimdi tekrar tekrar okuyoruz, tekrar tekrar bakıyoruz: o kadar kendimizi Batının benzeri, o kadar tıpkısı saymışız ki, Marx'm, Engelsin eserlerindeki,-ki biz onları ezberlemeye çalışıyoruz, çünkü bu biraz da idrak etmediğimizden, yani ancak hafızlık yaparsak bir şey elde ettiğimizi zannettiğimizdendi herhalde, dikkat ettim, şimdi daha iyi farkına varıyorum- Ortadoğu ve Osmanlılık ve Doğuculuk ile ilgili bütün satırları geçmişiz. Çünkü kesinlikle ilgimizi kes</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">20. Avner Ziss, "Kemal Tahir veTarihi Kavramak"</p>
        </td>
      </tr>

      <tr class="calibre4">
        <td class="td1">
          <p class="block14">21. iki Modernlik Kuramı adlı çalışmasında Charles Taylor, sosyal bilimler içinde sosyal değişime dair iki farklı yaklaşım olduğunu vurgular. En genel düzeyde modernliğin sosyal değişime anlam veren bir kavram olduğunu öneren Taylor'a göre, bu farklı iki yaklaşım "akültüralist" ve "kültüralist" modernlik kuramları olarak adlandırılabilir. Charles Taylor, "TvvoTheories of Modernity"(der) D.P. Goankar, Alternative Modernities, Dule Üniversity Pres, İndiana, 89. Sosyal bilimlerin gelişimi içinde egemen konumda olan "akültüralist modernlik kuramı", modernleşme ile seküier Batı aklının ve araçsal ussallığın gelişmesini eş anlamlı tutarak sosyal değişime yaklaşır. Bu nedenle,"Modern Batıdır" "Modern sekülerdir." "Modern araçamaç ilişkisine dayalı ussallıktır." ve "Batılıolmayan öznenin modernleşmesi ancak ve ancak kendisini Batıya yaklaştırma ve benzetme ve Batılı kurumlan kendi mekanında kurma ile olasılık kazanır."gibi önermeler akültüralist modernlik kuramının hareket tarzını simgeler. Buna karşın, kültüralist modernlik kuramı, sosyal değişim olgusuna yaklaşırken modernliğe ait kurumsal süreçlerle modern benlik oluşma süreçleri arasındaki olası gerilim ve çatışmaları tanır, bu anlamda da eleştirel, kültürel farklılıkları tanıyan, modern ile Batı'yı özdeşleştirmeyen ve Batıdışı toplumlarda modernleşme sürecinin özgün ve karmaşık niteliğini anlamaya çalışan bir sosyal değişim anlayışına ve çözümlemesine sahiptir. Fuat Keyman, "Şerif Mardin'i Okumak: Modernleşme Yorumbilgisel Yaklaşım ve Türkiye”, Şerif Mardin'e Armağan, Der. A. Öncü-O.Tekelioğlu, 37-38.</p>
        </td>
      </tr>

      <tr class="calibre4">
        <td class="td1">
          <p class="block14">22. Hilmi Yavuz, "Kemal Tahir ve Marksizm"</p>
        </td>
      </tr>

      <tr class="calibre4">
        <td class="td2">
          <p class="block14">23. Hilmi Yavuz, "Kemal Tahir ve Marksizm"</p>
        </td>
      </tr>
    </tbody>
  </table>

  <p class="block7">mişiz, biz Batıyla eşiz ve Batı'daki kanunlar aynen bizim kanunlardır, kabul etmişiz."24 "Oysa Atüt'ün önemi, Marks'taki yeri, Marks'ın uğraşabildiği kadarı değil, bundan yola çıkarak Üçüncü Dünya'nın tarihine, bugününe, geleceğine Batı Şemaları'nın despotik sekterliğinden kurtularak bakabilmeyi sağlamasındandır."25</p>

  <p class="block7">Kemal Tahir şabloncu sosyalizm anlayışına karşı çıktığı için mevcut açıklamaları zorlamıştır. Gerçeğe saygısı nedeniyle önceliği belli kalıplara, şemalara değil Türkiye gerçeğine vermiştir. Diğer bir deyişle anti Marksist olduğu için çizgi dışına çıkmış değildir. İnkar değil, aşma ve Marksizmi zenginleştirme biçiminde sosyalizme sahip çıkmıştır. Amacı Doğu'nun ve Türkiye'nin yaratıcılığını ve ağırlığını sosyalizme katmaktır. Kemal Tahir’in Türkiye'den yana bir sosyalizmi, yerliliği savunması sömürüşüz bir dünya özlemi ile birliktedir. Türkiye'de Batı'dan aktarma (tercüme) bir sosyalizm anlayışının sözcülüğü yerine, dünyada Türkiye'nin sözcülüğünü tercih etmiştir.26 Kemal Tahir’in çabası bu hâliyle sadece Türk toplumunu kendi dinamikleriyle anlamaktan ya da sosyalist idealleri Türk toplumunun siyasi kültürüne kazandırmaktan ibaret değildir, o aynı zamanda sosyalist ideallerin timsali olan bir Anadolu Türk tarzının Sömürüşüz bir dünya için sunabileceği imkânları araştırmaktadır. Bu düşüncesini Batı feodalizmi ile Osmanlı kerim devleti arasında kurduğu karşıtlık (Bu onun neredeyse tüm düşüncesinin belkemiğidir.) üzerine temellendirir.</p>

  <p class="block7">Kemal Tahir'in tarih düşüncesini ve sözünü ettiğimiz Osmanlı ve Türk toplumsal yapısının Batı feodalitesinden farkını anlamak için bakılması gereken temel eseri Devlet Ana romanıdır. Bu romanda Osmanlı Devleti'nin kuruluş günlerini anlatır. Bu çabasındaki amacını şöyle açıklar:"600 yıl geriye gitmenin sebebi, Anadolu Türk insanın temel cevherini tarihsel gelişimin çok önemli bir dönemecinde tutup incelemek, meydana vuracağı özelliklerden, bugünümüzün ve geleceğimizin zorluklarının çarelerine sağlam dayanaklar bulmaktır. Bu çareler, Anadolu Türk insanını, Batı için geçerli kalıpları dökerek, yabancı genellemelerle açıklamaya çabalayarak bulunamaz."27 Devlet Anrfda, mikro ve makro unsurlarıyla bütünsel bir tarih yorumunu görürüz. Eserin sahip olduğu temel tez şudur: Kişilerin kişilerle ve kişilerin devletle olan ekonomik, sosyal ilişkilerinden kaynaklanan sömürü olayını en alt düzeyde tutarak devleti, halk kitlelerinin kıyıcı düşmanı, sömürücülerin aleti değil, sırasında savunucusu olarak yapılandıran, devletkişi ilişkilerini bugünkü sınıflı Batı dünyasının henüz varamadığı, çok ileri, çok insancıl bir aşamaya bundan beş asır önce ulaştırmış Osmanlı düzeninin Batı'dan farklılığı bu eserin en önemli mesajıdır. Devlet Anı/da Türk tarihi ve toplum yapısı üzerinde yıllardır geliştirdiği fikirleri en olgun bir biçimde ve çok güçlü bir dil ve anlatım ustalığı ile ortaya koyan Kemal Tahir, ilk defa açık bir biçimde toplumumuzda devletin koruyucu özelliğinin tarihî kaynaklarını açıklayarak bizde yaşanan çatışmanın Batı toplumlarında olduğu gibi sınıflararası bir çatışma olmadığını temel çelişkinin Doğu-Batı çelişme ve çatışmasında yattığını ifade etmiştir.28</p>

  <p class="block7">Burada belirtilmesi gereken, bir kuruluş anlatısı olan Devlet Ana'nın millî devletlerin gerek duyduğu, nitekim çok daha önce Jön Türklerin de yapmaya çalıştığı türden bir millî kültürün icat edilmesi çabasıyla eş tutulmaması gerektiğidir. Bu türden bakışa örnek olarak Devlet Anrfda ve Tarık Buğra'nın Osmancık romanında da gördüğümüz Şeyh Edebali'nin aslında Jön Türkler.tarafından"millîleştirildiği" iddia edilmekte ve konu genellikle bu türden edebî üretimlerin kolektif kimliklerin yaratımında ide</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">24. Kemal Tahir, Notlar/Sosyalizm, Toplum ve Gerçek, s. 313.</p>
        </td>
      </tr>

      <tr class="calibre4">
        <td class="td1">
          <p class="block14">25. Kemal Tahir, Notlar/Sosyalizm, Toplum ve Gerçek, s. 154.</p>
        </td>
      </tr>

      <tr class="calibre4">
        <td class="td1">
          <p class="block14">26. Ertan Eğribel, "Kemal Tahir ve Sosyalizm" s. 73.</p>
        </td>
      </tr>

      <tr class="calibre4">
        <td class="td1">
          <p class="block14">27. Halit Refiğ, Gerçekliğin Değişkenlİği'nden den aktaran, Mustafa Kemal Şan, "Kemal Tahir ve Tarihsel Gerçekliğin İnşası", s. 188.</p>
        </td>
      </tr>

      <tr class="calibre4">
        <td class="td2">
          <p class="block14">28. Mustafa Kemal Şan, "Kemal Tahir ve Tarihsel Gerçekliğin İnşası, s. 187-189.</p>
        </td>
      </tr>
    </tbody>
  </table>

  <p class="block7">olojik bir mutabakatın sağlanmasında bir araç olduğu şeklinde eleştirilmektedir.29 Devlet Andya yoğunlaşmadan önce bu eleştirileri karşılayacak iki itirazı hemen dile getirmek gerekmektedir. Birincisi edebiyatı ve özellikle romanı millî türden bir kolektif kimlik yaratma çabası olarak kullanmak Batıdışı modernlik deneyimi yaşayan ve geç modernlik diyeceğimiz özelliği taşıyan uluslarda bir ulusdevlet kurma projesinin ürünü/gereği olarak karşımıza çıkar. Bu çabalar kurguyu gerçeğin yerine koymak ve toplumu ortak bir yapıntı duygu temelinde bağlamak amacı taşır. Kemal Tahir ise Batılaşma adındaki kurgunun unutturduğu ortak duygularımız olan tarihsel gerçekliğin ifşası peşindedir. Yani onun amacı bir kurgu ve gerçek olmayan bağlılık yaratmak değil, tersine unutturulan gerçeğin sözcülüğünü yapmaktır. Zira Osmanlı-Türk devlet geleneğinde ve onun kerametinde icat edilmeyi gerektiren bir eksik görmez. İkincisi millî edebiyatın bir modernite projesi olarak görülmesi, yukarıda romancının ödevi hakkındaki fikirlerini belirttiğimiz Kemal Tahir için kabul edilemez bir şeydir. Roman toplumu Batı- laştırmak için değil, tarihsel süreklilikte değişmez olanı edebileştirerek ebedîleştirmek içindir. Gerçi edebiyat ve ebedî olan ilişkisi bir milliyetçi edebiyat üslubu bulunarak eleştirilmektedir. Buna göre"... modern milliyetçi ideolojiler iki farklı zaman kavramını aynı anda içerirler, yani epik ve modern zaman. Bilindiği gibi epik zaman destanın ya da mitosun zamanı iken, modern zaman romanın zamanıdır. Burada synchronicite yoktur, her şeyin birlikte ve aynı anda var olabileceği çok dolu, değerler, yargılar, inanışlarla yüklü bir zaman kavramıdır. Oysa modern zaman, kronolojik dizilim, sebep sonuç ilişkileri ve nedensellikler üzerine kuruludur. Modern zamanın herhangi iki noktasında aynı anda bulunmak mümkün değildir".30 Bu betimleme uyarınca Devlet Ana'da epik zamanın egemenliği gözlenmekte ve bu yüzden de modern roman özelliğinin zayıflığı öne sürümektedir. Kemal Tahir bu eleştirileri erkenden sezinlercesine İsmet Bozdağ ile yaptığı bir konuşmada şöyle der: "Batı romanı nereden kaynaklanmış? Masaldan, halk hikâyesinden mi? Tamam! Benim de masalım var, halk hikâyem var... Öyleyse romanımı oturtacağım temel var bende." Diğer yandan Devlet Ana'da göstereceğimiz gibi zaman kavramı süreklilik, yenilenme ve sürekliliğin kendini yeniden gerçekleştirmesi gibi gerçekçi bir zaman tasavvuru vardır. Kemal Tahir bu bakımdan Batılaşmayla birlikte güç kazanan "geçmişe kaçan" ya da "geleceğe kaçan"bir idealizmden uzak, gerçekçi tarih görüşü içeren bir roman yazmıştır. Devlet Ana'm bir kuruluş romanı olması onu geçmişe ve epik zamana bağlayan bir roman yapmaz. Kaldı ki tarihsel bugünü geçmişe bağlayan tözü hedeflemek mit kavramının tam zıttı olan gerçekçiliğin adıdır.</p>

  <p class="block7">Kemal Tahir’in Devlet Andyı yazma amacı, "Türkiye'de çökmüş bir imparatorluğun yarattığı aşağılık duygusunu silmek ve Osmanlı insan tipini, onun erdemlerini, devlet kurma yeteneğini belirtmek"tir. Devlet Ana romanı 1967 yılında yayımlanmış, 1968 Türk Dil Kurumu Roman Ödülü'nü kazanmıştır.</p>

  <p class="block7">Devlet Andnm başından sonuna kadar Bizans'ın ve Avrupa'nın yoz feodal ahlakının -düzeniyle birlikte- çöküşünü ve Kayı aşiretinde cisimleşen "iyilikçi"devlet anlayışı ve ahlakının yöredeki yerli halk arasına kök salmasını izleriz. Burada da bu yeni devleti kuran enerji, bilgi, deneyim, Kayı aşiretinde vardır.31 Devlet Ana, bir birine bağlı gelişen iki olayı anlatır. Bunlardan biri Söğüt Türklerinin genişleyerek Osmanlı Devleti'nin çekirdeğini oluşturmaları ve Söğüt'te Kerimcan adlı karakterin bireysel olgunlaşması ile siyasal gelişimi. Kerimcan'ın kişilik mücadelesi aldığı dinî eğitim ve Şeyh Edebali'nin</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">29. Belge, bu iki romanda da yazarların ideolojik ve siyasi olarak milliyetçilik yaptıklarını söyler. Belge'ye göre Kemal Tahir bu milliyetçiliği "tarihî maddecilikten ödünç alınma terimlerle" yapmaktadır. Murat Belge, Edebiyat Üzerine Yazılar, s. 176.</p>
        </td>
      </tr>

      <tr class="calibre4">
        <td class="td1">
          <p class="block14">30. B. Anderson, Hayali Cemaatler - Milliyetçiliğin Kökenleri ve Yayılmasından aktaran Duygu Koksal, "Devlet Ana ve Osmancık: İki Kuruluş Anlatısı", s. 49-50.</p>
        </td>
      </tr>

      <tr class="calibre4">
        <td class="td2">
          <p class="block14">31. Murat Belge, Edebiyat Üzerine Yazılar, s. 187.</p>
        </td>
      </tr>
    </tbody>
  </table>

  <p class="block7">yanında eğitim almaya hazırlanması önemli bir başlangıçtır. Silahşorluğu sevmeyen, okumaya aşırı derecede düşkün olan bir gençtir. Onun hayali Mısır'a, Bağdat'a, Buhara'ya gitmek, medreselerde okumak, bilginlikte ün salmaktır. Silah kullanmaya hiç heves etmez. Kerimin bu tutumuna başta annesi Bacıbey olmak üzere tüm Söğüt halkı şaşkın kalır. Ağabeyi Demircan'ın öldürülmesi üzerine otoriter ve sert mizaçlı bir yapıya sahip olan annesi kırbaç zoruyla onun silah kuşanmasını, bir savaşçı olmasını ister. Oğlunun tüm kitaplarını yakar. Sevdiği kız Aslıhan bile "Savaşçı olmayana varmam!" diye söz verdiğini söyler. Annesinin baskılarına daha fazla dayanamayan Kerim mollalığı bırakır. Kaplan Çavuş'tan kılıç dersleri almaya başlar. Adı bundan böyle Kerimcan olur. Ağabeyini ve yengesi Liya'yı öldüren Şövalye Notüs Gladyüs'ü öldürerek intikamını alır. Romanın sonunda üzerindeki savaş kıyafetlerini çıkarır, kılıcını asar ve onun yerine eline Nizamül-Mülk'ün Siyasetname'sini alır.</p>

  <p class="block7">Kerimcan'ın öyküsü biryönüyleevrensel bir olgunlaşma motifi taşımaktadır."ister dinsel alanda, ister toplumsal alanda olsun, geçiş törenleri üç bölümden oluşur; ayrılıksınavdönüş (yeniden topluluğa katılma) Birinci bölümde kişi ait olduğu topluluktan ayrılır; ikinci bölümde yeni topluluğa kabul edilecek niteliklere sahip olduğunu kanıtlamak için bir türden sınavdan geçer; üçüncü bölümde yeni topluluğa katılır.32 Kanaatimizce Devlet Ana'da gördüğümüz olgu, Kerimcan'ın, bireysel hikâyesindeki bu üç aşamayı anlatmaktan öte, Kemal Tahir'de gözlemlediğimiz süreklilik, kırılma ve yeniden inşa prensibine dayalı bir tarih fikrini yansıtmaktadır. Kemal Tahir tarihsel gelişim içinde değişmez olanı (sürekliliği) baz alan bir düşünür/romancı olduğu için, Kerimcan'ın asıl vasfı olan ve romanın sonunda tekrar kendini gösteren (yeniden inşa olan) okurluğunu/düşünürlüğünü göstermek istemiştir. Kerim olarak başlayan karakterin romanın sonuna doğru kendini Molla Kerimcan olarak bulması, kendini yeniden inşa etmesinin bir diğer göstergesidir. Bu bireysel hikâye, Kerimin ruhundaki ve yaşamındaki temel tözün diriliği olmaktan çok, kerim devletin tözü/hikmeti olarak da okunabilir pekala.</p>

  <p class="block7">Kerim devletin hikmetini kanıtlayan ikinci bir olay, Osman Bey ile Şeyh Edebali arasındaki diyalogdur. Osman Bey devletin yönü hakkında Şeyh ile mülahaza içindedir. Bu diyalogda Platonik bir devlet adamı ile Bilge Şeyh Edebali yan yana geldiğinde devlet adamı aklının nasıl baskın çıktığını görüyoruz.</p>

  <p class="block7">“Edebali, yıllardan beri ilk defa birisine bir soruyu enikonu çekinerek sordu:</p>

  <p class="block7">—Nedir amacın? Konya olmayınca, tasarlayıp bozulmasından korktuğun iş, nedir?</p>

  <p class="block7">— Anadolu'yu bırakacağım şimdilik... Benim gördüğüm, tez vakitte gidicidir Moğol... Çünkü Moğol'un düzeniyle de uyuşamaz bizim Anadolu toprağı... Eski Yunan’ın, Roma'nın düzeniyle de uyuşa- mamıştı çünkü... -Rahatça gülümsedi-: Bizim gazi beylikler çabalasın bakalım, Konya'yı ele geçirmek için... Boğuşsunlar birbirleriyle. Güçten düşürsünler kendilerini boş yere... işimi kolaylaştırsınlar! Verimli topraklara sahip olana yarar Anadolu.,. Tükenmez insan kaynağıdır, insanın zanaatı da göründüğü gibi, köylülük değildir, devlet kuruculuğudur.</p>

  <p class="block7">—Konya olmayınca, devlet nerede kurulacak?</p>

  <p class="block7">—Koca Tanrı'ya şükür, bizim Bitinya ucumuzun açıktır önü, "İstanbul-Tebrizyolu üstündeyiz! Tüccarınız İstanbul'a bağlıdır. Paralılarımız İstanbul’da işletir paralarını.., İstanbul deniz yoludur ki, ardımızın karayolu kesildiğine göre umut oradadır. Moğollar Konya Selçuk Sultanlığı'nı nasılyıktıysa, Haçlı Frenkler de, Bizans İmparatorluğumu öyle yıktı. Marmara kıyıları verimli topraklardır, imparator güçsüz düştüğünden sahipsizdir. Biz fırsat kollayacaksak, üstünde yaşayanları beslemek zorunda kalacağımız verimsiz toprakları gözetlemeyeceğiz, sahipleriyle beraber bizi de besleyecek topraklara yöneleceğiz!</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">32. Arnold Van Gennep, Le Rites de Passage'dan aktaran, Berna Moran, Türk Romanına Eleştirel Bir Bakış 2, s. 162.</p>
        </td>
      </tr>
    </tbody>
  </table>

  <p class="block7"></p>

  <p class="block7">— Daha mı kolay barınır, Konya'da barınamayan Müslüman, kafirlerin içinde?</p>

  <div class="calibre8">
    <div class="block24">
      <span class="bullet">—</span> <span class="calibre9">Barınır. Çünkü suyun akarındayız burada!</span>
    </div>
  </div>

  <p class="block7">Osman Bey, Edebali'nin iyice şaşalayacağını bildiğinden, Şeyh'leyalnız konuşmak istemiştir. Niyeti ilerde kullanacağı önemli bir yardımcının halk üzerindeki büyük etkisini zedelemeden, kendisine tepeden bakmasını, tecrübesiz sayarak her işte öğüt vermeye kalkmasını, şimdiden önleyip ilerde faydasız çekişmelere meydan vermemekti.</p>

  <p class="block7">Bugünü, çok önceden düşünmüş, suyu baştan kesmeye, böylece, babasının arkadaşlarıyla ayrı ayrı uğraşmaktan kurtulmaya karar vermişti. Baş olayım diyenler, çevresindekilerin hepsinden daha akıllı, daha bilgili, daha cesur, hatta daha korkak bile olmak zorundaydılar. Buradaki akıl, buradaki bilgi, her anda, her durumda işe yararlığı bakımından değerlendirilmeliydi. Baş, çevresindekilerin hepsinden daha sezgili de olmalıydı, ayrıca bir işe ya hiç girişmemeli, girişti mi de, duraklama göstermeden, koparana kadar çabalamalıydı. Çocuktan, deliden, düşmandan, hatta karılardan bile öğüt almalı, ama, gene de, aklının kestiğini işlemeliydi,"33</p>

  <p class="block7">Romandan yaptığımız bu alıntıda, kerim devletin ve onunla vücut bulan devlet adamlığının idealize edilen özelliğini görmekteyiz. Bu özelliği Kemal Tahir, Osmanlı İmparatorluğu'nun kuruluş anındaki devlet adamlarının "devlet kurma dehasT'olarak adlandırır. Bu devlet kuruluşu süreklilik (değişmez olan) dediğimiz olguya karşılık gelmektedir. C.V. Findley, "Süreklilik, Yenilik, Sentez ve Devlet"34 adlı makalesinde, Türk siyasi kültüründe süreklilik olarak devlet kuruculuğu yetisinin altını çizmektedir.</p>

  <p class="block7">Romandaki önemli bir tez de sömürünün, tahakkümün, insanın insana kulluğunun söz konusu olduğu, hunharlığın adı olan Batı feodalizmi ile iyilikçi, ahlaki devlet anlayışının, onun koruyuculuğunun, insaniliğinin ve erdeminin timsali olan Türk kültürü arasındaki karşıtlığı göstermektir. Ancak bu iki formasyonu romanda karşı karşıya getirmek zorlama bir çaba olarak belirir. Zira Bizans toplumsal formasyonu Batı feodalitesinin özelliklerini taşımaz. Bunu bilen Kemal Tahir bu amaçla feodalizmden uzak olan Bizans köylüsünü feodalizmin (Frenk’in) savunucusu NotüsGladyüs karakterinin etkisinde gösterir. Böylelikle gerçeği görüp"suyun akarı"na kapılacak olan Bizans köylüsü kendini feodal olana değil, insani ve adil olana bırakacaktır.</p>

  <p class="block7">— Suyun akarını görmemekteyim Osman Bey oğlum! Gündoğusunu bırakıp günbatıya bakmakla nesne hasıl olabilir mi?</p>

  <p class="block7">— Olur Şeyhim! İstanbul'un Bizans'ı, Frenk’in karanlık dünyasından kopup geldi. Ama, oranın kölelik düzenini burada tutturamadı. Tutturamayınca da "Toprak Allah’ın, imparator kahya, köylü kiracı” demek zorunda kaldı. Imparator'un hür köylüleri. Latin İstanbul'u basıp alınca Frenk düzeninin nasıl bir bela olduğunu görüp anlamıştır. Bu düzen köylüyü köle etmeye dayanır. Kim ister köle olmayı? Demek zorlayacaksın aralıksız!Zorlarken zorlarken n'olur adam? İnsanlıktan çıkar! İşte bu sebepten Frenk adamı, say ki, kuduz canavardır. Kahpedir, kıyıcıdır, Allah'ı maldır, dini imanı soymaktır. Irzı, namusu, utanması, acıması, sözü, yemini hiç yoktur. Bunalırsa insan eti yer, Bizans köylüsü kabul etmez bu rezilliği... Uçlara yerleştirilmiş Hıristiyan Türklerse hiç yanaşmazlar köleliğe... "Suyun akan" dediğim, işte budur. Bu yöneliş çok adam istemez! Kalabalıkları biriktirip köylünün başına musallat etmek zorunda değilsin. Bu zamana kadar hiç görmediği, bilmediği bir düzeni götürüp Bizans köylüsünü şaşırtıp ürkütmek de yok! Köleliğe karşı, Frenk soygununa, zulmüne, ırk düşmanlığına karşı biz hoşgörü, dayanışma, can, ırz, mal güvenliği</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">33. Kemal Tahir, Devlet Ana, s. 188-190.</p>
        </td>
      </tr>

      <tr class="calibre4">
        <td class="td2">
          <p class="block14">34. Carter Vaughn Findley/'Süreklilik, Yenilik, Sentez ve Devlet", Osmanlı Geçmişi ve Bugünün Türkiye'si, Der. Kemal Karpat, İstanbul Bilgi Üniversitesi Yayınları.</p>
        </td>
      </tr>
    </tbody>
  </table>

  <p class="block7">sağlayacağız. Alın teriyle çalışanlar bizden yana olacak ister istemez... Bizim, suyumuzun akarı budur, Şeyhim, şimdilik de günbatıyadır. Frenk düzeninin gerçek sınırına dayanıncaya kadar, günbatı bizimdirP Kemal Tahir’in Doğu-Batı karşıtlığı temasını işlerken feodalite ve kerim devlet zıtlığını seçmesi, onun karşılaştırmalı tarih anlayışının en önemli dayanaklarından biridir. Kemal Tahir, kendi zamanında feodalite hakkında Batı'daki yaygın olumsuz betimlemelerin etkisinde kalmış biri olarakfeodaliteyi kategorik olarak gayriinsani bir toplumsal formasyon olarak görmektedir. Batı feodalizmi ile iyilikçi, ahlaki devlet anlayışının zıtlığına dayanan bu bakış, Kemal Tahir'den bu güne kadar feodalite ile ilgili yapılan araştırmalara bakıldığında tartışılır bir nitelik göstermektedir. Bazı önemli çalışmalara bakarsak Feodalitede "insani" unsurların,36 kerim devlette ise "feodal" unsurların hatırı sayılır ölçüde söz konusu olabileceği eleştirisinin önü hep açık kalmıştır. Yine çağdaş sosyolojik araştırmalar, Osmanlı’nın feodal bir yapı olmadığı iddiasını güçlendirmekle beraber, koruyucu ve hoşgörülü (kerim) devlet anlayışının, beraberinde patrimonyal ve prebendal (arpalık) bağlılık ilişkilerini içerdiğini de göstermektedir. Zira devletin kerimliği onun hamilik yani patronaj ilişkileri esasına dayanmasından ayrı ele alınamaz. Böylelikle bütün bir sistemde kişilerarası enformel ilişkilerin hâkim olması anlamında bir patrimonyal ve de'feodal'düzenden bahsedilebilir. Nitekim Kemal Tahir, anlattığı ilişkiler ağının adını feodal olarak koymasa da onun çizdiği resim de buna çok benzemektedir. Örneğin Batılaşma eleştirisinde önemli bir saptama olan Batılaştırıcı devlet adamlarının burjuva yaratmada neden başarısız oldukları, bizdeki burjuvanın neden "tefeci", "hâzineden geçinmeci" olduklarına dair eleştirileri, patronaj ve prebendal ödüller kavramsallaştırmasıyla tamamen uyuşmaktadır.37 Kısaca Osmanlı’nın özgüllüğünü Marksist bakışın kavramlarından (sömürütalan) kurtarmak mümkün iken WebeTci kavramlar (Patrimonya- lizm ve Prebendalizm) geçerli görünebilmektedir. Burada söz konusu ettiğimiz patrimonyalizm ve prebendalizm kavramlarının, bizi anlatmayan Batılı kavramlar olduğu şeklinde getirilecek eleştirilere cevap olarak, ATÜT'ü yerlileştirmenin meşruluğunun ve mümkünlüğünün Kemal Tahir’in çabalarına rağmen geçerli olmamasına karşın patrimonyalizmi yerlileştirmenin mümkünlüğü ve meşruluğunun günümüz sosyal bilimlerinde canlılığını koruması olarak verilebilir. Bundan olsa gerek Kemal Tahir’in ATÜT'ü aşması meselesi, ATÜT'ü kendi gerçeklerimize uydurur hâle getirmekten çok, onu zamanla terk etmesi ve alt yapısal çözümlemeden uzaklaşarak kültür ve zihniyet analizlerine kayan bir noktaya yö-</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">35. Kema! Tahir, Devlet Ana, s. 191.</p>
        </td>
      </tr>

      <tr class="calibre4">
        <td class="td1">
          <p class="block14">36. G. Poggi'ye göre "feodalizm Avrupa'da savaşçı sınıfları toprağa bağladı, toprağın işlenmesini ve üzerindeki nüfusun yönetilmesini ve korunmasını sağladı. Bu savaşçılar yetkilerini kullanırken giderek eşitlik ilkesini göz önüne almayı, yerel geleneklere saygı göstermeyi, zayıfları korumayı ve sorumlu davranmayı öğrendiler... Ayrıca Roma hukukunun yeniden keşfedilmesinden önce ve ondan bağımsız olarak feodalizm, hak ve adalet konularında tartışma ortamının yaratılmasının, yönetimin sınırlarını çizmek ve kötü yönetimi düzeltmek için doğal bir yol olduğu fikrini yerleştirdi. Gianfranco Poggi, Modern Devletin Gelişimi, Çev. Şule Kut, Binnaz Toprak, İstanbul Bilgi Üniversitesi Yayınları, 2002, İstanbul, s.</p>
        </td>
      </tr>

      <tr class="calibre4">
        <td class="td1">
          <p class="block14">49. Feodalizmle ilgili ikinci bir husus, Batı siyasi kültüründe rölativist bir zihniyetin tohumlarının bu dönemde atılmış olmasıdır. "Rölativist zihniyeti bu dönemde besleyen unsurlardan önemli biri, lordiarla serfler arasında bireyi bireye bağlayan kontratların yapılması; dolayısıyla ilişkinin kendisi tahakkümcü bir yapıdayken bile serflere bir anlamda "bağımsız" birey muamelesinin yapılmasıdır." Etyen Mahçupyan, "Doğu ve Batı: Bir Zihniyet Gerilimi", s. 43.</p>
        </td>
      </tr>

      <tr class="calibre4">
        <td class="td2">
          <p class="block14">37. Benzer şekilde Şerif Mardin patrimonyalizm ve prebendalizm mekanizmasının Türk yönetim ve siyasi kültüründe tarihsel olarak ne denli önemli olduğuna dair önemli bir tespitte bulunurken şunu söylemektedir:"Patrimonyalizmin işleyişi, Sultan II. Abdülhamit için, memurların, Avrupalı imtiyaz avcılarından ve şirket temsilcilerinden rüşvet veya komisyon aldıklarında, ne yaptıklarını görmezlikten gelerek zenginleşmelerine izin vermekti. Onu tahtından eden Jön Türkler için ise bu, memurlara, özellikle de 1. Dünya Savaşı'nda savaş zengini olarak beliren gruba fırsat sağlamak ve onların birer girişimci konumuna gelmelerini kolaylaştırmaktı. Türkiye Cumhuriyeti'nin politikaları, bu bakımdan Jön Türker'inkilere göre daha az kaba İdiyse de, Türkiye ekonomisini inceleyenler, yerli bir kapitalist sınıfın oluşturulması sorununa yaklaşımları bakımından Jön Türkler ile cumhuriyet arasında çarpıcı bir devamlılık görmüşlerdir." Şerif Mardin, "Türkiye: Bir Ekonomik Kodun Dönüşümü", Der. Mümtaz'erTürkÖne,Türk Modernleşmesi Makaleler 4, s. 222.</p>
        </td>
      </tr>
    </tbody>
  </table>

  <p class="block7">nelmesi şeklinde olmuştur. Kemal Tahir'in Batılaşma eleştirisinde öne çıkan, halk ve seçkinler arasındaki kültürel kopukluk, bürokratik yabancılaşma, burjuva yerine hâzineden geçinen zengin yaratma, ekonominin belirlediği siyaset yerine siyasetin belirlediği ekonomi, statünün zenginliğin belirleyicisi olması gibi unsurlar, çözümlemelerinde Marksist ATÜT yaklaşımından uzaklaştığını ve daha kültüralist bir çizgiye kaydığını göstermektedir.</p>

  <p class="block7">Bu çerçevede Kemal Tahir’in tarih anlayışını ve yöntemini belirgin kılan unsurları sıralamak gerekirse, a) tarihsel gerçekliğin değişkenliği, b) toplumsal değişim sürecinde süreklilik (değişmez olan), değişim ve yeniden oluş unsuru, c) toplumsal yapıyı incelerken makro ve mikro düzey, yani siyasal üstyapı kurumlan ile Anadolu insanının kişilik, benlik ve alışkanlıkları arasındaki bağıntıyı göstermek ve d) Batı ve Doğu toplumları arasında yapılan karşılaştırmalı tarih analizi. Dikkatle bakılırsa bu birbirinden ayrı gibi duran öğeler arasında yöntemsel bir tutarlılık göze çarpmaktadır. Örneğin tarihsel gerçekliğin değişkenliği düşüncesi, tarihteki temel motifin (sürekliliğin) gerçekçi sunumuyla tamamlayıcı bir ilişki içindedir. Çünkü gerçekliğin değişkenliği teması bir değişim kuramı olmaktan çok geniş zaman aralığında değişmez olanı belirlemek için kullanılır. Aynı şekilde bu gerçekçilik Osmanlı toplum yapısının özgün dokusunun Batı toplumundan yapısal olarak ne denli farklı olduğunu gösterme işlevi de görmektedir. Son olarak bu karşılaştırmayı sağlam ve temelli kılabilmek için Osmanlı toplum yapısının yapısal özellikleri yanında gerekli olan insani özellikleri de katarak gerçekçiliğini pekiştirmektedir. Kemal Tahir’in eleştirmenler tarafından dağınık ve tutarsız bulunan fikirlerinin büyük resmine bakıldığında bu sistematik ve tutarlı anlayış bariz şekilde kendisini göstermektedir.</p>

  <p class="block7">Diğer yandan Kemal Tahir’in tarih anlayışında kavramsal ve teorik bir iddiadan çok, olgular arasında bir tutarlılık düzlemi ve mantık örgüsü ağır basmaktadır. Bunu kavramsal bir zayıflık olarak görmek ve tarih anlayışının teoriden yoksun oluşu şeklinde eleştirmek büyük bir hata olur. Hata olmasının nedeni romancıya böyle bir teorik görevin yüklenmesi değildir sadece. Daha önemlisi, tarihsel ve toplumsal olgular arasında çizilen anlamlı ve tutarlı resmin bir teori vasfı taşıdığını görememektir. Dışsal bir gönderim unsuru ya da aşkın bir doğruluk planı olarak teori yerine olgulara ve gerçeğe işaret eden tarihsel tutarlılık planı, yerine göre teoriden daha işlevsel olabilmekte hatta bu tutarlılık planının kendisi de bir teori olabilmektedir.</p>

  <p class="block7">Bu tarih yaklaşımının önemi, Batı teorilerinin etkisinden kurtulmaya çalışan Türk sosyolojisinin sadece alternatif teori arayışlarıyla yetinmesi karşısında, bu teorik arayışlara meşruiyet ve ikna edicilik sağlayan tarihsel malzemenin seçimi ve işlenmesi görevini yerine getirmesidir. Bugün alternatif modernlik ya da özgünlük söylemine dayalı teoriler, söz konusu özgünlüğü Kemal Tahir’in tarih anlatımında altını çizdiği olgu ve belirlenimlerden derleyebilirler. Zira söz konusu özgünlük, yerel bilgi ve deneyimin önem ve meşruiyet kazandığı günümüzün kültüralist sosyolojisi için hayati önemdedir.</p>

  <p class="block7">Kanaatimizce Kemal Tahir’in amacını devam ettirir bir çabayı buradan başlatmak ve kültüralist bir bakışa daha fazla yer açmak gerekmektedir. Kemal Tahir, romancının ödevini tanımlarken, Türk sosyolojisinin gelişmemişliği yüzünden bu açığı romanın kapaması gerektiğini söylemişti. Aradan geçen kırk yılın ardından sosyolojimiz Kemal Tahir’in talebine uygun şekilde, toplumsal bünyemize (kültürümüze) uygun kavram ve yöntemleri geliştirebilmiş midir? Bu yazının amacı ve kapsamı bu sorunun cevaplanmasına uygun değildir. Ancak önemli olduğunu düşündüğümüz bu soruyu açık tutmak adına, romancının ödevini sosyoloğun ödevine tercüme eden bir öneri yerinde olacaktır. Sosyolog olarak, tarihimiz ve toplumumuz hakkında bizim bünyemize uymayan Batılı kalıpları ve şemaları kullanmak yanlıştır önermesinin ötesine sıçramalı ve kavramlarımızı kendi hayatımızdan derlediğimiz kanıtlara uygun şekilde üretmeliyiz. Zira sosyal bilimlerin bugün geldiği noktada her toplumun sosyal ve kül</p>

  <p class="block7">türel dokusu farklı olduğundan ona uygun kavram ve teoriler kurmak gereklidir önermesini tekrarlayıp durmak tek başına yetersizdir. Bu teorik iddialar, ancak toplumsal değişimin özgün ilişki, kurum ve pratikleri hakkında kültüralist bir tarih düşüncesinin ve sosyolojinin oluşturulması ile desteklenirse anlamlı bulunabilirler. Böylesi bir sosyolojinin oluşturulması, kavramın evrenselliği ile olgunun yerelli- ğinin çelişmezliği ilkesini komplekssiz şekilde kabullenmekle başlatılabilir. Zira modernleşme sürecindeki Batıdışı toplumların tarihsel deneyimlerinin Batı merkezli okumadan kurtarılması konusundaki son derece ikna edici Batılı teoriler mutlaka hesaba katılmalıdırlar. Hatta ironiktir ki bu Batılı teorilerin bazıları Batıdışı kültürleri anlatırken, Batıdışı olanlarınkinden daha kültüralisttir. Bu durumda, Batı sosyolojisine kategorik olarak karşı koyuş, daha ironik bir şekilde kendisini Batı söyleminin egemenliğinden kurtarmak isteyen bir sosyolojinin kendisini baştan imha etmesiyle sonuçlanabilir. Kemal Tahir günümüz postmodernist ve alternatif modernlik konjonktürünü görebilseydi (belki buna da üçüncü Batılaşma38 derdi), muhtemelen kendisine teorik partner olarak Marks yerine yine'günbatı'dan bir kuramcıyı seçecekti.</p>

  <p class="block7">Geçmişte Kemal Tahir ve Marksist düşünce arasındaki, kavramın evrenselliği ile olgunun yerel- liğinin çelişmezliği ilkesinin doğurduğu üretken ilişkiyi gözlemleyen bizler, bu ilişkiden edindiğimiz eleştirel tecrübeyle ve çağdaş sosyal bilim imkânlarıyla kültüralist birTürk sosyolojisini geliştirebilecek donanımdayız. Böylesi bir kültüralist sosyoloji bir imkân olmanın ötesinde çağdaş sosyal bilimsel konjonktürün doğrularından biridir. Bu konjonktürü tersine çevirebilecek tehlikelerden biri, Batılı sosyal bilimin gündeminden çıkmakta olan ilerlemeci, pozitivist ve oryantalist yaklaşımları, (haksız yere Kemal Tahir adının arkasına sığınarak) onlarla savaşmayı sürdürerek diri tutmaya devam eden bizlerin ef/ınocenfr/cyaklaşımıdır. Kemal Tahir’in anısı için yapılabilecek en anlamlı çabalardan biri, onu kendi tabiriyle"kupkuru bir Batı karşıtlığı"tutumuna alet eden söylemlerden kurtarmak; diğeri, onun mesajının yalnız Anadolu insanına yönelik olmadığını, aynı zamanda insanlığın ortak ideallerinin sözcülüğü olduğunu anlatabilmektir.</p>

  <p class="block11"></p>

  <p class="block11"></p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynaklar</p>
        </td>
      </tr>

      <tr class="calibre4">
        <td class="td1">
          <p class="block14">BAKER, Ulus, (1999), "Ulusal Edebiyat Nedir?" Toplum ve Bilim, Sayı:81, Birikim Yayıncılık, İstanbul. BELGE, Murat, (2009), Edebiyat Üzerine Yazılar, İletişim Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">ECO, Umberto,"Roman Fikirlerin Kral Yoludur", Dergâh, cilt 1, Sayı: 2.</p>
        </td>
      </tr>

      <tr class="calibre4">
        <td class="td1">
          <p class="block14">EĞRİBEL, Ertan, (2003) "Kemal Tahir'de Roman ve Toplum Gerçekliği Açısından Yöntem", Kemal Tahir’in 30. Ölüm Yıldönümü Anısına, Yayına Haz. Ertan EĞRİBEL- Ufuk ÖZCAN, Kızılelma Yayıncılık, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">EĞRİBEL, Ertan, (2003), "Kemal Tahir ve Sosyalizm", Kemal Tahir’in 30. Ölüm Yıldönümü Anısına, Yayına Haz. Ertan EĞRİBEL- Ufuk ÖZCAN Kızılelma Yayıncılık, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">ELLİAS, Norbert, (2004), Uygarlık Süreci cilt I, Çev. Ender Ateşman, İletişim Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">FİNDLEY, Carter Vaughn, (2004), "Süreklilik, Yenilik, Sentez ve Devlet", Osmanlı Geçmişi ve Bugünün Türkiye'si, Der. Kemal Karpat, İstanbul Bilgi Üni. Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">GİDDENS, Anthony, (1999), Toplumun Kuruluşu, Bilim ve Sanat Yayınları, Ankara.</p>
        </td>
      </tr>

      <tr class="calibre4">
        <td class="td1">
          <p class="block14">HİLAV, Selahattin, (2008), Edebiyat Yazıları, YKY, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">KARAKAŞ, Mehmet, (2003),"Bozkırdaki Çekirdek: Köy Enstitüleri Tartışmalarına Farklı Bir Bakış", Kemal Tahir’in 30. Ölüm Yıldönümü Anısına, Yayına Haz. Ertan EĞRİBEL- Ufuk ÖZCAN, Kızılelma Yayın</p>
        </td>
      </tr>

      <tr class="calibre4">
        <td class="td1">
          <p class="block14">38. Kemal Tahir, Türk tarihinde batılaşmanın iki kere göründüğünden bahseder, (1300,1800), Kemal Tahir, Notlar/Batılaşma, s. 86.</p>
        </td>
      </tr>

      <tr class="calibre4">
        <td class="td1">
          <p class="block14"><span class="calibre6">cılık, İstanbul.</span></p>
        </td>
      </tr>

      <tr class="calibre4">
        <td class="td1">
          <p class="block14">KAYALI, Kurtuluş, (2000), "Kemal Tahir Gibi Yerli Bir Entelektüeli Doğru Anlamanın Yolu Düşünsel Konumunun Farklılığını Kavramaktan Geçer" Doğu Batı, Sayı: 11.</p>
        </td>
      </tr>

      <tr class="calibre4">
        <td class="td1">
          <p class="block14">KOKSAL, Duygu, (1999), "Devlet Ana Ve Osmancık: iki Kuruluş Anlatısı", Toplum ve Bilim, Sayı:81, Birikim Yayıncılık, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">MAHÇUPYAN, Etyen, (1998),"Doğu ve Batı: Bir Zihniyet Gerilimi", Doğu Batı, Sayı: 2.</p>
        </td>
      </tr>

      <tr class="calibre4">
        <td class="td1">
          <p class="block14">MARDİN, Şerif, (1991), "Türkiye: Bir Ekonomik Kodun Dönüşümü", Der. Mümtaz'erTürköne, Türk Modernleşmesi - Makaleler4, İletişim Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">MORAN, Berna, (1999), Türk Romanına Eleştirel Bir Bakış 2, İletişim Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">POGGİ, Gianfranco, (2002), Modem Devletin Gelişimi, Çev. Şule Kut, Binnaz Toprak, İstanbul Bilgi Üniversitesi Yayınları.</p>
        </td>
      </tr>

      <tr class="calibre4">
        <td class="td1">
          <p class="block14">ŞAN, Mustafa Kemal, (2003), "Kemal Tahir ve Tarihsel Gerçekliğin İnşası", Kemal Tahir’in 30. Ölüm Yıldönümü Anısına, Yayına Haz. Ertan EĞRİBEL- Ufuk ÖZCAN Kızılelma Yayıncılık, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (2005), Devlet Ana, İthaki Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (1992), Notlar/Batılaşma, Yay. Haz. Cengiz Yazoğlu, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, (1992), Notlar/Sosyalizm, Toplum ve Gerçek, Yay. Haz. Cengiz Yazoğlu, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">YAVUZ, Hilmi, (1977), "Kemal Tahir ve Marksizm", Toplum ve Bilim, Yaz, 1977.</p>
        </td>
      </tr>

      <tr class="calibre4">
        <td class="td1">
          <p class="block14">YAZOĞLU, Cengiz-Baykan Sezer, Notlar/Sanat Edebiyat, "Önsöz" Yay. Haz. Cengiz Yazoğlu, Bağlam Yayınları, İstanbul.</p>
        </td>
      </tr>

      <tr class="calibre4">
        <td class="td2">
          <p class="block14">ZİSS, Avner, (1974), Kemal Tahir ve Tarihi Kavramak, Türkiye Defteri, Sayı 9.</p>
        </td>
      </tr>
    </tbody>
  </table>

  <p class="block13" id="calibre_pb_28"></p>
</body>
</html>
