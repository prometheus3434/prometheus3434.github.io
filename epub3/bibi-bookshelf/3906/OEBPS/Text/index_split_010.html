<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">Cengiz Yazoğlu Röportaj: Yüksel Yıldırım</h1>

  <p class="block11"></p>

  <p class="block17"><br /></p>

  <p class="block17"><br /></p>

  <p class="block17">Kemal Tahir'le uzun yıllara dayanan bir İlişkiniz var. Sağlığında Kemal Tahir'le ilişki kuran pek çok isim var; ancak bu ilişkiyi ölümünden sonra da sürdüren ve günümüze kadar devam ettiren ender insanlardan birisiniz; hatta sanırım tek kişisiniz. Bugün de bu ilişki Kemal Tahir Vakfı Başkanlığı ile sürüyor. Onlarca yıllarla ifade edilen bir süreç boyunca Kemal Tahir ve düşüncesi ile birliktesiniz. Bu anlamda konu ile ilgili yetkin bir isim olarak şahsınızın bu sürece ilişkin anı ve görüşlerinizi paylaşmak için gösterdiğiniz teveccühe teşekkür ediyoruz. Yaşadığı dönemde siyasal ve sosyal yapı tartışmalarında Kemal Tahir’in önemini; bu konulara ilgi duyan gençlerin de kemal Tahir'in konuya yaklaşım tarzı çerçevesinde kendisi ile ilişki kurduklarını biliyoruz. Bu anlamda ilk ilişki kuranlardan birisiniz. Sizin Kemal Tahir'le olan ilişkiniz nasıl başladı? Bu süreçten bahsedermisiniz?</p>

  <p class="block7">— Kemal Tahir'le 1959 yılında tanıştım. 0 dönemde kendime göre tarihle, Türkiye gerçekleri ile ilgileniyor, roman okuyor, Marksist kitapları okuyabilmek için de İngilizceye çalışıyordum. Kemal Tahir’in o zamana kadar çıkmış romanlarını da okumuş, çok etkilenmiş, Rusların Dostoyevski'si varsa bizim de Kemal Tahir’imiz var diyordum. Yakın çevremde Kemal Tahir'den sıkça söz ediliyordu. 0 sırada Kemal Tahir'in Cemil Sait Barlas'ın sahibi olduğu ve kardeşimin eşi Turhan Tükel’in yönettiği "Beş Romancı Tartışıyor" açık oturumu, Kemal Tahir’in diğer romancılardan daha başka bir yerde olduğu, romanın ne olduğu ne olmadığı hakkındaki görüşlerin dikkatlerin Kemal Tahir üstünde toplanmasında önemli rol oynadı. Benimde Kemal Tahir'le tanışmam, bu oturumun hemen ardından olmuştur. Daha ilk etkide, şüpheciliği, olayları tek başlarına değil de bizimle ve çevresi ile olan ilişkisi içinde değerlendirerek gerçeğini görme gerektiğini öğrendim. Bu verilenle yetinmiyor, verileni irdelemeye, gerçekle ilişkisi içinde değerlendirmeye başlamıştım. Kemal Tahir'le tanışmam, benim ezber öğrenme dönemimi kapatmış oldu. Tarih okumaya yöneldim. Sahaflar başta olmak üzere bulduğum her yerden aldığım tarih kitapları ile kitaplığımı zenginleştiriyordum. Yeni yazıdaki kitaplar eski yazıdaki kitapları okuyabilmek için eski yazı öğrenmeye başladım. Vakanüvisler başta olmak üzere eski yazıdaki tarih kitaplarını edinmeye başladım. Artık karşımda yeni bir dünya, yeni bir bakış açısı vardı. Kemal Tahir'in bir köy romanında Lenin’in Almanlar tarafından, İsviçre'de vagona kilitlenerek Rusya'ya ihtilal yapmaya gönderildiğini okuduğumda, bendeki tabu derekesine gelmiş kişiler yanlıca tarihte oynadıkları rolle yerlerine oturmaya başladı. 0 zamana kadarki tabu derecesinde hayranlık duyulan kişileri neyi niçin yaptı sorgulaması içinde değerlendirmeğe başladım. Karşımda yeni ufuklar açıldı. Kemal Tahir'le olayların gösterilen yüzü yanında, gösterilmeyen arka yüzünü de irdelemeye başlamıştım.</p>

  <p class="block17">Sizinle birlikte Kemal Tahir'le tanışan ve düşünce serüveni çerçevesinde ilişkisini devam ettiren başka gençler de var. Hatta bu gençlerden öneli bir kısmının sizin sayenizde ve siz vesile olarak Kemal Tabirle tanıştığını biliyoruz. Bu isimlerden ve tanışma hikâyelerinden bahseder misiniz?</p>

  <p class="block17">Baykan Sezer’in Kemal Tahir'le tanışma sürecini anlatır mısınız? Sanırız Baykan Bey de sizin vesilenizle tanışmış ve ilişkisi devam ettirmiş. Tanışma sürecinden sonra ilişki nasıl devam etti; Cengiz Yazoğlu gözüyle Kemal Tahir-Baykan Sezer ilişkisi nasıldı?</p>

  <p class="block7">— Bu iki soruyu birlikte yanıtlamalıyım. Baykan Sezeri Kemal Tahir'le ben tanıştırdım. Başka gençleri de tanıştırdığımı hatırlamıyorum. Sonraları, Naci Çelik, Hulki Aktunç, Selim İleri hepsi birlikte Kemal Tahir'e gelirlerdi. Kemal Tahir bir gün bana Selim İleri için: " Bu çocukta romancı kumaşı var. İşlerse iyi bir romancı olur. " dediğini anımsıyorum. Baykan Sezer, yanılmıyorsam 1964 yılında Fransa'dan döndü. Daha o zamandan Doğu-Batı, "Güneş Doğu'dan doğar"söyleminden sosyalizm, yerli bakış açısı konusunda görüş birliği içinde idik. Kemal Tahir'e her zaman birlikte gittik. Kemal Tahir’in ölümüne kadar da böyle sürdü, ben sık sık gittiğim halde, Baykan Sezer Kemal Tahir'e bensiz gitmezdi. Baykan Sezerle aramızda özel bir dostluk vardı, değerlendirmelerimi önemserdi. Yazılarını, çalışmalarını önce bana okutur, sonra gün ışığına çıkartırdı. Kemal Tahir, gelenlerden yeni bir çalışma, yeni bir değerlendirme, yeni bir okuma bekler, bunlar üzerinde konuşulurdu. Bizler de o sıralar üzerinde çalıştığımız konuları, okumalarımızı, değerlendirmelerimizi anlatırdık. Kemal Tahir bunu mutlaka beklerdi de. Bu tutumu bizi ayrıca sürekli okumaya ve araştırmaya sürüklüyordu. Yeni bir bilgiyi, yeni bir değerlendirmeyi Kemal Tahir'le paylaşmak bizi heyecanlandırır âdeta teşvik edici bir etki bırakırdı. Aynı heyecanı Kemal Tahir'de yaşardı. Kendisi de vardığı yeni değerlendirmesini heyecanla anlatırdı. Kemal Tahir, Baykan Sezerin çalışmasına önem veriyordu. Yunanlılık tezi Kemal Tahir’i üniversiteyi yeni bitirmiş bir gencin vardığı yer açısından, dostlukları olduğu hocasından değil de öğrencisinden böyle birtez çıkması karşısında, çok duygularımış, ümitlenmişti. Baykan Sezerin görüşlerinin oluşmasında Kemal Tahir'in etkisi yadsınamaz. Baykan Sezer, son Fransa'ya Braudel'e asistan olarak gidip bir süre sonra geri döndüğünde, Braudel’in kitaplığında Türkçe olarak bir tek kitap bulunduğunu, onun da Devlet Ana romanı olduğunu söylemişti. Baykan'a Braudel ile çalışmasını niçin sürdürmeyip hemen döndüğünü sorduğumda: "Bizim onlardan öğrenecek fazla bir şeyimiz yok. Onlar öğrenmek istiyorlarsa buraya gelsinler!" demişti.</p>

  <p class="block17">Kemal Tahir Vakfı'nın başkanlığını yürütüyorsunuz. Vakfın kuruluş sürecini anlatır mısınız? Vakıf ne zaman ve hangi amaçla kuruldu; bugün bu amaçlarda kat edilen mesafe nedir?</p>

  <p class="block7">— Kemal Tahir, ameliyattan önce bana birkaç kez, bahçe içinde bitişik bir ev yapalım, kitaplıkları birleştirelim, bu kitaplar bizi apartman dairesinden atacak demişti. Araya hastalık ve ölüm girdi. Tasarı gerçekleşmedi. Ama Hak vaki olunca da kitapların dağılması kaçınılmaz duruma geliyordu. Sahaflardan, hele de hitaplı kitapları aldığımızda yüreğimize bir sızı düşüyordu. Kitaplığın bir gün dağılacak olması en büyük endişe kaynağı idi. Bu endişeyi Kemal Tahir’in ölümünden sonra daha yakından hissettim. Durumu eşi Semiha Yenge ve kardeşleri Nuri Tahir ve Ratip Tahir'le konuşarak değerlendirdik. Vakıf çatısı altında Kemal Tahir’in taşınır taşınmaz varlığını korumak ve sürdürmek konusunda mutabık kalınarak 1979 yılında Vakıf kuruldu. Üç kurucu mirasçının yanında, F. Melda Kalyoncu, Cengiz Yazoğlu, Turhan Tükel, Baykan Sezerde Vakıf Senedinde Yönetim Kurulu üyesi olarak yer aldı. Vakfın birinci amacı olan koruyuculuk sağlanmış, Kemal Tahir’in Notlarım önemli bir bölümü yayınlanmış bulunuyor. Eğitime destek, okul yapmak, burs ve ödül vermek gibi vakıf amaçları, vakfın varlığının gelişmesiyle orantılı olarak yerine getirilecektir.</p>

  <p class="block7">Kemal Tahir’in sağlığında titizlikle tuttuğu ve büyük önem verdiği notları sizin çalışmalarınız neticesinde yayınlandı. Bu iş birçok kişinin altına girmeye cesaret edemediği büyük bir yük ve aynı zamanda büyük bir çaba gerektiren de bir iş. Bu süreci Notlarla sizin ilk temasınızdan, yayınlama kararına; çalışma sürecinizde izlediğiniz yöntemden, yaşadığınız zorluklara kadar ayrıntılarıyla anlatmanızı rica ediyoruz.</p>

  <p class="block7">— Kemal Tahir, notlarını, ameliyatından sonra ele alma gereğini duydu. Notlar, defterlere, ajandalara, takvim yapraklarına, kâğıtlara, bir düzen içinde değil, dağınık olarak yazılmıştı. Kemal Tahir, evinde kurduğu çalışma düzeni ile eline aldığı notları ilk önce teype (şeritli ses kaydedici) okuyarak kaydediyor. Buradan da eşi Semiha Yenge ve kardeşi Ratip Tahir daktiloda yazıya çeviriyorlardı. Bu şekildeki çalışma Kemal Tahir'in ölümüne kadar sürdü. İki klasör hacminde not ortaya çıkmıştı. Semiha Hanım yayına hazırlanması için yazılmış notları birilerine verdi. Bu notlar ne yayınlandı ne de o dönemde geri geldi. Semiha Hanım Kemal Tahir'in çalışma yöntemine devam ederek eski yazı ile yazılmış notları teype okumaya başladı. Bu aşamada ben de çalışmalara katılıyor, teype okunan notları daktilo ediyordum. Kemal Tahir'in yazdırmış olduğu Notlar geri gelince Yenge bunları yayına hazırlaması için önce Naci Çelik'e verdi. Naci Çelik bu işi yapamayacağını söyleyerek bu kez notlar Baykan Sezer'e verildi. Baykan Sezer'de Notlar üzerinde bir süre çalıştıktan sonra o da yapamayacağı gerekçesiyle Notları iade etti. Yengenin de ölümü ile Notlar üzerindeki çalışmalar sona ermişti.</p>

  <p class="block17">Notlar'ın yayına hazırlanmasında ya da hazırlama sürecinin öncesinde Kemal Tahir Vakfı'nın o zamanki başkanı Melda Kalyoncu’nun katkısından bahsedebilir misiniz?</p>

  <p class="block7">— Yengenin ardından Nuri Tahir, Nuri Tahir’in ardından da Ratip Tahir vefat edince, Vakfın Yönetimi doğrudan yönetim kuruluna geçmiş oldu. Yapılan görev bölümünde F. Melda Kalyoncu Yönetim Kurulu Başkalığına ben de Başkan Vekilliğine seçildik. İlk iş olarak Notların eski yazıdan yeni yazıya aktarılması çalışmasına başlandı. Kemal Tahir'in kaleminden çıkmış bütün yazıları, Notları okura kavuşturmak baş amaçtı. Bu çalışmanın yönetimi Melda Kalyoncu'ya, Notları yayına hazırlama görevi de bana verilmişti. Kemal Tahir zamanında yazılmış Notlar da dâhil olmak üzere, yeni harflere çevrilen Notlar bana veriliyor, ben de bunları önceden saptadığım konu başlıklarına göre ayırıyor, sonra da, mümkün olduğunca yazılış tarihlerine göre yerleştiriyordum. Notların eski yazıdan yeni yazıya aktarılmasında Sayın Nihat Ülkenin katkısını belirtmem gerekir. Bir süre sonra Nihat Ülken artık çalışmayacağını söyleyince, Kemal Tahir'in kadını dostu Dr. Sabire Dosdoğru, Kemal Tahir'e ve görüşüne duyduğu sevgi ve saygıyı, çalışmalara katılmakla gösterdi. Bütün Notların baştan yeniden okunmaya başlandı. Önceki okumalardaki yanlışlıklar da düzeltilerek Notlar yeniden yazılmaya, yeniden yayına hazırlanmaya başlandı. Sağlığı pek de yerinde olmadığı halde Sabire Dosdoğru bu desteğini, özverisini vefatına kadar sürdürdü. Bu çalışmalardaki, Notların yeni harflere aktarılması çalışmasını yönetme ve arşivlemedeki Melda Kalyoncu'nun insanüstü çabası, her zaman minnet, saygı ve sevgi ile anılacaktır. Melda Kalyoncu, Not asıllarının Notların son biçimini alana kadar geçen evrede yazılı bütün kâğıtlarıbelgeleri, yayınlamış kitaplardaki sıraya göre tasnif ederek arşivledi.</p>

  <p class="block18">Kemal Tahir Vakfı'nın kuruluşundan bugüne yaptığı diğer çalışmalardan bahseder misiniz? Bu süreçte neler yaşandı, ne gibi güçlüklerle karşılaşıldı?</p>

  <p class="block7">— Bir tek güçlükle karşılaştık. 0 da, Kemal Tahir Vakfının bulunduğu alan sokak adının Kemal Tahir Sokağı olarak değiştirilmesini ilgili belediyeden talep etmiştik. Bu talebimiz, yapılan incelemeden sonra, Büyükşehir Belediyesi'nin 12 Eylül dönemine ait bir kararına atıfla, "şehrin güvenliği" gerekçesiyle reddedildi. Ben de, olayı, Kemal Tahir'in ölümünün 30. yılında devletin düzenlediği anma toplantısında olayı anlatmıştım. Kemal Tahir’in ölümünün 36. yıldönümü nedeniyle katıldığım bir TV kanalının canlı yayınında da, nakletmiş ve bu kez Taksim Meydanına Kemal Tahir adının verilmesini önermiştim. Bu önerim her zaman geçerlidir. Bizi kendisine güvenip değerlerimizi gün ışığına çıkaran, gerçekçi düşünüşün yolunu açan Büyük Türk Romancısı Kemal Tahir'e olan gönül bağımızı, diğer toplumların sanatçılarına yaptığı gibi, adını alanlara, caddelere vererek gösterelim.</p>

  <p class="block17">Vakfın gelecek için projeleri nelerdir? Önümüzdeki süreçte Vakıf olarak neler yapmayı planlıyorsunuz? Bu maçla Devlet'ten veya diğer özel ve tüzelkişilerden beklentileriniz nelerdir?</p>

  <p class="block7">— Kemal Tahir’in kaleminde çıkmış bütün Notlar, yazılar, kitap haline gelip halkımızın yararlarına sunulma çalışması tamamlandığında, Vakfı müze haline getirmek, senedinde yazılı olduğu gibi, amacımızdır. Vakfın kendi, geliri ile yaşayabilmesi için akar sahibi olması da kısa vadede yer alan amaçlarımız arasındadır.</p>

  <p class="block7">Beklentileriniz nelerdir sorunuzu, Kemal Tahir'in çok önem verdiği bir konuyu açarak belirtmeliyim:</p>

  <p class="block7"><b class="calibre5">1</b> Kemal Tahir bir notunda, Yunanistan'ın Alman işgali altında bulunduğu sırada, Osmanlı’ya ait arşivi düzenleyip kullanıma açtığını yazmıştı. Biz de konun sahibi olarak, arşivlerimizin önemli bir bölümünü kullanıma açtık ama, yararlanmak için ayrıca uzmanlık eğitimi almak gerekir. Bütün arşivlerimizin, günümüz yazısına ve diline çevrilerek, asılları ile birlikte bilgisayar kullanımına açılması, bilginin tabana yayılması bakımından yapılması gereken bir çalışma olarak düşünüyorum.</p>

  <p class="block7"><b class="calibre5">2</b> Bütün dünya klasikleri Türkçeye kazandırıldığı halde, Osmanlı devlet tarih yazıcılarının eserlerinin günümüz yazısına ve diline kazandırılmamış olması üzücüdür. Gerçeklerimizle doğru ilişki kurmanın yolu tarihimize sahip çıkmak, onu topluma kazandırmaktan geçer.</p>

  <p class="block7"><b class="calibre5">3</b> Ayın Tarihi'nin 1947'den önceki dönemlere ait sayılarının da bilgisayar ortamına aktarma çalışmasının tamamlanması da ayrı bir dileğimdir.</p>

  <p class="block17">Son olarak söylemek istedikleriniz?</p>

  <p class="block7">— Kültür ve Turizm Bakanlığımızın, Kemal Tahir'e sahip çıkarak, 2010 yılını Kemal Tahir yılı ilan etmesini, devletimizin, gerçeklerimizle doğru ilişki kurmaya başlamasının belirtisi sayarak şükranla karşılıyorum. Kemal Tahir, gerçeklerimize doğru ilişki kurmak isteyenlerin başvuracağı bir kaynaktır. Bu nedenle Kemal Tahir yapıtlarının ve Notlarının en az lise düzeyinde gençlerimizin yararlanmasına sunulmasının sağlanmasını, Kemal Tahir yılı ilan edilen 2010 yılında Kültür ve Turizm Bakanlığı'ndan beklemenin hakkımız olduğunu düşünüyorum.</p>

  <p class="block7">Kemal Tahir’in doğumunun 100. yılında anma olanağı tanındığı için teşekkür ediyor, çalışmalarınızda başarılar diliyorum.</p>

  <p class="block19" id="calibre_pb_10">Soruları cevaplandırdığınız için teşekkür ederiz.</p>
</body>
</html>
