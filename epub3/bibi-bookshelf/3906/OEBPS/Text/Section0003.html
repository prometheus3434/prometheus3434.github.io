<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block7 sigil_not_in_toc"><br /></h1>

  <h1 class="block7 sigil_not_in_toc"><br /></h1>

  <h1 class="block7" id="sigil_toc_id_38" style="text-align: center;">KEMAL TAHİR'DE KÖY VE ŞEHİR</h1>

  <div>
    <br />
  </div>

  <h2 id="sigil_toc_id_39" style="text-align: right;">Sezai Coşkun</h2>

  <div>
    <br />
  </div>

  <p class="block7">Sezai Coşkun on iki asırlık Türk düşünce ve edebiyat tarihinde birçok mesele, modernleşme bağlamında ele alındığı gibi köykent/şehir meselesi de, büyük oranda, bu bağlamda tartışılmıştır. Tanzimat'tan itibaren etkisini gösteren pastoral edebiyat, uzun yıllar varlığını devam ettirmiştir. Ancak batıdaki pastoral edebiyattan farklı olarak Türk edebiyatında doğaköykır, çoğunlukla, ihtiyaç duyulan, toplumu ve devleti gerilemeden ve yıkımdan kurtaracak yeni bir yaşam biçiminin mekânı olarak düşünülmüştür. Buna göre kır, geridir, ancak bir potansiyeli de barındırmaktadır. Burayla temas kurularak merkez için kaynak olması sağlanmalıdır. 'Bu dönem yazarlarının büyük çoğunluğunda, henüz doğrudan doğruya köylünün meselelerini ele alma düşüncesi doğmamıştır... Köylerin geri bir çevre olduğu düşüncesi, bu eserlerin hepsinde ortak noktadır.'1 Kırın veya kentin bir problematik olarak ferdin dünyasında tuttuğu yer ise kapsamlı biçimde ancak II. Yeni şiirinden itibaren işlenmeye başlanır. Bu döneme kadar köykent meselesi büyük oranda ferdi düzlemde değil toplumsal düzlemde ve Türk modernleşmesinin yansıma alanlarından biri olarak kurgulanır. Köyü ve kenti özellikle toplumsal düzlemde ele alan yazarlar arasında konuya farklı izahlar ve açılımlar getiren isimlerden biri Kemal Tahir'dir. Bu çalışmada Kemal Tahir’in köy ve kenti nasıl ele aldığını ve bu yerleşim birimleri etrafında hangi meseleleri söz konusu ettiğini inceleyeceğiz.</p>

  <p class="block7">Öncelikle şunu belirtmek gerekir ki Kemal Tahir, köyü ve kenti, özellikle köyü, modern toplumun meseleleri bağlamında ele almaktan ziyade tarih içerisinde anlamaya çalıştığı Türk toplumunun veya Anadolu insanının kimliğini belirleme bağlamında söz konusu eder. Yazarda bu temaların yer alışına kronolojik olarak bakıldığında, biyografik tecrübenin de etkisiyle şehrin köyden önce yer aldığı görülür. Ancak tema itibariyle köy, daha geniş yer tutar.</p>

  <p class="block7">Kemal Tahir'de şehrin tema olarak yer alışı önce şiirlerinde görülür. Nâzım Hikmetin tesiri altına girmeden kaleme aldığı şiirlerde İstanbul'un bohem yüzü geniş bir şekilde yer alır. Yazar, 1930'lu yılların başlarında yazdığı bu şiirlerde bir yandan 'açların türküsü'nü dile getirmeye çalışır bir yandan da bu'açların'uzaktan seyrettiği bohem hayatı tasvir eder. Bu dönemde İstanbul, şair için bohem hayatın kadınları ve bu hayatı uzaktan uzağa seyreden 'açlar'ıyla öne çıkar. 'Barda Kadınlar'şiirinde;</p>

  <p class="block7">Bir kurşun sağnağına tutulan kuşlar gibi Erkek kucaklarına serildiler, düştüler...</p>

  <p class="block7">Gözlerine şehvetten alev koymuşlar gibi isteyerek baktılar, arzuyla gülüştüler...2 şeklindeki mısralarda, İstanbul'un bohem hayatının kadınlarına acıma söz konusudur. Aynı yaklaşımı 'Orospu'3 başlıklı şiirinde de görmek mümkündür. Yazar, 1936'nın sonlarıyla 1937 yılında, gazeteciliğinin de etkisiyle, tam bir bohem hayatı yaşar. 30.03.1937 tarihinde Fatma İrfan'a yazdığı bir mektubunda kaydettiği şu ifadeler, örnekleri verilen şiirlerde ve Karikatür dergisinde yayınlanan hikâyelerde anlatılan hayatla yazarın hayatını örtüştürmektedir: 'Şeker Bayramından beri çok tehli</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Ramazan Kaplan, Cumhuriyet Dönemi Türk Romanında Köy, Akçağ Yayınları, Ankara, 1997, s. 63.</p>
        </td>
      </tr>

      <tr class="calibre4">
        <td class="td1">
          <p class="block14">2. Kemal Tahir, Notlar 5:1950 öncesi Şiirleri ve Ziya Ilhan'a Mektupları, Haz. Cengiz Yazoğlu, Bağlam Yayınları,</p>
        </td>
      </tr>

      <tr class="calibre4">
        <td class="td1">
          <p class="block14">İstanbul, 1990, s. 26.</p>
        </td>
      </tr>

      <tr class="calibre4">
        <td class="td2">
          <p class="block14">3. Kemal Tahir, Age, s. 27.</p>
        </td>
      </tr>
    </tbody>
  </table>

  <p class="block7">'Şehrin İnsanları'</p>

  <p class="block7">keli bir muhite girmiş bulunuyorum. Çalgılı gazinolar faydası dokunur diye ya benden pek az para alıyorlar -o da bin müşkilatla- yahut hiç almıyorlar. Darülbedayi artistlerinden başlayarak bir sürü şarkıcı, dansöz bayanla tanıştım. Dehşetli derbeder hayatları var. Öyle günlerim oldu ki, rakıya sabakıleyin başlayıp ertesi sabaha kadar içtik. Her hafta bir davete çağırıyorlar. Öğle üzeri içmeğe başlıyoruz, ben cehdettikçe onlar üstüme düşüyorlar.'4'Elem Çocukları'şiirinde ise şehrin bir başka görüntüsü olarak yazarın 'ben gibiler' diye takdim ettiği, 'açlar' söz konusu edilir:</p>

  <p class="block7">Alınları çizgili, dik belleri iki kat Gülüşleri en derin elemlerden de acı Bu genç ihtiyarların galibi gaddar hayat Bu genç ihtiyarların ızdıraptır baş tacı!5</p>

  <p class="block7">Kemal Tahir, bu dönem şiirlerinde şehri, belli'yüzleriyle'şiirine taşır. Bu taşımada biyografik tecrübenin izlerinin yanı sıra şehrin insanları üzerine düşünme de belirgindir. Bir şair olarak çevresine baktığında dikkatine takılan, mekâna ilişkin unsurlar değil, insan olur. Kemal Tahir, şehrin tabii veya tarihî hüviyetinden öte insanını söz konusu eder. Yazar her ne kadar bu ilk dönem şiirlerinde şehrin'gü- zelliklerini'değil de'ezilen'kesimlerini söz konusu etse de bu yaklaşımında ideolojik bir renk görülmez. Yazar şehrin bu 'insanlarına' acır; ancak onları 'emeksömürü' bağlamında kurgulayarak ideolojik düzleme taşımaz. Şehrin 'ezilen' insanlarının söz konusu edilmesi, şehre yönelik olumlu duyguların oluşumuna da mani olur. Ancak 1936'da kaleme aldığı ve sosyalizmi büyük bir heyecanla benimsediği yıllara denk gelen'İşsizler'başlıklı şiirinde ise Kemal Tahir artık şehri,'emeksömürü'ilişkisinin sahnesi olarak kurgular:</p>

  <p class="block7">Yürüyorlar yürüyorlar Kaldırım Da adım adım Ne dudaklarında türkü Ne ellerinde mavzer var.</p>

  <p class="block7">Yürüyorlar</p>

  <p class="block7">Ayak seslerinde çığlıklaşan Son hakikat:</p>

  <p class="block7">Barikat.</p>

  <p class="block7">Yürüyorlar...</p>

  <p class="block7">Kafalarında bir kazma gibi işleyen</p>

  <p class="block7">Bakışlarında kinler</p>

  <p class="block7">Ve enginler gibi genişleyen</p>

  <p class="block7">Açlıkla!..</p>

  <p class="block7">Yürüyorlar.</p>

  <p class="block7">Şarkılarını susan makinelerin başında Son sözü kaldırım taşında Bırakarak</p>

  <p class="block7">Ve mavi gömlekleriyle bir sel gibi akarak Yürüyorlar, yürüyorlar.6</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">4. Fatma İrfan, Kemal Tahir'den Fatma İrfan'a Mektuplar, Sander Yayınları, İstanbul, 1979, s. 179.</p>
        </td>
      </tr>

      <tr class="calibre4">
        <td class="td1">
          <p class="block14">5. Kemal Tahir, Age, s. 25.</p>
        </td>
      </tr>

      <tr class="calibre4">
        <td class="td2">
          <p class="block14">6. Kemal Tahir, Age, s. 147.</p>
        </td>
      </tr>
    </tbody>
  </table>

  <p class="block7"></p>

  <p class="block7">Şiirde şehir, sokaklarında devrimcilerin yürüdüğü bir mekân olarak yer alır artık. Ancak bu şehir, belirgin bir yer değildir. Herhangi bir şehirdir ve kaldırımlarında 'işsizler' devrim için yürümektedir. Şehrin tabii ve tarihi dokusu, ideolojik düzlemi sağlama kaygısıyla söz konusu edilmez. Ele alınan tema, muğlak bir şehrin'işsiz' insanlarıdır. Kemal Tahir dikkatini yine, çevreye değil insana odaklar.</p>

  <p class="block7">Kemal Tahir için şehir, İstanbul'dur. 0, diğer büyük şehirleri pek konu etmez. Körduman romanında Ankara'ya yer verilse de, dönemin Ankara'sını aksettirecek hususlara pek değinilmez; sadece bir iki yerde köylü kahramanın 'şehirliyi'gözlemesini okuruz. Değişik romanlarında az da olsa geçen İzmir, Aydın gibi iller, kurgunun gerektirdiği bir mekân olarak kalırlar. Kemal Tahir, Anadolu şehirlerini ise şehir gibi anlatmaz; oraları da köy toplumunun hâkim olması sebebiyle köy şeklinde anlatır. Mesela Köyün Kamburu romanında esas mekân köyken Yedi Çınar Yaylası'nda mekân Çorum'dur. Ancak biri vilayet merkezi diğer köy diye iki ayrı toplumsal yapı kurgulanmaz. Çorum'un merkezindeki yaşam ile köydeki yaşam aynıdır. Farklılık sadece vilayet merkezinde bazı devlet kurumlarının bulunmasıdır. Ama insanların tümü, bir köy toplumu özelliği göstermektedirler ve Kemal Tahir açısından mekân, insanıyla değerlendirilebilecek bir unsurdur. Onun'şehir yeri'olarak ele aldığı tek yer, İstanbul'dur. Ancak İstanbul da yine insan ve toplumsal meseleler bağlamında söz konusu olur.</p>

  <p class="block7">'İstanbul'</p>

  <p class="block7">Kemal Tahir, İstanbullu bir yazar olmasına rağmen, İstanbul'u yücelten özellikle tabii ve tarihî özellikleriyle öne çıkartan yaklaşımlarına pek rastlanmaz. Zaten o, mekânı insanla ve toplumla ilişkisi nispetinde ele alır. Tek başına mekân pek de önemli değildir onun için. Gerek köy romanlarında gerek şehirde geçen romanlarında mekân tasvirine nadiren rastlanır.</p>

  <p class="block7">İstanbul, Kemal Tahir’in romanlarında modern anlamda 'kent'olmaktan ziyade önemli siyasal ve toplumsal meselelerin cereyan ettiği yerdir. Zaten şehir, bu cepheden görülür. Mesela, Bir Mülkiyet Kalesi'nde mekânın büyük kısmı İstanbul'dur ama roman ittihatçıları ve mülkiyet meselesini esas aldığından, şehir, sadece bu temanın fonu olarak yer alır. Aynı şekilde Yorgun Savaşçı ve Esir Şehrin insanları' nda Millî Mücadele, Kurt Kanunı/nda İzmir Suikastı öncesi, Yol Ayrımı'nda Serbest Fırka meselesi, Hür Şehrin insanları'nda yeni kurulan Cumhuriyetin meydana getirmeye başladığı yeni toplum gibi konular öne çıkartıldığından İstanbul üzerine yoğunlaşma pek gerçekleşmez. Ancak yazar, İstanbul ile yaşanan olaylar arasında bağlantı kurmayı ihmal etmez.</p>

  <p class="block7">Kemal Tahir, İstanbul'a en çok Esir Şehrin insanları ve Hür Şehrin insanları romanlarında yer verir. Ancak bakış açısı pek de olumlu değildir. Yazarın ilk dönem şiirlerindeki İstanbul algısının dışında gelişen, ancak bu algının devamı da sayılabilecek yaklaşımlarını'Esir Şehir've'Hür Şehir'dizisi içerisinde ele almak mümkündür. Öncelikle şunu belirtmek gerekir ki Kemal Tahir, bu dizide şehrin iki farklı görünümünü, bu görünüm içerisinde şehrin insanlarını ortaya koyar.</p>

  <p class="block7">'Esir Şehir', ismi, üçlemenin iki kitabına ad olması bakımından önemli bir ifadedir; hatta leit- motif olarak kabul edilebilir. Eserin ismiyle ilgili diğer bir dikkat çekici nokta, mekânla insanının birleşimidir. Burada 'esir şehir'tek başına bir isim olmaktan ziyade, başka bir ismin tamlayanıdır. Bu tamlama, insanla mekânı bir araya getirmekte ve mekânı, insan açısından göstermektedir. Merkezde insan vardır ancak mekân da insana yaptığı tesirle önemli bir görev üstlenmektedir. Bu yönüyle yazar, Mithat Cemalin Üç İstanbul romanında olduğu gibi, dönemi, dönemin insanları vasıtasıyla ortaya koymaya çalışır. Yazarın İstanbul'a'esir'vurgusu yapması önemlidir. Bu vurguyla okuyucuya adeta, bir ön bilgi verilmekte ve okuyucudan bu ön bilgi ışığında hadiseleri değerlendirmesi istenmektedir.</p>

  <p class="block7">'Esir Şehrin' en baskın özelliği, içinde bulunduğu durumun tam olarak tayin edilememesidir. Düşman tarafından işgal edilmesine rağmen şehri temsil eden insanlar bu esaretin farkında değil</p>

  <p class="block7">lerdir. Yazar esir şehrin yaşadığı bu dönemi, 'Öyle bir cıvık geçit geçiliyordu ki herkes her şeyi, hatta düşmanla işbirliğini bile vatan için yaptığını söylüyordu.'7 cümleleriyle değerlendirir. Döneme hakim olan bu müphemiyet ve müphemiyetin doğurduğu ahlaksızlık ve yılgınlık, şehri tümüyle 'esir' alır. İstanbul'un her köşesinde bu 'esaretin' izler görülür. Bu izler, şehrin bazı yerlerinde, esaretten duyulan ızdırap şeklinde ortaya konulurken; bazı yerlerde, işgalin farkında olmayan bir eğlence âlemi vasıtasıyla ifade edilir.</p>

  <p class="block7">Kemal Tahir, gerek buradaki 'esir şehir'tanımlamasını, gerekse diğer eserlerinde değindiği Millî Mücadele dönemi İstanbul'unu, çok büyük oranda, Tevfik Fikret'in ^'Sis'şiiri çerçevesinde tasvir eder. Bu bağlamda yazarın İstanbul'u sıklıkla ahlaksız bir kadına benzetmesi, İstanbul'u ahlaksızlığın yuvası olarak değerlendirmesi, Tevfik Fikret'in 'bivei bakir' ve 'facirei dehr' nitelemelerini hatırlatmaktadır. Yazar, işgal İstanbul'unda güzellik adına hemen hemen hiçbir şey görmez. Mesela, o dönemde birçok yazarın kalemine güzellikle unsuru olarak yansıyan Haliç, romanda, 'Haliç, burada bu bulanık kış akşamında, denizden başka her şeye, özellikle çamur dolu bir sel çukuruna benziyordu.'8 ifadeleriyle yer alır. Yazar, bu değerlendirmesinin ardından kaydettiği, 'Bu pis dünyaya bu pis deniz pek yaraşıyor.'9 cümlesiyle de mekânı/şehri, devrin ve olayların cephesinden gördüğünü ortaya koyar. 'Bir uçsuz bu- caksızyaşama kargaşalığı'10 nitelemesiyle ifade edilen'Esir Şehir', Kamil Beyin şu değerlendirmeleriyle genele ait, dönemi ifade eden, birfonksiyon kazanır:</p>

  <p class="block7">'Bugün bu memlekette kibar yok, sevgilim, düşmanlara ırzlarını satanlar var. Biz de onların içine girecek değiliz. Sen olup bitenleri bilmiyorsun. Beni dinle ruhum, palavranın hiçbir çeşidinden hazzetmediğimi bilirsinl Sözlerimi sakın yanlış anlamal Bir vatan kaybetmek üzereyiz... Bir vatan kaybediyoruz, karıcığım, bunun anlamını kavrayamadığına eminim, inşallah kavramana da meydan kalmaz. Ben Hindistan'ı, Siyam'ı Mısır'ı yani sömürgeleri hep dolaştım. Oralarda yabancı üniformalarıyla dolu, salonları, sarayları gördüm. İngiltere'de tanıdığımız subaylardan hiçbirisi, sömürgelerinde gördüklerime benzemiyordu. Londra'da insan olan bir onbaşı, Hindistan'da hayvan haline gelmişti. Bugün, İstanbul'da, seni bunlardan birisiyle konuşurken görmeye bile katlanamam. Biz burada kalacağız, karıcığım... Sonuna kadar boğuşulacak... Zafer kazanılacak...'11</p>

  <p class="block7">İstanbul'un yaşadığı bu ahlakî çöküşte sadece işgal güçleri değil, İstanbul'da, ahlakî hassasiyetlerden uzak insanlar da önemli roller oynamaktadırlar. Yazarın ortaya koyduğu kurgu çerçevesinde esir şehirde yaşayan insanlarla, şehrin esareti, birbirinin hem sebebi hem sonucudur. İnsanlar esir ruhlu olduğu için şehir esirdir. Diğer yandan şehir esir olduğu için insanlara esirlik ruhu yayılmaktadır.</p>

  <p class="block7">Kemal Tahir’in İstanbul'a bu olumsuz bakışında romanın Milli MUcadele'yi konu almasının etkisi olmalıdır ancak Milli Mücadele dönemi sonrasını anlattığı romanlarında da şehrin yine bu psikoloji içerisinde görüldüğü anlaşılır. Mesela Kurt Kanunu romanında, Millî Mücadele bitmiş, İstanbul işgalden kurtulmuştur. Ancak yazarın bakışı değişmemiştir. 'Patlıcan evleklerinin sert yaprakları tozluydu. Hafif bir esinti mısır saplarında filizleri kımıldatmaktaydı. Aşağıda, epey uzakta, iki yanına gemi leşleri yaslanmış bulanık Haliç, Kâğıthane deresiyle illetli bir barsak parçasına benziyor, insanın midesini bulandırıyordu.'12 Kemal Tahir, İstanbul'da geçen her romanında Haliç'e değinmiş ve Haliçl'gemi</p>

  <table class="table">
    <tbody class="calibre3">
      <tr class="calibre4">
        <td class="td5">
          <p class="block14">7. Kemal Tahir, Esir Şehrin İnsanları I, Tekin Yayınevi, İstanbul, 1995, s. 63.</p>
        </td>
      </tr>

      <tr class="calibre4">
        <td class="td6">
          <p class="block14">8. Kemal Tahir, Age, s. 207.</p>
        </td>
      </tr>

      <tr class="calibre4">
        <td class="td6">
          <p class="block14">9. Kemal Tahir, Age, s. 208.</p>
        </td>
      </tr>

      <tr class="calibre4">
        <td class="td6">
          <p class="block14">10. Kemal Tahir, Age, s. 300.</p>
        </td>
      </tr>

      <tr class="calibre4">
        <td class="td6">
          <p class="block14">11. Kemal Tahir, Age, s. 216-217.</p>
        </td>
      </tr>

      <tr class="calibre4">
        <td class="td6">
          <p class="block14">12. Kemal Tahir, Kurt Kanunu, Bilgi Yayınevi, Ankara, 1975, s. 341.</p>
        </td>
      </tr>

      <tr class="calibre4">
        <td class="td2" colspan="2">
          <p class="block14">•Kitabın baskısında, bizim'mahluk'olarak yazdığımız kelime, 'mahlul'olarak yer alıyor. Anlam bakımından doğrusu 'mahluk'olması gerektiğinden bu kullanımı tercih ettik.</p>
        </td>
      </tr>
    </tbody>
  </table>

  <p class="block7">leşleriyle' beraber anlatmıştır. Onda, Haliç’in 'gemi leşlerinden' bağımsız bir tasviri yoktur. Yazardaki bu bakış açısını, çocukluğunun haliç kıyılarında geçmiş olması, Millî Mücadele'nin yıkılmışlığını Haliç kıyılarında gözlemlemesiyle ilgili düşünmek mümkündür. Yine değinilen alıntıda dönemin bir çok şair ve yazarına güzel duygular ilham eden Kâğıthane deresinin de Haliç'le beraber'illetli bir barsak parçası'na benzetilmesi, İstanbul'a bakışta devam eden psikolojiyi ortaya koyar.</p>

  <p class="block7">'Esir Şehir'olarak İstanbul bu şekilde anlatılırken,'hür şehir'olarak nasıl anlatılmıştır, diye bakıldığında aynen Kurt Kanunumda olduğu 'esir şehir'deki bakış açısının devam ettiği görülür.</p>

  <p class="block7">Hür Şehrin İnsanları, mekân olarak İstanbul'da geçmesine rağmen, İstanbul, romanın önemli bir unsuru olarakyer almaz. Yazar, İstanbul'u, yaşanan genel ahlakî zafiyet ve çekilen fakirlik içerisinde işler. Yaşanan ahlaksızlıktan İstanbul'u sorumlu tutar. Necip’in annesinin vefatı üzerine Eyüp Sultan'a mezar kazdırmaya giden Murat'la Şahap arasında şu diyalog geçer:</p>

  <p class="block7">Burasını PiyerLotipek severmiş. Dünyada seyyahtan daha budala mahluk olamaz.</p>

  <p class="block7">Neden?</p>

  <p class="block7">Bir de şimdi görmeli... Yazın gelirler... Burada gömülü ölüleri yoktur. Kim bilir, bizi nasıl hayal ediyorlar. Kitaplardan anladığıma göre. Şark deyince, bu Avrupalı züppelerde, bir masallar uydurma kabiliyeti başlıyor. Öyle ki... Her sabah ailemizden birisi ölür de buraya gömersek seviniriz sanıyorlar. Biz ölüme doğru yaşarmışız gibi.</p>

  <p class="block7">Ben de Piyer Loti'yi ayıplamıyorum. Kendimizi ayıplıyorum. Neredeyse, (Aman Piyer Loti bizi beğenmez!) diye korkuya kapılacağız... Herifi şuraya getirmeli... Bir tahta eve sokmalı... Ekmeğini de şuradaki elektrik fabrikasında çalışarak kazanmağa mecbur etmeli... Bilmem, kendisinden başka sevdiği var mıdır? Onu da veremden öldürmeli... Açlıktan... Buraya gömdükten sonra eline kalem vermeli... Bakalım ne yazacak?11</p>

  <p class="block7">Murat'ın eleştirdiği husus, İstanbul'a İstanbul'un gerçeklerinin dışında, romantik bir bakış açısıyla bakılmasıdır. Onun için İstanbul'un güzelliği, İstanbul'un insanının özelliği ve yaşadığı şartlarla ilgilidir.</p>

  <p class="block7">Romanda İstanbul'a yönelik olumsuz bakışı destekleyen diğer bir unsur, yıkıntılarıdır. Öyle ki Murat, Osmanlı’dan kalan eski savaş gemilerini seyrettiğinde,'bir mezarlığa bakarken duyduğu şeyleri' hissetmektedir. Yine bu tablo içerisinde Haliç, eskimiş, ihtiyarlamış bir deniz bile değil, 'denize pek uzaktan akrabalığı olan ve gittikçe bu müşterek tarafları kaybederek, nesli münkariz bir başka cins haline gelmiş acaip bir su... Güdük bir nehir... Leşler tarafından tıkabasa doldurulan ve dolduruldukça daralan bir göl parçası..."4;'Aslını inkar etmiş bir haramzade"5 olarak görülmektedir. Edebiyatta güzelliğiyle yer alan İstanbul'un denizini Kemal Tahir, deniz bile saymaz: 'Şuna elbette deniz denemez... Belki zaman zaman Okyanus da böyledir ama, Haliç aslını inkâr etmiş bir haramzade...'16</p>

  <p class="block7">Murat'ın İstanbul'la ilgili bu duyguları taşımasında o dönemde içinde bulunduğu ekonomik durumun etkisini de düşünmek gerekir. Çünkü işsiz ve perişan bir halde bulunan Murat'ın, ekmek parası dahi bulamadığından hayata umutla ve mutlu bir şekilde bakması, büyük oranda, mümkün değildir. Bu psikolojik etki yazarın İstanbul'a bakışını şekillendirmiş olmalıdır. Ancak ekonomik anlamda rahatladığı bir dönemde bu düşüncelerini değiştirmez. Aksine, destekler mahiyette, İzmir'in Serbest Fırka'ya büyük ilgi göstermesi üzerine, İzmir ile İstanbul arasında bir mukayese yapar ve İzmir'in Mus</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">13. Kemal Tahir, Hür Şehrin İnsanları I, Tekin Yayınevi, İstanbul, 1995, s. 91 -92.</p>
        </td>
      </tr>

      <tr class="calibre4">
        <td class="td1">
          <p class="block14">14. Kemal Tahir, Age, s. 78-79.</p>
        </td>
      </tr>

      <tr class="calibre4">
        <td class="td1">
          <p class="block14">15. Kemal Tahir, Age, s. 98.</p>
        </td>
      </tr>

      <tr class="calibre4">
        <td class="td2">
          <p class="block14">16. Kemal Tahir, Age, s. 98.</p>
        </td>
      </tr>
    </tbody>
  </table>

  <p class="block7">tafa Kemali'unutmasını'kabul edemez. İstanbul'un Serbest Fırka'yı desteklemesini ise'tabii'karşılar. Çünkü İstanbul zaten'bin kocadan arta kalan bivei bakir'dir.17- Bu yönüyle, İstanbul'un'ihanet etmesi', normaldir.</p>

  <p class="block7">Yazar 'Esir Şehir' serisinin üçüncüsü olarak düşündüğü Yol Ayrımı romanında da ana mekân olarak İstanbul'u söz konusu eder. Eser, 'esir şehir' üçlemesinin üçüncüsü olması sebebiyle, ilk planda, mekânı esas alıyor gibi gözükse de, ilk iki esere göre mekân daha arka planda kalır. 1930'ların İstanbul'unu konu alan eser, Esir Şehrin İnsanları, Esir Şehrin Mahpusu ve Hür Şehrin İnsanları romanlarındaki İstanbul'a bakışı devam ettirir. Yazar, İstanbul'u yine, içinde cereyan eden gayri ahlakî işler cephesinden görür. Haliç’i, diğer romanlarda olduğu gibi, 'vıcık vıcık pislik' ifadeleriyle anlatan yazar, mekânı sevmediği intibaını uyandırmaktadır. Burada ayrıca İstanbul'un farklı bir yeriyle ilgili yazarın bakış açısını görmek de mümkündür. Yazar, Bayazıt meydanını tasvir ederken aynen Haliç'e bakışında olduğu gibi olumsuz bir yaklaşımı devam ettirir:'Bir tramvay, cama teneke sürülür gibi, insanının içini kazıyarak geçti. Beyazıt meydanı, ölü havuzu, yapraksız ağaçları, birkaç boyacı çocuğuyla, evet, hiçbir yere çıkarı olmayan bir mezbelelik gibi duruyordu.'18 Beyazit meydanı, adeta bir hapishane olarak görülür.'Ölü havuz, çıkan olmayan mezbelelik'gibi benzetmeler, mekâna bakıştaki olumsuz psikolojiyi göstermektedir.</p>

  <p class="block7">Kemal Tahir’in İstanbul'u konu edindiği diğer romanları ise tefrika halindedir.” Yazar, bu romanlarında İstanbul'u yine tabii ve tarihî dokusuyla değil insanlarıyla söz konusu eder. Bu romanların büyük kısmı, İstanbul'da geçer. Zaman itibarıyla Hür Şehrin İnsanları romanının anlattığı döneme tekabül eden konularda, genel itibarıyla söz konusu romandaki bakış açısı devam ettirilir. Yazar İstanbul tasviri pek yapmaz. Özellikle hapishane hayatının başladığı dönemden itibaren kaleme aldığı romanlarda kapalı mekânların ağırlık kazanması, dış mekân olarak İstanbul'un anlatımına imkân vermez.</p>

  <p class="block7">Yazar, tefrika romanlarında İstanbul'da özellikle Cumhuriyet'ten sonra ortaya çıkan, burjuvazi olmayan ancak büyük bir burjuvazi özentisi içerisinde yaşamaya çalışan, kökenleri itibariyle böyle bir sınıfsal yaşama uygun olmayan insanların 'komik' hallerini anlatır. Romanlarda mizahi yön ağır basmakla beraber Kemal Tahir’in sadece eğlendirmek için bu eserleri kaleme aldığı düşünülemez. Yazar, söz konusu ettiği şehir ve bu şehirde teşekkül eden lümpen sınıfın ciddi eleştirisini yapar. Kemal Tahir’in kurgusu içerisinde İstanbul, kimliksiz daha doğrusu lümpen kimlik içerisinde bocalayan insanların mekânıdır. Şehrin 1930'larda öne çıkan Şişli, Suadiye gibi semtlerinin ağırlıklı mekân olduğu romanlar, belki mekân anlamında İstanbul'u fazlaca içermemektedir ancak sosyolojik olarak okunduğunda toplumsal değişim adına önemli çıkarımlara imkân verecek niteliktedir. Yazarın İstanbul'u bir'şehir'olarak işlemesine farklı bir örnek olarak Yedigün'de yayınlanan hikâyeleri gösterilebilir. Yazar bu hikâyelerde İstanbul mahallelerinin sıradan insanlarına yer verir. Ancak şehre ait çizgiler yine belirgin değildir.</p>

  <p class="block7">'Türklüğün Kimlik Kodlarını Aramak: Köy ve Köylülük'</p>

  <p class="block7">Kemal Tahir’in edebî iddiayla eserlerini kaleme almaya başladığı 19401ı yıllar, âdeta bir furya halinde köy romanının Türk edebiyatını tuttuğu döneme tekabül etmektedir. Kemal Tahir de bu yıl</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">17. Kemal Tahir, Hür Şehrin insanları, II, Tekin Yayınevi, İstanbul, 1995, s. 682.</p>
        </td>
      </tr>

      <tr class="calibre4">
        <td class="td1">
          <p class="block26"><span class="text5">■</span> <span class="text4">Kitabın baskısında bu mısra,'Bin kocadan arta kalan bir nevi bakir'olarak geçmektedir. Tevfik Fikret'in 'Sis' isimli şiirinden alınan bu mısra, muhtemelen, yanlış tashih sonucu bu şekilde kaydedilmiştir. Aslı, yer verildiği üzere,'Ey bin kocadan arta kalan bîvei bâkir'olmalıdır. (Tevfik Fikret, Bütün Şiirleri, Haz. İsmail Parlatır-Nurullah Çetin, TDK Yayınları, Ankara, 2004, s. 476.)</span></p>
        </td>
      </tr>

      <tr class="calibre4">
        <td class="td1">
          <p class="block14">18. Kemal Tahir, Yol Ayrımı, Adam Yayınları, İstanbul, 2002, s. 242.</p>
        </td>
      </tr>

      <tr class="calibre4">
        <td class="td2">
          <p class="block14">19. Bu tefrikalar, kısa bir müddet sonra İthaki yayınları tarafından kitap halinde yayınlanacaktır.</p>
        </td>
      </tr>
    </tbody>
  </table>

  <p class="block7">larda köy konulu romanlar kaleme alır. Ancak diğer'köy romancıları'ile Kemal Tahirl ayıran çok önemli bir fark vardır. 'Toplumsal Gerçekçi Edebiyat'olarak da adlandırılan bu 'köy edebiyatı' kapsamında eser kaleme alan yazarların büyük kısmı, edebiyat anlayışlarını, 1934'te Jdanov başkanlığında toplanan ve edebiyatı bir propaganda malzemesi, yazarı ise'memur'haline getiren Sovyet Yazarlar Birliği'nin ortaya koyduğu ilkeler doğrultusunda şekillendirmişlerdir. Kemal Tahir, ise köyü ve köylüyü yerinde görmüştür. O, hapis yattığı yaklaşık on üç yıllık sürede, her ne kadar resmi olarak şehir olarak geçse de yukarıda ifade edildiği üzere yazar köy kabul etmektedir, köyü ve köylüyü yerinde gözlemlemiştir. Ondaki gerçekçilik kaygısını da besleyen bu imkân, köy ve köylüye tasavvurî bir bakış açısıyla değil, gerçekçi bir yaklaşımla bakmasını sağlamıştır.</p>

  <p class="block7">Kemal Tahir’in diğer'köy romancılarından'birfarkı da köyü'ezenezilen'ilişkisinin mekânı olarak değil Türklüğün kimlik kodlarını bulmaya, anlamaya çalıştığı bir mekân olarak düşünmesidir. Bu anlamda onun romanlarındaki köy ve köylü, bir kimliğin uzantısıdır. Yazarın bu yaklaşımını şehre yaklaşımında bulmak güçtür. Mesela o, İstanbul'da Türklüğün kimlik kodlarını pek araştırmaz. Ama köy, onun için bu araştırmasına bir laboratuvardır.</p>

  <p class="block7">Yazarın köye ve köylüye bakışı, bu unsuları ele alış biçimi, köy konulu romanlarının tamamında benzerdir. Çankırı yöresini konu alan Sağırdere-Kördumcın-Kelleci Memefte; Çorum yöresini konu alan Yedi Çınar Yaylası-Köyün Kamburu-Büyük Mal romanlarında, eşkıyalık meselesini irdeleyen Rahmet Yolları Aesf/'de, Köy Enstitülerini ele alan Bozkırdaki Çekirdekte ve Göl insanları adlı hikâye kitabındaki köy konulu hikâyelerinde aynı bakış açısının devam ettiğini görmek mümkündür. Kemal Tahir ayrıca şehirde geçen romanlarına taşıdığı özellikle Çankırı veya Çorum yöresinden kahramanlarda da aynı bakış açısını devam ettirir. Bu sebeple her romanda köyün veya köylülüğün ne şekilde yer aldığını uzun uzadıya vermektense birkaç roman üzerinde genişçe durmak daha doğru olacaktır.</p>

  <p class="block7">Sağırdere’nın bir bölümü hariç, iki roman da köyde geçmektedir. Romancının iddialarından biri, köyü ve köy insanını anlatmaktır. Bu sebeple, romanda yer aldığı şekliyle köy, önemlidir. Yine bu romanın 1941 yılında yazıldığı, o yıllarda da Türk edebiyatında köy romanlarının 'moda' olduğu düşünülürse, Kemal Tahir'in bu romanları vasıtasıyla ortaya koyduğu iddianın önemi fark edilir. Yazar, 'toplumsal gerçekçi'diğer birçok romancının anlattığı köyün 'dışında' bir köy anlatma gayesindedir.</p>

  <p class="block7">Köylüyü konuşturarak anlatmaya çalışan yazar, köylüyü, günlük yaşamı içerisinde söz konusu ettiğindeyse, onun tarlada çalışmak, hayvanlara bakmak gibi iş yaptığı anlarından ziyade, bu tür işlerinin dışında meşgul olduğu meseleleriyle ilgilenir. Mesela, ne bu romanlarında ne de köyü konu alan diğer romanlarında kahramanları, tarlada çalışırken veya üretim şartlarıyla mücadele ederken, pek fazla, göremeyiz. Bu açıdan Kemal Tahir, köylünün günlük hayatını anlatırken, onun rutin işlerinden ziyade, yaşadığı hayata yön veren meselelerini söz konusu eder. Yazar, bu insanların (köylülerin) üretim ilişkileri dışında neyle meşgul olduklarını sorgular. Bu sorgulamalarının ve tahlillerinin neticesinde bir portre çizer. Buna göre köylü, hayata, tarihsel şartların ve tabiat şartlarının şekillendirdiği bir bakış açısıyla bakmaktadır. Güce, tapma derecesinde önem veren köylü, olabildiğince kurnaz, bu kurnazlığına rağmen zaman zaman olabildiğince safderun bir kişiliğe sahiptir.20 Birey olma şuuruna varamamıştır; bencil bir yapısı vardır. Bu bencillik bazen kişisel olduğu gibi bazen de sülalesi adına olabilmektedir. Köylü insanın hayatını düzenleyen, katı toplumsal kurallardır. Toplumsal alanda 'ayıp'kavramına çok</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">20. Her iki romanda da para ve maddi güç sık sık zikredilir. Mustafa'nın bir değerlendirmesinde dile getirdiği gibi para'dünyanın çivisi'olarak görülür. Bkz. Kemal Tahir, Körduman, Adam Yayınları, İstanbul, 1995, s. 31. Köylünün paraya ve maddi güce verdiği önemin örnekleri için bkz. Kemal Tahir, Sağırdere, Adam Yayınları, İstanbul, 1995, s. 157,199.</p>
        </td>
      </tr>
    </tbody>
  </table>

  <p class="block7">büyük önem verilirken, tek başına kalındığında bu kavram, yaptırım gücünü yitirmektedir.21</p>

  <p class="block7">Kemal Tahir'in anlatımı içinde koylu insan, genç olanları kadın peşinde koşarak, yaşlı olanları da birbirlerini, özellikle sülalekabile farklılığı sebebiyle, çekiştirerek, vakit geçirir. Romanın başlarında Mustafa'nın ve Vahit’in biricik meseleleri sevdikleri kızlardır. Yaşlıların gündemi ise kabileleri adına güttükleri meselelerle doludur. Mustafa ve Vahit farklı sülalelerden olmalarına rağmen, romanın başlarında çok samimi dostturlar. Ancak yine romanın başlarında Mustafa ile Vahit arasında geçen,</p>

  <p class="block7">Bu dünya bildiğin gibi değil Pelvan!</p>

  <p class="block7">Suç dünyanın mı?... Adamlar kötü. ,.22 şeklindeki diyalogla, kendi iradelerinin rağmına cereyan eden şartlarla mahdut olduklarını ifade ederler. Köylünün hayat karşısındaki konumunu tayin eden bu'dünya' batıl inançların, cehaletin, ahlakî yozlaşmanın, cinsel açlığın şekillendirdiği bir alemdir. İnsanî olanın asgari olduğu bu 'dünya' olabildiğince acımasızdır. İnsanlara birey olabilme hakkını tanımamaktadır. Hayat, Kemal Tahir’in romanın esası olarak gördüğü trajik unsur etrafında şekillenmektedir. Nitekim Sağırdere'yi ve Körduman'\ Mustafa ve Vahit’in arkadaşlıkları bağlamında da okumak mümkün. Buna göre, Mustafa ve Pelvan'ın 'canciğer'arkadaşlıklarıyla başlayan Sağırdere, Körduman'da Mustafa'nın Vahitl öldürmesiyle biter. Bu yapı, köylü insanın hayatını düzenleyen, köylü insana şahsiyet veren dış şartların gerçekliğini ve gücünü ortaya koyar. Mustafa'nın Vahitl öldürmesi,'bildiği gibi'olmayan dünyanın, kendini Mustafa'ya hakim kılmasıdır. Aşağıda ortaya konulacağı gibi köylü, hayatını, dünyaya bakışını, adeta, atasözlerine göre düzenlemektedir. Hemen her meselede atasözlerine müracaat edilir. Bir işin iyi veya kötü olması, daha önce o işle ilgili söylenmiş sözlerle belirlenir. Tarihsel ve toplumsal birikim etrafında şekillenen atasözleri, bu toplumun yazılı olmayan anayasası gibidir.</p>

  <p class="block7">Köylünün önemli vasıflarından ikisi, kurnazlığı ve gösterişe önem vermesidir. Murat dile getirdiği, 'Bilirim... Biz köylüyüz. Gösterişe ölürüz. Gösterişçiliğimizden ellerin lafına çokça bakarız. Sıkça efeleniriz ama, fukara komşumuzdan başkasına da, gücümüz yetmez.'23 şeklindeki ifadeleriyle köylünün gösterişe verdiği önemi,'Başımızda bir bela daha var: Kurnazlık... Aklımız bir şey gelir.'Bunu bizden başkası bulamaz.'diye güveniriz.'24 ifadesiyle de köylünün kurnazlık yönünü ortaya koyar. Bu ifadelerin hem Murat tarafından dile getirilmiş olması hem de romanın başında kaydedilmiş olması önemlidir. Gösterişçiliği de kurnazlığı da köylünün cehaleti üzerine yükselen bir yapıdır. Romandaki olayları belirleyen hususlar, Yakup Ağa'nın gösterişe verdiği önem, Hakkı'nın kurnazlığı ve Mustafa ve Vahit’in cahilliğidir. Nitekim Körduman'ın sonunda yine Murat'ın ifade ettiği, 'Esasta birbirinizi çekemiyorsunuz. Elli evlik köyü, tarlasıyla bahçesiyle, toptan birinize verseler, yine gözünüz doymaz. Hep mal hırsı, biraz da cahillik...'25 şeklindeki düşüncelerle bu yapı ortaya konulur. Bu değerlendirmenin romanın sonunda geçmiş olması da dikkat çekicidir. Bu husus göz önüne alındığında, iki romanın, konuyu ortaya koyma bakımından, Murat'ın kaydedilen bu iki değerlendirmesi arasında geçtiğini düşünmek mümkündür. Ayrıca bu değerlendirmeleri Murat gibi bir karakterin yapması da önemlidir. Murat, her ne kadar Yamörenli olsa da Köy Enstitüsü'nde okumuş olması bakımından köye'dışarından'</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">21. Köylünün kaydedilen bu özellikleriyle ilgili gerek anlatıcj kişinin gerekse köylünün kendisinin değerlendirmeleri için bkz. Kemal Tahir, Sağırdere, s. 49,50,60,76,128,147,151,157,215,228,231,240; Körduman, s. 35,39, 72, 84, 99,110,148,189,186, 250, 359, 367.</p>
        </td>
      </tr>

      <tr class="calibre4">
        <td class="td1">
          <p class="block14">22. Kemal Tahir, Sağırdere, s. 36.</p>
        </td>
      </tr>

      <tr class="calibre4">
        <td class="td1">
          <p class="block14">23. Kemal Tahir, Age, s. 49.</p>
        </td>
      </tr>

      <tr class="calibre4">
        <td class="td1">
          <p class="block14">24. Kemal Tahir, Age, s. 50.</p>
        </td>
      </tr>

      <tr class="calibre4">
        <td class="td2">
          <p class="block14">25. Kemal Tahir, Körduman, s. 367.</p>
        </td>
      </tr>
    </tbody>
  </table>

  <p class="block7">bakabilmektedir. Köylü, Murat'ın fikirlerini'garip'bulsa da saygı duyar.26 Yazar, Murat'ı pek fazla yansıtıcı kahraman olarak kullanmaz. Ancak kaydedilen bu değerlendirmelerde, Murat'ın yansıtıcı kahraman olduğunu düşünmek mümkündür.</p>

  <p class="block7">Köylünün hayata bakışında dikkat çekici bir nokta da güce verdiği önemdir. Hatta köylünün güce, tapma derecesinde bir önem verdiği varsayılabilir. Köylünün güce verdiği önem, sosyolojik olarak köy toplumunun yaşam şartlarıyla ilgili olmakla beraber, bu özelliği Anadolu köylüsünün toplumsal kimliğiyle ilgilidir. Yazar, Rahmet Yolları Kesti romanında eşkıyalık meselesini de yine Anadolu'da güce verilen önem cephesinden değerlendirecektir.27</p>

  <p class="block7">Köylüler, güçlü olana'kapıdan sığmaz yiğit'ifadeleriyle saygılarını dile getirirler. Romanda kendisinden ismen bahsedilen eski eşkıyalardan Eğri Ahmet de böyle biridir. Ayrıca köylü, güçlü olandan sopa yemeyi'normal'sayarken, güçsüz olan birinden sopa yemeyi'rezillik'olarak görür. Mesela, Mustafa, Vahit’in bir köpeği bıçakla yaralaması üzerine köy heyetine çağrıldıklarında, heyetten dayak yiyeceğinden dolayı değil, 'Köpek için sopa yemiş!' denileceği için utanır ve bu durumu, 'köyde durulmaz.' bir hâl olarak görür.28 Güce verilen bu önem içerisinde bir an önce 'büyümüş olmak' da önemlidir. Çocuk olmanın hiçbir değerinin olmadığı köyde, insanlar bir an önce delikanlı sayılmak için uğraşırlar. Bunun için de bıyıkların çıkması ve askere gidilmesi çok önemli görülür. Nail ile Mustafa konuşurken Mustafa'nın dile getirdiği/Senin kadar olsam, Nail Ağa, askerliğimi bitirsem... Ayşe beni severdi beni mutlak!... O zaman adamın bıyıkları çıkar; gurbete gider, para kazanır. Bıyığı çıkmadan, erkek, erkek sayılmaz öyle ya?...'29 şeklindeki ifadelerde köylünün güce verdiği önemin başka bir cephesi ortaya konulur. Romanda erkekliğe yapılan vurgu, cinselliğe verilen önemin ve güç simgesi olarak erkek egemen toplumun yansıması şeklinde değerlendirilebilir.</p>

  <p class="block7">Romanda köyde var olan folklorik özelliklere de değinilir. Kemal Tahir, uzun yıllar köylülerle gece gündüz aynı mekânları paylaştığından, köylüye şahsiyetini kazandıran folklorik unsurları yakından gözlemleme imkânı bulur.30 Romanda yer alan gelenek ve görenekle ilgili öğeler, daha ziyade, fonksiyonunu kaybetmiş bir ahi adeti özelliğini gösteren 'başağalık' meselesi etrafında ortaya konulur.</p>

  <p class="block7">Orta Anadolu'nun birçok ilinde görülen ve yörelere göre farklı isimlerle anılan folklorik unsurlardan biri, Çankırı'da 'yaren' diye adlandırılan gelenektir. Bir sohbet toplantısı özelliği gösteren bu geleneğin en önemli fonksiyonu, küçük toplum birimlerini denetleme ve düzenleme özelliği göstermesidir. Tarihsel olarak ahi geleneğine bağlanan bu gelenek, bugün de, çoğu kere sembolik bir değerle</p>

  <p class="block7">26. Romanda Murat karakteri, temsil ettiği rol bakımından oldukça önemlidir. Köylüler, Murat’ın fikirlerini fazlaca anlamasa da 'bir bilen olması' bakımından ona yüksek bir konum verirler. Mesela, köyde hemen herkes kabilesine göre değerlendirilirken Murat, kabileler üstü görülür ve herkes tarafından sevilir ve sayılır. Ancak özellikle Murat'ın babası Yakup Ağa,'köyün yerleşmiş âdetlerine' karşı geldiği için Murat'ı 'bozulmuş'olarak görür. Mustafa üzerinde tesirli olmasını istemez. Çünkü Murat, köylünün hayata bakışını yanlış görmektedir. Eğer Mustafa da Murat gibi olacaksa, Mustafa da 'kaybedilecektir'. Bu çalışmada şahsılardan ziyade temalar üzerinde durulduğundan Murat genişçe söz konusu edilmedi. Ancak yukarıda ifade edildiği gibi, temsil ettiği rolle önemli bir karakterdir. Murat'la ilgili değerlendirmeler için bkz. Kemal Tahir, Sağırdere, s. 34,50,59,84; Kemal Tahir, Körduman, s. 23,27,33,80,113,184.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">27. Kemal Tahir’in eşkıyaya bu bakışının yanı sıra ağalıkmuhtarlık kurumuna da toplumsal gerçekçi romancılardan farklı bîr tezle yaklaştığı görülmektedir. Romanda ağa veya muhtar konumunda olan İnsanların, köylü üzerinde emek ilişkisi bakımından bir hakimiyeti söz konusu değildir. Hele diğer romancılarda görülen derebeyinden bozma ağa tipine ise Kemal Tahir şiddetle karşıdır. Bu sebeple romanda ağaların bu yöndeki özellikleri, sıklıkla vurgulanır. Kemal Tahir, Anadolu toplumunda ağalığın nasıl ortaya çıktığını, toplumla ilişkisinin nasıl olduğunu Çorum Üçlemesinde (Yedi Çınar Yaylası, Köyün Kamburu, Büyük Mal) anlattığı İçin, meselenin bu yönüne fazlaca değinmez. Sağırdere ve Körduman'da ağalıkla ilgili değerlendirmeleri için bkz. Kemal Tahir, Sağırdere, s. 30,62; Kemal Tahir, Körduman, s. 326.</p>
        </td>
      </tr>

      <tr class="calibre4">
        <td class="td1">
          <p class="block14">28. Sağırdere, s. 30.</p>
        </td>
      </tr>

      <tr class="calibre4">
        <td class="td1">
          <p class="block14">29. Kemal Tahir, Age, s. 43-44.</p>
        </td>
      </tr>

      <tr class="calibre4">
        <td class="td2">
          <p class="block14">30. Kemal Tahir'in eserlerinde yer alan folklorik unsurlarla ilgili bir çalışma için bkz. Tülay Er, Kemal Tahir'in Altı Romanının Halkbilimsel Açıdan Değerlendirilmesi, Feryal Matbaacılık, Ankara, 1986.</p>
        </td>
      </tr>
    </tbody>
  </table>

  <p class="block7">de olsa, bazı yörelerde devam ettirilmektedir. Kemal Tahir bu geleneğin ahilikle bağlantısına ve bugün artık fonksiyonunu yitirmiş olmasına dikkat çeker ve bir dipnotla bilgi verir.31 Romanda ortaya konulduğu şekliyle bu gelenek, yaptırım gücü kalmayan folklorik bir özelliktir.</p>

  <p class="block7">Köylüyle İlgili olarak kaydedilebilecek diğer bir husus, batıl inançlardır. Köylünün hayatını düzenlemede atasözlerine yakın bir etki sahibi olan batıl inançların büyük kısmı, dinî inançların köy toplumu etrafında şekillendirilmesiyle ortaya çıkmıştır. Batıl inançlar, fonksiyonlarıyla birer gelenek halini almışlardır.</p>

  <p class="block7">Yazarın anlatımı içerisinde köylünün inançlarından batıl olmayanı yok gibidir. Bu durum, yazarın dine bakışıyla da ilgilidir. Dolayısıyla yazar, kendi bakış açısıyla örtüşen bir kurgu ortaya koyar. Romanda çokça söz konusu edilen batıl inançlar, daha ziyade evlilik ve kadın erkek ilişkileri etrafında görülür. Bu durum, yazarın cinselliğe romanda verdiği önem sebebiyle olabileceği gibi ana olaylardan birinin bu konu etrafında şekillenmesinden de kaynaklanabilir.</p>

  <p class="block7">Topal İsmail'in taşıdığı yarasa kemiği'sıcaklık muskası'olarak kullanılır. Kemiğin bir ucu sıcaklık, bir ucu da soğukluk etkisi yapmaktadır. Mustafa, yarasa kemiğini Ayşe'ye sürmesiyle Ayşe'nin kendine sıcaklık duymaya başlayacağını düşünmektedir.32 Kadın erkek arasındaki ilişkileri düzenlemek için muskaya sık sık başvurulur. Muska, her derde deva olarak görülür. Meryem, Mustafa'ya Ayşe'yi 'ayarlama'ya çalışırken Mustafa'nın, bu işin muskayla olamayacağını belirtmesi üzerine, Töbe çek akılsız, töbe çek! Muskasız olur mu? İşin temeli kara tavuk kanıyla yazılmış muska...'33 diyerek mus- kanın'önemine'dikkat çeker. Muskaya verilen önem bu kadarla sınırlı değildir. Ömer/gurbet'ten sıtma hastalığıyla gelince, ilaçların iyileştiremediği hastalığı,'Reşit Hoca'nın muskaları iyileştirmiştir.'</p>

  <p class="block7">Diğer bir batıl inanç örneğini yine kadın erkek ilişkisinde görürüz. Ayşe, Hakkı'yla evlenince, Mustafa bu evliliğe engel olmak için son bir çare olarak başvurduğu yöntemi İsmail'e şu şekilde anlatır:</p>

  <p class="block7">... Nikahları kıyılırken saati de kapadım. Bıçağı da kınına soktum. Kızın bineceği hayvanın üzengisinden Vahit, kırk taş geçirdi... Hiçbiri fayda vermedi. Hani 'Herif karıya yaklaşamaz, utanır da, utancından çatlarl'mış ,..34</p>

  <p class="block7">Mustafa'nın dile getirdiği bu batıl inanca Murat'ın bakışı, dikkat çekicidir. Batıl inançların hiçbirine inanmayan Murat, bu inanca da'yalan'der. Topal İsmail, Murat'ın bu değerlendirmesine'okumuş adam sözü'diyerek fazlaca önem vermez.35 Ancak Mustafa, Murat'a hak verir. Ne var ki başka bir çözüm yolu düşünülemediğinden batıl inançlara güvenini devam ettirir.</p>

  <p class="block7">Köylünün kadına bakışı, romanlarda köylüyle ilgili gündeme getirilen diğer bir husustur. Kemal Tahir’in romanlarındaki kadın konusu, farklı yaklaşımlarla, çokça tartışılan bir konudur. Çoğu eleştiride yazarın kadını cinsel bir obje olarak gördüğü, kadına iyi hiçbir vasıf yüklemediği dile getirilir. Evet, Kemal Tahir’in romanlarında ahlaklı kadın, cinsel obje olarak görülmeyen kadın çok azdır. Ancak burada yazarın bir bütün halinde değerlendirilmediği kanaatini ortaya koymak gerekmektedir. Çünkü yazarın eleştirdiği nokta, yazara eleştiri noktası olarak dönmektedir. Şöyle ki Kemal Tahir, hemen her eserinde anlatıcı kişi olarak meseleleri ve kahramanları toplumsal kaidelerden hareketle ele alır. O, bir düşünce etrafında Türk toplumunu tahlil etmeye ve anlamaya çalışmaktadır. Bu sebeple, yazarın</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">31. Kemal Tahir, Sağırdere, s. 36.</p>
        </td>
      </tr>

      <tr class="calibre4">
        <td class="td1">
          <p class="block14">32. Kemal Tahir, Age, s. 27,73.</p>
        </td>
      </tr>

      <tr class="calibre4">
        <td class="td1">
          <p class="block14">33. Kemal Tahir, Körduman, s. 111.</p>
        </td>
      </tr>

      <tr class="calibre4">
        <td class="td1">
          <p class="block14">34. Kemal Tahir, Sağırdere, s. 121.</p>
        </td>
      </tr>

      <tr class="calibre4">
        <td class="td2">
          <p class="block14">35. Yukarıda Murat'a köylünün saygı duyduğu kaydedilmişti. Murat'a duyulan bu saygının yanında, Murat'ın köyün değer dünyasıyla ilgili değerlendirmeler karşısında onu küçümseyici bir tavır da gözlemlenir.Topal İsmail'in değerlendirmesini de bu bağlamda düşünmek mümkündür.</p>
        </td>
      </tr>
    </tbody>
  </table>

  <p class="block7">kadını cinsel obje olarak gördüğü, sadece cinsel obje olarak anlattığı şeklindeki eleştiri yerine, kadının cinsel obje olarak görülmesini anlattığı kaydedilebilir. Nitekim bu iki romanda da bu yaklaşımımızı doğrulayan bir yapı görülmektedir.</p>

  <p class="block7">Her iki romanda kadın, üçlü bir çerçevede ele alınır. Kadın 'boğazına' düşkündür -kadın cinselliğe düşkündür- kadının aklı kıttır. Kadınla ilgili hemen her değerlendirme bu üç düşünceye dayanır.</p>

  <p class="block7">Mustafa ile Vahit, Sağırdere’nın başında konuşurken Vahit, 'Köylü kısmının karısını sen bilmez misin? Bizim karımız, 'boğaz'dedin mi, şuraya yatar da ölür. Hepsi, kocasından gizli, sapan demirini leblebiciye verir. 'Sonunda dayaktan öleceğim.' demez.'36 şeklindeki değerlendirmesiyle, roman boyunca kadına yönelik ortaya konulacak bakışı dile getirmiş olur. Yine romanın devam eden kısımlarında kaydedilen şu değerlendirme de kadının algılanma biçimini dile getirir:</p>

  <p class="block7">"Tavuğu buğday tanesiyle çekip getirirsin, karıyı üzüm tanesiyle..."37 Kadının'boğazı've cinsel istekleri sebebiyle kolayca'kandırılacağına'dair bu bakışın dışında, kadının 'akılsız' olduğuna dair bakışa örnek olarak, 'Bu karı milleti eşek... Aklı var, fikri yok!'38, 'Karı kısmının aklı var da fikri yok...'39 şeklindeki düşünceler kaydedilebilir. İşte Kemal Tahir, köylü kadını böyle bir çerçeve içinde ele almaktadır. Romanın başından itibaren de bunu ortaya koymak suretiyle, kadının niçin ahlaksızlığa sürüklendiğinin izahını getirmektedir. Buna örnek olarak Ayşe düşünülebilir. Ayşe'nin peşinde koşan Mustafa, bir türlü yüz bulamaz. Hatta Ayşe, Mustafa'yı yaralar. Ahlakına düşkün olan Ayşe'nin muhatap olduğu toplumsal şartlar, onu, elinde olmadan, bir noktaya doğru sürüklemektedir. Ayşe, kendinden kırk yaş büyük Hakkı'nın ikinci eşi olduğu, Hakkı'nın cimriliği sebebiyle köyde çıplak ayakla gezmek zorunda kaldığı zaman Mustafa'ya'razı olur', onunla yasak ilişki yaşamaya başlar. Ayşe'nin ahlaksızlığı onun tercihi değildir. Yaşadığı şartlar onu bu duruma sürükler. Romanın sonunda, yazar, yine Murat vasıtasıyla kadınların algılanma biçiminin yanlışlığını tahlil eder.</p>

  <p class="block7">Ömer'in Murat'tan aktardığı cümlelerde Murat/Köylü kısmı, karı milletini, sözüm buradan dışarı eşek gibi kullanır! Mal gibi alır, satar.'demektedir. Ömer, bu sözleri değerlendirirken Murat'a hak verir. Kadınların'cinsel obje'olma nedenleri ise Ömer'in şu sözleriyle açıklanır:</p>

  <p class="block7">"Karı kısmını, aç bırakmayacaksın, hırsız olur, çok söylemeyeceksin, arsız olur. Hele ayağını, başını köy yerinde, çıplak bıraktın mı, yandın! Çileden çıkarırlar."40</p>

  <p class="block7">Ayşe'nin sözleri, Ömer'in bu değerlendirmesini netleştirmektedir:</p>

  <p class="block7">"Abla, hep'günah'dersin. Ben de şaştım: Bir köyün adamı arkama düşmüş. Vahit laf atar. Nail bıyık büker.Topal İsmail bile kırık bacağına bakmadan geçen gün göğsünü yumrukladı. Mustafa desen eski belâ... Ben anladım, sonunda el sözüyle kötü olacağım."41</p>

  <p class="block7">Yazar, insanı tarihin dolayısıyla toplumun çocuğu olarak görmekte, toplumun kişilerin şahsiyetini belirlemedeki önemini sık sık vurgulamaktadır. Romanda kadınları da toplum şekillendirmektedir. Kadınların çoğu kendi isteğiyle değil, toplumsal şartlar sebebiyle ahlaksızlığa sürüklenmektedirler. Bu kadınları, yazarın drama düşmüş insanı tanımlarken kullandığı 'kıstırılmış'ifadesiyle nitelemek mümkündür.</p>

  <p class="block7">Köylünün şehir ve şehirli karşısındaki durumu, konu bağlamında söz konusu edilebilecek hususlardandır. Sağırdere'nin 'Gurbet' başlığını taşıyan ikinci bölümü, Ankara'da geçer. Burada köylünün</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">36. Kemal Tahir, Age, s. 23.</p>
        </td>
      </tr>

      <tr class="calibre4">
        <td class="td1">
          <p class="block14">37. Kemal Tahir, Age, s. 27,</p>
        </td>
      </tr>

      <tr class="calibre4">
        <td class="td1">
          <p class="block14">38. Kemal Tahir, Körduman, s. 56.</p>
        </td>
      </tr>

      <tr class="calibre4">
        <td class="td1">
          <p class="block14">39. Kemal Tahir, Age, s. 16.</p>
        </td>
      </tr>

      <tr class="calibre4">
        <td class="td1">
          <p class="block14">40. Kemal Tahir, Age, s. 164.</p>
        </td>
      </tr>

      <tr class="calibre4">
        <td class="td2">
          <p class="block14">41. Kemal Tahir, Age, s. 213.</p>
        </td>
      </tr>
    </tbody>
  </table>

  <p class="block7">şehirle ilk karşılaşması ve şehre ait unsurları değerlendirmesiyle ilgili hususlar yer almaktadır. Köylü, bir askerlik için, bir de gurbet için köyden çıkmaktadır. Bu sebeple her ikisi de önemsenir. Köylünün değerlendirmesi içinde, gurbet kapsamında olan askerlik, 'adamlık öğretir.'42 Köylünün gurbete, dolayısıyla şehre, bakışında, bu konuda önemli tezler içeren romanlar kaleme alan Orhan Kemal’de gözlemlenen bir tavır görülmez. Orhan Kemal'de 'cin' olarak görülen şehirli, Kemal Tahir de 'normal insandır.' Yine ezen şehirliezilen köylü ilişkisi de burada yer almaz. Cemal Usta aslen kasabalı olmasına rağmen şehirde yerleşmesi sebebiyle şehirli sayılabilecek bir kahramandır. Ancak'ezen'bir tarafı yoktur. Emeğe saygı duyar. Bu farkın da ortaya koyduğu üzere, Kemal Tahir, köylüyü şehir karşısında, diğer yazarlardan farklı olarak, kendi gözlemleri doğrultusunda tanımladığı kimlik etrafında ele almaktadır.</p>

  <p class="block7">Vahit ve Mustafa şehrin kalabalığı karşısında şaşırırlar. Mustafa, işsiz kaldığı birkaç gün Ankara'yı gezer ve aynı şaşkınlığı yaşar. Kemal Tahir, Mustafa'nın durumunu, '(Polisin) Ceketinin düğmeleri güneşte altın gibi parlıyordu. Mustafa, trencilerin düğmelerini hatırlayarak, dünyada, bu kadar çok parlak düğmeli adam olmasına şaştı.'şeklindeki cümleleriyle anlatır. Pasaja dikkat edildiğinde bir askerin/polisin anlatılmakta olduğu, ancak Mustafa'nın bunu bilemediği fark edilir.43</p>

  <p class="block7">Mustafa, bütün bölüm boyunca sadece iki şehirli tiple karşılaşır. Bunlardan birincisine elektrik malzemesi taşır. Elektrik malzemesinin ne olduğunu bilmediğinden işini yaptığı şehirliye, 'Efendi Ağa... Yarın da elektrik getirilecek mi? Biz hep ordayız... GetiriverelimL.'der. Bunun üzerine şehirlilerin gülmesine ise bir anlam veremez.44 Mustafa'nın karşılaştığı diğer şehirli ise bir genelev kadınıdır. Köylüsü Hasan'la beraber gittiklerinde kadının giydiği kıyafet karşısında'utanarak başını öte tarafa çevirir' ve'Kolları bütün çıplak rezilin... Bütün çıplak. Olursa bu kadar olsun. Neredeyse memeleri görünecek! Tüüü...'45 diye içinden geçirerek şehirli karşısındaki şaşkınlığını dile getirir. Mustafa, benzer bir şaşkınlığı aynı kadının kendini ağzından öpmesi üzerine yaşar. Kadın, Mustafa'yı ağzından öpünce Mustafa, 'birkaç kere iki büklüm eğilip tükürdükten' sonra, 'Adam adamı ağzından öper mi? Tüüü! Ağzından öper mi, yanağı dururken pis kahpe.!'44 diyerek şehirli karşısındaki 'köylüyü'ifade eder.</p>

  <p class="block7">Mustafa'nın dışındaki köylünün genelinin şehirliyle ilgili kanaatleri Mustafa'yla aynıdır. Köylü, kurnazlığı sebebiyle, şehirliyi biraz'safça'bulmakta, yaptığı'şehirlilikleri'de'bütün rezillik'olarak nitelemektedir.</p>

  <p class="block7">KelleciMemet romanında ise köylünün'dışarıya'karşı tavrı ve gösterişe verdiği önem, bir kimlik unsuru olarak yer alır. Köylü, çok büyük oranda 'dışarıya göre'yaşamaktadır. Mesela, İstanbullu Murat Beyi 'yabancı' olarak görmeleri sebebiyle sık sık 'Aman ek yerimizi belli etmeyelim.' diyerek Murat Bey'e karşı,'Çankırı'nın namusunu korumaya'çalışmaktadırlar. Köylü, kabilecilikten köycülüğe, hemşehriliğe uzanan çizgide dışarıya karşı birlik ve güçlü görünmeye önem verse de Kelleci'nin yaptığı bir değerlendirmenin ortaya koyduğu gibi,47 en yakınının'kuyusunu kazmadan geri durmaz.'Köylünün bu yönüne dikkat edildiğinde yine gösterişe verdiği önem ortaya çıkar. Başkalarının varlık alanını sınırlaması, kendi varlık alanını daha gösterişli hale getirecektir.</p>

  <p class="block7">Kemal Tahir, köylünün bir başka kimlik kodunu ise Milli Mücadele bağlamında söz konusu eder. Yedi Çınar Yaylası-Büyük Mal-Köyün Kamburu romanlarında gördüğümüz bu özellik, bir ezen- ezilen ilişkisi biçiminde değil Türk toplumunun ve köylüsünün kendine mahsus yasaları çerçevesinde</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">42. Kemal Tahir, Sağırdere, s. 66,129,144.</p>
        </td>
      </tr>

      <tr class="calibre4">
        <td class="td1">
          <p class="block14">43. Bu bağlamda, yazarın'parlak düğmeli adamların'çokluğunu vurgulaması, yönetime yönelik'polis devleti' eleştirisini gündeme getirmek istediği şeklinde de düşünülebilir.</p>
        </td>
      </tr>

      <tr class="calibre4">
        <td class="td1">
          <p class="block14">44. Kemal Tahir, Körduman, s. 174.</p>
        </td>
      </tr>

      <tr class="calibre4">
        <td class="td1">
          <p class="block14">45. Kemal Tahir, Age, s. 228.</p>
        </td>
      </tr>

      <tr class="calibre4">
        <td class="td1">
          <p class="block14">46. Kemal Tahir, Age, s. 231.</p>
        </td>
      </tr>

      <tr class="calibre4">
        <td class="td2">
          <p class="block14">47. Kemal Tahir, Kelleci Memet, Adam Yayınları, İstanbul, 2002, s. 136.</p>
        </td>
      </tr>
    </tbody>
  </table>

  <p class="block7">değerlendirilir. Üçlemede köylünün iyi niyetinin istismar edilmesi iki kişi vasıtasıyla ortaya konulur: Abuzer Ağa ve Çalık Hafız. Abuzer, kendini Kerbela yöresinden 'dil bilmez bir garip'olarak tanıtır. Köylü, Abuzerl ilk gördüğünde onunla dalga geçmeye çalışır. Ancak onun 'dilsiz'olduğunu öğrenince ona acımaya, yardım etmeye başlar. Yazar, köylünün bu özelliğini, bir köylüye söylettiği,'Bu toprağın adamı, fukaranın dil bilmezine çok acıyor.'48 şeklindeki cümleyle ortaya koyar. Nitekim Abuzer, köylünün bu özelliğini istismar ederek, kendine büyük bir varlık edinir.</p>

  <p class="block7">Köylünün iyi niyetini istismar eden diğer kişi Çalık Hafız'dır. Köylü, 'dil bilmeze' acıdığı gibi 'Allah'ın garibi bir Çalık' dediği Kerim'e de acımaktadır. Kendilerine birçok zarar vermesine rağmen Çalık'ı 'garip' olarak gören halk, onun birkaç iyiliğini gördüğündeyse, ona çok büyük bir saygı duymaya başlar. Onun, 'çalıklığı'sebebiyle bazı insanüstü güçlere sahip olduğuna inanır. Çalık, köylüye, köylünün iyi niyetini kullanarak, oynadığı birçok oyun sayesinde zengin olduğu halde, köylü olup biteni/Allah buna'Yürü yâ kulum!'dedi, kurban olduğum. Niye dersen, anlaşılan yüreğini gayet temiz gördü.'49 şeklinde değerlendirir.</p>

  <p class="block7">Kemal Tahir, Millî Mücadele'nin köylü üzerindeki etkisini ise, 'Hepsi de sakat, sıska, hasta, yaşlı, çarpuk çurpuk, yamrı yumru, seferberlik artıkları... Yüzleri sürekli açlıktan, daha doğrusu yüzyıllardır yalnız ekin yemekten kansız. Çoğunun dişleri otuz yaşında dökülmeye başlamış... Buğday yerine çoğu ot yiyerek, yaşatmaya çabaladıkları sıska gövdelerinde tifüs bitlerini beslerken 'Allah Allah' diye çağrışarak düşmana saldıranlar... Önlerinde, yüzyıllardır laf cambazlığı yapılanlar...'50 cümleleriyle anlatır. Yazar, köylüleri,'birer eksik insan'olarak görür. Bu ifadeler, yazarın eserlerinin tümü göz önüne alındığında daha büyük önem kazanır. Kemal Tahir, gerek köylüyü konu ettiği romanlarında, gerekse Millî Mücadele'yi anlattığı romanlarında bu tarzda değerlendirme, fazlaca, yapmaz. Halkın mağdur edilmesine vurgu yapan ve daha ziyade toplumsal gerçekçi yazarlar tarafından yapılan değerlendirmeleri hatırlatan bu ifadeleri yazar, Anadolu insanının kendine mahsus hayat şartlarını ortaya koymak maksadıyla ifade etmiş olmalıdır. Bu açıdan ifadeleri, 'sömürülen halkın/köylünün'anlatımı olarak görmek zordur.</p>

  <p class="block7">Bütün bu değerlendirmeler ışığında Kemal Tahir’in köye ve köylüye ilişkin ulaştığı kimlik kodlarını şu şekilde ortaya koymak mümkündür: Yazarın gördüğü Türk köylüsü, kendi yasaları içerisinde yaşayan ve bu yasalar kavranmadan anlaşılması mümkün olmayan bir kitledir. Köylünün, dışarıdan bakan insana'anlaşılmaz'gelen birçok özelliği, onu idare eden bu yasalar kavranıldığı zaman/anlaşılır' olmaktadır. İşte yazar, köylüyü çevreleyen bu yasaları ortaya koymaya çalışmaktadır. Buna göre köylü, yüzyıllardır olabildiğince ihmal edilmiştir. Bu ihmal edilmişlik, köylünün, kendine mahsus ve dışa kapalı bir sistem kurmasını netice vermiştir.</p>

  <p class="block7">Köylü, kendi çerçevesinde kurnaz, gösterişe önem veren/parayla imanın kimde olduğunu göstermeyecek şekilde yaşayan', 'oyunu çok olan', kurnazlığıyla çobanlıktan ağalığa çıkan, yaptığı yanlış işlerle ağalıktan çobanlığa düşen, zora gelmeyen, her işte kendi çıkarına yönelik bir taraf bulan topluluktur. Köylüler gösterişe önem vermesine rağmen, giyim kuşamlarında en zenginleri bile en fakirleri gibi giyinmektedir. Bu da paranın kimde olduğunu göstermeme psikolojisiyle ilgilidir. Devlete karşı korkuyla karışık bir itaat duyan köylü, devletin yüzüne itaatkar davranırken, arkasından karşı gelir. 'Devletin malı deniz yemeyen domuz.'diye düşünerek devletin malını yemeyi bir gereklilik gibi gören köylü, devletin yokluğunu da istemez. Uyanıklılığı sayesinde, her işi kendi lehine çevirmeye çalışır. Başta gelen sohbet konularından biri, cinselliktir. Cinselliği, geleceğinin garantisi olarak görür. Kabi-</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">48. Kemal Tahir, Yedi Çınar Yaylası, Düşün Yayınevi, İstanbul, 1958, s. 101.</p>
        </td>
      </tr>

      <tr class="calibre4">
        <td class="td1">
          <p class="block14">49. Kemal Tahir, Köyün Kamburu, Adam Yayınları, İstanbul, 2002, s. 276.</p>
        </td>
      </tr>

      <tr class="calibre4">
        <td class="td2">
          <p class="block14">50. Kemal Tahir, Age, s. 177.</p>
        </td>
      </tr>
    </tbody>
  </table>

  <p class="block7">lecilik, önemlidir. Cinsellik, soyun/kabilenin devamında bir yoldur. Bu sebeple hemen her erkeğin en temel gayesidir. Bunun sonucu olarak kadın, sadece cinselliğiyle vardır. Cinsellik, sadece bir hissin tatmini değildir.51</p>

  <p class="block7">Zaman zaman malını canından daha üstün gören köylü, mülkiyet idrakine de ulaşamamıştır. 'Ağa' konumunda olanlar Batı’daki anlamda bir feodal derebeyi olma konumundan tümüyle uzaktır. Mesela, Zeynel Ağa, dış görünüş itibariyle'ağa'konumundadır. Ancak bu ağalık, feodalde olduğu gibi ne soydan gelmekte, ne de uygulama alanıyla köylüleri esir almaktadır. Sadece, daha çok mal sahibidir. Nitekim Bozkırdaki ÇekirdekSn sonlarında çocuk denecek yaştaki Esefin Zeynel Ağa'nın evini basıp ondan hesap sorması, bu hadise karşısında Zeynel Ağa'nın durumu, Zeynel Ağa'yı feodal anlamına gelecek bir ağalık vasfından uzaklaştırmaktadır.52 Yazar, Zeynel Ağa örneğinde çözümlediği bu meseleyi, şu şekilde dile getirir:</p>

  <p class="block7">'Bizim arslan feodal, belki de bir ortakçının oğlu candarma onbaşısından, dayak yer eşşek sudan gelene kadar... Ertesi gün, köyde dolaşır sırıtarak, 'Şeriatın kestiği parmak acımaz.'diye... Yanılalım istemezsek, Emin'anım, gitmemeliyiz Batı kalıplarına... Benzetmelerin kolaylığına sapmamalıyız. Ne bu pis herif feodaldir, ne de kara sakallı serseri, Tais’in keşişi...'53</p>

  <p class="block7">Kemal Tahir, köylünün niçin bu özellikleri taşıdığını, kendine mahsus yasasını nasıl inşa ettiğini anlamak için ATÜT yaklaşımı etrafında coğrafyanın insan üzerindeki tesirine vurgu yapar.</p>

  <p class="block7">Yazarın köye ve köylüye ilişkin bu çıkarımlarını yukarıda kimlik kodlarının tespiti bağlamında ele almıştık. Nitekim yazar, bütün bu değerlendirmelerinden hareketle Anadolu Türklüğü'nün sosyalist karakterine ulaşır. Anadolu toprağının oluşturduğu Türk milletinin kendine özgü yapısının anlaşılmasının, bu milletin ancak tarih ve coğrafya ışığında değerlendirilmesiyle mümkün olacağını düşünen yazar, Türklerin Anadolu'ya gelip yerleşmelerinden, beylik ve devlet kurmalarına kadar tüm süreçlerin ve ilişkilerin, sosyalizmin çizdiği ana çerçevenin dahilinde gerçekleştiğini belirtir. Dolayısıyla Anadolu Türklüğü, tabii olarak, sosyalist bir hüviyettedir:</p>

  <p class="block7">'Anadolu Türk halkının tarihsel gelişimi, temelden doruğa kadar ancak sosyalizme yatkındır. Bunu görmezden gelmek, gerçeklere göz yummak, yenilgiyi baştan kabullenmek olur.'54</p>

  <p class="block7">Yazar, Anadolu Türklüğü'nün yaşama imkânının ancak doğup büyüdüğü bu şartlar içerisinde bulunabileceğini belirtir. Bu imkân, sosyalizmdir. Kemal Tahir, Anadolu Türklüğü ile sosyalizm arasında bağlantı kurarken en önemli dayanak noktası olarak mülkiyet meselesini ele alır.'Bir memlekette mülkiyet hakkının yerleşmiş olmasının bir anlamı vardır. Bu anlam, o memleketin modern anlamıyla sosyalizme yatkınlığını gösterir.'55 şeklindeki değerlendirmesiyle Anadolu'da mülkiyetin yerleşmiş olmasını, bu toplumun 'gizli bir sosyalizm'toplumu olmasıyla ilgili olarak düşünür. Başka bir ifadesinde de 'Asya Üretim Tipi veya daha da doğru bir ifadeyle Doğu Üretim Tipi bir coğrafya ayrımı değil, başka</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">51. Kemal Tahir'in romanlarında 'kaba bir cinselliğin'yer aldığı zaman zaman eleştiri konusu olarak dile getirilir. Ancak yazarın şu değerlendirmesinden de anlaşılacağı üzere yazar, cinselliği, toplumun bir gerçeği olarak görmekte ve toplumu bütün boyutlarıyla yansıtma gayretinin bir neticesi olarak cinselliğe de yer vermektedir:'Çocuk ölümlerinin yüzdesini düşün! Büyükler için genellikle, yiyecek yetersizliği, çeşitli hastalıklar, ilkel araçlarla ağır işler yapmak zorunluluğu, sıhhate zararlı yerlerde yatıp kalkmak, kadın erkek ilintisini, var olmakyok olmak meselesi yapıyor. Hayvansı bir sertlik, hatta bir çeşit kıyıcılık veriyor bu işe...'Kemal Tahir, Bozkırdaki Çekirdek, Tekin Yayınevi, İstanbul, 1995, s. 87.</p>
        </td>
      </tr>

      <tr class="calibre4">
        <td class="td1">
          <p class="block14">52. Köylüyle alakalı kaydedilen bu özelliklerle ilgili pasajlar için bkz. Kemal Tahir, Bozkırdaki Çekirdek, s. 30, 39,40, 57, 70,86,116,135,136,140,147,172,199, 230, 234, 237, 246,374.</p>
        </td>
      </tr>

      <tr class="calibre4">
        <td class="td1">
          <p class="block14">53. Kemal Tahir, Age, s. 233.</p>
        </td>
      </tr>

      <tr class="calibre4">
        <td class="td1">
          <p class="block14">54. Kemal Tahir, Notlar 11: Batılaşma, Haz. Cengiz Yazoğlu, Bağlam Yayınları, İstanbul, 1992, s. 15.</p>
        </td>
      </tr>

      <tr class="calibre4">
        <td class="td2">
          <p class="block14">55. Kemal Tahir, Notlar 10: Osmanlılık/Bizans, Haz. Cengiz Yazoğlu, Bağlam Yayınları, İstanbul, 1992, s. 143.</p>
        </td>
      </tr>
    </tbody>
  </table>

  <p class="block7">ekonomik temellere dayalı bir toplum tipi ayrımı olduğu gözden uzak tutulmamalıdır.'56 diyen Kemal Tahir, Osmanlı toplumunu anlamada esas aldığı ATÜT'ün de, Anadolu halklarının mülkiyet biçimlerinden dolayı sosyalizme yatkın oluşunu ortaya koyduğunu belirtir. Bu hâl, diğer Doğu toplumları için söz konusu olduğu gibi Anadolu Türklüğü'nün kurtuluşunun da, tarihî bir zaruret olarak, sosyalizmde olduğunu gösterir.</p>

  <p class="block7">Kemal Tahir, gerek bu değerlendirmesinde, gerekse başka değerlendirmelerinde, Anadolu Türklüğü'nün sosyalizm vasıtasıyla kurtuluşunu, mihverinden çıkan bir dünyanın tekrar mensup olduğu esas mihverine dönmesi olarak görür. Kemal Tahir'e göre Anadolu Türklüğü'nün sosyalizme geçmesi için ayrıca bir değişim yaşamasına gerek yoktur. Halihazırda içinde bulunduğu 'yabancılaşmış dünya'dan kurtulması yeterlidir. Hatta yazar, bunun gerçekleşmesi halinde Osmanlılığın bile, yeni bir hüviyetle, tekrar gün yüzüne çıkabileceğini iddia eder:</p>

  <p class="block7">'Yaşadığımız coğrafya mıntıkasına bu açıdan bakarsak, Osmanlı İmparatorluğu'nun er geç yeni bir kuruluş, sosyalist federatif kuruluş halinde yeniden tarih yüzüne çıkması hiç de umulmaz bir şey değildir.'57</p>

  <p class="block7">Kemal Tahir, kimlik kodlarıyla Türk köylüsündeki sosyalist çizgiyi öne çıkarırken bu kimliği tarih içerisinde var olmuş'Osmanlılık ırkının'devamı olarak görür. Onun,'Osmanlı insanı'için çizdiği çerçeveye bakıldığında Anadolu köylüsünü, bu insanının devamı olarak kurguladığı anlaşılmaktadır.</p>

  <p class="block7">'Osmanlı ırkçı olmaz, dindar olmaz, üretici olmaz, herkesi kolayca Osmanlı yapabildiği halde, kimseyi kendisine katamaz, kendisi içinde eritemez, dilini de malı gibi savunmaz.Temelde hiçbir kutsal bağ tanımaz. Yemininde duramaz, tutamaz, yalanı kolay söyler... Gerekirse ne komuta etmekten hoşlanır ne de komuta altına girmekten. Kendisini asker millet sandığı halde, askerliği angarya sayar... En önemli, en kutsal işleri usanana kadar tutar, hemen de usanır... Dostluğa bağlıdır. Dostlar, kendisinden tembelliğini dalgalandıracak davranışlar istemedikleri yere kadar... Kırıp dökücüdür. Pistir. Çünkü kendi malını bile kendi malı saymaz. Oturduğu yeri hemen kalkıp gidecek, bir daha da oraya hiç uğramayacak gibi kirletir... Osmanlıya laf sökmez. Dalkavukluğu, uydurma övmeyi sever görünse de, söz gelimi, Alman milleti gibi yalan övmelerden hemen ateşlenip aklını kaybetmez. Kendi çalışma, yaratma değerini iyi bilir. Bildiği için de, uydurma örneklerden hoşlanır ama coşmaz. Birisinin kendi yerine kendisi için düşünmesine bayılır. Hiç kimsenin düşünmeyeceğini bildiği halde, bunu aklına getirmemeyi becerir. Kendisini aldatarak avunur, rahatlar... Temelde kan dökücü, düşüncesini kabul ettirtmek için baskı yapıcı, bir şeyi almak için kalkıcı, bunu alıcı değildir. Oturduğu yerde gevezelik etmeyi bile temelde kişiliğini tembelliğine aykırı bulur... Aşırı neşeli, aşırı kederli değildir. Uzatmaz. Hepsi kısa, hemen avutur. Arsızlanır. Uyar, alışır. Ama uygunluğu alışkanlığı, tembelliğine doğrudur. Tembelliği, mal sahibi olamayacağına, talandan kurtulamayacağına yüzde yüz inanmasından ileri gelir. Talan yasası içinde yaşamaktan bunalmaz;... Kişiliği inkişaf etmediğinden dayanışmayla bu olağana aykırı durumdan kurtulmayı düşünmez. Talan, işine gelmeyecek kadar varlıklı olması da, kendisini dayanışmaya götürmez. Tek başına gücünün yettiğini kurtarmak biricik düşüncesidir... Göçebe değildir. Feodal değildir. Din yapıcıdin devleti kurucu değildir. Padişahları, Batı anlamında despot de</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">56. Kemal Tahir, Age, s. 490.</p>
        </td>
      </tr>

      <tr class="calibre4">
        <td class="td1">
          <p class="block14">57. Kemal Tahir, Age, s. 392.</p>
        </td>
      </tr>

      <tr class="calibre4">
        <td class="td2">
          <p class="block14">• Kemal Tahir'in'talan'konusundaki düşünceleri zamanla değişmiştir. Kemal Tahir, Osmanlı tarihiyle ilgilenmeye başladığı ilk yıllarda, Marks'ın Doğu toplumlarını izah ederken başvurduğu'talan' düşüncesinin etkisiyle, Osmanlı toplumunu da 'talan toplumu'saymaktadır. Ancak daha sonra bu fikrini değiştirmiş ve Osmanlı’nın talanla ilgisinin olmadığını, bu toplum yapısının başka bağlamlarda ele alınıp değerlendirilmesi gerektiğini belirtmiştir. Bununla beraber, Osmanlı insanıyla İlgili değerlendirmelerinde herhangi bir değişiklik olmamıştır.</p>
        </td>
      </tr>
    </tbody>
  </table>

  <p class="block7">ğildir. Sınıf devleti değildir. Devletçidir (Merkezi despotik iktidar). Çağına göre halkçı. Yabancılardan müessese alma bakımından devrimci. Çağına göre Batıya bakarak gerçekten laik. Asyalı üretim biçimine çok yakın bir toplum kurucu devlet.'58</p>

  <p class="block7">Kemal Tahir'in köye ve köylüye ilişkin değerlendirmeleriyle bu kimliksel tanımlama birlikte düşünüldüğünde yazarın, Gibbons'tan aldığı 'Osmanlılık, yeni bir ırktır.'59 şeklindeki yaklaşımının köye ve köylüye bakışını belirlediği görülür. Onun bakış açısı içerisinde Türk köylüsü, bu yeni 'ırkın' devamıdır ve ancak kendine mahsus yasaları kavranılırsa köylünün anlaşılabilmesinden bahsetmek mümkün olabilir.</p>

  <p class="block7">Sonuç</p>

  <p class="block7">Kemal Tahir’in köye ve şehre yaklaşımını ele alan bu çalışmadan şu çıkarımlara ulaşmak mümkündür. Yazar, şehir olarak kısmen Ankara'yı ama daha çok İstanbul'u işler. Ancak İstanbul, yaşanan toplumsal ve siyasal olayların oluşturduğu psikoloji arkasından belirlenen bir bakış açısıyla söz konusu edilir. Bu bakış açısında pek de olumlu bir İstanbul imajı yoktur. İstanbul'da öne çıkan olaylar olurken köyde öne çıkan bizzat köylüler ve köyün coğrafyası olur. Bu durum, yazarın köyü bir kimlik alanı olarak görmesine ve bir kimliğin kodlarını bu toplumsal birim üzerinden tanımlamaya çalışmasına bağlanabilir.</p>

  <p class="block7">Kemal Tahir'de ister köy olsun ister şehir, mekânın tasviri, anlatımı yok denecek kadar azdır. Ancak mekânın kurguya olan etkisinden bahsedilebilir. Şöyle ki Anadolu'da geçen romanlarda, psikoloji ile mekân arasında bağlantı kurulur. Mesela, Sağırdere romanındaki Yamören köyünün yanından geçen'Sağırdere'mekâna ait bir unsur olarak insanlara hakim olan psikolojiyi de ifade eder. İstanbul'da geçen romanlarda ise mekân ile muhteva arasında doğrudan bir bağlantı kurulur.'Esir Şehir'bir mekân olarak romanın özünü oluşturmaktadır. Aynı şekilde'Hür Şehir'de taşıdığı mekâna ait özelliklerle romanın muhtevasını belirler.</p>

  <p class="block7">Kemal Tahir’in romanlarında köye veya şehre ait görülen bir diğer özellik, coğrafyayla ilgilidir. Yazarın Türk toplumunu tanımak için kullandığı temel teori olan Asya Tipi Üretim Tarzı, doğrudan coğrafyayı esas alan bir anlayıştır. Kemal Tahir, A/of/or'ında kaydettiği üzere, Anadolu insanının kendine mahsus yapısını, coğrafyanın temel özellikleriyle açıklar. Çünkü Marks'a göre Doğu toplumla- rının temel özelliklerinden biri devletin önemli bir kurum olarak yer almasıdır. Devletin bu toplum- larda önemli olması, insanların varlıklarını devam ettirmek için yapmak zorunda oldukları tarımın ancak devletin sunduğu imkânlarla yapılabilir olmasındandır. Mesela toplumun su yollarına duyduğu ihtiyaç, devletin varlığını bir zaruret haline getirmektedir. Kemal Tahir, Marks'ın bu yaklaşımını çok büyük oranda kabul eder. Anadolu'da coğrafyanın Anadolu insanının kimliğinin oluşumunda birinci etken oluşunu sık sık vurgular. Onun Osmanlı’yı ve bugünkü Türkiye Cumhuriyetini kuran topluluk için 'Anadolu Türk Halkları'ifadesini kullanması, Anadolu coğrafyasının burada yaşayan halka yaptığını düşündüğü etki sebebiyledir.</p>

  <p class="block7">Kemal Tahir, romanının temel hususiyeti olarak kabul ettiği gerçekliği coğrafya etrafında tanımlar. Mesela, Anadolu toplumunun kendine mahsus özelliğini, Anadolu'nun çeşitli şehirlerinde yaşadığı tecrübelerden sonra, coğrafyanın insan üzerindeki tesirini gözlemleyerek tespit etmiştir. Bu açıdan Kemal Tahir’in eserlerinde coğrafya, muhtevanın asli unsurlarındandır. Kemal Tahir, tezlerini temellendirirken coğrafyayı büyük bir önemle kullanır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">58. Kemal Tahir, Notlar 10, s. 24-28,338-339.</p>
        </td>
      </tr>

      <tr class="calibre4">
        <td class="td2">
          <p class="block14">59. Kemal Tahir, Age, s. 150.</p>
        </td>
      </tr>
    </tbody>
  </table>

  <p class="block7"></p>

  <p class="block7">Yazarın gerek şehri gerek köyü romanına taşımasına ilişkin çıkarılabilecek diğer bir sonuç, kapalı mekânların yoğunluğudur. Yazar, roman dünyasını hapishane gibi kapalı bir mekânda kurmuş olmasından olsa gerek hapse girmeden önceki dönemine ait romanlarında gördüğümüz açık mekân yoğunluğu istisna tutulursa, romanlarının büyük kısmı kapalı mekânlarda geçer. Bu durum, ister İstanbul'un anlatımında ister köyün anlatımında olsun dış mekânın tasvirine imkân vermez. Ha pishane, onun diğer bütün edebî faaliyetlerini belirlediği gibi köye ve şehre yaklaşımını da, büyük oranda, belirler.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynaklar</p>
        </td>
      </tr>

      <tr class="calibre4">
        <td class="td1">
          <p class="block14">ER, Tülay, Kemal Tahir’in Altı Romanının Halkbilimse! Açıdan Değerlendirilmesi, Feryal Matbaacılık, Ankara, 1986.</p>
        </td>
      </tr>

      <tr class="calibre4">
        <td class="td1">
          <p class="block14">FATMA İrfan, Kemal Tahir'den Fatma İrfan'a Mektuplar, Sander Yayınları, İstanbul, 1979.</p>
        </td>
      </tr>

      <tr class="calibre4">
        <td class="td1">
          <p class="block14">FİKRET, Tevfik, Bütün Şiirleri, Haz. İsmail Parlatır-Nurullah Çetin, TDK Yayınları, Ankara, 2004.</p>
        </td>
      </tr>

      <tr class="calibre4">
        <td class="td1">
          <p class="block14">KAPLAN, Ramazan, Cumhuriyet Dönemi Türk Romanında Köy, Akçağ Yayınları, Ankara, 1997.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Bozkırdaki Çekirdek, Tekin Yayınevi, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Esir Şehrin insanları I, Tekin Yayınevi, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Hür Şehrin İnsanları I, Tekin Yayınevi, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Hür Şehrin İnsanları II, Tekin Yayınevi, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Kelleci Memet, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Körduman, Adam Yayınları, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Köyün Kamburu, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Kurt Kanunu, Bilgi Yayınevi, Ankara, 1975.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Notlar 10: Osmanlılık/Bizans, Haz. Cengiz Yazoğlu, Bağlam Yayınları, İstanbul, 1992. TAHİR, Kemal, Notlar 11: Batılaşma, Haz. Cengiz Yazoğlu, Bağlam Yayınları, İstanbul, 1992.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Notlar 5: 1950 Öncesi Şiirleri ve Ziya Ilhan'a Mektupları, Haz. Cengiz Yazoğlu, Bağlam Yayınları, İstanbul, 1990.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Sağırdere, Adam Yayınları, İstanbul, 1995.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Cedi Çınar Yaylası, Düşün Yayınevi, İstanbul, 1958.</p>
        </td>
      </tr>

      <tr class="calibre4">
        <td class="td1">
          <p class="block14">TAHİR, Kemal, Yol Ayrımı, Adam Yayınları, İstanbul, 2002.</p>
        </td>
      </tr>

      <tr class="calibre4">
        <td class="td2">
          <p class="block14"></p>
        </td>
      </tr>
    </tbody>
  </table>

  <p class="block13" id="calibre_pb_44"></p>
</body>
</html>
