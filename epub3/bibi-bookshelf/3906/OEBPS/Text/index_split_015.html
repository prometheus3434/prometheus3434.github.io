<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">TÜRKİYE DEFTERİ DERGİSİ VE KEMAL TAHİR İLGİSİ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_9">Abdurrahman Özkan</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block12"></p>

  <p class="block7" style="text-align: right;">"Merakın yöneldiği alan değişince dünya görüşünü de değiştirmek, bu antikalık, bizim aydınlara has olsa gerek... "</p>

  <p class="block8">Kemal Tahir, Günlükler/Türkiye Defteri</p>

  <p class="block8"><br /></p>

  <p class="block7">Türkiye Defteri dergisi, 1971-1975 yılları arasında yirmi sayı olarak yayımlanmıştır. Derginin ilk sayısı 1971 yılının Nisan ayında yayımlanır, ancak, 12 Mart Askerî Muhtırası'ndan sonra oluşan şartlarda dergi yayın hayatına ara vermek zorunda kaldı. Tam otuz bir ay sonra, 1973 yılının Aralık ayında ikinci sayı ile devam etti. İkinci sayısından sonra yirminci sayıya kadar düzenli olarak yayımlanan dergi, 1975 yılının Haziran ayında yirminci sayısıyla yayın hayatına veda etti. Türkiye Defteri dergisinin kurucuları Hulki Aktunç, Taylan Altuğ ve Naci Çelik Berksoy'dur. Derginin sahibi ve sorumlusu Naci Çelik Berksoy'dur. Ancak, 3, 4 ve 5. sayılarda yayın yönetmeni olarak da Taylan Altuğ ismi geçmektedir. Dergiye dışarıdan birçok yazıyla destek veren Selim İleri, Uluğ Nutku (çevirileriyle), Tomris Uyar gibi genç sayılan yazarlar yanında, ilhan Berk, Metin Eloğlu, Hilmi Yavuz, Fatma Ülke, Selahattin Hilav, Adalet Ağaoğlu gibi çok önceden yazı hayatının içinde olan yazarlar destek verdiler.</p>

  <p class="block7">Türkiye Defteri dergisi, 'edebiyat ve siyaset dergisi' olarak takdim ediliyor. Bu, derginin yayın politikası için de önemli bir işarettir. En başta edebiyata yüklenilen rol hakkında ipuçları vermektedir. Siyasetten kasıt ise güncel siyasetten çok siyaset bilimsel ve sosyolojik bir bakış açısıyla tarihe, olaylara ve edebiyata bakıldığı görülür. 1970Tı yılların edebiyat ve sanat ortamında birçok edebiyat dergisinin, özellikle sosyalist devrimci düşünceye ilgi duyanlar, aynı zamanda sanat ve sanat felsefesi, tarih, tarih felsefesi ile de ilgilenirken siyasi bir duruş da sergiledikleri görülür.</p>

  <p class="block7">Kemal Tahir'i yakından tanıyan ya da yazarlık serüvenini yakından bilen edebiyat ve düşünce adamları onun bir dergi yayımlama çabasının olduğunu farklı zaman ve zeminlerde ifade etmişlerdir. Tahir'in düşündüğü derginin hazırlık çalışmalarının Türkiye Defteri'm doğurduğunu söylemek mümkündür. Türkiye Defteri dergisi bir anlamıyla Kemal Tahir’in ve onun toplum ve edebiyat ile ilgili düşüncelerini önemseyenlerin dergisi olarak kabul edilebilir. Dergiye en az bir yazıyla katkıda bulunan yazarların yanı sıra birden çok yazıyla katkıda bulunan Hilmi Yavuz, ilhan Berk, Adalet Ağaoğlu, Tektaş Ağaoğlu, Ercüment Akman, Sefahattin Hilav, Sezer Tansuğ gibi tanınmış yazarlar da bulunmaktaydı. Bu isimlerin dışında dergide bir ya da birden fazla yazısı yayımlananlar Uluğ Nutku, Selahattin Yıldırım, Ömür Candaş, Ömer Faruk Toprak, Selahattin Bağdatlı, Fatma Ülke, Metin Eloğlu, Leyla Erbil, Nuri Özden, Necati Güngör, Kenarı Ercan, Oktay Bizer, Halil İnalcık, Mazlum Beyhan, Salih Yurttaş, Yaşar iiksavaş veTektaş Ağaoğlu'dur. KemalTah'ırhayatta iken ilk sayısı yayımlanan dergiye yazılarıyla katkıda bulunmamıştır. Devam eden sayılarda Kemal Tahir’in yayımlanmış toplam on dört adet yazı, günlük, kendisiyle yapılmış söyleşi ve notlarına yer verilmiştir. Kemal Tahir, Türkiye'de sol bölünmeler üzerine verdiği bir mülakatın çok azının yayınlanması üzerine konuşmanın bir me’ininin derginin ikinci sayısında yayımlanmak üzere Türkiye Defteri dergisine kendisi vermiştir.</p>

  <p class="block7">Türkiye Defteri, genel olarak Kemal Tahir’in dergi tasarısına uygun konular üzerinde durmuştur. Marksist diyalektik ile ilgili temel metinlerin ve bunların yorumlarının çevirileri ile Türkiye'de sosyalizmin tarihsel birikimi, Türkiye'de sosyalist parti kurma tartışmalarına katılmak gibi birkaç istisna açılımda dergi kurucuları inisiyatiflerini kullanmışlardır. Anlaşılan o ki Kemal Tahir, düşüncelerini sadece dergi aracılığıyla okurlara ulaştırmayı da yeterli bulmamıştır. Bir de önemsediği konularda ve aydın sorumluluğuyla yazılmış eserleri de yayınlamak için yayınevi kurma fikrini de bir şekilde dergi kurucuları ile paylaşmış olduğu söylenebilir. Derginin ilk taslaklarında dergiye isim olarak'Defter'düşünülmüştür. Nitekim 'Türkiye Defteri Yayınları'adına yayımlanan üç kitap da 'Defter 1, 2, 3, ön ismi ile yayımlanmıştır.</p>

  <p class="block7">Kemal Tahir'in ilk sayıdan sonra ölümü, onun dergiyle ilgili görüşlerini öğrenmemize imkân vermemektedir. Kemal Tahir'in dergiye aktif olarak ne kadar destek verdiğini bilmiyoruz. Ancak dergiyi çıkaran kadronun tanınmamış genç yazarları Kemal Tahir düşüncesine önem veren isimlerden oluşmaktadır. 12 Mart Askerî Darbesi'nin yapılmasıyla derginin ilk sayısından sonra iki yılı aşkın bir süre yayın hayatına ara vermesine neden olmuştur.</p>

  <p class="block7">Türkiye Defteri dergisi de, Kemal Tahir'in Türk aydınının toplum, tarih, sosyalizm ve edebiyat anlayışına yönelik eleştirilerini desteklemiş ve onları geliştirmeye çalışmıştır. Türkiye Defteri, bir grup yazarın Kemal Tahir'in düşüncelerini önemseyen ve onun düşünceleriyle benzer bir bakış açısıyla çeşitli konulara eğildiği yeni bir zemin olmuştur. Farklı konularda bu yazarların düşüncelerinin vardığı yeri görmek gerekmektedir. Derginin ilk sayısında derginin yayın politikasıyla ilgili bir editörel yazı veya bilgi bulunmamakla beraber, derginin kurucularının yazılarına bakıldığında derginin durduğu yeri anlamada önemli ipuçları görülebilir. Derginin yayın politikası ve öne çıkarılacak konuların ikinci sayıdaki editörel yazıda açıkça ortaya konulduğunu görüyoruz. "Edebiyatta, özellikle roman ve hikâyedeki yeni eylemi, güç birikimini yansıtan, kültürel olgular konusunda siyasal bir tavrı ve tarih bilincini ön plana alma ilkesini benimseyen Türkiye Defteri, (... ) Türkiye Defteri yazarları, gelişigüzel bir adlar toplamının oluşturduğu idareci dergi anlayışına karşıdır. Türkiye Defteri, her durum içinde, dışa kapalı değil dışa açıktır... Kolaycı ve gevelemeci'gerçekliğe'karşı olan, sürekli bir devinimle'her yeni durum karşısında yeniden elde edilen'gerçekçilikten yana, Marksizmi dünyayı anlayıp değiştirmede bir reçete değil bir yöntem sayan bütün yazarlar, bütün okurlar, Türkiye Defteri’nın tabii üyeleridir. (... ) Soyutlamalara karşı, somutlamadan yanadır: Çünkü'Soyut Marksizm yoktur, somut Marksizm vardır. Somut Marksizmden kasıt, millî bir biçim almış Marksizmdir. '"</p>

  <p class="block7">Dergi yazarları/dural olan'bütün "memur ideolojilerin doğrudan eleştirisini hedeflemektedir. 'Her yeni durumda yeniden elde edilen gerçekliği yakalamak'için"sağlıklı bir edebiyat ve düşünce ortamının her hâlde kurulup geliştirebilmesi"nin gerekliliğine inanılmaktadır. Bunun için ele alınacak temel konular, hangi amaç ve yöntemin takip edileceği belirtilmiştir. Dergi korucuları, dönemin siyasal partilerinin politikalarına ilgisiz kalmamakla beraber, herhangi bir siyasi partiye ya da ideolojik gruba angaje olmamayı da yayın ilkelerinden biri olarak kabul etmişler. Dergi, özellikle sığ güncel tartışmaların dışında kalmayı başarmış, ama güncele ilgisiz kalmamıştır. 5 Türkiye'nin güncel ve tarihî sorunlarına eğilirken bu sorunların güncel yansımalarından daha çok tarihsel kökenlerine eğilmiştir. Bunun için Cumhuriyet dönemi dil, edebiyat ve düşünce alanlarındaki birikimlerle hesaplaşırken, Türk tarihine ve insanına, özellikle Osmanlı tarihine yeniden ve yeni bir bakış açısıyla eğilmeye çalışmıştır.</p>

  <p class="block7">Türkiye Defteri dergisinde toplumun sınıfsal yapısının değil, siyaset değişikliğinin dönüştürücü sebeplerini anlamak için Türk tarihinin dönüm noktalarını anlamaya koyulmuştur. Bu dönüm noktalarını anlamak, günü anlamada önemli ipuçlarını verebilir. Bu da dergi yazarlarının teoriden değil toplumdan yola çıkarak bir değişimi öngörme çabasında belki de en dikkate değer noktalardan biridir. Ancak kimi zaman bu yaklaşımın muğlaklaştığı ve klasik Marksist metinlerin vazgeçilmez açıklamalarının aşılamadığı görülür. Sözü edilen dönüm noktalarının başlıcaları Tanzimat Fermanı, Tanzimat Fermam'yla başlayan Batılılaşma, Osmanlı İmparatorluğu'nun çöküşü ve Türkiye Cumhuriyeti'nin kurulmasıdır. Bu dönüm noktalarının tespiti yalnız Osmanlının son dönemi ile Cumhuriyetin kuruluşundan ibaret değildir. Osmanlı Devleti'nin kuruluşundan 12 Mart Askerî Darbesi'ne kadar bir dizi önemli dönüm noktasının tarihsel boyutları içinde anlaşılması yönünde çaba vardır. Bu çabanın pratik amaçlar doğrultusunda olduğu açıktır. Bir başına tarihî gerçeğin öneminin ötesinde bir tarihe yönelmedir bu. Tarih, güncel bir olgudur. Bugünü anlamak için yarını öğrenmek gerekmektedir. Bu derginin anlayışını da belirtir. Gerçeklik toplumun sürekli devinimiyse tarih de bu sürekli devinimin tarihidir.</p>

  <p class="block18">Türkiye Defteri'nde Öne Çıkan Konular ve Bu Konuların Ele Alınışında Kemal Tahir'in Etkisi</p>

  <p class="block7">Türkiye Defteri dergisinde özellikle bazı temel konular öne çıkar. Bunlar Türk edebiyatı, Türk aydını, Batılılaşma, Türk toplum yapısı ve tarihsel gelişimi, emperyalizm ve Türk toplumu, Türkiye'de felsefe, Marksizm ve Türkiye gerçekliği ilişkisi ve alt başlıklarıdır. Derginin kurucuları Kemal Tahir'in bu konulara ilişkin düşüncelerini önemsemiştir. Kurucular, Marksist bir bakış açısına sahip olmalarına rağmen, Türkiye'deki sol düşünceye birçok konuda eleştiriler yöneltmişler. Söz konusu eleştiriler Kemal Tahir’in eleştirileri ile çakışmaktadır. Dergi düşünce bazında Kemal Tahir'le ilişkisi yanında, dergi misyonu ve yayın politikasında da Kemal Tahir’in dergi yayıncılığı üzerine düşüncelerini pratiğe taşımıştır. Dergide eleştiri yazılarının çoğu edebiyat eserleri üzerine olmakla beraber, felsefe, düşünce, tiyatro ve sinema eserleri üzerine kimi yazılara da rastlanmaktadır. Ancak eleştiri yazılarına bakıldığında, dergi kurucularının bu konularda belirgin bir paylaşıma gitmedikleri görülür.</p>

  <p class="block7">Dergide Türk tarihinde sosyalistliği ile tanınan yazar ve aydınları, bunların eserlerini önemsemiştir. Özellikle sosyalist literatürün yabancı yazarlarından çeviriler, yerli yazarların ise yayımlanmamış yazıları yayımlanmıştır. Eleştirideğerlendirme yazılarında eserler metot açısından eleştirilmektedir. Eserde idealizmlik ve Batıcı kapitalist kültür anlayışını aktarması (kozmopolizm), bireyciliktoplumculuk kriterleri açısından değerlendirilmektedir. Kemal Tahir’in eserlerinin bir örnekliği göz önünde bulundurularak başka yazarlara ait eserler, yazılar değerlendirildiğinde, eserin bireysel sorunlar üzerine mi toplumsal bir sorunu veya durumu yansıtıp yansıtmadığı önemli bir kriter olarak kabul edilmektedir. Gerek edebiyat gerekse de diğer temel konularda kaleme alınan konulardaki yazıların daha çok bir durum tespiti ve konulara giriş mahiyetinde olduğu ise gözden kaçmamaktadır. Bu durum kimi yazılarda açıkça belirtilmiştir. 6</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">5. Hulki Aktunç, "Milli Kurtuluş Tarihi'ne Sorular ve Yakın Tarihe Bakışta Yorum Açısı", Türkiye Defteri, Sayı: 5, Mart 1974.</p>
        </td>
      </tr>

      <tr class="calibre4">
        <td class="td2">
          <p class="block14">6. Hulki Aktunç, Devrimci Kültür Mücadelesi ve Edebiyat, Türkiye Defteri, sayı: 14, Aralık 1974. • Hulki</p>
        </td>
      </tr>
    </tbody>
  </table>

  <p class="block7">Edebiyat Üzerinden Hesaplaşma</p>

  <p class="block7">Kemal Tahir, Türkiye'de hiçbir dünya görüşünün felsefi ve kültürel temeli olmadan yerleşip gelişemeyeceğini belirtirken böyle bir altyapının olmaması dolayısıyla da Türkiye'de politik ve sosyal aksiyonun yerinin edebiyatın aldığını belirtir. Kemal Tahir'e göre edebiyatın toplumun tarihinden ve sosyal gerçeğinden bağımsız olması düşünülemez. Ancak Kemal Tahir, tarihe önem vermekle beraber birçok konuda yaygın tarih bilgilerine karşı kuşkuludur. Çarpıtılan, gizlenen gerçeklerin her zaman doğruları altüst edeceğine inanır. Bu durumda sanatçının, özelde edebiyatçının gerçeğin araştırıcısı olması gerektiğini belirtir.</p>

  <p class="block7">Derginin kurucuları, Kemal Tahir’in Türk edebiyatı, özellikle roman ve romancıları hakkındaki görüşlerini dergideki yazılarına yansıttılar. Özellikle romana yüklenilen anlam ve biçilen rol başat bir konu olmaktadır edebiyat konuları içerisinde. Kemal Tahir’in romana yüklediği rol çok önemlidir. Toplumsal gelişme, ilerleme ile romanın çok yakın bir etkileşimi vardır. Romancı, dünya edebiyatçıları karşısında toplumunun temsilcisidir. Romanın toplumun gerçeklerini çatışmalarını göstermesi bakımından toplumu bir bütün olarak anlatabileceği kanısındadır Tahir. Tahir’in bu düşüncesi, onun düşüncelerini önemseyenlerce de önemsenmektedir. Nitekim Baykan Sezer de bir toplumun dünyada söz sahibi olması ile büyük romancı yetiştirmesi arasında birebir bir ilişkinin olduğunu belirtirken, özellikle Dostoyevski romanı sonrası Rusya'nın durumunu örnek verir, Kemal Tahir’in romanlarının da Dostoyevski romanları çapında olduğunu ve Türk toplumunun gelecekteki potansiyeline işaret ettiğini belirtir.</p>

  <p class="block7">Türkiye Defteri dergisinin kurucuları edebiyatın önemine ve gücüne inanmıştır. Dergi yazıları da daha çok edebiyat üzerinden bir'hesaplaşma'amacıyla kaleme alınan denemelerden oluşmuştur. Ancak yazarlar sadece edebiyat konuları ve edebiyat eserleri üzerine yazmamışlar. Türk romanı, hikâyesi, şiiri kadar Türk toplum yapısı, aydını, Batılılaşma, Emperyalizm, Osmanlı toplumu ve siyaseti ile Türkiye'de sosyalizmin sorunları üzerine fikir yürütmüşler. Temel konulardaki eleştirilerini ise edebiyat dışında verilen eserlere yönelik değil, roman, hikâye ve Türk edebiyatı tarihi araştırmaları üzerinden yapmışlar. Aydınlar üzerine yapılan değerlendirmelerde ise daha çok roman ve hikâye yazarlarının yani edebiyatçıların eserleri üzerinden eleştiri yapmaları dikkat çekmektedir. Dergide özellikle üzerinde durulan konu Türk edebiyatı tarihi ve Türk hikâyesinin kaynakları olurken, edebiyat tarihi içinde en büyük pay ise roman ve hikâye değerlendirmelerine ayrılmıştır. Roman ve hikâye değerlendirmelerinde ise yerlilik, Batılılaşma, kültürün dönüşümü aydınların rolü sorgulanmıştır. Birinci sayıda Hulki Aktunç "Aydınlar ve Hikâyemizin Doğuş Sorunları" "Devrimci Kültür Mücadelesi ve Edebiyat", Naci Çelik "Düzenin Edebiyatı", Taylan Altuğ "Romanın Eşiğinde Kalan Hikâyeci" giriş mahiyetindeki yazılarıyla Türk edebiyatı tarihini ve Türk edebiyatçısını değerlendirmişler. Değerlendirmelerde kullanılan temel nosyonlar, edebiyatçıların Türk toplumunun gerçekliği ile ilgisi olmayan anlatıların Türk toplumuna aitmiş gibi göstermesi ya da çarpıtarak anlatması, dolayısıyla edebiyatçının veya aydının ihanetidir. Taylan Altuğ "Batılaşmacı Görüş Tarzı Üzerine" adlı yazısında Osmanlı toplumunun sınıfsal yapısını asker, halk ve bürokrasi ilişkilerini irdelerken, aydının Türk toplumundaki Batılaşma düşüncesinin yerleşmesinde bürokrasi ile beraber oynadığı role dikkat çeker. Hulki Aktunç derginin ikinci sayısında "Marksizm, İdeoloji/Geri Kalmış İlericilik've Bugünün Edebiyatı Üzerine" başlıklı yazısında Türkiyeli aydının Batıcılık ve ideolojik pozisyonunu eleştirirken, Naci Çelik ise "Türkiyeli Romancı" adlı yazısında son dönemdeki romanları amaç, üslup ve içerik açısından eleştirir. Eleştirdiği romancılar için "bir bölük romancımızın en büyük özelliği de Anadolu insanı gerçeğini batı ölçülerine göre bulandırmaktır. (... ) Romancılarımız Türkiye için yazmadıkları sürece toplumun dışında kalacaklardır" Türkiyeli romancının yönü ve düşüncesi hakkında değerlendirme önemlidir. "Batı'nın, sömürücü Batı'nın değer yargılarına yanaşmamak, fırsat düştükçe onları teşhir etmelidir ve Türkiyeli romancı her şeyden önce doğulu olduğunu idrak ederek bakış açısını ve roman dünyasını ona göre kurabilmelidir. Türkiye'nin romancısı aşağılık duygusunu terk etmeli, kendisine ve memleketine düşen büyük görevi yüklenmekte öncülük etmelidir. "der. Andığımız yazı başlıklarındaki farklılığa rağmen, aydınedebiyatsorumluluk kavramlarının iç içe geçtiğini görmek mümkündür.</p>

  <p class="block7">Dergi yayıncıları tarafından edebiyat, özellikle roman önemsenmektedir. Dergi kurucuları dördüncü sayıda 1973 yılını değerlendirirken de yaptıkları şey, edebiyat alanında verilen ürünlerin, tabi ki özeldeydin yeni romanlarının değerlendirilmesidir. Türkiyeli aydının ülkesiyle ilgileri konusunda en somut gösterge olan romanın değerlendirilmesinde temel kriterler, yazarın bireyde kalmamış olması (bireyin değil toplumun dramını anlatması), sorumlu davranmış olması, ideolojik davranmamış olması ve mahiyet açısından inandırıcı bir sorunu konu almasıdır. Bu anlamda örnekliği birçok yazıda teyit edilen Kemal Tahir’in Türk romancıları içindeki yerini altıncı sayıda "Türk Romanı ve Kemal Tahir" ve 19. sayıda "Kemal Tahir ve Bilinç Sentezi" yazılarında da Taylan Altuğ daha kapsayıcı bir şekilde açıklamıştır. Aynı yaklaşımı N. Ç. Berksoy'un Romanda Hesaplaşma isimli eserinde de görmek mümkündür.</p>

  <p class="block7">Edebiyatta hesaplaşmanın bir diğer boyutu da yeni ve yakın dönemde yayımlanan yazı ve kitapların değerlendirilmesinde görülmektedir. Eleştiri yazıları sadece roman ve hikâye ile ilgili değil, sinema eserleri üzerine de kaleme alınmıştır. Değerlendirme kriterleri, yazarın toplumsal sorumluluğu ve eserin dayandığı toplumsal gerçekleri yansıtma biçimi önemsenmiştir. Dergide yayımlanan hikâyelerde ise özellikle dergi kurucularının önemsediği kriterlere uymaya yönelik özel bir çaba göze çarpmamaktadır.</p>

  <p class="block7">Tarihe Verilen Önem</p>

  <p class="block7">Kemal Tahir’in 1960'lı yılların başından itibaren gerek notlarında gerek romanlarında yerli bir teori ihtiyacına binaen çalışmalarını Türk tarihinde yoğunlaştırdığı görülür. Tahir’in bu tarihten sonra Yön hareketi benzeri hareketlerden farklı bir çizgiye yöneldiği de biliniyor. Hem düşünsel hem de eylem düzeyinde farklı bir tutum sergilemiştir Tahir. Bu, bir anlamıyla, sosyalist teoriye göre toplumu dönüştürmekten çok, önce toplumu anlamayı önemseyen bir yaklaşımdır. Kemal Tahir, tarihî gerçeklerin çarpıtıldığını ya da gizlendiğini belirtir ve Cumhuriyetle birlikte Osmanlı tarihinin öneminin yeterince kavranmadığını, hatta bunun bilinçli yapıldığını belirtirken altı yüz yıllık Osmanlı tarihinin tarihte Türk toplumunun oynadığı rolü açıklamak açısından önemli bulur. Türkiye Defterinde Cumhuriyetle birlikte anlatılagelen tarihe bakış ve değerlendirmeleri daha iyi anlamak için de Kemal Tahir'in tarihe bakışına kısaca göz atmak gerekmektedir. Cumhuriyet dönemi tarih anlatısında aydınların üstlendiği rol de tarih bilgisi ve anlayışının yerleşmesinde önemli bir rol oynamıştır. Türkiye Defterinde de Tahir’in önemle durduğu aydınların bu yöndeki misyonu üzerinde durulmuştur. Taylan Altuğ'un beşinci sayıdaki "Toplumsal Problematiğin Çözümünde Tarih Unsuru" yazısı, Türk toplumunun gerçeklerinden neşet edecek bir teori için tarihten nasıl yararlanılacağı; on dokuzuncu sayıda ise sorumlu bir aydının toplum karşısında yüklendiği tavrı ve bunu eserlerine taşımadaki örnekliği ile Kemal Tahir ve eserleri üzerinde durur. Kemal Tahir'e ayrılan altıncı sayının editoryal yazısında ise ("Kemal Tahir ya da Düşünen Edebiyat"), Kemal Tahir’in çok yönlülüğü ve eserlerindeki sorumlu aydın örnekliği öne çıkar.</p>

  <p class="block7">Derginin Türk toplumunu anlamada yararlanılması gerektiğine inandığı kaynakların başında tarih vardır. Dergi, bu anlamda da Kemal Tahir'in tarihe verdiği önemi ve rolü önemsemektedir. Osmanlı tarihine ciddi anlamda akademik yönelimin olmasında Kemal Tahir'in etkisi yadsınamazsa da Batı toplumlarıyla kıyaslamadan birTürk tarihini, toplumunu ve insanını başlı başına anlama çabasında Kemal Tahir'in ısrarı bilinmektedir. Onun da önemsediği, düşüncelerinin süreli bir yayınla yeni nesillere de ulaştırılıp tartışılmasıydı. Türkiye Defteri dergisi hem Türk tarihini yeniden okuma ve Türk toplumunun kültürel kaynaklarını ve kodlarını bulma hem de ortaya konulacak gerçekler ışığında güncel siyasete alternatifler göstermeyi amaç edinmiştir. Bu vesileyle Türk tarihi ve toplumsal yapısını yanlış anlamanın ve yanlış anlatmanın iki sonucu üzerinde durulmuştur: Birincisi, çarpıtılmış tarihimiz üzerinden aydınların toplumumuza yabancı bir yol göstermeleri ki bu en başta toplumsal tarihî gerçeklerimizi yanlış ve yanlı değerlendirmekten kaynaklanmaktadır. İkincisi, aydınlarımızın umduğu Batılılaşmayı, tüm toplumu temsil ediyormuşçasına Batıcı küçük bir zümreyi roman ve hikâyeye taşımasıdır. Kemal Tahir bu küçük zümrenin dışında kalabilmiş yegâne örnek olarak gösterilmektedir.</p>

  <p class="block7">Türkiye Defterinde, Türk toplumunun gerçeklerini anlamak için tarihin önemi üzerinde ısrarla durulmuş. Bu vesileyle tarihî gerçeklerimizin araştırılıp toplumsal yapımızın temel özelliklerini ortaya çıkarmak için tarihe, Batılılaşma hareketleriyle başlayan Türk aydının topluma ihanetinin göstergesi olan yanlış anlatılarla yüzleşmek için de edebiyat üzerinden bir hesaplaşmaya gidilmektedir. Tahir, romanları için tarih araştırmaları yapmış ve kimi zaman bilinen tarih bilgileriyle çelişen bilgileri romanlarında kullanmış, tartışmalar yaratmıştır. Bir bütün olarak Türk tarihine yönelmek, Türk toplumunun yapısını, tarihte geçirdiği önemli dönemleri ve bu dönemlerin izlerini, günceli aşan köklü edebiyat diliyle açıklamak gibi temel bir iddia vardır dergi yayın politikasında. Edebiyatla toplum tarihine ışık tutma, toplumsal, tarihsel sorunların kökenlerini açıklama gerçeğinin edebiyat tarihimizde ne kadar kabul gördüğü konusu önemlidir. Soruya verilecek olumlu bir cevapta mutlaka sosyalist düşüncenin etkisi göz önünde bulundurulması gerekecektir. Dergide toplumu dönüştürücü bir rol biçilen edebiyatın da sosyalizmin yükselişiyle yükselişe geçtiğini söyleyebiliriz. Sosyalizmin dünya gündeminde önemli bir konu olduğu yıllarda, özellikle II. Dünya Savaşı'ndan sonra, Türk edebiyatçıları arasında da edebiyat eserlerine, toplumu, tarihî ve toplumsal sorunları anlamak için edebiyat uğraşısına önemli bir rol biçildiğini görüyoruz. Kemal Tahir, sorumlu bir aydın ve eserlerinde bu sorumluluğu özgün bir edebiyat diliyle üzerinde durduğu konuları işlemiş bir aydın olarak kabul edilmektedir.</p>

  <p class="block7">Dergi kadrosu ve dergide yazıları yayımlanan başka yazarların da (özellikle Kemal Tahir Özel Sayısı'nda) bu kanıyı paylaştığını, en azından önemsediğini görüyoruz. Derginin kurucuları, Türk aydınlarının Türk toplumunun yapısını ve tarihsel gelişimini göz ardı ederek Batı'dan hazır reçetelerle çözüm önerdiklerini kabul ediyor ve bunun için de aydınların tarihî gerçekleri çarpıttıklarını kabul ediyorlar. Türk toplumunun önce kültürel dönüşümü sonra da toplumunun tarihî ve yapısal gelişimine has bir teori ile tanımlanması gerektiğinde birleşmektedirler. Doğru teori için tarih önemsenmiştir. Bunun için OsmanITda düzenin işleyişi ile devlethalk ilişkisi incelenmiştir. Sadece Türkiye'nin i kendisini değil aynı zamanda emperyalist güçler karşısındaki değişimi de temel bir konu olarak görülmüştür. Hatta Batı emperyalizminin yükselişi ve kültürel yayılışı derginin kapağa taşıdığı temel konulardan biri olmaktadır. Batı emperyalist kültürünün incelenmesi, Türk tarihinin ve toplumunun çarpıtılan gerçeklerinin daha iyi anlaşılması amacıyla önemsendiği görülmektedir.</p>

  <p class="block7">Batılılaşma ve Türk Aydını</p>

  <p class="block7">50'li yıllardan sonra Cumhuriyet ideolojisinin inşası yerine sosyalist toplum projesi daha yüksek sesle dillendirilmiştir. Batıcılık ve Cumhuriyet ideolojisiyle'hesaplaşma'da bu dönemde başlamıştır. Bu hesaplaşmanın da en çekişmeli yapıldığı yer edebiyat eserleridir. Ancak eleştirilen Batı'laşma sadece Cumhuriyet ideolojisindeki Batı'laşma değildir, sosyalist harekettir de. Kemal Tahir 'Sol Bölünmeler Üstüne Konuşma' ismiyle ikinci sayıda yayımlanan söyleşisinde Batıcılık için, "Başlangıçta yanlış çizdiniz mi çizgiyi, ebediyen yanlışa gider, düzeltemezsiniz; mümkün değildir. (... ) Biz Batılılaşma hareketini, -tabi, Batılılaşma hareketinin bir kolu da sosyalist harekettiryani laiklikmaiklik denilen maskaralıkların yanı sıra, sosyalizmi biz tıpkı Batılılaşmacılarımızın Batılılaşmayı aldığı gibi aldık. " görüşüyle önemli bir değerlendirmede bulunur.</p>

  <p class="block7">Türk aydınları, sosyalizmin dünya gündemini işgal ettiği yıllarda alternatif bir düzen olarak sosyalist düşünceye ilgi göstermiştir. Sosyalizmin önemli sayıda Türk aydınları tarafından bir toplum projesi olarak kabul gördüğü dönemde, bu kabulün dayanaklarını sorgulayan aydınlar oldu. Bu sorgulamaları yapan aydınların sosyalizmi temel özellikleri ile benimsemeleri bu eleştirileri önemli kılmaktadır. Kemal Tahir’in genel olarak Türkiye'deki Batılılaşmayı, özelde de sosyalizm algısının eleştirisi bu anlamda önem arz etmektedir. Kemal Tahir’in sosyalizm ile ilgili değerlendirmeleri toplum gerçekleri üzerinden olmuştur. Türkiye Defteri'nde üzerinde önemle durulan, Türk aydınlarının genel olarak Batılılaşma düşüncesi ve sosyalist düşünceye eğilimlerinin toplumsal temelleri üzerinde durulmuştur. Batılılaşma olgusu da daha çok edebiyat eserleri üzerinden eleştirilmektedir. Türk edebiyatı tarihi bir nevi Türk aydınının batılaşma tarihi olarak okunmaktadır.</p>

  <p class="block7">Yerli Teori Arayışı</p>

  <p class="block7">Türkiye Defteri dergisinin, sosyalizme ve Türk toplumunun tarihine farklı kabullerle eğildiği görülür. Türk toplumunun dönüştürülmesinde yerli teori ihtiyacının ancak Türk toplumunun yapısal ve tarihsel gerçeklerinden çıkarsanması gerektiği düşüncesi temel ön kabul olarak görülmektedir. Dergi kurucuları, toplumu Marksist teorinin imkânlarıyla anlamaya çalışırken toplumu önce tarihi içinde anlamayı seçmiştir. Dergi yöneticileri, toplumu teoriye göre açıklamadan, teoriden toplumu anlamada nasıl yararlanılacağı çabası içinde olmuşlar. Aktunç'un 5. sayıda Doğan Avcıoğlu'nun Milli i Kurtuluş Tarihi kitabındaki tarihe bakış açısını eleştirirken Kemal Tahir'in tarihe bakış açısını örnek gösterir. "Benim için önemli olan, Türkiye'nin tarihsel ve güncel gerçeklerini kavrayabilmemi, anlayabilmemi sağlayacak bir genel varsayım, bir temel kavramlar bütünü bulmaktı. Tabi Marksizm içinde ve Marksizm'in yönteminden yararlanarak... " Bunu Selahattin Hilav dese de aynı anlamı dergi kurucularının yazılarından da çıkarmak mümkündür.</p>

  <p class="block7">Dergide felsefe üzerine yayımlanan yazı ve tartışmalar, aslında yerli teori oluşturmanın 1 imkânları üzerine araştırmalardır bir yönüyle. Özellikle 13. sayıdaki açık oturum ve yazılar: "Marksizm ve Türkiye’de Felsefe", N. İribacakov'un"Marksist Açıdan Bir Bilim Olarak Felsefe", Uluğ Nutku'nun "Felsefede Anti-Sistem ve Açık Sistem Eğilimleri" ile 12. sayıda yayımlanan "Lenin’in Yeni Yazıları" bu yöndeki çalışmalara örnek gösterilebilir. Kemal Tahir’in romancılığı, tarihe bakışı, bir bütün olarak toplum üzerine düşünceleri felsefi tartışmaların konusu edilmiştir. Marksist diyalektikten, yerli teori üretmede bir imkân olarak yararlanılması düşünüldüğünden on üçüncü sayıda yayımlanan açık oturumun konu başlığının da "Marksizm ve Türkiye'de Felsefe" olması şaşırtıcı değildir. Açık oturumdaki tartışmalara bakıldığında Marksizm'in temel kavramlarının Türk tarihi içinde ancak Batı toplumlarındaki görünümlerini bulma çabası vardır.</p>

  <p class="block7">Türkiye Gerçekliği: Tarih ile Teorinin Düğümlendiği Yer</p>

  <p class="block7">12 Mart, Türkiye'de sol fikir grupları için bir dönüm noktası olma özelliğini taşıyor. 12 Mart Darbesi'nden sonra Türkiye'de sosyalizmin toplumsal dönüşümü gerçekleştirmenin dayanakları daha , ciddi anlamda tartışılmaya başlanmıştır. Türkiye Defteri dergisi 12 Mart 1971 Askeri Muhtıra'nın hemen akabinde yayın hayatına başlamıştır. Derginin en önemli tartışma konularından biri şüphesiz yerli teori arayışı olması anlaşılır bir durumdur. . Bu arayış, Türk toplumunun tarihsel gelişiminin özgün yönleri ile Marksist diyalektiğin nasıl özdeşleştirilebileceği üzerinde odaklanmıştır. Bu noktada da tartışma çatallanmış, teorinin mi yoksa, toplumsal gerçekliğin mi öne çıkarılması gerektiği konusunda net bir tavır görmek mümkün değildir. 12 Mart Müdahalesi'nden sonra daha fazla dillendirilen 'yerli teori' ihtiyacı, kimi zaman ilk Marksist metinlerin tartışmada son başvuru kaynağı olarak görülmekten öteye gidilemediği görülür.</p>

  <p class="block7">Türk toplumunun, sosyalizmin yerleşmesi için, tarihsel koşulları taşımadığı söylense de bir yöntem olarak sosyalizmin birikiminden yararlanılması gerektiği düşüncesi kabul ediliyor dergide. Sosyalizm, sınıflı toplumların diyalektiğinden doğduğuna göre, Batı'nın sınıfsal toplum yapısından farklı bir yapı arz eden Türk toplumunda, sosyalizmin güncel gerçekliğinin olmadığı konusunda düğümleniyor birçok tartışma. Sadece solsağ çatışmasının değil, Kemal Tahir'e göre Türkiye'de sol düşüncedeki bölünmelerin dayandığı gerçeklerden biridir burası. Dergide güncel sosyalist teorik açıklamalara (Doğan Avcıoğlu'nun Türkiye'nin Düzeni hariç) cevap verme gayreti yoktur. Diğer taraftan Türkiye'de sosyalist düşünce birikimine ve düşünce adamlarına önem verilmekte ve bunlar dergi kapaklarına taşınmaktadır. Bunlara; Mustafa Suphi, Nâzım Hikmet, Fahri Erdinç, Alexander İsrael Helphand (Parvus), Kemal Tahir dosyaları örnek olarak verilebilir. Kemal Tahir Türk toplumuna has bir gelişme teorisi geliştirmesinin gerekliliğine inanıyordu. Bu gerekliliğe derginin yazarlarının da inandığını görüyoruz ancak Kemal Tahir’in yerli teori arayışını devam ettiren dergi yazarlarında, klasik sosyalist kaynaklardan yararlanma düşüncesi oldukça baskındır. Başta Lenin dosyası ve yeni yazılarının yayımlanması ve Türkiye'de sosyalizmin birikimi olarak görülen kişi ve kaynakların derginin kapaklarına dosya olarak taşınması bu anlamda örnek olarak görülebilir. 26</p>

  <p class="block7">Kemal Tahir'in Konuşmalarını, Yarım Kalan Notlarını Yayımlama Düşüncesi</p>

  <p class="block7">Türkiye Defteri için Kemal Tahir’in kaleme aldığı bir yazı olmasa da farklı konularda yayımlanmış ve yayımlanmamış altı yazısını derginin 2, 3, 9 ve 18. sayılarında görüyoruz. Söz konusu sayılarda yayımslanan yazılar şunlardır: "Sol Bölünmeler Üzerine Konuşma", Sayı: 2, Aralık 1973; Teori ve Şema ile ilgili kısa bir yazı, "İki Batı", Sayı: 3, Ocak 1974; "Eşkiyalık Üzerine" (Söyleşi), Sayı: 4, Şubat 1974; "Hikâyede Derinlik... Ömer Seyfettin ve Züppelik", Sayı: 5, Mart 1974; "Ekim, Kasım, Aralık 1970'ten" ve "Kemal Tahir Günlüğünden Seçmeler", Sayı: 6, Nisan 1974; "İfade/1970", Sayı: 9, Temmuz 1974; "Bir Derginin İlkeleri Ne Olmalıdır ve Meseleler", Sayı: 18, Nisan 1975. "iki Batı"yazısı, Kemal Tahir’in banda alınan bir dizi konuşmadan birinin yazıya geçirilmiş hâlidir. Bu konuşma dizisinin ileriki sayılarda yayımlanacağı notu düşülmüş, ancak sonraki sayılarda konuşmanın devamı yayımlanmamıştır. Yine üçüncü sayının ilk yazısı kemal Tahir'e aittir. Devrimci eylem ile 'şema' ve 'teori' ilişkisini açıkladığı kısa yazısı ise başlıksız yayımlanmıştır. Bu yazıdaki teorişema ve eylem arasında kurulan ilişki, dergi yazarlarının yerli teori arayışlarında da sık sık dile getirilmiştir.</p>

  <p class="block7">Dergi kurucuları Kemal Tahir'in düşüncelerini önemsemekle beraber bu düşünceleri geliştirmek ve ileriye taşımak düşüncesindedirler. Türkiye Defteri dergisinin yayımlandığı dönem, Türkiye'de siyasal ve düşünsel tartışmaların en yoğun olduğu dönemlerden biridir. 12 Mart 1971 Askeri Darbesi'nden sonra sosyalist ideolojinin toplumcu söylemi daha çok tartışılmıştır. Bu tartışmanın ötesine gitmek isteyen Türkiye Defteri dergisi yazarları, Cumhuriyet ideolojisini, aydınını, çarpıtılan tarihî eleştiri süzgecinden geçirmeye çalışmıştır. Özellikle roman ve hikâyede anlatılan Türk toplumu ve tarihinin gerçekleri yansıtmadığı konusunda ısrarcı olmuşlardır. Türkiye'de yaygın Marksist anlayışı eleştirilerek Marksizm'den yalnız bir yöntem olarak yararlanılabileceği savunularak yerli bir teori inşa etme arayışlarına girilmiştir. Dergi yazarları bu amaçla Kemal Tahir’in düşüncelerini önemsemiş ve onları geliştirmeye çalışmıştır. Bununla birlikte derginin Kemal Tahir hayattayken yalnız bir sayı yayınlandığını ve Kemal Tahir’in yazarlık anlamında aktif bir katkısı görülmemekle birlikte yol gösterici bazı yayımlanmamış notlarına ve yayımlanmış yazınlarına yer verilmiştir. Dergide işlenen konular ile bu konulara bakış açısı ve ağırlıklı olarak eğilen sorunlara getirilen açıklamalar, Kemal Tahir’in düşüncelerinden önemli oranda izler taşımaktadır. Ancak bu demek değildir ki dergi korucularının yaptığı yalnız Kemal Tahir’in düşüncelerini açıklamak ve onun düşüncelerinden yola çıkarak bazı konularda yorum yapmaktır. Kemal Tahir’in hem hikâye ve romanlarında kullandığı dil ve yöntemi hem de Türk toplumu ve tarihine bakışını benimsemekle birlikte Türk toplumunun tarihi, edebiyatı, kültürü ve sosyalizm konularında da çalışmışlar.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">26. H. Aktunç vd. , a. g. m.</p>
        </td>
      </tr>
    </tbody>
  </table>

  <p class="block7">Türk edebiyatı hayatına bakıldığında, dergi korucuları ve dergiye yazılarıyla sıklıkla destek veren yazarların her birinin kendine özgü çalışmalarının olduğu görülebilir. Bu açıdan da bu yazarların, Türkiye'nin en hareketli siyasal dönemlerinden biri olarak görülen 1970'li yıllarda siyasi kamplaşma ile ideolojik çatışmalara, düşünce ve edebiyat tartışmalarına hangi zaviyeden katıldıkları da önem kazanmaktadır. Bir diğer önemli husus, Türkiye Defteri dergisinin 12 Mart 1971 Askeri Müdahalesi'nin hemen akabinde yayın hayatına başlamasıdır. 12 Mart, Türkiye'de sol fikir grupları için bir dönüm noktası olma özelliğini taşıyor. Türkiye'de sosyalizmin toplumsal dönüşümü gerçekleştirmenin dayaI nakları daha ciddi anlamda ayakları yere basarak tartışılmaya başlanmıştır. Bu tartışmalardan gündeme gelen açılımlardan biri de şüphesiz yerli teori arayışıdır. Bu arayışla, Türk toplumunun tarihsel gelişiminin özgün yönleri ile Marksist diyalektiğin nasıl özdeşleştirilebileceği üzerinde odaklanmıştır.</p>

  <p class="block7">Bu noktada da tartışma çatallanmıştır. Teorinin mi yoksa toplumsal gerçekliğin mi öne çıkarılması gerektiği konusunda net bir tavır görmek mümkün değildir.</p>

  <p class="block7">Sonuç Yerine</p>

  <p class="block7">Kemal Tahir’in düşünceleri bağlamında, Türkiye Defteri dergisinin Batılılaşmacı görüş tarzına itiraz ederek tarih içinde Türk toplumunu ve Türk toplumunun Marksist teoriden yararlanarak dönüşümselliğini araştırması, hem kaynakları açısından hem de sorunlara bakış yöntemi açısından tekrar dönüp bakılmayı hak etmiştir. Bu hak ediş 1970'lerde tarihe dönmede ısrarcı tavrıyla anlam kazanmıştır. Özellikle üstü örtüldüğü söylenen Osmanlı tarihi gerçeklerini anlamadan Türk toplumunu anlamanın mümkün olmayacağı düşüncesi, Türkiye'de sosyalist düşünceye farklı bir gözle bakılmasında etkili olmuştur. Bir romancı olarak kendisini tanıtmasına rağmen Türk toplumunun temel sorunları üzerine düşünmüş, yazmıştır. Farklı konular üzerine aldığı notlarının yayımlanmasından sonra bir düşünce adamı olarak adından sıkça söz edilmeye başlanmıştır. Murat Belge'nin bir konuşmasında önemle belirttiği gibi az sayıdaki Türk düşünce adamında görülen düşünce arayışı, dinamizmi, Kemal Tahir'de hayatı boyunca devam etmiştir. Tahir, kendisinin düşündüğü değişken gerçekliğin takipçisi kalemlerin yazacağı bir derginin çalışmalarını yapmıştır. Türkiye Defteri bu çalışmaların bir ürünüdür denilebilir.</p>

  <p class="block7">Türkiye Defteri, Kemal Tahir’in edebiyatçılığını örnek almış, toplum ve toplum olayları hakkındaki görüşlerini benimsemiştir. Dergi kurucularının da farklı alanlardaki yazı ve değerlendirmelerinde Kemal Tahir’in etkisi açıktır. Bu etkiyi sadece derginin kurucularında değil, aynı zamanda kimi dergide yazıları yayımlanan diğer bazı yazarların yazılarında da görmek mümkündür. Türkiye Defteri dergisinin üzerinde yoğunlukla durduğu sorunlar Türkiye'nin temel sorunlarındandır. Bu sorunlar, farklı yönlere evrilerek ve bunlara yeni tartışmalar da eklenerek 21. yüzyılda da devam ediyor. Dergi kurucuları, bu sorunların ortaya çıkış sebepleri ve tarihî dönüm noktalarını giriş mahiyetinde yazılarla aydınlatmaya çalışmıştır. Bu sorunların OsmanlInın gerileme dönemine kadar varan köklü nedenleri vardır. Batılılaşma, aydınlar, kültür ve Türkiye'nin toplumsal yapısı ve konumu üzerine tartışmalar, bugün farklı bir boyutta tartışılıyorsa da temelde aynı kavramlar üzerinden tartışılıyor tüm bunlar. Türkiye Defteri özellikle söz konusu kavramlar üzerinde yoğunlaşmıştır. Bu kavramlara eğilişin nedenleri de yalnız edebiyat uğraşısı değildir, Bilakis sanatçıya ve eserine bir misyon biçilerek edebiyat uğraşısı önemsenmiştir. Edebiyatçının, hem toplumsal gerçeğin tarihî köklerini kavramada hem de sosyalist kültürü yaşama egemen kılmada rol alması gerektiğine inanılmaktadır.</p>
</body>
</html>
