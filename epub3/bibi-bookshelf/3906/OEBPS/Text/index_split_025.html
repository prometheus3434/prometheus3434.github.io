<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">SİYASİ ROMANIN MİHVERİ: KEMAL TAHİR</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_19">Hakan Arslanbenzer</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Türkiye'de fikir adamlığı genellikle mentörlükle özdeştir. Devlete veya bir partiye, gruba akıl hocalığı yapmak düşüncenin nihai amacı gibi görülür. Düşünce üretiyorsanız sizden önünde sonunda güncel siyasette rol sahibi olan yetkili ve etkililere rehberlikdanışmanlık servisi sunmanız beklenir. Bazı düşünürler bunu bizzat kendileri sağlama yolunu seçmişler; belli siyasi kişiliklere veya partilere yaklaşmışlar veya doğrudan doğruya bürokrasi ve iktidara çalışmışlardır.</p>

  <p class="block7">Bazen de bir düşünür böyle bir gayret sarf etmediği hâlde düşünceleri belli çevreler tarafından siyasi formülasyonlara dönüştürülerek kullanılmış, hatta sloganlaştırılmış, bayraklaştırılmıştır.</p>

  <p class="block7">Bu durumu Tanzimat Dönemine, hatta devlet adamlarına sunulan risalelere kadar geri götürmek mümkündür. Siyasi risale Osmanlı nesrinin merkezini işgal ediyordu. Modern dönemde bunun yerini siyasi broşür alacaktır. Osmanlı döneminde yazılan risalelerle Cumhuriyet Döneminin broşürlerinin üslup ve içerik açısından kıyası bu geleneğin sırlarını ortaya koymaya adaydır.</p>

  <p class="block7">Acaba Türk düşünürü neden doğrudan doğruya akıl hocalığına yönelmektedir? Popülerlik endişesinden veya çıkar beklentisinden dolayı mı? Bu, ilk bakışta sığ bir yorum gibi görünmektedir. Ne var ki klasikleşmiş olanları bir tarafa bırakırsak bizde siyasi metinlerin çoğu bu yorumu haklı çıkaracak ölçüde gelip geçici, günün geçerli anlayışlarına teslim olmuş ve çıkar kokan metinlerdir. Yazı kültürü geliştikçe, daha sonra basının ve en nihayet görsel medyanın dâhil oluşuyla birlikte mentörler popüler sahadaki yerlerini almış, uzun siyasi yazılar marjinalleşmeye yüz tutmuştur.</p>

  <p class="block7">Kemal Tahir'in hem genel anlamıyla bir fikir adamı, bir filozof hem de siyasi bir figür olmasına rağmen risalecilik, broşürcülük yolunu tutmayışı, bunun yerine fikirlerini roman sanatıyla ifade edişi, yazar yukarıdaki tablo içinde yer almadığı ölçüde dikkat çekicidir. Üstelik Kemal Tahir otodidakt denecek türden bir yazardır. Belli bir okulun mezunu ya da bir çevrenin yetiştirmesi değildir. Galatasaray'da okumuş, fakat bitirmemiştir. Komünistlerle yakınlığı olmuş, fakat hiçbir zaman TKP üyesi olmamıştır. Kendi kültürünü kendisi yaratmıştır. Gençliğinin önemli bir bölümünü hapiste geçirdiği de hatırlanacak olursa yazarın neden roman türünü seçtiği, biyografik detayların ötesinde, düşüncelerinin ve üslubunun gizleri açısından sorulması gereken önemli bir sorudur.</p>

  <p class="block7">Kemal Tahir'de müthiş bir konuşma arzusu var. 0 kadar ki romanlarında siyasetçiler, askerler, köylüler, bürokratlar, sanatçılarda hiçdurmamacasına konuşurlar. Amerikalı romancı Emest Hemingvvay, iyi romancı olmanın yolunun insanları çok iyi dinlemekten geçtiğini söyler. Kemal Tahir'in karşılaştığı insanları mükemmel denecek derecede dinlediği, bu sayede tip ve karakter yaratmada yüksek bir seviye tutturduğu ortadadır. Öte yandan, saf şiir gibisinden saf roman denebilecek bir anlayışa sahip olmadığından, yazar bu uzun konuşmalara siyasi nutuk, gazete yazısı ve tarihî vesika dilini sokmaktan da geri durmaz. Sıkıcılık, okuyucunun takipte zorlanması gibi riskleri göze almak pahasına, Kemal Tahir, konuşmaya romanlarında başat bir rol tanıyor. Bunun nedenleri ne olabilir?</p>

  <p class="block7">Bize bunun iki nedeni varmış gibi gelmektedir. Birincisi, sosyalist bir romancı olarak Kemal Tahir’in ekonomi, sosyal ilişkiler, siyaset, tarihsel olaylar ve kişilikler gibi boyutlarıyla tam bir toplum resmine ulaşma arzusudur. Kemal Tahir romanlarını okurken aynı zamanda tarih okuyormuşuz hissine kapılmamızın temel nedeni budur. Romanlarını kateden konuşmalar hemen tamamen gerçek kişilerin gerçek konuşmalarıdır. Bu kişiler toplumsal olay ve tarihin altı çizilmesi gereken gerçeklerini sergilemek amacıyla bilinçli olarak seçilmiş ve biçimlendirilmiştir. Kemal Tahir'in iyi bir romancı olmadığı, romanlarının tatsız olduğu, roman yerine tarih yazdığı, tarihi de pek iyi bilmediği, romanın Kemal Tahir için yalnızca tez aracı olduğu gibi safsatalar bu nedenle boşunadır. Kemal Tahir siyasi sanatçıdır çünkü. Siyaseti sanatçıya yasaklayan bir estetik hükmü bulunmadığı, aksine siyasi edebiyat iki bilginin, yani ekonomipolitik ve estetiğin hâkim olduğu modern dönemde bu iki uçlu bilgiyi birleştiren başlıca yol olduğu için Kemal Tahir anlatısının geri planındaki sanatsal yaratıcılığın görülmesi öğretici olacaktır.</p>

  <p class="block7">Kemal Tahir'in romanlarında konuşmaya büyük yer vermesinin bir başka nedeni de siyasi mentörlüğe mesafe alsa da daha geniş anlamda makul olma, akil olma çabasını elden bırakmamasıdır. Sahip olduğu bilgi ve aklı belli bir güce sunmak yerine, bir yazar olarak kendisini aracı kılarak toplumun sahip olduğu akıl seviyesi ile derinliği roman yoluyla yine tüm toplumun hizmetine açmak istediği hissedilmektedir. Özellikle Osmanlı Devleti'nin kuruluşu, Fetret Devri, Mütareke Dönemi, Millî Mücadele, Cumhuriyetin ilkyılları gibi kritik momentumlar açısından Kemal Tahir romanlarında bir zihniyet tarihi akmaktadır. 0 dönemde mevcut siyasetler ve gelişen olaylar arasında kaç çeşit akıl olduğunu; belli bir yolda yürüyen insanların, mesela Millî Mücadele'yi başlatanların ne gibi bir iman ve şüphe arasında bulunduğunu, kafalarında ne türden problemler olduğunu, çözüm arayışlarının hangi kanallardan aktığını Kemal Tahir okuyarak edinmek mümkündür. Burada yazar, o dönemin zihniyetini bugünde ve burada yeniden yaratmakta, çağımıza kazandırmaktadır. Kemal Tahir romancılığının Türkçede pek benzeri olmayan yaratıcılığı öncelikle bu noktada aranmalıdır. Soyut, biçimci bir drama yerine Kemal Tahir tarih gerçeklerini ve o gerçekleri yaşayan Anadolu insanının hayati meselelerini yüzyıllara yayılmış bir büyük drama olarak tasavvur etmektedir.</p>

  <p class="block7">Kemal Tahir akıl hocalığını kabul etmemiş bir yazar; öte yandan, her bir mensubu diğerlerinin akıl hocası konumunda bir toplum portresi çiziyor. Romanlarında uzun uzadıya konuşmalar olması bundandır. Kemal Tahir romanlarında siyaseti bırakmış, uzlet köşesine çekilmiş veya dünya işlerine aşırı derecede boğulmuş kişiler bile apolitik bir karakter taşımazlar. Aksine, her birinin akıp geçen olaylar ve konular hakkında durumlarıyla irtibatlı kesin kararları, tutumları ve yer yer tahlilleri vardır. Kemal Tahir'in iktidar yerine toplumu seçmesinin altında bu gözlem yatıyor olmalıdır. Kemal Tahir anlatısına göre toplumun tamamı siyasetin içindedir. Bu, bir tür canlı, günlük hayat demokrasisi demektir. Mahalle bakkalından ev kadınına, köylüden öğretmene kadar Türk halkı büyük ve küçük siyasetten arındırılmış hayatlar süren karınca insanlar değil, tam aksine nabzı her anlamda atan, cinsellikten dünya savaşına kadar her konuda çelişik ve boşluklarla malul de olsa çeşitli fikirlere sahip siyasi birer varlıktırlar.</p>

  <p class="block7">Günlük hayatın kapıp götürmesi içinde yaşayan kalabalıklar kritik dönemlerden geçerken bir anda politikleşirler. Kemal Tahir’in siyasi fikir ve tutumlarla donanmış halkı bir fantezi değildir. Daha çok, yok olmaktan korkan, zor şartlar altında nasıl var olabileceği konusunda endişe duyan, gelecek projeksiyonlarıyla yönünü tayin etmeye çalışan bir topluluktur; yani dinamiktir, içe kapalı, atıl, cahil halk portresi, ki Türk aydını için tipiktir, Kemal Tahir'de bir karşılık bulmaz. Kemal Tahir'in roman siyasetini yaşayan canlı halk resmi belirler. Her şey ondan gelip ona döner ve siyaset de bilim de sanat da onun adına ve onun için yapılır. Halk, Kemal Tahir için ne bir merhamet konusu ne bir küçümseme nedenidir. Kemal Tahir’in halka karşı tavrı sevginefret uçlarından nadiren etkilenir; yazarın ilgisi, halkın yaşayışındaki canlılık ile halkın maruz kaldığı zorluklar ve zulümler üzerindedir.</p>

  <p class="block7">Kemal Tahir'in halkçılığı ütopist karakterde değildir. İmkânsız bir gelecek için halk vasıta ya da meşrulaştırıcı neden olarak düşünülmez. Halkın yaşamak hakkı Kemal Tahir için daha belirleyicidir. Kendi dinamiğini sergileyebilen halk tasavvuru, Kemal Tahir’in tek ütopyasıdır, diyebiliriz ki bu da pek ütopik değil politiktir. Kemal Tahir'in gerçekçiliği yer yer natüralizm boyutlarına varsa ve Orhan Kemal örneğinde bazı yazarlara halkı çirkin göstermekle itham edilmiş olsa da yazar bu natüralizmi romans ve destandan saparak halkın daha tam bir resmine ulaşmak için yöntem olarak kullanmaktadır. Hüseyin Rahmi'nin natüralizm zevki, natüralizmden zevk alma Kemal Tahir'de çok güçlü hissedilmez. Zira, o tür natüralizmde bir habis merakı da yok değildir ve Kemal Tahir anlatısı özünde insan soyuna, halka güven içermektedir.</p>

  <p class="block7">Kemal Tahir, sanatındaki ruh itibarıyla Namık Kemal, Tevfik Fikret ve Mehmet Akif gibi kendisini önceleyen modernist şairlerden etkilenmiş görünmektedir. Ne var ki öncekilerin, Cemal Süreya'nın tabiriyle "tarihsel kötümserliklnden uzaklaşmıştır. Bunda Kemal Tahir’in Türkiye algısının rolü olmalıdır. Kemal Tahir yazar olarak bilincine 1930'ların iyimser ortamında kavuşmuş, aynı dönemin sonunda hapse girmiş, asıl usta yazarlık dönemini ise 1960'ların hareketli ortamında yaşamış bir insan. Hapishane tecrübesi yazarı kötümserliğe sürüklemiş görünmemektedir. Belki, iktidarın veya partinin akıl hocalığı yoluna girmemesinde bu tecrübenin rol oynadığı düşünülebilir. Onu hapse atan sonuçta reel siyasettir ve Kemal Tahir ömrü boyunca reel siyaset sahasının en fazla kıyısında bulunmuş, hiçbir zaman reel siyaset içinde bir aksiyoner veya mentör kisvesi içinde ortaya çıkmamıştır, ikinci olarak da hapishane Kemal Tahir için bir okul vazifesi icra etmişe benzer. Hapishane âdeta genç, iyimser, fakat yeterli tecrübeye sahip olmayan gerçekçi bir yazarı almış, sonunda kendi halkının ustası büyük bir yazara dönüştürmüştür. Hapishane Kemal Tahir anlatısının kozası niteliği arz etmektedir. Düşünmek için durmak gerekmektedir ve uzun hapishane yıllarında Kemal Tahir'in birçok meseleyi uzun uzadıya düşündüğüne şüphe yoktur, ciltler dolusu notları bunun delilidir.</p>

  <p class="block7">Bugün siyasi roman, edebiyat alanında sürgün hayatı yaşamaktadır. Son otuz yılın siyasi içerikli romanlarına baktığımızda, bunların ağırlıklı kısmının Kemal Tahir tarzı geniş, yaygın, derin bir Türkiye ve Anadolu insanı resmi yerine birtakım siyasi hayaller ve günün geçerli siyasi yönelimleriyle ilgili teemmüller sunduklarını görüyoruz. Ya sonsuz hayaller ya dar kapsamlı tahlil ve öneriler. Özellikle İkincisi, mevcut insana hitap etmek yerine iktidarın akıl hocalığına soyunmuşluğun belirtisidir. ilki ise üstü örtülü biçimcilik, sanatkâranelik, oyunculluk demektir. Tarihsel roman kavramı açık seçik siyasi tezden arındırıldığı için, bunlara romandan çok romans demek yerinde olacaktır. Tarih ve toplumu inkâr, hiç değilse ihmal eden, sadece belli meseleler etrafında bazı öneriler geliştirme çabasındaki romanlar ise esası itibarıyla gazete yazısından farksızdır.</p>

  <p class="block7">Bu nedenle, Kemal Tahir siyasi romanın ilk tam örneği olma karizmasını bugün de korumaktadır. Kemal Tahir romanları genç ve istekli bir okuyucuyu fethedecek, onu alıp memleket meselelerinin peşinden uzun süre koşturacaktır. Öte yandan, bu okuma biçiminde bazı eksikler yok değildir. Memleket bilinci ve halk sevgisiyle bir insan Kemal Tahir'in roman ve notlarını büyük bir heyecan içinde okuyabilir ama kendisini heyecana sevk eden bu anlatının kritik noktaları üzerine düşünmediği sürece Kemal Tahir onun için yalnızca bir sanatçıdan, belki bir öğretmenden ibaret kalır.</p>

  <p class="block7">Okuyuculuğun baştan çıkarılmaya müsait ikliminin ötesinde Kemal Tahir'den yararlanmak isteyen, mesela siyasi romana eğilimi olan biri içinse Kemal Tahir vicdandan çok bilinç anlamına gelecektir. Bu bilinç Kemal Tahir romanında, Kemal Tahir'in notlarında birçok yönü ortaya konan daha geniş, daha derin bir hükmün varlığını tespit etmekle mümkün olabilir. Bu da Kemal Tahir'in tarihten çıkardığı hükümdür, Türk halkının tarih sahnesindeki rolüyle ilgili hüküm. Özetini, yorumunu Kemal Tahir üzerine yazılmış birçok metinde görebileceğiniz bu hüküm, Türk halkının ta- j rihsel rolü üzerinden bütün dünyayı okumayı sağlayabilecek güçtedir. Bu da Doğu-Batı çatışması ve Türkiye'nin bu çatışma içindeki bir yanıyla, basit bir yanıyla karmaşık rolüdür. Basitliği, Türkiye , güçlü olduğunda Batı'nın Doğu'yu yağmalamasını önleyebilmiş olmasından ileri gelir. Türk halkı ve devleti kimliğini bundan almıştır. Karmaşıklığı ise bu durumun içinde bulunduğumuz çağda j tam olarak geçerli olmaması, Batı'nın Doğu'yu yağma ve tahribi hızlanmış olarak devam ederken Türkiye'nin de bir kimlik buhranına kapılmış olmasındandır.</p>

  <p class="block7">Ayrıntıda Kemal Tahir’in her görüşüyle çatışabilirsiniz. Bu satırların yazarına göre, bu çatışmayı göze almak aynı zamanda Kemal Tahir düşüncesine sadakat anlamına da gelir. Bugün Kemal i</p>

  <p class="block13" id="calibre_pb_24">Tahir'i okuyan, seven, ciddiye alan insanlar "Tahirî" denilerek korkutulmak ve safdışı bırakılmak isteniyor. Ömer Türkeş'in Fethi Naci'nin ardından yazdığı bir yazıda Kurtuluş Kayalı için "son Tahirî" demesi ilginç değil, tipiktir ve Kemal Tahir düşüncesinin etkisinin yeni kuşaklarda sıfırlanması beklentisini gizlemektedir. Oysa, Tahirîlerin sonu yoktur; çünkü henüz Türk tarihinin sonu gelmiş değildir. Yaşamak hakkımız var. Mehmet Akif, bir şiirinde "Bugün hak sahibi bir kişidir, 'Hakkımı vermem!' diyen." der. Bu da oyunla ve kötümserlikle olacak iş değildir. Cehd işidir, bilme işidir, anlama işidir. Kemal Tahir düşüncesinin, sanatının ruhuyla mutabık olup ayrıntıda her görüşünü yeniden gözden geçirmek, onu dogmatik bir şeye dönüştürmeksizin ondan yararlanmaya devam etmek herşeyden önce aklın bir gereğidir."Tahirî'Tiğin anlamı bu olsa gerektir. Böyle bakınca da her birimiz rahatlıkla "Son Tahirî benim!" diyebilecek öz güvene sahibiz. Mihversiz değiliz çünkü. Kemal Tahir modern Türk siyasi düşüncesi içinde mihverlerden biri, siyasi romanımızın mihveridir.</p>
</body>
</html>
