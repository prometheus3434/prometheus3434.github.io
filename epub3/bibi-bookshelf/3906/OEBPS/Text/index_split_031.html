<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİRVE DEVLET: "BEY KISMININ ONURU KENDİ MALI DEĞİLDİR'1</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_24">M. Güven Avcı</h2>

  <div>
    <br />
  </div>

  <p class="block10"></p>

  <p class="block25">"Anadolu Türk insanının tarihi, Batı insanı tarihinin geçtiği aşamalara uğramamıştır. Bu sebepten insanlarımızın olaylar karşısındaki davranışları duygularını meydana vuruşları Batı insanınkine hiç benzemezi'</p>

  <p class="block25">Kemal Tahir</p>

  <p class="block25"><br /></p>

  <p class="block25"><br /></p>

  <p class="block10"></p>

  <p class="block10"></p>

  <p class="block7">Kemal Tahir’in romancılığı insanın dramı üzerine kurulmuştur. Ona göre romancının görevi insana, drama düşmüş insanı vermektir.1 Romanlarında Anadolu insanının dramını işler. Ancak durum salt dramdan ibaret değildir Kemal Tahir'de. Roman onun için insana yönelik, Anadolu insanına yönelik bir keşfin aracıdır. Romancının görevini Anadolu Türk toplumunun tarihiyle ve gelişimiyle, en geniş siyasal ve toplumsal oluşumları da kapsayacak biçimde kendi deneyimlerimize ve toplumun yapısına bağlı olarak2 tanımlayan Kemal Tahir, doğal olarak, romanlarındaki dramın öyküsünü toplumumuzu açıklama çabasında olan bir arka planla kurar. Oldukça önemlidir bu durum, toplum Batı'dan aktarma düşüncelerle açıklanamaz. Çünkü ona göre Anadolu insanı Batı insanından farklıdır. Bu farklılık sorunları en geniş düzeyde ve toplum gerçeğimize doğru aşma çabasından kaynaklanmaktadır. Bu nedenle sorunların açıklanması ve çözümü basmakalıp düşüncelerle, Batı modelleriyle değil, toplumun kendi deneyim ve birikimine doğru giderek anlaşılması gerekir. Kemal</p>

  <p class="block7">Tahir, Anadolu insanını keşfetme ve onun dramı ve tepkileri üzerinden toplumu anlama ve anlatma çabasındadır.</p>

  <p class="block7">Sanatçı, aydın, söyleyecek bir sözü olan insandır. Kemal Tahir, romancılığının yanı sıra toplumumuz ve sorunlarımız üzerine söyleyecek kendi sözü olan bir sanatçıdır ve onun yaşadığımız toplumsal sorunlarımız üzerine söyleyecekleri romanlarına yerleşir. Her romanı aynı zamanda düşünsel bir tartışmayı içerir. İnsanı, toplumu, sorunları, olayları tarihsel kökleri bilinmeden açıklamanın mümkün olmadığı düşüncesiyle yazar romanlarını. Geniş bir tarihsel yelpazeyi içeren romanlarının bir bütün olarak incelenmesi gerekir. Yukarıdaki iki durum, yani insanımızı keşfetme çabası ve top- lumumuzla ilgili söyleyecek sözü olması, Kemal Tahir'in sadece edebî olarak değil sosyolojik olarak da dikkatle incelenmesini ve tartışılmasını gerektirir. Romanlarında güçlü toplumsal yapı tahlilleri bulunmasının yanı sıra toplumsal ve tarihsel birçok konuda, derinlemesine, düşünsel tartışmalar bulmak mümkündür. Burada şunu da söylemek gerekir ki bu durum öyle eleştirildiği gibi Kemal Tahir romanlarının edebî metinlerden çok siyasi tartışma metinleri olduğu anlamına gelmez ve bu metinlerin edebî metinler olmadığı söylenemez. Dünya edebiyatıyla yapılacak karşılaştırmalı bir inceleme bunu ortaya koyacaktır. Bunun ötesinde Türkiye'de sanat, edebiyat ve sanatçılarımız daha başlangıçtan bu yana Türk toplum düşüncesinin oluşması ve geniş kitlelere aktarılmasında da önemli bir rol oynamışlardır. Bu çok yakın zamanlara kadar da yadırganmamıştır. Buna karşılık Kemal Tahir’in ro</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Beş Romana Tartışıyor, Düşün Yayınevi, s. 36.</p>
        </td>
      </tr>

      <tr class="calibre4">
        <td class="td2">
          <p class="block14">2. Age, s. 88.</p>
        </td>
      </tr>
    </tbody>
  </table>

  <p class="block7">mancılığını değil ama düşünür yönünü eleştirenlerin aynı hassasiyeti diğer romancılarımız için göstermemeleri ilgi çekicidir. Hatta bu yön, toplumsal sorunlar üzerine ilgilenme ve bu sorunlar üzerine söz söyleme çabası, diğer edebiyatçılarımız, sanatçılarımız için bir ayrıcalık, bir üstünlük göstergesi sayılmıştır.</p>

  <p class="block7">Kemal Tahir’in romanlarında yaptığı toplumsal çözümlemelerde, sorunları ortaya koyuşunda ve bu sorunlara çözüm önerilerinde birbirleriyle bağlantılı iki nokta öne çıkar: Birincisi bir örgütlenme olarak Doğu'da devlet, İkincisi ise Batılaşmadır. Bu yazıda ilgilendiğimiz konu Kemal Tahir’in romanlarında, Doğu toplumlarında devleti koyduğu yer, devlet örgütlenmesinin Doğu toplumla- rında önemi ve devlet ile toplum ilişkisidir. Kemal Tahir’in bu noktada düşüncelerini ortaya koyduğu dönem 1960'lı yıllardır. 1960'lı yıllar düşünsel hayatımızda oldukça önemli bir yer tutar. Toplumu- muzla ilgili tartışmaların yoğunlaştığı bu dönemde, toplumumuzun tarihsel gelişimi de tartışmaya açılmıştır. Ortaya konulan fikirler bugünkü siyasi ve düşünsel tartışmaların temellerini de oluşturur. 0 dönemde tartışma daha çok sol düşünce içerisinde yürür. Toplumsal yapının tahlili ve tanımlanması, devletin toplum içerisindeki yeri hayati bir önem taşır sol düşünce için. Çünkü yapılacak tanımlama, çizilecek tarihsel gelişim düzeyi sosyalizme ulaşma yolunu da belirleyecektir. Tartışma birçok konu üzerinden yürür. Türkiye'de bir sınıfsal yapılanma var mıdır? Devlet, Batı'da olduğu gibi bir sınıfın diğer sınıflar üzerindeki tahakkümünün aracı mıdır? Türkiye, Batı toplumlarının geçtiği aşamaları yaşamış mıdır? Özellikle mevcut toplumsal yapıyı belirlemek anlamında, tarihe dönük, Osmanlı İmparatorluğumu tanımlamaya dönük çalışmalar yapılır. Burada tartışılan iki temel kavram öne çıkar feodalizm ve ATÜT. Doğal olarak devletin toplumla ilişkisi de her iki kavram açısından farklı ele alınır. Toplumun feodal olarak tanımlanması bir sınıf devletini gündeme getirir. Öte yandan ATÜT tanımlamasında devlet sınıfsal bir yapıya sahip değildir. Tartışma oldukça geniş bir araştırmanın konusudur. Ancak tartışmaların dikkatle incelenmesi Doğu toplumlarının Batı tarzı bir gelişim aşamasını yaşamadığı sonucuna bizi götürür. Doğu'da devlet tarihsel gelişim sürecinde sınıfsal bir yapıya hiçbir zaman sahip olmamıştır. Doğu'da devletin temel işlevi organizasyondur ve bu yapının tanımlanması dikkatli çalışmaları gerektirir.</p>

  <p class="block7">Kemal Tahir'in konu üzerinde yoğunlaşması da bu döneme özellikle de 1960'ların sol tartışmalarına aittir. Bu konuda oldukça ayrıntılı ve dikkatli çalıştığı yayımlanan notlarında açıkça görülmektedir. "Türkiye'de yaygın klasik marksist öğretinin, genellikle Doğu toplumları ve özellikle Osmanlı İmparatorluğu ya da Anadolu Türk toplumu konusundaki açıklamalarını yetersiz bulan K. Tahir, böylece, iki yönlü bir arama ve inceleme çabasına girer. Bu yönlerden biri, Anadolu Türk toplumunun kendi özgü yanlarını araştıran ama klasik Türk marksist düşüncesi tarafından hemen hiç eleştirilmeden bir yana atılmış olan yerli ve yabancı eserleri irdelemek; öteki, Marx, Engels ve izleyicilerinin eserlerinde Doğu'ya veTürktoplumuna ilişkin ne varsa hepsini yeni bir gözle okumaktır."3 Yaptığı çalışmalar sonucunda, Kemal Tahir, Doğu toplumlarının Batı toplumları ile aynı aşamalardan geçmediği, farklı bir toplum ve insan yapısına sahip olduğu sonucuna ulaşır. Bu durumda devletin toplum içindeki yeri ve önemi de bizim toplumumuzda, Batı toplumlarından farklı olacaktır. Devletin yapılanması, işlevi, görevleri Batılı toplumlardan farklı olduğu gibi Doğu toplumlarında insanların devlete bakışları da Batı toplumlarındaki insanın devlete bakışından farklıdır. Kemal Tahir, romanlarında her iki durumu da ortaya koyar ve bu düşüncelerini romanlarına oldukça ustalıkla yerleştirir. Bu yazının amacı bu düşüncelerin Kemal Tahir'in romanlarına nasıl yansıdığıdır.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">3. Selahattin Hİlav, "Kemal Tahir ve Tarihi Kavramak" Türkiye Defteri, Temmuz 1974, Sayı: 9, s. 8.</p>
        </td>
      </tr>
    </tbody>
  </table>

  <p class="block11"></p>

  <p class="block7"></p>

  <p class="block7">Kemal Tahir, Marksist bir yöntem anlayışına sahiptir. Bunun ilk ortaya konuşu da tarihsel maddecilik anlamında, toplumsal olguların tarihsel gelişim süreçleri bilinmeden anlaşılmayacağı düşüncesidir. Kemal Tahir, toplumu anlama ve açıklama çabasıyla romanlarında geniş bir tarihsel dönemi yansıtır. Ortaya bir seri koymak mümkündür. Devlet Ana, Esir Şehrin İnsanları, Esir Şehrin Mahpusu, Yorgun Savaşçı, Kurt Kanunu, Yol Ayrımı, Kemal Tahir'in siyasi ve sosyal düşüncelerini açıkça ortaya koyduğu romanlardır. Buna roman notları olan Topal Kasırga-Darmadağın Olan Devlet, Patriyot Ömer-Gülen Azap Çıkmazı ve Batı Çıkmazı da eklendiğinde, bunları yazım sırası olarak değil, ama olayların kronolojik sırasına göre bir seri olarak düşünmek mümkündür. Devlet Ana ile başlayan Topal Kasırga-Darmadağın Olan Devlet, Batı Çıkmazı, Patriyot Ömer-Gülen Azap Çıkmazı, Esir Şehrin insanları, Esir Şehrin Mahpusu, Yorgun Savaşçı ve Kurt Kanunu ile devam edip Yol Ayrımı ile son bulan bir seri. Köy romanları ile de Anadolu insanın olaylara bakışı ve Anadolu'daki toplumsal yapılanma anlatılarak bu seri desteklenir. Görüldüğü gibi çaba, toplumsal tarihimizi ayrıntılı olarak incelenme ve Anadolu insanın bu olaylar karşısındaki davranışlarını çözümleme bu yol ile insanımızı keşfetmenin yanı sıra toplumsal sorunlarımızı ortaya koyma ve çözüm önerileri getirebilme çabasıdır.</p>

  <p class="block7">Kemal Tahir, Doğu'da devlet ile ilgili temel düşüncelerini Devlet Ana romanında ortaya koyar. Burada Osmanlı İmparatorluğu'nun kuruluşunun yanı sıra Doğu'da devletin ne anlama geldiği tartışılır. Ayrıca ortada mevcut sorunlara çözüm önerisi olarak idealize edilmiş bir devlet yapısı da vardır. Romanda ortaya konulan devlet, toplumun en iyi şekilde örgütlenmesini, yüksek refah düzeyinin sağlanmasını, güçlü bir tarım ve güçlü bir ekonomi oluşturulmasını ve tüm bu yapılanmanın savunulması görevini üstlenmiştir. Salt bir sınıfın ya da grubun değil tüm toplumun devletidir. İdealize edilen devletin dışında Doğu'da devletin ne anlama geldiği ile ilgili oldukça çarpıcı bölümler vardır romanda. Devlet Ana'da bireyci, yağmacı saldırgan Batı'yı bir Frenk şövalyesi temsil eder ve bu şövalye ile romanın diğer Doğulu kahramanları arasındaki diyaloglarla iki toplum arasındaki, iki toplum insanı arasındaki yaşayış ve düşünüş farkını ortaya koyar Kemal Tahir. Devlet Ana'nın hemen başında ilk tartışma konusu feodalizmdir. Frenk Şövalye ile Doğulu Hristiyan Mavro arasında geçen diyalog, Batı'nın feodal düzeninin Doğu'da yaşanmadığı ve yaşanamayacağı noktasındadır. Frenk şövalye Doğulu Hristiyan Mavro'yu adamı yapmak için batıdaki sınıf ilişkilerinin ayrıcalık ve nimetlerini anlatır. Anlatılanlar karşısında şaşkına düşen Doğulu Hristiyan Hancı Mavro'nun cevabı güçlü Devletin Doğu'da bir ihtiyaç olduğunun göstergesidir. "Eskilerde batak yokmuş, imparatorumuz güç- lüyken... Aklı erenlere bakarsan, Frenklerle Moğolların başı altından çıkmış bugünün rezilliği... Ülkeyi batıdan Frenkler basmış, doğudan Moğollar... Vergiharaç alamaz olmuş Kayzer'imizle Konya Sultanı... Vergisiz, haraçsız nasıl dizginlersin bunca azgın suyu? Sular kudurgan olursa ekin olmaz, ekin olmazsa köylü olmaz, köylü olmazsa ekmek olmaz, ekmek olmazsa dünya batar. Eskiden kervanlar geçermiş ki bizim ovamızdan, başı Eskişehir'de yükünü çözerken, kuyruğu Bilecik'te denk bağlamakta olurmuş."4 Roman kahramanlarının bu konuşmalarından da anlaşılacağı üzere Kemal Tahir'e göre Anadolu'da feodalizm yaşanmamıştır. Ortada bir sınıfın hâkimiyeti söz konusu değildir. Devlet tüm topluma hâkim bir örgütlenmedir ve bir sınıfa ait değildir. Örgütlenme toplumun tüm bireylerinin ortak çıkarlarını koruyacak bir örgütlenmedir. Doğu toplumlarında birey devlete ve topluma bağlıdır. Çünkü bu topraklarda bireyin güçlü olması ancak devletin dolayısıyla toplumun güçlü olması ile mümkündür. Yorgun Savaşçı romanında bu topraklarda devletin ne kadar önemli bir toplumsal ihtiyaç olduğu Alman roman kahramanı aracılığıyla anlatılır: "Salt Anadolu toprağı değil, Akdeniz'i, Ege Denizi'ni çevreleyen bütün topraklar, cenabet topraklardır. Çünkü, bu bölge toprakları</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">4. Kemal Tahir, Devlet Ana, s. 21.</p>
        </td>
      </tr>
    </tbody>
  </table>

  <p class="block7">dünyanın yüzünde, gayet ince, pek yalınkat bir kabuk gibidir. Tarım derin derin aktarılmaz, kara sapanın ucuyla az biraz karıştırılır. Bu bölgenin hava durumu da tarıma uygun değildir doktor, ya kurak gelir, ya taşkın... Kurakta sizin toprak hiç saban görmemiş gibi taş kesilir. Taşkınlar, tarlaların yarısını alır denize götürür, yarısını dar vadilere götürüp bataklık yapar. Bataklıklarda insan barınamaz. Bu yüzden Adana, Küçük, Büyük Menderes ovaları gibi verimli ovalarınız ancak on dokuzuncu yüzyıl ortalarında tarıma açılabilmiştir. Daha önceleri göçebeler buralarda hayvan otlatıyorlardı. Bu özellikteki topraklarda, Batı'da olduğu gibi, özel mülkiyet yerleşip gelişemez, zenginlikler sayılı ellerde toplanamaz... Türkçesi, toprakları tarımda tutmak için gerekli bayındırlık işlerini sizde ancak devlet yapabilir... Yani Batıda devletin olmadığı zamanlar, toplumlar var olmuşlardır, ama Doğuda devletsiz toplum görülmemiştir. Sizde devlet toplumun var olmayok olma şartıdır."5</p>

  <p class="block7">Kemal Tahir, Doğuda toplumsal yapının farkı ve devletin bu yapılanma içindeki yeri ve bunun oluşturduğu insan davranışı üzerinde önemle durmuştur. Doğuda devlet bir organizasyondur, toplum için doğanın ihtiyaç hâline getirdiği bir organizasyondur. Sınıfsal bir yapıya sahip olmayan Doğu toplumlarında devlet de bir sınıfın tahakküm aracı olarak değil, bir ihtiyacın sonucu olarak ortaya çıkmaktadır. Böyle bir toplum yapısında bireysel çözümler ve kazançlar değil, toplumsal çözümler ve kazançlar önem kazanmaktadır.</p>

  <p class="block7">İhya edici devlete ihtiyaç duyan toplumsal yapı diğer örgütlenmelerinde bu doğrultuda şekillendirmektedir. Bu devlet yapısı aynı zamanda insanların ve özellikle ekonomik yapının da güvencesidir. Devletin toplumlararası ilişkilerde koruyucu rolü ekonominin ayakta kalmasının ve toplumsal zenginliğe ulaşmanın temelini oluşturmaktadır. "Ülke, soyguncusuz olmaz ve de olmamıştır. Ama, Sultanı güçlüyse soyguncuyu bulur, tutar, keser başını, yağmaladığı malı tüccara geri verir... Moğol'a geldi mi, soyguncuyu, bu da bastırıp kesmekte ama, tüccara vereceği malı kesesine atmakta... Bezirganlar baktılar ki, mal gitmekte, üste can bile caba gitmekte... Çevirdiler kervan yollarını Akdeniz'e, Karadeniz'e... Bu toprağa Moğol atı bastı mı, gökten say ki, bela indi."6 Anadolu toplumunun zenginliğinin kaynağı toplumlararası ilişkilerde üstlendiği roldür. Toplumların temel faaliyetleri olan tarım ve ticaret ancak devletin sağladığı güven ve ilişkilerin denetimiyle işler hâle getirilmiş ve sürdürülmüştür. Tarımsal üretimde coğrafi yapıdan kaynaklanan ve bireysel olarak çözümü olmayan sorunlar, özellikle sulama, devlet organizasyonu ile çözülmüştür. Yine ticaretin etkin hâle getirilmesi, ticaret yollarının yapılması ve ticari güvenliğin sağlanması devlet organizasyonu ile gerçekleştirilmiştir. Doğu'da devlet örgütlenmesi üzerine özellikle Devlet Ana ve Yorgun Savaşçı romanlarında Kemal Tahir'in ortaya koyduğu bu görüşler tüm romanlarına yansımaktadır.</p>

  <p class="block7">Kemal Tahir, yayımlanmamış roman notları olan Topal Kasırga-Darmadağın Olan Devlette Timur'un Anadolu'yu işgalini de bu açıdan değerlendirir ve eleştirir. Timur devlete gelmemiş yağmaya gelmiştir ve Batı işgaline olanak hazırlamıştır.7 Moğolların Anadolu'yu işgalinden sonra ortaya çıkan Şeyh Bedrettin Isyanı'na bakışı da aynı penceredendir. Kemal Tahir'e göre bu isyan göstermiştir ki Anadolu halkı mal bölüştürmeyi teklif eden bir harekete sıcak yaklaşmamaktadır. Çünkü güvenliğini mal edinmekte değil başka dayanaklarda aramaktadır.8 "Bayezid’in esirliğinden sonra Anadolu Türk halkları, şehzadeler boğuşmasında da taraf tutmamayı sürdürmüşler, ya da, sık sıktaraf değiş- tirmişlerdir. Bu durum, Anadolu'nun birleşik halklarının geleneksel savunma alışkanlıklarına uymak</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">5. Kemal Tahir, Yorgun Savaşçı,Tekin Yayınevi, İstanbul, 1997, s. 147-148.</p>
        </td>
      </tr>

      <tr class="calibre4">
        <td class="td1">
          <p class="block14">6. Kemal Tahir, Devlet Ana, s. 48.</p>
        </td>
      </tr>

      <tr class="calibre4">
        <td class="td1">
          <p class="block14">7. Kemal Tahir, Roman Notlarıljopal Kasırga-Darmadağın Olan Devlet, Bağlam Yayıncılık, İstanbul, 1990, s. 33.</p>
        </td>
      </tr>

      <tr class="calibre4">
        <td class="td2">
          <p class="block14">8. Age, s. 24-25.</p>
        </td>
      </tr>
    </tbody>
  </table>

  <p class="block7">tadır. Anadolu halkları, devletten yanadırlar, ama devletin, devlet otoritesine sahip olduğu sürece... Yani, güçlü, savunucu, güvenilir devletten yanadırlar. Devletin sahipleri hangi nedenle olursa olsun, devleti tehlikeye atmışlarsa, yani devletin kaderini düşünmemişlerse - ki bu düşünmemezlik, aynı zamanda, halkların kaderini de düşünmemektir- Anadolu halkları, gerek kumarbaz, gerek avanak, gerekse güçsüz devletlileri katiyen tutmazlar. Onları tutmamak suretiyle cezalandırırlar."9</p>

  <p class="block7">Bu bakış açısı, XIX. yüzyıl sonrasında Batılılaşma ile birlikte ortaya çıkan dönüşümlere dönük eleştirilerinin de temelini oluşturmaktadır. Kemal Tahir, Kurt Kanunu romanının kahramanı ittihat Terakki'nin ünlü iaşe nazırı Kara Kemal aracılığıyla, Batılaşma sonucunda ortaya çıkan siyasi yapılanmaya, iktidar kavgalarına oldukça sert eleştiriler getirir. Getirdiği eleştiriler Timur'a getirdiği eleştirilere benzer niteliktedir. Ortadaki kavga devlet olma, devleti güçlendirme kavgası değildir.</p>

  <p class="block7">Ortadaki kavga her biri Batı kaynaklı grupların iktidar kavgasıdır. Ortaya konulan siyasi hareketler Batılı güçlerce ortaya konan siyasi oyunların araçlardır. "İktidara geldin mi, bilirsin gizliaçık bütün yabancı örgütleri... Kim kime çalışıyor, aşağı yukarı bunu da bilirsin... Ama hiçbir şey yapamazsın! Daha doğrusu, hiç birinin temellerine dokunamazsın! Çünkü güç yetiremez olmuşsundur çoktan... En değersiz imtiyaza dokunayım, desen, gök başına yıkılır... Bunun için, bizim düştüğümüz çukura düşenler, yabancıları bırakıp birbirlerini yerler. Hele iktidara gelmeleri de yabancı güçlere dayanarak olmuşsa..."10</p>

  <p class="block7">Kemal Tahir düşüncesinde devlet, Doğu'da sadece üretim ilişkileriyle sınırlı değildir, toplumlararası ilişkilerde belli bir görevin ve rolün, Doğu- Batı ticaretinin denetimi ve üretimin saldırılara karşı savunulmasına dayalı toplumsal bir ihtiyacın ürünüdür. Toplumun devamı ancak güçlü, koruyucu ve ihya edici devlet ile mümkündür. Bu görüşlertemelinde yaşanan toplumsal ve siyasi olaylar, oldukça tutarlı bir biçimde Kemal Tahir romanlarında değerlendirilmektedir. Timur, Şeyh Bedrettin, Çerkez Ethem gibi tarihsel aktörler bu görüşler doğrultusunda eleştirilmekte, yüceltilen eşkıyalığa bu görüşler doğrultusunda karşı çıkılmaktadır. Devlet örgütlenmesinin gerek romanlarda idealize edilmesi gerekse yaşanan toplumsal ve siyasi olaylara getirilen eleştiriler aynı zamanda Kemal Tahir'in döneminde yaşanan tartışmalara, toplumsal sorunlara ve ortaya çıkan siyasi hareketlere bir cevap ve çözüm önerisidir. Kemal Tahir için çözüm toplumlararası ilişkilerde, Doğu-Batı çatışması temelinde toplumun üstleneceği yer ve rolden, toplumumuzun kendi dinamik gerçeğinden gelmelidir. Bu gücün ve potansiyelin en keskin, en bilinçli biçimi siyasettir. Devlet bu bilincin somutlaşmasıdır. Tarihsel gelişmenin ve toplumsal yapımızın özelliğini de toplumlararası ilişkiler çerçevesinde elde edilen çözüm oluşturacaktır. Batfdan gelen saldırı ve sömürüye en güçlü karşı çıkışımız ancak devletin cephe siyasetinin savunucusu olmasıyla mümkündür. Anadolu insanı oluşturduğu bu güçle kendini korumanın ötesinde, arkasındaki zengin tarım uygarlıklarının da koruyucusu ve öncüsü olmaktadır.</p>

  <p class="block7">Kemal Tahir'in o dönemde ortaya koyduğu bu çözümlemeler, günümüz şartlarında da geçer- lidir. Batı saldırıları karşısında kendini savunacak öncü bir siyasi örgütünün olmadığı Doğu, günümüzde kendi varlığını sürdürmede zorlanmaktadır. Bunun ötesinde Anadolu insanı kendi yapısına uymayan bir çözümle uyuşamamakta ve tarihî birikimi mevcut siyasete ters düşmektedir. Sürekli gündemde olan Avrupa Birliği tartışmalarına, Irak Savaşı'na, Orta Doğu'da yaşananlara, Kıbrıs meselesine, Kuzey Irak sorununa, yaşanan çeteleşmelere, şiddet olaylarına ve özellikle sürekli gündemde olan sivil toplum tartışmalarına bir de Kemal Tahir'in ortaya koyduğu bu düşünceler açısından</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">9. Age, s. 40-41.</p>
        </td>
      </tr>

      <tr class="calibre4">
        <td class="td2">
          <p class="block14">10. Kemal Tahir, Kurt Kanunu, Tekin Yayınevi, İstanbul, 1996, s. 198.</p>
        </td>
      </tr>
    </tbody>
  </table>

  <p class="block7">bakmak önümüze yeni bir pencere açacaktır. Batılaşma çabalarının ortaya çıkışından günümüze kadar, Batı sömürüsünün en çok saldırdığı nokta Doğu'daki güçlü devlettir. Çünkü yapısı itibarıyla doğu'da devlet, Batı saldırıları ve sömürüsüne karşı direnç göstermektedir. Batı dünya egemenliğinin yaygınlaşmasıyla Doğu'da ortaya çıkan yeni devlet örgütlenmesi bile bugün bir engel olarak görülmektedir. Sömürünün ve saldırıların en pervasız biçimde sürmesinin gereği olarak devletin örgütlü yapısı kırılmak istenmektedir. Kemal Tahir Doğu'da devletin yapısı üzerinde önemle durur. Çözüm önerisine bu anlamda devleti, diğer deyişle toplumu kapsayacak en geniş siyasi çözümü yerleştirir. Devleti Batı'dan alınmış basmakalıp düşünceler ile değil, toplumlararası ilişkilerde, Doğu-Batı çatışmasında üstlendiği görevler ve işlevi ile değerlendirir. Batı'da bir sınıfın iktidar aracı olan devlet, Doğu toplumlarında öncelikle askerîsiyasi amaçlı olarak ortaya çıkmış ve toplumun üretim sorunlarının çözümü sağlamıştır. Yakın Doğu'da ve Anadolu da ise devlet doğrudan Doğu-Batı arasındaki askerîsiyasi çatışmanın almış olduğu biçime göre değişik etnik ve dinî toplumları kapsayan en geniş çözümü temsil etmiştir. Batı saldırılarına karşı durmak, Doğu cephesinin savunuculuğunu yapmak aynı zamanda dünya siyasetinin savunuculuğunu da gerekli kılmıştır. Anadolu'nun imparatorluk yurdu olması boşuna söylenmiş bir söz değildir. Günümüzde sorun dünya siyasetinden, Doğu-Batı çatışması içindeki yerimizin ve rolümüzün belirsizleşmesinden kaynaklanmaktadır.</p>

  <p class="block7">Kemal Tahir toplum sorunlarımızın çözümünü dünya egemenlik ilişkilerinde üstleneceğimiz rol ve görev içinde aramaktadır ve bu açıdan Anadolu Türk toplumunun gücüne ve dinamizmine inanmaktadır. Bu güven Anadolu Türk insanının devlet kurma, siyaset oluşturma ve devleti yaşatma özelliğinden kaynaklanmaktadır. Sorun toplum yapımızın tarihsel özelliklerinden değil, yanlış siyaset seçimimizden ve aydınların toplumun tarihî birikimine yabancılığından kaynaklanmaktadır. Devlet ile toplum arasındaki terslik de yeni siyasi seçimimizle ilgilidir. "Biz aydınlara çok su katılmıştır, hem de cıscıvık yabancı suyu..., Batılaşmaya yöneldiğimizden bu yana, biz aydınlar halktan ayrılmışız. Çünkü bu batılaşma, bize halktan değil, Saraydan gelmiştir. Halktan kopmuş, halka dönebilmek umudunu kesinlikle yitirmiş Saraydan... Bu dönemde bizim halkımız, batıya karşı, batı- laşmaya çabalayan Osmanoğullarına rağmen, Osmanlıyı savunmuşlardır. Daha sonra, batılaşmaya çabalayan Türkçülere rağmen Türkçülüğü, hatta bilir bilmez batılaşmaya çabalayan, sözgelimi, bizim şair Mehmet Akif gibi müslüman doğuculara rağmen doğuculuğu, bu günün büsbütün çırçıplak ba- tılaşmacı halkçılarına rağmen de halkçılığı, yani kendi varlıklarını savundukları gibi... İşte bu halkın içinden, bizim sefil etkimizi yere çalacak yeni bir yerli insan türü çıkacaktır. Ben umutluyum er geç çıkacaktır. Bunlar, buradan başka bir yere sığınamayacak, kendi halklarından başka topluluklara katılamayacaklarını kesinlikle idrak etmiş, namuslu adamlar oldukları için er geç kendi işlerini kendileri görmek için çıkacaklardır ortaya."11</p>

  <p class="block7">Kemal Tahir bir romancı ama sosyalist dünya görüşüne sahip bir romancımızdır. Devlet ve toplum anlayışı Batı sosyalizminin hazır kalıplarına uymamaktadır. Ancak bu bilinçli bir seçimdir ve sosyalizme bir başka düzeyde katkıdır. Kemal Tahir, toplum sorunlarının çözümünde Doğu'nun ve Anadolu Türk toplumun tarihî birikimine uygun olarak geleceğe doğru yeni bir sıçramanın ancak Doğu-Batı çatışması içinde mümkün olacağı düşüncesindedir. Bunun için Batı dünya egemenliğinin tartışılması çerçevesinde Batı sosyalizminin öneri ve şemalarını da zorlayarak geliştirmiştir.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">11. Age, s. 107-108. 286</p>
        </td>
      </tr>
    </tbody>
  </table>

  <p class="block13" id="calibre_pb_30"></p>
</body>
</html>
