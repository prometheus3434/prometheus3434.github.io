<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <p class="block7"></p>

  <h1 class="block6">FARKINDA OLMASAK DA KEMAL TAHİR HÂLÂ YAŞIYOR</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_14">Kurtuluş Kayalı</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Doğumunun yüzüncü yılında bizim edebiyatımız ve düşünce dünyamız Kemal Tahir konusunda sağır ve kör bir görünüm arz ediyor. Körlük ve sağırlık yapay olup Kemal Tahir'in yeterince değerlendirilmesinin önünde belirgin bir engel oluşturuyor. Türk edebiyatının önemli unsurlarının entelektüel olma geleneğinin belki de son görkemli temsilcisi Kemal Tahir'dir. Bu geleneğin hepten kaybolduğu şeklinde bir değerlendirme rahatlıkla yapılabilir. Kemal Tahir'in etkisi hepten yok sayılırken yaklaşım tarzları ve edebiyat anlayışı varlığını bariz olarak koruyor. Yok sayılırken düşünceleri köklü bir şekilde kendini hissettiriyor. Tarih en belirgin, en önemli sosyal bilim dalı olarak kendini kabullendiriyor.</p>

  <p class="block7">Osmanlı yeni baştan yaygın bir şekilde düşünce dünyamızın ve edebiyatımızın merkezine yerleşiyor. Kemal Tahir'i anlamak demek Osmanlı’yı anlamak demektir. "Osmanlı’yı zaten Osmanlı tarihçileri yazdı ve biz de onları okuyarak Osmanlı’yı anladık.''mantığı 1960'lı-1970'li Türk aydının tipik mantığıdır. NotlaA ağırlıklı olarak Osmanlı’yı anlamaya dönük olarak yazılmıştır. 0 amaçla yazılmıştır. Ancak Notlar'm yayımlanmasından sonra eleştirel ya da olumlu yaklaşan hiç kimse bölük pörçük keyfî göndermeler dışında Kemal Tahir’in Notlar’ım yorumlama çabası göstermemiştir/gösterememiştir. Notlar'm okunması Kemal Tahir’in Osmanlı tarihçilerini titiz bir şekilde döneminin entelektüellerinden daha ciddi olarak okuduğunu göstermektedir. Onun yaklaşımında o dönemde Ömer Lütfi Barkan'a, bu dönemde de Halil İnalcık'a güzelleme yazanların tutumuna benzer bir tavrın zerresi görülmemiştir. Bunun yanında 1960'h yıllarda Türkiye'de yoğun etki bırakan Niyazi Berkes'in Osmanlı yaklaşımını eleştirel bir çerçevede hiç kimsenin yapmadığı ciddiyetle sorguladığı görülmektedir, ilave olarak 1960'lı yıllarda Behice Boranin yaklaşımlarına sonraki özgüllük nitelemelerini sempatik karşılayarak eleştirel bir tutum takınmıştır. Onun önemini iktisatçılar, bahusus biri onun isminin yanına kendi ismini yazarak -tam da kendi ifadesi- benimserken sonradan tarihçi olan o zamanın iktisatçısı, Behice Boranin ciddiyetini on yıllar sonra fark etmiştir. Yanına ismini yazan iktisatçı da bu eylemini Behice Boranin ölümünden hemen sonra gerçekleştirmiştir (Bilim ve Sanat, Aralık 1987). Kemal Tahir Notlar'da Behice Boranin Mübeccel Kıray üzerindeki etkisini de meseleye vakıf olduğu için açıklıkla belirtmiştir ki Türkiye'deki çoğu sosyal bilimci bunun farkına 1989 yılında Mübeccel Kıray'ın ikrarından sonra varmıştır. Kemal Tahir, yazarının kırk yıl sonra bile üzerinde durmadığı Türkiye'de Azgelişmiş Kapitalizm ve Köylere Girişi kitabına bile eleştirel bir göndermede bulunmuştur. Dönemin entelektüel fotoğrafının en gelişkin biçimini Kemal Tahir'in Notlar'mia bulmak kabildir. Notlar'm ağırlıklı olarak Osmanlı konusundaki geniş kapsamlı tahlilinden haberdar olmadan -ki bunlar kurmaca değil, bunlar roman değil adı üstünde nottur- Kemal Tahir üzerine tahlil yapmak veresiye laf etmektir. Kelimenin tam anlamıyla lâfı güzaftır.</p>

  <p class="block7">Kemalizm konusundaki eleştirel yaklaşımlar ve erken Cumhuriyet dönemi düşünce hayatımızın en temel inceleme konusunu oluşturuyor. Osmanlı’nın ve Türkiye'nin hiçbir şekilde sömürge olmadığı gerçeği Batılı metinlerden aktarılarak yaygın bir şekilde dillendiriliyor. Köy Enstitülerine yönelik eleştirel tutum yaygınlaşıyor.</p>

  <p class="block7">Köye, köylüye eleştirel yaklaşım kökleşiyor. Gün yirmi dört saat roman düşünen Kemal Tahir'in roman gerçeği konusunda söyledikleri yeni kuşak edebiyat eleştirmenlerince altı çizilmeden kabul görüyor. Beş Romancı Tartışıyor'daki yaklaşımları âdeta anonimleşiyor. Yukarıdaki konularda koro hâlinde konuşulmaktadır. Ancak vaktiyle Kemal Tahir aykırı, muhalif bir söylem içinde bu temel tezleri âdeta tek başına ifadelendirmiştir. Dünyanın hiçbir yerinde düşünceleri ve edebiyat anlayışı bu ölçüde kabul gören, kökleşen ve fakat düşünce ve edebiyat dünyasından kazınmaya çalışılan başka bir entelektüele rastlamak mümkün değildir. Kemal Tahir'in düşünceleri kabul görürken etkisinin kazınmasının arkasındaki nedenlere bakmak lâzımdır. Batı karşısında diz çökme eylemi bu husustaki direnç kalesinin yok sayılmasını beraberinde getirmekte, zorunlu kılmaktadır.</p>

  <p class="block7">Türkiye'de Batılı düşünce olağanüstü merkezî bir yer almaktadır. Roger Garaudy'den İslamiyet ve sosyalizm öğrenmenin anlamsızlığına dikkat çeken Kemal Tahir'in gözlemleri bugünkü daha vahim tabloyu nasıl değerlendirmek gerektiğini açıkça ortaya koymaktadır. Aslında 1960'lı yıllar çok daha az problemli yıllardır. Bugünkü "Sol İlahiyat" tartışmaları 1960'lı yılların islamiyet- Sosyalizm tartışmalarına göre Türkiye gerçeklerinden çok daha uzaktır. Keşke 1960'lı yıllar ortamından nasiplenmeye devam edebilseydik.</p>

  <p class="block7">Bugün sadece sosyalizmi ve islamiyeti değil, Türkiye'yi, geçmişini ve şimdiki zamanını Batı'dan ve Batılıdan öğrenmek gibi bir eğilim içine girilmiştir. Edebiyat alanı da eskiden İbrahim Tatarlı ile Rıza Mollof'un kitabıyla biçimlenir, "Devlet Ana" eleştirisi Sovyet türkologlarının yaklaşımıyla şekillenirken şimdi Türkiye'de Batılı kavrayışla özdeş edebiyat anlayışı itibar görüyor. Oğuz Atay'ın muhayyel "Türkiye'nin Ruhu" romanı üzerinde odaklaşılmazken Joyce hakkındaki düşüncelerine projektör tutuluyor. Aslında edebiyat dünyamız ile düşünce dünyamız birbirini o kadar andırıyor ki. "Su katılmamış yerli olunmadan" hiçbir şey olunamayacağını söyleyen Kemal Tahir'in kırk yıl önceki "Türk aydınlarına cıscıvık yabancı suyu katıldığı" şeklindeki tespitinin bugün çok daha geçerli ve gerçekçi olduğunu belirtmemek mümkün müdür acaba. Türkiye'de özgün düşünce üretiminin vasatı büyük ölçüde kaybolmuştur. Hayatının her döneminde Kemal Tahir'e eleştirel laf söylemek isteyenlerden birinin, Türk düşünce hayatının deynekçilerinden birinin Devlet Ana'dan haberdar olup eleştirel düşüncesini, onun üzerine bina etse de Yol Ayrımı'nın farkında olmadığı kendi sözleriyle sabittir.</p>

  <p class="block7">Kemal Tahir konusunda bir dönem olumlu düşünce beyan edenlerden önemlice bir bölümü ki bunların arasında onun düşünsel damgasını taşıyan derginin merkezinde yer alanlar da vardır, düşünsel değişim yaşamışlar ve neredeyse ömür billah Kemal Tahir adını ağızlarına alamaz olmuşlar, ağızlarına almaya tövbe etmişlerdir. Türk düşünce ve edebiyat dünyasının iktidarı/iktidarları Kemal Tahir konusunda olumlu düşünce telaffuz edenleri dışlamaktadır. Suyun aktığı doğrultuda gitmek Türk aydınının temel özelliğidir.</p>

  <p class="block13" id="calibre_pb_18">Bu ortamdan ne beklenebilir ki. Ama daha bu yıl yayımlanan bir romandan tesadüfi bir alıntı biraz sarsak bir şekilde de olsa Kemal Tahir'in bizim kültürümüzde hâlâ yaşadığını aşikar bir tarzda gözler önüne seriyor:"... İki yıldır size bakıyorum ve şunu görüyorum. Siz, akarken çarpacağı taşlardan korkan bir su gibisiniz. Ortadoğu çalışıyorsunuz ama Ortadoğu'ya gitmiyorsunuz. İslâmî hareketler çalışıyorsunuz ama kafanız karışmıyor. Yoksulluk çalışıyorsunuz ama öfkelenmiyorsunuz. Siz niye bu kadar Batılıymış gibi yapıyosunuz Bayan Öztürk? Yabancıymış gibi?.." (Ece Temelkuran, MuzSesleri, 2010, s. 104). Zaten hep yaşayacak. Ama bizim düşünce dünyamızın ve edebiyatımızın onunla buluşması hep dolaylı yollardan olacak gibi görünüyor.</p>
</body>
</html>
