<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21"><span style="font-size: 1.125em; font-style: italic; line-height: 1.2;">KEMAL TAHİR ÜZERİNE</span><br /></h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_16">Baykan Sezer</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Büyük romancı Kemal Tahir'i yitireli tam 24 yıl olmuş, yaklaşık çeyrek yüzyıl geçmiş.1* Daha dünmüş gibi geliyor insana. Bu, kendisini tanımak, sohbetine katılmak olanağı bulmuş bizim kuşak için çok renkli ve güçlü kişiliğin ve hepimize yeni ufuklar, yeni düşünce ve araştırma konuları kazandıran tadına doyulmaz sohbetlerinin etkisiyle anıların canlı kalmasından öteye bir olaydır. Ölümünden bu yana neredeyse çeyrek yüzyıl geçmiş. Kemal Tahir'i kendimize buncasına yakın saymamızın gerçek nedeni bir yerde romanlarının edebiyatımızın, edebiyatın en önemli yapıtları olmayı sürdürmesidir. Bugün de Kemal Tahir'i okumadan, bilmeden Türk edebiyatından, dünya romanından söz etmemiz mümkün değildir.</p>

  <p class="block7">Yine Kemal Tahir’in Türk toplumu ile Türk tarihi ile ilgili görüşleri, uyarıları, değerlendirmeleri bugün de önemini sürdürmektedir. Geçen süre Kemal Tahir’in tarih konusunda, toplumumuz konusunda hazır kalıpların, hazır dışarıdan ithal açıklamaların sorunları anlamamızda bizi yanlışa sürükleyeceği konusunu ısrarla vurgulamıştı. Bu ısrarında ne denli haklı olduğu günümüzde çok daha iyi anlaşılmaktadır. Geçmişte Kemal Tahir'e karşı Türkiye için ithal görüş ve reçetelerin çözüm olacağını savunanlar bile günümüzde görüşlerini bırakmamış olsalar bile en azından bugün başka sözcükler kullanmak zorunda kalmışlardır. Kemal Tahir’in toplumumuzla, tarihimizle ilgili tartışmaların yoğunlaştığı bir dönemde savunduğu görüşler, takındığı tutum bugün haklı çıkmıştır.</p>

  <p class="block7">Elbet Kemal Tahir’in belli dönemde çok önemli romanlar yazmış olması ve yine aynı dönemde Türkiye ve Türkiye sorunları önünde önemli doğruları savunmuş bulunması Türk edebiyatında ve Türk düşün yaşamı içinde büyük önem taşımaktadır. Kemal Tahir'in bu önemi yalnızca yaşadığı dönemle sınırlı değildir. Kemal Tahir ve düşüncesi bugün de önemini korumaktadır. Günümüzde de Kemal Tahir’in romanlarım okumadan romandan, edebiyattan keyif aldıklarını, edebiyat ve romanın önemini kavradıklarını söyleyenlere şaşarım ve gülerim. Yine aynı biçimde Kemal Tahir'in saptamaları ve uyarıları göz önüne alınmadan Türkiye'nin özelliklerini ve sorunlarını anlamanın olanağı yoktur.</p>

  <p class="block7">Kemal Tahir, yaşamı boyunca Osmanlı konusu üzerinde özellikle durmuştur. Kemal Tahir Osmanlı’ya olan bu ilgisinin geçmişe duyulan bir özlemin ürünü olmadığını sık sık belirtmeye ça-</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">1* Baykan Sezer'in 26.4.1997 günü İstanbul Büyükşehir Belediyesi Kültür İşleri Daire Başkanlığı tarafından Tarık Zafer Tunaya Kültür Merkezi'nde düzenlenen Kemal Tahir'i anma toplantısında yaptığı konuşmanın metnidir.</p>
        </td>
      </tr>
    </tbody>
  </table>

  <p class="block7"></p>

  <p class="block7">Iıştık. Osmanlı, bugün de sorunlarımızı anlamamızda, çıkar yolu bulmamızda önemli bir çıkış noktası oluşturmaktadır. Bu nedenle Kemal Tahir, Osmanlı’ya ilgi durmuş, konunun önemini bizlere anlatmaya çalışmıştır. Benzer şeyleri Kemal Tahir için de söylememiz mümkündür. Belli bir dönemde insan zekâ ve yaratıcılığının en parlak örneğini oluşturmuş, bugün de hala hayranlık uyandıran bir müze parçası değildir. Görüşleri, kitapları bugün de yararlanacağımız, yararlandığımız bir yazardır, düşün adamıdır. Ölümünden çeyrek yüzyıl geçmiş olmasına inanmakta güçlük çekmemizin gerçek nedeni Kemal Tahir’in güncelliğini korumuş olmasıdır.</p>

  <p class="block7">Edebiyat ve roman benim uzmanlık alanım değildir. Ancak bu konularda bir okur olarak görüş sahibi olmak hakkına sahip olduğumu düşünüyorum. Bu nedenle Kemal Tahir'in dünya çapında bir büyük Türk romancısı olduğunu belirtmekten geri durmadım. Yine kanımca Kemal Tahir, XX. yüzyılın en büyük romancısıdır. Bu söylediklerimin duygusallıkla ya da Kemal Tahir'i yüceltebilmek için abartılarla ilgisi yoktur. Bu nedenle belki kendi uzmanlık alanımın dışına çıkacağım ama izninizle konu üzerinde burada kısaca durmak istiyorum. Kemal Tahir'in bir büyük Türk romancısı olduğunu, dünya romanında XX. yüzyılda zirveyi temsil ettiğini belirttim. Özel olarak sanatta, genel olarak düşün alanında ulusal-evrensel sorunsalına da en iyi yanıt ve bu konuda en iyi örnek Kemal Tahir'dir.</p>

  <p class="block7">Evrenselliğin ölçütü bugün dünyada egemen güçlerin oluşturduğu biçim ve kalıplara uymak ya da egemen güçlerin görüşlerini paylaşmak ve bu görüşlere arka çıkmak değildir. Dünya için geçerli olabilecek söze sahip olmak, tarihi gelişme üzerinde olumlu etki yapacak güçlerin sözcülüğünü yüklenmek sanatta ve düşünce de evrenselliğin bence tek ölçütüdür. Yaygın görüşlere ve egemen biçim ve kalıplara uyarak yurt dışında ilgi uyandırmak belki mümkündür. Ancak bu durumda kendi toplumunuzla, kendi ülkenizle ilişkiniz soru konusudur. Eğer söz konusu egemen görüşlerin, biçimlerin yaratıcısı toplumların üyesi değilseniz kendi toplumunuzla ilişkiniz kullandığınız dil ve taşıdığınız pasaportla sınırlanır. Sonunda bazı Afrikalı yazarlarda tanık olunduğu gibi kitaplar doğrudan İngilizce ya da Fransızca yazılmaya başlanır.</p>

  <p class="block7">Kemal Tahir bu konuda tutumunu çok açık bir biçimde dile getirmiştir. Romanlarını Batılılar bunalımda oldukları için onların hoşça vakit geçirebilmelerini sağlamak amacıyla yazmamıştır. Romanlarında Türk insanını, Türk insanının dramını ele almıştır. Türk insanını romanlarında ele alırken Türk insanını yetkili bir kişi olarak yabancılara tanıtan adeta turist rehberi konumunu benimsememiş, Türk insanını romanlarında ele alırken Türk insanının tarih birikimini, Türk insanının günümüz toplumlar arası ilişkilerde söyleyeceği sözünü, oynayacağı rolü gün ışığına çıkarmıştır.</p>

  <p class="block7">Her sanat dalının kendi özellikleri vardır. Siyasi bilincine en yakın romanla ilgili bir saptama yapmak istiyorum. Dünya üzerinde söyleyeceği sözü olan, ileride dünya üzerinde önemli rollere aday ülkeler önemli romancılar yetiştirmişlerdir. Romancılar bu gelişmenin bir yerde habercileri, sözcüleri olmuşlardır. Bir dönem Fransız ve İngiliz romanının önemi yanında XIX. yüzyılda Rusya'da Dostoyevski çıkmıştır. Dostoyevski romanlarını yazdığı dönemde Rusya Batı'nın kenar bölgesinde ikinci sınıf bir ülkesidir. Buna karşılık Dostoyevski tek de kalmamış, Dostoyevski'nin yanında birçok önemli yazar XIX. yüzyılda Rusya'da yetişmiştir. Başta Dostoyevski, bu yazarlar Rusya'nın XX. yüzyılda oynayacağı rolün habercisi olmuştur. Kemal Tahir Türk romanının önemli bir yerde olduğunu, dünya edebiyatı içinde ayrıcalıklı bir yerde bulunduğunu boşuna söylememiştir. Türkiye geleceğin oluşturulmasında söz sahibi olmaya aday bir ülkedir. Türkiye'nin önünde bulunan bu olanağı ilk sezinleyen kişidir. Bu nedenle Kemal Tahir son çizgiye dek Türk romancısı olarak kalmasına karşın Türkiye'nin geleceğin oluşturulmasında sözü olduğu için dünya çapında bir yazardır. Sözünü tüketmiş Batı'da eski usta arın çapında bir yazar çıkmazken XX. yüzyılda Türkiye'de Kemal Tahir yetişmiştir.</p>

  <p class="block7">XX. yüzyılda Rusya dünya üzerinde çok önemli bir rol üstlenmiştir. Bu gelişme sırasında Rus yöneticileri Dostoyevski'yi tümüyle yasaklamış olmasalar bile bir yana itilmiş, okunması özen- dirilmemiştir. Bugün Rusya eline geçmiş bu fırsatı tepmiş, yeniden sıradan bir ülke durumuna düşmüştür. Rusya'nın bugünkü başarısızlığı ile yöneticilerin Dostoyevski'ye karşı olan tutumları arasında doğrudan bağlantı kurmak belki yanlış olur ama bu tutum bazı şeylerin göstergesidir, Rusya'nın başarısızlığını anlayıp açıklamamızda bize yardımcı olur.</p>

  <p class="block7">Kemal Tahir çapında bir romancı yetiştirmiş bulunan Türkiye söyleyecek sözü olduğunu, gelecekte önemli roller üstlenebileceğini kanıtlamış bulunmaktadır. Rusya bir örnektir. Bu fırsatı gereği gibi değerlendirip değerlendiremeyeceğimiz ise bir yerde Kemal Tahir’in romanları ve Kemal Tahir düşüncesi önünde takınacağımız tutuma, Kemal Tahir düşüncesinden gerekli dersleri çıkarıp çıkarmamamıza bağlıdır.</p>

  <p class="block7">Kemal Tahir, evrenselliği yakalayabilmenin yolunu, ulusalevrensel ilişkisini en iyi bir biçimde kavramış, bunun en başarılı örneklerini romanlarında bize vermiştir) Evrensel sanılan kalıpların uygulanmasıyla değil dünyayı ilgilendirir sözlerin sahibi olmakla evrenselliğin yakalanabileceğini bize göstermiştir. Sanatta evrensellikulusallık tartışmasının Kemal Tahir örneği göz önünde tutulursa gerçek zeminine oturacağını sanmaktayım.</p>

  <p class="block7">Kemal Tahir'in yaşamı boyunca en fazla üzerinde durduğu konuların başında Batılılaşma ya da Batıcılaşma sorunu gelmektedir. Bir rastlantı sonucu da değildir. Bir Türk yazarı olarak Türk romanının dünya edebiyatı içinde kendine düşen yeri kazanabilmesi için uğraş verirken aynı anda Türkiye'nin de toplumlar arası ilişkilerde layık olduğu yeri kazanması çabası içindeydi. Bu nedenle toplumlar arası ilişkilerde yerimizi yeniden düzenleyen, yeniden tanımlayan Batılılaşma olayına ilgisiz kalması beklenemezdi. Osmanlı İmparatorluğu dünyadaki yeni gelişmeler önünde konumunu ve ağırlığını koruyabilmek amacıyla elinde bulunan güç ve olanakları bir başka siyaset içinde değerlendirmek çabası içine girmiş ve bunun sonucu Batıcılaşma çabamız başlamıştır. Osmanlı İmparatorluğu bir dünya imparatorluğudur. Gücünü ve önemini tarihte güttüğü dünya siyaseti aracılığıyla kazanmıştır. Sorunlarının kaynağı da güttüğü geleneksel siyasetinin etkinliğini giderek yitirmesidir. Osmanlı, sorunların çözümünü de yine aynı düzeyde aramıştır. Osmanlı’nın toplumla, yönettiği halklarla hiçbir önemli sorunu olmamıştır. Yeni bir seçim yapmak gereğini toplumun zorlamaları sonucu duymamıştır. Osmanlı’da Batıcılaşma akımının devlet kadrolarınca yasama yoluyla yürütülmesi, yenileşmenin devlet kurumlarıyla sınırlı tutulup topluma gereğince yansıtılmamış olması yurdumuzda Batılılaşmanın yanlış uygulanmasından kaynaklanmamaktadır. Aksine Osmanlı’da Batıcılaşmanın gerçek mahiyetini anlamamıza yardımcı olmaktadır.</p>

  <p class="block7">XIX. yüzyıldaki belli gelişmeler bazı yanlış anlamalara neden olmuştur. Batı Yeni Çağla birlikte yeni ticaret yolları aracılığıyla yeni ülkelerle yeni ilişkiler ağı kurmuş, bu yeni ilişkiler Batı'ya önemli üstünlükler kazandırmıştır. Bu gelişme sonunda uygarlıkların beşiği sayılan Akdeniz Atlantik ülkeleri önünde eski önemini yitirmeye başlamıştır. Batı, bu üstünlüğünü bir dünya egemenliğine çevirebilmek için geleneksel Doğu ülkelerine, bu ülkelerle ilişkilerinde üstünlüğünü kanıtlamak yerine kolayı seçmiş, kendisine ayrıcalık ve üstünlük sağlayan ilişkileri dayatmaya başlamıştır. Doğu ülkeleri çağdaş ilişkilere ayak uydurulması bahanesiyle endüstrileşme, Batılılaşma adı altında kendilerinin taraf olmadıkları bir ilişkiye zorlanmışlar, bu zorlama arasında kimliklerini, özelliklerini yitirmek tehlikesiyle karşı karşıya kalmışlardır. Bir başka ülkeyi izleyerek, o ülkenin geliştirdiği kalıplara uymakla çağdaş ilişkilere katılabilmek olanağı yoktur. Eğer çağdaş ilişkiler içinde yapabileceğimiz bir şey, söyleyecek bir sözümüz varsa çağdaş ilişkiler içinde hak ettiğimiz yeri alabiliriz.</p>

  <p class="block7">Kemal Tahir bu konuda da en doğru, en geçerli saptamayı yapmıştır. Yabancı açıklamaları benimseyerek, hazır modelleri kopyalayarak çağdaş ilişkilere katılmanın mümkün olmadığını ısrarla belirtmekten geri durmamıştır. Kemal Tahir, yalnızca toplumumuzun özelliklerini belirtmekle, vurgulamakla yetinmemiş, toplumlar arası ilişkilerde yerimizin, ağırlığımızın saptanmasına özen göstermiştir. Başlangıçta Kemal Tahir Doğu toplum özellikleri üzerinde dururken giderek toplumlar arası ilişkilerde yerimizi, gücümüzü saptamamıza yarar, bizim dünya ilişkilerine katılmamıza izin verir, Doğu-Batı çatışmasını görüşlerinde temel almaya başlamıştır.</p>

  <p class="block13" id="calibre_pb_21">Bugün Batı, bizlere yeryüzünde büyük bir başarı elde etmiş görüntüsünü vermektedir. Karşısına çıkabilecek herhangi bir güç kalmadığı inancıyla yeni dünya düzeni adı altında kendi yasalarını, kendi egemenliğini yürütmekte kararlı görünmektedir. Gerçekte Batı'nın bu başarısı, başarısızlığının ürünüdür. XIX. yüzyıldan bu yana tüm beklentileri, açıklamaları yanlış çıkmış, gelecekle ilgili herhangi bir önerisi kalmamıştır. Günümüzü güçlendirerek sürdürmekten başka önerisi, sözü kalmamıştır. Batı sözünü tüketmiştir. Doğu ise günümüz ilişkilerine uyum sağlamak adına Batılılaşma dayatmasıyla kimliğini, yaratıcılığını yitirmiş bulunmaktadır. Unutulmasın, Osmanlı kendi iradesiyle Batıcılaşma seçimini yapmıştır. Bu konuda belki de tek Doğu ülkesidir. Osmanlı bu seçimini yaparken Batı toplumlarına özendiği için değil kendi özelliklerini, önemini korumak istemiştir. Bugün Türkiye'nin ne Batı'nın tükenmişliğini, ne de bir dünya siyasetine dayalı bir imparatorluğun varisleri olarak yeni bir siyası öneri ve yol göstericilikten yoksun bırakılmış Doğu'nun bugün içine itilmiş bulunduğu çaresizliğini paylaşmakta çıkarı vardır. Türkiye'nin kendi söyleyeceği sözü, geleceğin oluşturulmasında kendisine düşen önemli rolü bulunmaktadır. Kemal Tahir çapında bir romancı yetiştirerek bunu kanıtlamıştır. Türkiye'nin önündeki bu fırsatından gereğince yararlanıp yararlanamayacağı bir yerde Kemal Tahir'in görüşlerini, uyarılarını nasıl değerlendireceğimize bağlıdır.</p>
</body>
</html>
