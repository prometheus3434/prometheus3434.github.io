<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİR'İN ROMANLARINDA KADINLAR</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_43">Özlem Fedai</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Osmanlı’dan Cumhuriyet sonrasına kadar Türk toplumunun yaşadığı kimlik değişiminin yarattığı buhranları eserlerinde ele alan Kemal Tahir, Türk insanının ruhu, davranışları ve sosyal olaylara yaklaşım tarzı konusundaki düşüncelerini romanlarıyla dile getirmiştir. Kendisini "düşünce suçlusu",</p>

  <p class="block7">"Gazeteci", "İstanbullu Murat" kimlikleri ile birçok romanına anlatıcı olarak yerleştiren yazar, halkla aydının buluşmasını, farklılıklarını, aydının gözünden Türk insanının durumunu değerlendirmiştir.</p>

  <p class="block7">Bir Mülkiyet Kalesi, Namuscular, Karılar Koğuşu, Damağası, Esir Şehrin İnsanları, Esir Şehrin Mahpusu, Kurt Kanunu, Yol Ayrımı adlı romanları bu özelliği taşıyan romanlardır.</p>

  <p class="block7">Yazarın "askeri isyana teşvik" suçundan hapis yattığı yıllar (1938-1950) Türk milletinin tarihsel, sosyal, siyasal anlamda, ülkenin değiştirdiği yeni kimlik ardından Batı'ya yetişebilmek için büyük adımlar attığı yıllar olmuştur. Bu büyük adımlar atılırken Anadolu'da ihmal edilen köylüler özellikle kadınlar, iktidarın onlara ne gözle baktığı, kanunlar ve toplum nazarındaki değerlerini büyük bir dikkatle aktarmıştır.</p>

  <p class="block7">"... Türk milleti üzerine, Türk milletinin ruhu ve davranışları üzerine, hiç olmazsa büyük çizgilerde şaşırtmayacak bir neticeye varacağız. Türk milletiyle konuşmak için müşterek dili ancak o zaman bulacağız. Yani şu Anadolu Türk'ü ruhu dediğimiz bu tipi mozayık halinde meydana getireceğiz,.."1</p>

  <p class="block7">Yazarın, "Anadolu Türk'ünün ruhunu bir mozayık hâlinde ortaya koymak" şeklinde özetlenen bu düşünceleri, onun romanlarındaki hareket noktasını da ortaya koymaktadır. Yazar, Anadolu Türkü'nün mozayığını ortaya koymak eğilimi içinde kadınlara da özel bir önem vermiştir. Kadınların erkek egemen bir toplumdaki konumları, güçlü karakterleri ile çevrelerine ve olaylara yön verme, savaşma biçimleri, cemiyetin, namus ve ahlâk konusundaki yaklaşımlarının kadınlar üzerinden yansıtılma biçimi, kendisini bir ideale adayan kadınlar ile sosyal meseleler karşısında duyarsız, kendi rahatını ve lüksünü vatanın işgalinden daha önemli sayan kadınların durumları, toplumun ahlâk anlayışının, ihmallerinin ve törelerinin suça ittiği hapishanelerdeki kadınlar vb. Kemal Tahir'in ele aldığı kadın kimliklerini oluşturur. Aşağıda ana batlarıyla yazarın romanlarındaki Kadınların özellik ve eğilimleri üzerinde durulacaktır.</p>

  <p class="block7">Bu kadınlar, yazarın hem tarihî romanlarından hem de köy romanlarından hareketle, "Osmanlı Kadın", "Sosyal Yaşam İçindeki Kadınlar", "Düşmüş Kadınlar", "Cinselliğe Olan Eğilimleri Açısından Kadınlar" başlıkları altında değerlendirilecektir.</p>

  <p class="block7">TARİH! ROMANLARDA VE DÖNEM ROMANLARINDAKİ KADINLAR</p>

  <p class="block7">"Osmanlı Kadın"</p>

  <p class="block7">Kemal Tahir’in romanlarını incelediğimizde yazarın "kadın"sız romanının olmadığını söyleyebilip. Bu başlık altında ele alınan kadınlar daha çok belirli bir sosyal çevrenin yani şehir ortamının kadınlarıdır. Köy romanlarında da şüphesiz tarihî dönemler ele alınmıştır (Yediçmar Yaylası, Köyün Kamburu gibi). Ancak tarihî olaylar daha çok şehirlerde geçen olaylar üzerinden anlatıldığından, söz konusu romanlardaki şehirli kadınların eğilimleri esas alınmıştır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Naci Çelik, Romanda Hesaplaşma, Türkiye Defteri Yay., İstanbul, 1971, s. 18-19.</p>
        </td>
      </tr>

      <tr class="calibre4">
        <td class="td2">
          <p class="block14">2. Bu konuda ayrıntılı bilgi için bkz. Özlem Fedai, Kemal Tabirin Romanlarında Tarih ve Toplum, Basılmamış Yüksek Lisans Tezi, İzmir, 1998, ss. 518.</p>
        </td>
      </tr>
    </tbody>
  </table>

  <p class="block7"></p>

  <p class="block7">"Osmanlı Kadın" tabiriyle anlatılmak istenen, kişilik ve yönlendiricilikleriyle söz sahibi olan, çevrelerini etkileri altına alan, öfkelendiğinde kendisinden korkulan, şefkatlerini ve sevgilerini de çevrelerinden esirmeyen kadınlardır. Yazarın, olumlu olarak işaret ettiği bu kadın tipi, aynı zamanda savaşçı oluşuyla da dikkat çeker. Osmanlı devletine ve toplum düzenine hayranlığıyla bilinen yazarın bu kadın modelini işaret etmesi son derece doğaldır. Çünkü Devlet Ana romanında görüldüğü gibi, tüm yapılanmalarıyla her şeyin üstünde tuttuğu devlet bile yazara göre erkek gücünü değil, kadın şefkati ve analık yüreğini taşır. Ancak yeri geldiğinde yavrularını korumak için yüreğini ortaya koyar ve ölümü göze alır.</p>

  <p class="block7">Kemal Tahir’in eserlerindeki "Osmanlı Kadın" tipine en iyi örnekler, Devlet Ana romanındaki otorite sahibi, yiğit, şefkatli Bacıbey, Bir Mülkiyet Kalesi'nde Canseza (yazar/anlatıcının annesi), Esir Şehrin İnsanları ve Esir Şehrin Mahpusu romanlarında vatanseverlikleri ve cesaretleriyle göz dolduran Fatma Hanım ve Nedime Hanım'dır.</p>

  <p class="block7">Son saydığımız bu iki kadın, Esir Şehrin İnsanları ve Esir Şehrin Mahpusu romanlarında "analık"görevlerini en iyi şekilde icra etmenin dışında, vatansever kocalarının yanında Anadolu'da başlayan Kurtuluş mücadelesine destek vermektedirler. Örneğin, söz konusu romanların başkişisi Kâmil Beyin karısı Nermin, Kurtuluş mücadelesine destek veren kocası hapisteyken işgalcilerle balolarda eğlenip namusunu satarken onun karşısına yazar, yiğit, saf, vatansever birer Anadolu kadını olarak Fatma ve Nedime'yi çıkarır. Eğitimsiz, vatansever ve yürekli Fatma'nın kocası da aynı sebepten hapistedir ve onu her ziyaretine geldiğinde babasıyla gurur duyması için çocuğunu da yanında getirir (Fatma Hanım, eşi Ramiz Efendi ile Yol Ayrımı romanında da Cumhuriyet devrinin emektar, yürekli kadını olarak karşımıza çıkacaktır.). Oysa ömrü zenginlik içinde Avrupa'da geçmiş Kâmil Beyin karısı paşa kızı Nermin Hanım, sadece kendi lüks yaşamını sürdürmek için işgalcilerle gazetelere poz vermekle kalmaz, Kâmil Beyin kızı Ayşe'yi babasını görmek için hapishaneye bile getirmez. Esir Şehrin insanlarYnüa Kâmil Beyin yeğeni Sabriye Hanım ve halası da Nermin Hanım'la aynı ahlâka sahip kadınlardır.</p>

  <p class="block7">"Osmanlı kadın tipi" olarak yazarın Esir Şehir İkilisinde işaret ettiği ikinci kadın ise, eğitimli, eli kalem tutan bir kadın olan Nedime Hanımdır. O da her türlü ekonomik sıkıntıya rağmen, Kurtuluş Mücadelesi için gizli dergi ve broşürler hazırlayıp çıkartmakta, Anadolu hareketine ve hapisteki kocası İhsan Bey'e destek vermektedir. Adı geçen romanlarda yiğit, cesur, vatansever kadınlarla ahlâkî düşüklük içindeki kadınları yazar, bilinçli olarak karşı karşıya getirmiş; ülkenin sıkıntılı zamanlarında toplumdaki kadınların hangi yolları seçebileceklerini, önce kendilerini mi vatanlarını mı düşüneceklerini göstermek istemiştir.</p>

  <p class="block7">Yazarın diğer romanlarında ise kadınlar, "anne" rolleriyle fazla görülmezler. Çocukları olan kadınlar bile aslında anne değil, "cinselliğe düşkün" veya "düşmüş kadınlar"dır. Aşağıda ayrıntılarıyla değinileceği gibi toplumun nazarında daha çok "karı" sözüyle anılan, cinsel ihtiyaçlara cevap veren birer nesne durumundadırlar. Bunun nedeni biraz da, Anadolu'nun eğitimsizliği, cinselliği bir eğlence gibi görüşü, sefalet içindeki yaşantıda cinselliği, sefaletlerini aralayan/unutturan bir "mutluluk" kaynağı olarak algılamalarından ileri gelir. Bu sebeple Anadolu köylerinde kadınlar, erkeğini cinsel anlamda mutlu eder, çocuk doğurur, tarlada ve evde çalışır fakat değeri hayvanlardan farklı değildir.</p>

  <p class="block7">Kadınlar ve Cinsellik</p>

  <p class="block7">Kemal Tahir, kadının, toplumdaki değerini kendisinin kazanacağı görüşündedir. Önünde türlü engeller olsa da kadınların öncelikle bir kimlik ve kişilik sahibi olmalarını salık verir. Bunun için eğitimi de şart görmez. Hatta Esir Şehrin İnsanları romanında olduğu gibi, eğitimsiz kadınlar eğitimli kadınlardan daha bencillikten uzak, daha cesur, vatan uğruna ölmeyi seçebilecek arzuda kadınlardır. Hapishanede tanıdığı Anadolu kadınlarının genellikle "ahlâk ve namus" meselesi yüzünden hapis yatmaları, yazarın kadınlar konusundaki düşüncelerini de şüphesiz etkilemiştir. Özellikle köy romanlarında kadınların cinselliğin her türüne olan eğilimlerinin hapishanedeki suçlular tarafından anlatılması dikkatimizi çekerken bu durum, tarihî romanlarında da karşımıza çıkmıştır.</p>

  <p class="block7">Yazar, romanın asıl konusunu bir tarafa bırakarak sayfalarca kahramanlarının kadınlara bakışını anlatır. Örneğin, Atatürk'e yapılması planlanan İzmir suikastının konu edildiği Kurt Kanunu'nitf Abdülkerim ile suikastı planlayan Kara Kemal; saklandıkları çiftlikte, İktidar Partisi'nin yerlerini ihbar edenlere vereceği ödül için onları ihbar eden Şaban Efendi ile kırk sayfadan fazla (s.166-214) kadın ve cinsellik üzerine muhabbet ederler. Şaban Efendi, tüm cinsel yaşamının ayrıntılarını Abdülkerim'e anlatır. Yazar, bir tarihî romanda, gereksiz yere, üstelik romanda pek fazla rolü olmayan bir kişiyi, cinsellik üzerine sayfalarca konuşturur. Şaban Efendi, Abdülkerim'e, Hayriye ile yatmak için yaptıklarını, Şaban'ın kısır çıkan ilk karısıyla nasıl evlendiğini, cinsel iştahı fazla olan ikinci karısının kürtajdan başını alamadığını ayrıntılarıyla anlatır.</p>

  <p class="block7">Kurt Kanunu'nia da cinsellik, yazarın diğer romanlarında olduğu gibi belirgin biçimde karşımıza çıkar. Yazarın, bu romanda cinsel zaaflarıyla romana kattığı Abdülkerim, aranan birkaçak olduğunu bile unutacak kadar bu zaafının esiridir. Romanın başında, Atatürk'e suikastın işleneceği sıralarda yazar; suikastı ve M. Kemal'in bunu nasıl haber aldığını anlatmayı bırakır; Abdülkerim'in kömür yakıcısının karısı Hayriye Hanımla ilgili düşüncelerini yansıtır. Yazar, Abdülkerim'in, Hayriye ve kadınlar hakkındaki düşüncelerini, kadının şuh hareketleriyle birleştirerek yansıtır:</p>

  <p class="block7">“Biraz ufak tefek ama belli ki sağlam... Güçlü... (...) Çamaşırda bile kılığı saçı başı düzgün... Göğüsleri dolgun, dik... Beli ince, kalçaları genişoynak... "Değerli karıda, göğüs uçları dışarı topuklar içeri olacak... Tamam... Hayriye karıda topuklar içeri..!'[Kurt Kanunu, s. 167)</p>

  <p class="block7">Yazarın Türk toplumunun Cumhuriyet sonrası değiştirdiği kimlik içindeki sosyal yaşamını irdelediği bir diğer roman olan Hür Şehrin insanları'nda* da 1930'lu yılların esaretten kurtulmuş İstanbul'unun "özgür kadınlarının ahlâkî düşüklüğü, cinsellik ve ahlâksızlığı aynı kefeye koymaları ele alınmıştır. Esir Şehrin İnsanları romanında yazar, iki ayrı tabloyu okuyucularının gözleri önüne sermiştir. "Sodom ve Gomore"yi hatırlatan İstanbul'da işgalcilerle menfaatleri icabı birlikte olan, Kuvayı Milliye Hareketi ile eğlenen zengin sınıfın sefahat içindeki yaşamını yansıtan yazar, Türk kadınların ahlâklarının bozulmasından gayrimüslimleri sorumlu tutar.</p>

  <p class="block7">Hür Şehrin insanları'nda, memlekette kalan Ermeni ve Yahudilerin Türklerle olan ilişkilerini, para getiren her türlü işi ellerinde bulundurmalarını, Beyoğlu'nun en güzel yerlerinde oturup Türk- lerin ahlâk yapıları üzerinde olumsuz tesirler yaptıklarını anlatmıştır.</p>

  <p class="block7">Romandaki yabancılar, yazara göre Türk insanını erkek erkeğe, kadın kadına gibi birtakım çarpık cinsel ilişkilere alıştırmışlardır. Özellikle yabancı kadınlar, arkadaşları olan Türk kadınlarını ahlâkî açıdan olumsuz olarak etkilemişlerdir.</p>

  <p class="block7">'Hür Şehrin' kadınları için cinsellik âdeta bir kimlik tanımlama aracı hâline gelmiştir. Kadınlar, bazen kocalarının bakkal borçlarını ertelemek gibi bir sebepten bile iffetlerini üstelik bakkal çıraklarına satabilmektedirler. Yazarın romanlarında cinsel bir obje olan kadın, köy romanlarında olduğu gibi bu romanda da bu pozisyonundan şikâyetçi gibi görülmez:</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">3. Kurt Kanunu, 1. baskı, Bilgi Yay., Ankara, 1969, ss. 404. Alıntılar bu baskıya aittir.</p>
        </td>
      </tr>

      <tr class="calibre4">
        <td class="td2">
          <p class="block14">4. Hür Şehrin İnsanları, 2 cilt, 1. baskı, Bilgi Yay., Ankara, 1976, ss. 766. Alıntılar birinci baskıya aittir.</p>
        </td>
      </tr>
    </tbody>
  </table>

  <p class="block7"></p>

  <p class="block7">"Müşir Şefik Paşa'nın kerimesi Emine Perihan hanımefendi de, her defasında, bakkal çırağına kapıyı sürmelemesini işaret ediyor, boyu mini mini kadın borcu yarına bırakabilmek için karyolaya arka üstü uzanıp teslim oluyordu. Bu hal artık öyle tabiileşmişti ki, çok zaman borcunu ödediği, hiçbir vereceği kalmadığı halde yolu oraya uğrayan çıraklar sanki hâlâ borcu varmış gibi, artık klişe haline getirdikleri o meret kelimeyi söyleyip ihtiyaçlarını bedavadan defetmekteydiler." (s.701-702)</p>

  <p class="block7">Hür Şehrin insanları romanında da yukarıda dile getirdiğimiz gibi "düşmüş kadınlar"ile cesur, yiğit, bilinçli bir kadın (Kâmil Bey'in bilinçli bir Atatürkçü, iyi eğitim görmüş kızı) olan Ayşe karşı karşıya getirilmiştir. Ayşe'nin idealistliğine karşı diğer kadınların sosyal meseleler karşısındaki duyarsızlığı dikkat çekicidir. Ayşe dışındaki kadınlar (Reçina, Safo, Aliye, Sadiye, Adalet, Emine Perihan vb.), bütünüyle ahlâksızdır. Küçük yaşlarından itibaren kızlarını erkeklere pazarlayan aileler, evlerdeki sapık partiler, striptizci kızların ev şovları romanda ayrıntılarla anlatılmış, toplumun kendi kendini bu kez "serbestlik" adı altında bir ahlâkî çöküşe sürüklediği gözler önüne serilmiştir:</p>

  <p class="block7">Romandaki anlatıcı/kahraman Murat'ın kira toplamak üzere gittiği kiracılardan biri dokuz yaşındaki kızını pazarlayarak geçimini sağlayan Şam'lı bir kadındır. Küçük kızın cüretkârlığı ve davetkârlığı hayret vericidir:</p>

  <p class="block7">“Perdenin arasından sekiz dokuz yaşında kocaman siyah gözlü gayet güzel bir kız çıktı. (...)</p>

  <p class="block7">— Gel bakalım yavrum; adın ne senin?</p>

  <p class="block7">—Sadiye efendim</p>

  <p class="block7">(...)</p>

  <p class="block7">Sadiye’nin elini tuttu. Kız munis bir hareketle sokuldu.</p>

  <p class="block7">(...)</p>

  <p class="block7">Şaşırarak, şaşırarak değil ödü koparak sustu. Mini mini Sadiye, bacaklarının arasında o gayet malum hareketlerle kımıldamağa başlamıştı.</p>

  <p class="block7">Murat, bir an bu küçük mahlûkun insan değil de başka bir şey, bir ucube, bir iğrenç... bir tarif edilmez alçaklık oluverdiğini hissetti:</p>

  <p class="block7">(...)</p>

  <p class="block7">— Ne yapıyorsun? diye sordu.</p>

  <p class="block7">(...)</p>

  <p class="block7">—Hoşunuza gitmiyor mu? dedi.</p>

  <p class="block7">— Ne?...Nasıl!...</p>

  <p class="block7">— Benim hoşuma gidiyor... Pek seviyorum. Hem sizi de beğendim. Annemi hemen çağırmam bu sefer... haydi...(...)</p>

  <p class="block7">Kadın perdenin hemen arkasında durmalı ki, derhal göründü. (...)</p>

  <p class="block7">— Kalsaydınız!</p>

  <p class="block7">— Güldü: - Pek mi küçük buldunuz, İstanbul için küçücük ama biz Şam'da bu işe iki sene daha evvel, yedi yaşında başlarız! (Hür Şehrin İnsanları, s. 704-706)</p>

  <p class="block7">Romanda son derece serbest, gece kulüplerinde günlerini gün eden kadınlar, toplumsal ve siyasi olaylara karşı son derece kayıtsızdırlar. Yerli ve yabancı kadınlar eğlence meclislerinde meze durumundadır. Üvey babasından hamile kalan kadınlar da (Safo) dokuz yaşında erkeklere pazarlanan kadınlar gibi sapıkça bir cinselliğin kurbanıdırlar.</p>

  <p class="block7">Romandaki Avukat Çelil Bey'in evinde verdiği, cinselliğin o yılların ortamında son derece iğrenç biçimde sergilendiği partiler de bu kirliliğe zemin hazırlar. Bu partilerden birinde bir striptizci kadın, oldukça erotik bir sahne ile anlatılır:</p>

  <p class="block7"></p>

  <p class="block7">"(...) Kadın razı olmuş gibi sindi. Ve gene sırasında zilleri vurduğu halde artık maddi varlık olmaktan çıkıp gecenin son ve sahiden müthiş numarasına başladı. Ceplerinden sonra sarı gömleğini atmış belinden yukarısı sütyenlerle kalmıştı. Seyirciler nefeslerini keserek seyrediyorlardı (...) Kadın sütyeni de sıyırarak göğüslerini serbest bırakınca misafirler -Hm! diye içlerini çektiler (...) Manzara zaten hayvanları bile hırslandıracak kadar tek manalıydı. Şalvardan sonra paçaları dantelli küçücük bir kilot kalmıştı. (...) Nihayet, kilotunu da bırakıp hafifçe terlemiş çıplaklığıyla...' (Hür Şehrin insanları, s. 566.)</p>

  <p class="block11"></p>

  <p class="block7">KÖY VE HAPİSHANE ROMANLARINDA CİNSEL ÖZNE OLARAK KADINLAR</p>

  <p class="block7">Düşmüş Kadınlar</p>

  <p class="block7">Kemal Tahir, özellikle farklı zaman dilimlerini ele alarak, Anadolu kadınlarının yaşamlarındaki yazgı halini alan değişme zliği yansıtmıştır. Büyük sosyal patlamaların yaşandığı dönemlerde, Türkiye'nin tamamını etkilemesi beklenen olayların, Anadolu insanının içe dönük yaşantısını hiç değiştirmediğini, Anadolu insanının genel karakterinin, yaşama biçiminin ve beklentilerinin hep aynı kaldığını gözler önüne sermiştir. Örneğin, Yediçınar Yaylası romanında gördüğümüz gibi, II. Meşrutiyet devrinde, Anadolu içlerine kadar yayılan "Hürriyet"fırtması, köylüleri, özellikle kadınları hiç etkilememiş, onları "karılıktan kurtaramamışsa, Sağırdere, Körduman, Köyün Kamburu, Büyük Mal, Hür Şehrin İnsanları, Damağası, Namuscular, Karılar Koğuşu vb. romanlarında gördüğümüz durumları Cumhuriyet devrinde de değişmemiştir. Pek çok hakka sahip olan, erkeklerin çalışabileceği her işte çalışabilen ve sosyal hayatta aktif olabilen kadınlar da yine toplum nazarında 'karı' olmaktan kurtulamamıştır.</p>

  <p class="block7">Yazarın hemen hemen bütün romanlarında, türlü misyonlara sahip kadınlar, erkeklerle birlikte sosyal yaşamın içinde yer alırlar. Kadın, Kemal Tahir’in romanlarında; genelde ezilmiş, türlü biçimlerde horlanmış, kendi başına ayakta kalamayan ve suça, günaha bulaşan, erkeklerin kendisine yüklemiş oldukları "cinsel objelik görevini en iyi biçimde icra eden bir figür/nesne durumundadır. Bu durum, köy romanlarında daha belirgindir. Yani kadın, yazarın özellikle köy romanlarında, toplumun ona biçtiği rolü yerine getiren, sonra da o rolün altında ezilen bir oyuncu gibidir.</p>

  <p class="block7">Kadınlar, yazarın özellikle köy romanlarında küçük yaştan itibaren cinsel dürtülerinin fazla olması sebebiyle erkeğe alışan bir yapı sergilenmektedir. "Karşı cins'' olarak, her türlü sefalet ve olumsuz koşulda bile, cinsel ihtiyaçları karşılayıcı bir eşya gibidirler. Ancak bir iki romanındaki olumlu, yiğit, otorite ve sorumluluk sahibi yazarın tabiriyle "Osmanlı kadın" tipi dışında, hemen bütün kadınları, cinsel zaafları olan "düşmüş kadınlar"dır. Bu kadınlar, erkekleri baştan çıkarmak, aldatmak, suça teşvik etmek için yaratılmışlardır. Yazarın romanlara hareket ve heyecan katmak için serpiştirdiğini düşündüğümüz bu kadınlar, bazen sıkıntılı zamanlarda korkusuzca adım atabilen olumlu ve yiğit kadın tipleri ("Osmanlı kadın") ile örneğin bir tarihî romanda bile karşı karşıya getirilebilirler. Aşağıda bu kadınlar, ezilmişlikleri, suça itilmişlikleri bakımından ele alınacaktır:</p>

  <p class="block7">Suçlu ve Ezilmiş Kadınlar</p>

  <p class="block7">Kemal Tahir, kadının, ezilmişliğinin sorumlusunun kendi olduğuna işaret etmiş; yukarıda ifade ettiğimiz gibi toplum nazarındaki değerini kendisinin kazanacağına inanmıştır. Bunun için kadının, önce ailesine, yakın çevresine sonra da toplumun ona çizdiği engel ve kurallara karşı tavır alış biçimi önemlidir. Yazarın, konusu kentte geçen romanlarında "özgür ruhlu ve kendi rahatına, hatta lüksüne düşkün, sosyal sorumluluklardan kaçan" bireyler olarak karşımıza çıkan kadınları; köy romanlarında ise cahil ve aşırı cinsel zaaflarıyla romanlarında belirginleşen kadınları, sürekli bir ahlâk düşüklüğü içinde göstermesinin sebebi, bizce köylüleri doğal ortamlarında değil, hapishanelerde tanımış olmasıdır. Sanki köylülerin hiçbiri birbirini sevmiyor ancak kadınlarının namuslarına göz dikiyor gibidir.5 Zira hapishanede tanıdığı köylülerin büyük çoğunluğu bir kadın yüzünden adam öldürmek gibi suçlardan dolayı oradadır. Doğal olarak yazar, 1938-1950 yılları arasında hapis yattığı Çorum, Çankırı, Malatya, Kırşehir, Nevşehir yani Orta Anadolu cezaevlerinde köylüleri, ancak hepsi suçlu olan köylüleri tanıma fırsatı bulmuştur.</p>

  <p class="block7">Edebi eser şüphesiz yazarının gözlemlerinden ve hayal gücünden doğmuş; kurgusal bir yapıdır. Ancak Osmanlı’dan 1970lerin başındaki Türkiye Cumhuriyeti'ne kadar anlattığı romanlarıyla bir"medeniyet kaygısı"taşıdığına inandığımız Kemal Tahir’in, özellikle Cumhuriyetin ilanı ardından köy ve şehir toplumlarında meydana gelen kimlik ve kabuk değiştirmeyi anlattığı romanlarında toplumdaki kadın telakkisinin bu kadar düşük olması da düşündürücüdür.</p>

  <p class="block7">Yazar, düşünce suçlusu, Marksist gazeteci "İstanbullu Murat" kimliği ile Namuscular, Kanlar Koğuşu, Damağası, Büyük Mal gibi romanlarda "anlatıcı ben" olarak yer alır. Aydın kimliğiyle mahkumların her türlü dilekçesini yazan, bu arada dertlerini dinleyen, suça itilme sebeplerini çözümleyen Murat, bu romanlarda aslında toplumun vicdanı olmuş gibidir.</p>

  <p class="block7">Adı geçen romanlarında, kendilerine dayatılan rolleri üstlenmek zorunda bırakılmış; küçük yaşlardan itibaren fabrikalarda çalışmak zorunda kalmış veya güçsüzlükleri sebebiyle erkeklerin cinsel arzularının oyuncağı olmaktan kendini kurtaramamış kadınlara karşı bir şefkat duygusuyla yaklaştığını görürüz. Özellikle yazarın "Malatya Cezaevi Notları"nı içeren Namuscular ve devamı olan Karılar Koğuşu6 romanlarında daha çok kadınsı hırsları, cinsel zaaflarıyla ele aldığı kadınların kimlik ve medeniyet değiştiren toplumdaki ihmal edilmişliklerini de gözler önüne serdiği dikkat çeker. Bu romanda Anadolu kadınlarının bitmeyen'karılığını ve bunun sonunda işledikleri suçlarla hapse düşerek, hapisteki çileli hayatlarını dile getirir. Kadınların kıskançlıkları, birbirlerine besledikleri haset, cahilliklerinin suçunu çekmeleri yazar tarafından altı çizilerek anlatılır.</p>

  <p class="block7">Güç yaşam şartları içinde, hayatlarını sürdürebilmek için, küçük yaşta fabrikalarda çalıştırılan ve bakımsızlıktan ölüme terk edilen küçük kızların çalıştırılmasına da karşıdır. Çocukların uygunsuz şartlarda çalıştıkları atelye ve fabrikalarda her türlü hastalığı kaptığını, onların yerinin fabrika değil, okul olması gerektiğini Karılar Koğuşu romanında şöyle anlatır:</p>

  <p class="block7">— Senin kız kaç yaşında?</p>

  <p class="block7">— Onüçüne girdi.</p>

  <p class="block7">— Kaç senedir çalışıyor?</p>

  <p class="block7">— İki senedir.</p>

  <p class="block7">— Kaç saat?</p>

  <p class="block7">— Gecede... onikisaat.</p>

  <p class="block7">— Beton mahzende... İplikler kırılmasın diye mütemadiyen içeriye hususi tesisatla rutubet verilen, yaz kış pencereleri sımsıkı örtülü, yanındaki adamın feryadını işittirmeyen rezil bir gürültü ortasında... Onikisaat...</p>

  <p class="block7">— Onikisaat beyim...</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">5. Bu konuda bizimle aynı görüşte olan Fethi Naci, Kemal Tahir'in "sevgisizliğin romancısı" olduğunu bile söyler. Fethi Naci, "Kimse Kimseyi Sevmiyordu", On Türk Romanı, Ok Yay., İst., 1971, s.46.</p>
        </td>
      </tr>

      <tr class="calibre4">
        <td class="td2">
          <p class="block14">6. Alıntılarda 3. baskı., İstanbul, 1981, ss. 391 baskısı kullanılmıştır.</p>
        </td>
      </tr>
    </tbody>
  </table>

  <p class="block7"></p>

  <p class="block7">— Peki girdiğinden kaç gün sonra pamuk tükürmeye başladı.</p>

  <p class="block7">— Onbeş gün sonra...</p>

  <p class="block7">— İşte o sebepten senin kız, iki senedir gerisin geriye yaşıyor. Kel Haşan Efendi. Onbir yaşından onüç yaşına doğru değil, onüç yaşından onbir yaşına doğru..." (Karılar Koğuşu, s. 334)</p>

  <p class="block7">Karılar Koğuşu romanında Tözey'den yola çıkarak toplumun zorla "orospu" yaptığı, düşmüş kadınların, onca çarpıklık, düşüklük, çirkef yanında namuslu bile sayılabileceklerini çünkü onların isteyerek düşmediğini ve suç işlemediğini de adeta haykırır:</p>

  <p class="block7">—"(...) Orospuya, orospuluğa gelince; Tözey mi orospudur, yoksa itibar yaparak milleti soyan çocuklarımızı öldürmeye kasdeden tüccar ve onun nüfuzlu ortağı mı orospu? Orospuluğa gelince; Tözey orospuluk etmeye gelmiyor ki. Kendisine merhamet layık gördüğü bir zavallıya teselli vermeye geliyor. Bu da bugünkü kanlı dünyada yapılmakta olan işlerin en asillerinden, en namuslularından biri sayılır..." (K.K., s. 239)</p>

  <p class="block7">Kemal Tahir'in Malatya Cezaevi'nde kaldığı yıllar (1941-1944), dünyanın ve Türkiye'nin tarihî ve sosyal olaylar açısından hareketli bir dönemidir (II. Dünya Savaşı, İsmet İnönü devri). Yazar, hapishanedeki Anadolu insanının dünyadaki ve Türkiye'deki sosyal olaylara duyarsızlığını, Anadolu kadınının uzun yıllar ihmal edilişini, Namuscular1da,7 erkeklerle kadınları benzer suçlar sebebiyle atıldıkları hapishane koğuşunda karşılıklı olarak ele almıştır. Bu romanda yer alan "mahpus kadınlar", cahil, özgüveni olmayan, toplum baskısı altında ezilmiş, suça itilip kötü yola düşmüş kadınlardır. Onların durumunu "erkek anlatıcı" gözüyle değerlendiren yazar, toplumun ve "suçlu" kadınların yasalar karşısında "suçlu erkeklerle bile eşit muamele görmediklerini gözler önüne sermiştir. Erkekler ve kadınlar aynı "kanun" ve "yasaklarla yönetildiği halde, erkeklere "namus uğruna suç işleyen" (yani namuscu) kadınlara ise "kahpe, fahişe" gibi etiketlerle yaklaşılmasını eleştirmiş; toplumun değer yargılarının hep tek taraflı ve erkeklerden yana olduğu dile getirmiştir.</p>

  <p class="block7">Namuscular romanında âdi suçlardan (çoğu bir kadın yüzünden adam öldürmek) hüküm giymiş erkekleri, namus kavramını Anadolu insanının güç koşullar altında suça yatkınlığını, buna sebep olarak eğitimsizlik faktörünü göstermek suretiyle yorumlayan yazar, roman anlayışına da sadık kalmış olur.</p>

  <p class="block7">Romanda Türk veya Kürt birçok kadının aynı koğuşta geçen günleri, sevinçleri, hüzünleri, birbirlerini çekememeleri ele alınırken; 'Çağdaş Uygarlık' kabul edilen Batı Medeniyeti'ne yetişmek kaygısının sürdüğü bir dönemde Türkiye'nin kalkınması için bazı atılımlar yapılmasına rağmen Anadolu kadının ihmal edilişi ve kaderine mahkûm oluşu gerçekçi bir gözle ele alınmıştır. Kadınların, erkekler tarafından çok kolay kandırılmaları, kendi kendilerine karar verememelerinin neticelerini roman içindeki kadın kahramanlarıyla anlatmaya çalışmıştır.</p>

  <p class="block7">Yazarın gözlem ve tespitlerinden yola çıkarak, diğer romanları için de genelleyebileceğimiz gibi kadınların suça yönelmelerinin başlıca sebepleri şunlardır: a) Eğitimsizlik, b) Kadınların güçlerinin yettiğinden daha fazla işe koşulmaları, c) Cinsel zaafları, d) İstemedikleri evlilikle ve mutlu olmadıkları eşler, e) Savaşlar ve seferberlik yıllarında erkeksiz kalmak, f) Sahipsizlik ve ekonomik sıkıntılardır.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">7. Namuscular, 1. baskı, Bilgi Yay., Ankara, 1974. Alıntılar 3. baskı,Tekin Yayınevi, İstanbul, 1981, ss. 391'e aittir.</p>
        </td>
      </tr>
    </tbody>
  </table>

  <p class="block7"></p>

  <p class="block7">Yazarın romanlarında sosyal, tarihî ve ahlâkî yapısını sorguladığı Türk toplumuna dair altını çizdiği görüşlerin başında, kuvvetlinin zayıfı ezmesi, ahlâksızların toplumda istedikleri her şeye sahip oluşları, ezilenlerin ise daima fakirlerin ve kadınların oluşu gelir. İstanbullu Murat (yazar), toplumun güçsüz kesimi olan kadınların, kanunlarca korunmadığını, kanunların sürekli zengin ve kuvvetlilerden yana olduğunu da belirtmiştir. Devletin kanunlarına bu sebeple eleştiriler getirerek, görevleri toplumun düzeni ve huzurunu sağlamak, toplumun büyük çoğunluğundaki pislikleri örtmek için zavallıların kanına ihtiyaç olduğunu ve onların harcandığını belirtir:</p>

  <p class="block7">Özellikle köylerde, kısıtlı sosyal yaşam, kadının cinsel meta gibi görülmesi, köy toplumunun iç içe geçmiş ilişkileri her şeyin açık seçik yapılmasına, hatta ahlâkî kuralların bile ekonomik sıkıntılar ve nefsi isteklerin ardında kalmasına neden olmuştur. Büyük şehirlerde, yaşam tecrübesi ve eğitim seviyeleri köye göre biraz daha yüksek olan kadınlarda ekonomik sıkıntılar yüzünden çalışmak zorunda olmaları sebebiyle, erkekler tarafından yoldan çıkarılmaya çalışılmış, namuslarına göz dikilmiş ve kötü yola sürüklenmiş bireyler olarak karşımıza çıkarlar. Kasaba ve şehirlerdeki kadınların da bir kısmının köyden geldiğini veya kökünün köye dayandığını düşünürsek, bu kitlenin de yine gelenekler ve toplum baskısının altında kalmaya çok müsait, cahil bir "yığın" olduğunu anlayabiliriz. Karılar Koğuşu romanından hareketle, hapishaneye düşmüş kadınların pek azının namuslarını temizlemek için mücadele verdiğini söyleyebiliriz. Bu romanda kadınlar, daha çok ailevi ilişkilerindeki hoşnutsuzluklar sebebiyle hapse girmişlerdir. Gelinkaynana çekişmesi, evli kadınlar, başka erkeklerle ilişkiye girip dostuyla kocasını ortadan kaldırması, komşularıyla kavga eden kadınların kavganın dozunu arttırıp komşularını öldürmesi gibi.</p>

  <p class="block7">Karılar Koğuşu'ndakı kadınlardan, Hanım Kuzu, yaşı küçük olan komşusunun oğlu ile ilişkiye girerek, kocasının yemeğine zehir katıp onu öldürmek suçundan idama mahkûm edilmiştir. Gardiyan Şefika, eve kadın getirdiği için kocasını terk etmiş ve hapishanede çalışmayı göze almış, oynak bir kadındır. Sıdıka, kocası askerdeyken, kayınlarının bıraktığı huysuz kaynanasıyla, bir kavga esnasında attığı sopanın kadını öldürmesi sebebiyle hapse girmiştir.</p>

  <p class="block7">Bu romanda kadınların aslında çok büyük olmayan suçlar yüzünden uzun süreler hapis yattıklarına da şahit oluruz. Türkçe bilmeyen Kürt Fatı, kavga ederken komşu kadının kulağını ısırmış ve on beş seneye mahkûm olmuştur. Bu durumda anlatıcı/yazar İstanbullu Murat, onların toplumdaki diğer çarpıklıkları, düzensizlikleri örtmek veya toplumun namusunu aklamak için uzun cezalara çarptırıldıklarını savunur.</p>

  <p class="block7">Hubuş, İsmet Paşa'ya küfrettiği için tutuklanmıştır. Fahişe olan Tözey ise küçük yaşta evlendirilmiş, ağa tarafından tecavüze uğramış ve fuhuşa sürüklenmiştir. Kemal Tahir, asıl suçlunun bu kadınlar değil, onlara sahip çıkmayan cinselliklerinden yararlanan sonra da bir köşeye atan erkeklerde ve toplumda olduğunu vurgular:</p>

  <p class="block7">— "(...) Herkes kabahatli de cezayı yalnız Hanım Tözey, Şefika çekiyor. Hanimin oğlancılık eden kocası, Şefika'nın eve oruspu getiren efendisi, suçsuz mu? Tözey'i Maho Ağa'nın hizmetkârına verdikleri zaman onüç yaşındaymış. Üç aylık gelinken ağa, tarlara üstüne hücum ederek cebren ırzına geçmiş. Şimdi, kızkerhânede, ağa Akçadağ Belediye Reisi..." (Karılar Koğuşu, s.340).</p>

  <p class="block7">Romanlarda, bir aile içinde, ailenin diğer bireyleri ile dahi çarpık ilişkilerin yaşanmasının suçunun da kadınlara yüklendiği dikkat çeker. Ancak yazar, kadınları cinsel bir obje gibi gören, kendi geline bile cinsel arzu duyan, oğlunun namusuna göz diken bu erkekleri göstererek, suçun sadece cinsel zaafları olan kadınlarda değil onlardan yararlanan erkeklerin onlardan daha suçlu</p>

  <p class="block7">olduğunu ifade eder. Yediçınar Yaylası8 romanından yaptığımız aşağıdaki alıntı kadınlar söz konusu olduğunda baba ve oğlun bile birbirine güvenmediğini, birbirlerinin kadınlarının ahlâkını korumak yerine, onlara sahip olmak isterler. Kurdukları çarpık ilişkileri ve köylerdeki ahlâkî yozlaşmanın boyutunu da gözler önüne serer:</p>

  <p class="block7">"(...) Bu benim babam, şart olsun, bizim karıya da gönlünü bozar, hiç aman vermez!" (...) "Bizimkisi de laf mı şimdicik?... Biz de herifin küçük karısını... Töbeyarabbi! Daldı. "Suç bizim mi yahu? Bizi şuncacık bebekken Güllü kahpesi baştan çıkarmadı mı?" On bir, on iki yaşında var, yoktu. Güllü karı, durduğu yerde, bir güreş huyu çıkardı. Biziyuğuruyor ki, Allah yarattı demiyor. Hele anamın sıra gecesinde sabaha kadar..." {Yediçınar Yaylası, s.268).</p>

  <p class="block7">Yazarın birçoğu birbirinin devamı olan köy romanlarında, köylülerin hemen hepsinin suçlu oluşu, İnsanî ve ahlaki değerlerin yozlaşmış olması da bizce Kemal Tahir'in Osmanlı sonrasında toplumsal bir çöküşe doğru gittiğimize, kadın mefhumunun da bu bakımdan bir değer yitimine uğradığına olan inancından kaynaklanmaktadır.</p>

  <p class="block7">Kadınların erkekler (özellikle köylüler) gözündeki değerlerini yansıtmak açısından Kelleci Memef romanı da dikkat çekicidir. Hapishanede "kadınsız" kalan köylüler, birbirlerine kadınlarla ilgili çirkin espriler yaparlar. "Karı gibi gülme", "körpe karıyı görünce sırıtma" gibi sözler, onların kadına bakışlarındaki değişmezliği ortaya koyar. Bu romandaki mahpus köylüler için de hava ve su kadar önemli olan iki şey cinsellik ve davetkâr bir kadındır.</p>

  <p class="block7">Yazarın romanlarında kadınların namusunu korumak için adam öldüren erkek modeline pek rastlanmaz. Onlar daha çok, başkalarının kadınlarına besledikleri yasak cinsel arzular yüzünden hapis yatmaktadırlar. Ancak Kelleci Memet romanındaki Terzi Bekir, Çankırı pazarında ilk kez gördüğü ve hiç tanımadığı bir kıza laf atılması yüzünden onun namusunu korumak için adam öldürmüş ve hapis yatmaktadır.</p>

  <p class="block7">Kemal Tahir'in romanlarında köylülerin kadınlara İnsanî olarak hiçbir değer vermedikleri, onları, duyguları olan bir"kadın kimliği"ile benimsemedikleri açıkça görülür. Bu bakımdan yazarın romanlarındaki kadın telakkisi, ihanet, şehvet, suç ekseninde gelişmiştir.</p>

  <p class="block7">Yediçınar Yaylası romanında ve onu takip eden Köyün Kamburu'nda köy ve kasabalardaki kadın telakkisinin cinsellikle eş tutulduğunu görmek mümkündür. Erkeklerin kendi aralarındaki konuşmalarında başlıca konu,'kadınlar ve onların simgelediği cinselliktir:</p>

  <p class="block7">"Elvan:</p>

  <p class="block7">-Karı milleti şeytan... diye içini çekti. Şeytan meytan ama Allah bir vakit eksikliklerini göstermesin! Karışız kalan herifin ossaat tedbiri şaşar. Dağ başlarında sığmayan şunca yiğidi mahpus damına doldururlar da iki sümüklü gardiyanla zaptederler. (...) Karışız kalmış adamın yiğitliği de söner. (...) Ne demişler: "Dişisinin yanındayken serçe kuşuna, aslanın bile gücü yetmez" demişler...</p>

  <p class="block7">(...) Erkek kısmı sevdiği karıdan murat alamazsa iştahı kursağında kalır. Boynu şişer de hırıldıyarak geberir. (...) Sevdiğin karıdan, ne olursa olsun murat olacaksın. Adam uykusunu kaybeder." (s.316)</p>

  <p class="block7">Köy ortamında bir sebepten erkeksiz kalan kadınların cinselliğe olan aşırı düşkünlükleri, küçük erkek çocuklarını bile sekse alıştırmaları Kelleci Memet romanında ve diğer birçok romanda dile getirilir:</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">8. Yediçınar Yaylası, 1. baskı, Düşün Yay., İstanbul, 1958, ss. 383. Alıntılar eserin ilk baskısına aittir.</p>
        </td>
      </tr>

      <tr class="calibre4">
        <td class="td2">
          <p class="block14">9. Kelleci Memet, 1. baskı, Remzi Yay., İstanbul, 1962, ss. 335. Alıntılar Bilgi Yayınevi, Ankara, 1963, ss. 386 baskısına aittir.</p>
        </td>
      </tr>
    </tbody>
  </table>

  <p class="block7"></p>

  <p class="block7">"— (...) Aslında kocakarılar oğlanı zorla getirmekte... Bunu dokuz yaşındayken o işe alıştıran karı, ninesi yaşındaymış. ..Gece vakti başına çökmüş de, fıkara Recep'in korkudan boymu şişmiş... Oğlan ne haltetsin? iki yüz evlik köyün cadı karıları, bunu birbirlerine devrederek büyütmüşler (...) Gardiyanlardan, candarmalardan meydan bulsalar, burada bile aman vermeyecekler'.' (KelleciMemet, s. 64) Cinselliğe düşkünlük açısından veya bunu kimlikleri için kullanmak açısından yazarın romanlarındaki kadınların benzerlikleri dikkat çekicidir. Sağırdere10 romanında evli olduğu halde sevgilisi Mustafa ile samanlıkta veya kocası yokken evde buluşup sevişen Ayşe ile Yediçınar Yaylasındaki Emey arasında hiçbir fark yoktur. Ya da Karılar Koğuşu'nda kocasını genç bir erkekle aldatarak sonunda onu zehirleyip idama mahkûm olan Hanım Kuzu arasında da fark yoktur. Yani hemen hemen kadınlar, erkeklerini aldatan, hoşlarına giden başka erkekleri baştan çıkaran bir yapı sergilerler. Kemal Tahir’in özellikle köy romanlarında, sosyoekonomik bakımdan köyün sınırlı yaşamı içinde kadınların cinselliğe olan düşkünlükleri de dikkat çekicidir. Birden fazla erkekle ilişki içinde olan kadınların, özellikle köy romanlarında bir ailede hem oğulla hem de babayla ilişki kurabildikleri dikkat çeker. Kadınları böylesine aşırı şehvet düşkünü olarak gösteren yazar, bununla da kalmaz; onların çarpık ilişkilere düşkün olarak anlatır. 1950 ve 60'ların köy toplumunda, oğlancılık, ablacılık gibi, küçük erkek çocuklarıyla veya başka kadınlarla çarpık ilişkiler kurduklarını anlatır. Örneğin, Yediçınar Yaylası romanında kadınlar, cinsel bir obje olmaktan öte bir değer taşımazlar. Son derece şehvet düşkünü olan bu kadınlar, erkeklerin dışında güzel kadınlara bile cinsel istek duyarlar. Romanda, Emey adlı kızı hamamda seyreden Benli Nazmiye ve Ebe'nin aşağıdaki konuşmaları cinsel açlıklarının sadece erkeklere dönük olmadığını gösterir:</p>

  <p class="block7">"Benli Nazmiye yavaş yavaş meraklandı." Bu çakır gözlerin çıraalevi gibi, yanıpsönmesi neden? Gülerken yanakları çukurlaşıyor ki adamın aklı karışır!' (...) Bir ara peştamal sıyrıldı, göğüsleri meydana çıktı. Bu göğüslerin diriliği, on dört yaşındaki kızda bulunmaz. (...)</p>

  <p class="block7">“Güzele bakmak sevap.." lafını dilinden düşürmeyen Ebe hanım da Emeyl gözlüyordu. Nazmiye'nin kulağına fısıldadı:</p>

  <p class="block7">— Kız bu nasıl karı böyle? Bu adamı yakar da kül eder.</p>

  <p class="block7">(...)</p>

  <p class="block7">— Kız şunu bir oyunla soyalım da seyredelim, sevaptır.</p>

  <p class="block7">— El karısını orta yerde nasıl soyabilir miyiz?</p>

  <p class="block7">— Kolayı var... “Beniyıka, oh kardeş" dersin... Odalardan birine çekiver!’ (s. 168) "Ablacılık"denen, kadın kadına ve "oğlancılık" denen küçük oğlan çocuklarıyla ilişkilerde bu romanda dikkat çeker. Romanda oğlancı Çelil Efendi (zaptiye kolağası) ve oğlu Zülfü, böyle çarpık ilişkiler içindedirler. Aynı çarpık ilişkiyi, iki analığıyla birlikte olan Kenarı da yaşar. Fakat küçük yaşta, analığı Güllü, onu baştan çıkarmıştır.</p>

  <p class="block7">Kemal Tahir’in romanlarında büyük bir çoğunlukla cinsel bir obje hatta duygusuz bir makine gibi yansıtılan kadınlar bize, ünlü yazar Gustave Flaubert'in The Letters ofGustave Flaubert adıyla İngilizceye çevrilen eseri içinde yer alan Şarklı kadınların cinselliğe olan düşkünlükleri konusundaki tespitlerini hatırlatmaktadır:</p>

  <p class="block7">“Şarklı kadın bir makineden ibarettir; ha bu erkek olmuş ha öbürü, onun için hiç fark etmez. Nargile yahut çubuk tüttürmek, hamama gitmek, göz kapaklarını sürmelemek ve kahve içmek; işte varoluşunun etrafında döndüğü uğraşılar çevrimi budur..!’™</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">10. Sağırdere, 1. baskı, Remzi Kitabevi, İstanbul, 1955, ss. 272. Alıntılar eserin ilk baskısına aittir.</p>
        </td>
      </tr>

      <tr class="calibre4">
        <td class="td2">
          <p class="block14">11. The Letters of Gustave Flaubert, Çev. ve Haz. Francis Steegmuller, Harvard University Press, 1980, s. 181.</p>
        </td>
      </tr>
    </tbody>
  </table>

  <p class="block7"></p>

  <p class="block7">Görülüyor ki Kemal Tahir, toplumun cinsellikleri açısından yaklaştığı, "kadın"dan çok "karı" diye hitap ettiği kadınları, aslında toplumun yargılarıyla romanlarında yansıtmıştır. Kadının sahipsizliği, erkek egemen toplum nazarındaki değersizliği, yazar gözünden, suça itilme sebeplerinin başında gelmiştir. Toplumun kanunlarının onu yargılama biçimi bile adaleti simgelemez. Yazar da özellikle hapishanedeki kadınları dinleyerek yazdığı romanlarında bunu gözler önüne serer.</p>

  <p class="block7">Sonuç</p>

  <p class="block7">Kemal Tahir; romanlarının çoğunda, en az erkekler kadar önemli bir yere sahip olan kadınları hapishanede tanımıştır. Hatta uzun süre hapis yatması nedeniyle, 1940'lı yılların başında eşi Fatma İrfan Hanım'la evliliği o hapisteyken son bulmuş; ikinci eşi Semiha Hanımla olan ilişkileri ise mektuplar üzerinden yine hapishanede iken başlamıştır. Doğal olarak hapishane yaşamı, yazarın "kadın" mefhumuna bakışını oldukça etkilemiştir. "Suçlu kadınlarla hapishanede tanışması sebebiyle, Kemal Tahir'in, romanlarındaki kadınların büyük çoğunluğu cinsel açlıkları ve bu yüzden bulaştıkları suçlar sebebiyle birçok romanda yer almışlardır.</p>

  <p class="block7">Hapishanede tanıyıp hapse girme nedenlerini dinlediği Anadolu kadınları, Kemal Tahir'in gözünde kimi zaman, devletin ihmal ettiği, bu yüzden suça ittiği, toplum karşısında otoritesini gösterebilmek için "harcadığı'Vkurban ettiği kadınlar olmuştur (Kanlar Koğuşu, Namuscular). Kimi zaman da kendi rahat yaşamları için memleketin işgal altında oluşuna seyirci kalan, kolay yolu seçerek düşman subaylarıyla partilerde eğlenen (Esir Şehrin İnsanları - Nermin) kadınları anlatan yazar, aşkları uğruna toplumun törelerine baş kaldıran kadınlara da romanlarında yer verir. (Karılar Koğuşu, Köyün Kamburu, Damağası, Sağırdere, Körduman, Rahmet Yolları Kesti vb.) Cumhuriyet yıllarında şehirde yalnız yaşayan, Batılı bir hayat tarzına sahip, "özgür" kadınların ahlâkî çöküntülerini de gözler önüne seren yazar (Hür Şehrin İnsanları), birçok romanında yaptığı gibi, Osmanlı’dan Cumhuriyet'e geçiş sürecinin sancılarını, yitirilen değerleri, kadınlar üzerinden anlatmıştır.</p>

  <p class="block7">Tarihî dönemleri konu edinen romanlarında Batı kültürüyle yetişmiş kadınların duyarsızlıklarına (Esir Şehrin İnsanları- Nermin) karşın, doğu kültürüyle yetişmiş olanların kültürlerine ve topraklarına bağlılıkları (EsirŞehrin insanları, İhsan Bey'in karısı Nedime Hanım)halktan, eğitimsiz kadınların memleketi düşmandan kurtarmak konusunda verdikleri çaba ve gösterdikleri cesaret karşı karşıya getirmiştir. (Esir Şehrin İnsanları, Esir Şehrin Mahpusu- Ramiz Efendi'nin karısı Fatma Hanım).</p>

  <p class="block7">Yazarın, konusu hem şehirde hem de köyde geçen romanlarında kadınlar, cinselliğe olan düşkünlükleri, ahlâk bakımından düşük oluşları, sürekli bir"suç"a eğilimli olmaları bakımından birbirlerine benzerler. Hatta özellikle köy romanlarında bu kadınlar, erkekleri baştan çıkaran, hangi yaşta olursa olsun, erkekten başka hiçbir şey düşünmeyen, yaşam şartlarının güçlüğünü cinselliklerini kullanarak aşan ancak genelde kendilerinden faydalanılan kadınlardır.</p>

  <p class="block7">Kemal Tahir, romanlarındaki kadınların, kanunlar karşısında da erkeklerle eşit olmadıklarını göstermek ister. Çünkü toplumun onlara bakış tarzı "kadın" değil, cinsel öncelikler sebebiyle "karı"dır. Bu bakımdan hapishanelerdeki kadınlar yazar için oldukça önemlidir.</p>

  <p class="block13" id="calibre_pb_48">Eğitimsizlik, zorla evlendirilmeler ve mutsuz evlilikler, toplum baskısı karşısında kendi kimliğini diretme, küçük yaşlardan itibaren erkeklere pazarlanma, fabrikalarda erkeklerle aynı işlerde çalışıp düşük ücret alma gibi sebeplerle "suç" işleyen veya kocalarını aldatan kadınların, kendi nefisleri veya namusları için savaş verdiklerinde "kahpe, fahişe" olarak fişlenmeleri, oysa erkeklerin namus uğruna cinayet işlediklerinde "namuscu" etiketini alarak itibar kazanmaları yazarın hapishanedeki kadınlar üzerinden verdiği mesajlar arasındadır.</p>
</body>
</html>
