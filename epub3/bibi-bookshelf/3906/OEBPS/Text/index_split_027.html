<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <p class="block7">Türk Aydınına Yönelik Eleştirel Yaklaşımda Kemal Tahir'le Ortaklık</p>

  <p class="block7">Kemal Tahir'in birçok eseri, Türk aydınının Batılılaşma serüveninde içine düştüğü dramı sergiler. Bu mesele Oğuz Atay'ın da çözümlemeye çalıştığı başlıca problemdir, hatta en önemlisidir. Aydınımızın kendisine ve toplumuna yabancılığını oldukça net ifadelerle teşrih eder: "Çocukça samimiyetimizi gizlemeye kalkışarak Batılı çürümüş diplomatları taklit etmeye çalışıyoruz. Batılı gerçekten hesaplıdır, dostluk, yardımlaşma gibi sözler kalıplardan ibarettir. Biz de onlara özeniyoruz. Nihilistler çıkarıyoruz. Bayramlar, törenler anlamını kaybetmiştir. Aydınımız ülkesinde kendini yabancı hissediyor."9 Aydınımızın bu yabancılığı Atay'ın hikâye, roman ve oyunlarının odaklandığı kilit meseledir. Metinlerinde sıklıkla oyun temasına başvurması da anlatımına bir güç kazandırır. Alabildiğine yinelenen bu oyunlar esnasında kahramanlar bir kılıktan bir başka kılığa girip dururlar. Bir kimliğe girip savunduklarını bir başka kimlik içinde reddederler. Dindar sosyalist, Zındık Müslüman, liberal devrimci, halkından nefret eden demokrat, goygoycu bilgin, yenilikçi muhafazakâr ilh. her türlü kılığa girebilir bu memleketin aydınları. Oyunun sonunda ise onları bir dram ya da trajedi bekler. Örneğin temel eseri sayabileceğimiz Tutunamayanlafâa ifşa etmeye çalıştığı başlıca mesele, Doğu ile Batı (değerleri) arasında salınıp duran, ne birini ne öbürünü temsil etme kabiliyeti olan, tutamakları zayıf Türk aydınının dramıdır. Tutunamama hâli irrasyonel, uyumsuz, ham, çocuksu, duygusal, ikircikli, Batı karşısında ezik ve taklide meyilli davranışlarla kendisini gösterir. Yazarın kendisi de bu durum karşısında empati ve öfke duyguları arasında gidip gelir, sıklıkla ironiye başvurur. Salt öfke duygularına kapılmamış olması anlamlıdır. Kendisini de oyunlarla yaşayan insanların bir parçası olarak görür. Kahramanlarında kendisinden izler bulduğunu itiraf etmesi -Türk aydınının genelinde görülmeyen- kibirsiz, samimi aydın tavrıyla ilişkilendirilebilir.</p>

  <p class="block7">Aydın kahramanlarının toplumdan nispeten kopuk niteliğine rağmen yazarın merceği zaman zaman Anadolu'dan insan manzaralarına da odaklanır. Toplumaydın teması, daha doğrusu temassızlığını araştırmak için Anadolu'ya uzun süreli bir yolculuk tasarlamaktadır. Oraya,"Bizi nasıl anlıyorlar? Biz onları nasıl hissediyoruz? Ben hep kendimi onlarla yakın ilişkiler kurmuş bir insan olarak düşünürüm. Sonra, arkamdan olmadık düşmanca, hissiz, soğuk ve kötüleyici sözler edildiğini duyarım. (..) Aydın çevrede aynı davranışlar sürüp gidiyor."10 Davranışlarının saikleri itibarıyla aydın ile halk arasında pek bir fark görmez. Ve günlüğüne bütün bu çelişkileri mübalağalı bir şekilde işlemesi gerektiği notunu düşer. Belki de bu nedenle Atay, aydın tiplemelerini kimi zaman içinde yaşadıkları toplumdan büsbütün kopuk, yabancı ve yalıtık bireyler olarak resmetmiştir. ("Beyaz Mantolu Adam" öyküsü bu açıdan uç bir örnektir.) Türk aydınına yönelik eleştirel bakışını ve ondan beklentisini şu sözleriyle dışa vurur: "Türk aydını ülkesine yabancılaşmıştır. Batıcılar da, Ortaçağ karanlığını yaşayanlar da gerçeği bir yönünden görmek istiyorlar, insanımız bütün boyutlarıyla kendisine sahip çıkacak aydınları bekliyor."11 Oğuz Atay'ın Türk aydınına yönelttiği sivri dilli hiciv dolaysız bir şekilde aydınımızın Batı sorunu karşısındaki ezik tavrıyla bağlantılıdır: "Halkın yaşantısı canlıdır; çünkü gerçek olmayan bir halk düşünülemez; ama burjuva olmaya çalışan, aydın olma özentisi içinde çırpınan azınlığın yaşantısı ölüdür. Yakıştırmadır. (..) Batılı ağabeylerinin sönük kopyalarıdır aslında. Boyutları küçüktür: bunların da kahramanları vardır; ama hemen soluklaşırlar, aleladeleşirler. Oyunu sonuna kadar götürecek güçleri yoktur. Çoğu bir turist gibi yaşarlar ülkede."12</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">9. Oğuz Atay, Günlük, s. 134.</p>
        </td>
      </tr>

      <tr class="calibre4">
        <td class="td1">
          <p class="block14">10. Oğuz Atay, Günlük, s. 38-40.</p>
        </td>
      </tr>

      <tr class="calibre4">
        <td class="td1">
          <p class="block14">11. Oğuz Atay, Günlük, s. 130.</p>
        </td>
      </tr>

      <tr class="calibre4">
        <td class="td2">
          <p class="block14">12. Oğuz Atay, Günlük, s. 102-104.</p>
        </td>
      </tr>
    </tbody>
  </table>

  <p class="block7"></p>

  <p class="block7">Onlar için tutunamamak âdeta kaçınılmaz, kendilerinin de bir oyun oynarcasına adım adım inşa ettikleri ve çoğu zaman trajediyle (ölüm, beceriksiz bir kaza veya intihar) sonuçlanan bir durumdur. Yaşadıkları iç çatışmalar, bitmeyen oyunlar onları kesin bir mağlubiyete sürükler. Atay'ın başlıca derdi, çelişkileri, sınırlılıkları, açmazları ve nafile hesaplaşma çabaları ile Türk aydınının dramını yansıtmak olmuştur. Roman ve oyunlarında çoğu kahramanı aydın olmakla birlikte (sahnenin merkezinde onlar yer alırlar) toplumun değişik kesitlerinden bireyler de önemli figürlerdir. Atay her şeyden önce, birbirine tezat oluşturan iki farklı uygarlığın değerleri arasında sıkışmış Türk insanının ; serüveniyle ilgilidir. Kahramanları bu sıkışmışlığı ve bundan kaynaklanan tutunamayış hâlini derinden yaşarlar. :</p>

  <p class="block7">Atay'ın romanlarındaki bütün karakterleri, karakterlerin isimleri bile birtakım göndermeler | içerirler. Doğu-Batı tematik yinelemeleri, romancımızın çok önemsediği, temel bir konuda derin- ! leşme isteğini açığa vurur. Geleneksel Türk kültüründen ve anlatım olanaklarından olduğu kadar j</p>

  <p class="block7">Batı romanından ve roman kuramından devşirdiği malzemeyle, insanlarımızın dünyayı algılama ı biçimlerini, Batılı düşünme biçimleriyle yerli düşünme biçimleri arasındaki uyuşmazlığı sorgulamaya girişir. Romanından öncelikli beklentisi, daha başta karşısına dikilen Doğu-Batı sorununa bütünlüklü bir yaklaşım getirebilmektir. Bu sorun, en azından onu nasıl anlattığı kadar önemlidir.</p>

  <p class="block7">İçerik ve üslup birbirinden ayrılmaz. Sözgelişi Tutunamayanlaı'da, başkarakterlerden birinin iç sesi olan Olric, Türk aydınının zihnindeki şizofrenik yarılmayı sembolize eder. Bu yarılmanın kaynağı nedir, hangi deneyimin neticesidir, bu deneyim ne zaman başlar, niçin biteviye bir görünüm arz eder, niçin sonuçsuz bir debelenmeyle seyrederek bütün ümitleri tüketir? Hangi ayrı dünyalar çarpışır bu zihinde? Bütün bu sorular atlandığında Oğuz Atay'ın dünyasına nüfuz etmek de olanaksız- laşacaktır. Dolayısıyla Batılılaşma sorunu ile Oğuz Atay'ın kahramanlarının bocalamaları arasında muhakkak çok yönlü bağlantılar kurmak gereklidir. Çünkü anahtar buradadır. Tarihseltoplumsal bilinçten yoksun, suyasabuna dokunmayan bir okuma, Oğuz Atay'da âdeta bir takıntı hâline gelen ana sorunu da kavrayamayacak, olan biten her şeyi "hayatın acemisi insanlık"a dair bir hikâyeye indirgeyecektir. Çok derinlikli bir metnin bile amiyane bir okuması mümkündür. Böyle bir okuma, : okur açısından, metni dilediğince yorumlama özgürlüğü ilkesince mazur görülebilir ama bir yere oturmamaktadır. Eleştirmenin okuması açısından ise sorun daha vahimdir.</p>

  <p class="block7">Oğuz Atay'ın romana bakışını ele veren en dolaysız görüşlerini Günlükte bulmamız mümkündür. Günlük, yazarın yazdığı ve yazmayı tasarladığı romanın/romanların arka planında kalan edebî ve edebiyat dışı kaygılarını açığa vuran bir kaynak olarak önemlidir. Türk romanına ilişkin alışılmadık, aykırı görüşlerini yine burada ifade etmiştir. Yazarın şu cümleleri, romanımızın köksüzlüğü, dayanaksızlığı, birikimden yoksunluğu karşısında ciddi bir uyarı niteliğindedir: "Türk Romanının Sorunu kişiliktir, insanımızın kişilik kazanma savaşının önemini henüz kavramamış olmasıdır. Kendisiyle hesaplaşma diye bir kavramın varlığından habersiz oluşundandır. Bunun için romanımız düzmecedir. Diyalektik gibi gerçekten büyük kavramların gerisine sığınan cüceler ordusu oluşumdandır. (..) Halka büyük doğrular adına yalan söylemekten kurtulamamaktır sorunlardan biri. Kültürsüzlüktür. Ve en önemlisi ne kendini ne gerçeği sezememektir. Sezgisizliktir. Duyarsızlıktır. Kültür kopukluğudur. Kendinden yirmi yıl önce yaşamış bir romancıdan yirmi yıl ilerde olduğunu düşünme yanılgısıdır. Kötü romanları, büyük sözlerle yutturacağını sanma yanılgısıdır. Bir iki toplumsal gerçeği bir yerden duyan insanın başka şeyleri duymamasından ileri gelen bir cahillik coşkunluğudur. Bir edebiyat çetesine yaslanmanın verdiği rahatlıkla yıllar boyunca bir arpa boyu ilerleyememenin zavallılığıdır. Derinlikten, derinliğine ilerlemekten korkmanın böcekçe korkusudur.</p>

  <p class="block23"></p>

  <p class="block7">Havuz edebiyatıdır."13 1970'lerde bu sözleri söyleyebilmek bir Türk aydını için aforoz edilme sebebiydi. Belki de bu nedenle yazarın sağlığında yayımlamaya cesaret edemediği bu kara kaplı defter ancak ölümünden sonra, "sol" içinde bazı şeylerin daha kolay telaffuz edilebildiği bir ortamda ya- yınlanabilmiştir; üstelik bu metnin roman ve hikâyeleri kadar ilgi çektiği de söylenemez.</p>

  <p class="block7">İki Yazar Karşısında İki Eleştirmen Tavrı</p>

  <p class="block7">Oğuz Atay ile Kemal Tahir'i birleştiren bir başka nokta, kültür ve edebiyat geleneği konusunda geliştirdikleri tutumdur. Her iki yazar da Türk edebiyatını, yüzlerce yıl geriye giden birikime dayanarak evrensel bir boyuta taşıma misyonunu sahiplenmiştir. Atay, özgün Türk kültür geleneğinin köklerinin çok derinlere gittiğini, Türk roman geleneğinin ise kendi kültür geleneğinden kopuk olduğunu açıkça vurgulamaktadır. Buna karşılık, Kemal Tahir’in arayışlarının izini sürerek, Türk romancısının kendi kültür geleneğinden kopmaksızın dünya roman geleneğine sahip çıkabileceğini ve evrensel ölçüler içinde bir Türk edebiyatının oluşmasının mümkün olduğunu belirtecek denli de iyimserdir. "Kemal Tahir büyük bir geleneğin adamıdır. Bizi taklitçiliğe ve kendisini taklide değil, özgünlüğe götüren bir yolun sanatçısıdır." derken kastettiği şey, yerli veya yabancı bir kültürün taklit yoluyla yenidenüretiminin köksüz, derinliksiz semereler vereceğidir. Başka deyişle bunun anlamı, Türk romancısının yerellik, pür özgüllük iddiasına takılı kalıp dış dünyayla ilişkisizliğe meyletmemesi ya da tam tersi bir tavırla Batı romanının ikinci sınıf örneklerinin taklidiyle yetinmemesi gerektiğiydi. Böyle bir kavrayış, Oğuz Atay'ın edebiyat sorunu üzerinde mevcut algı ve tartışmaların, kısır ulusal/evrensel ayrımlarının ne denli uzağında düşünmüş olduğunu göstermektedir. Türk romancısının kendi evrensel çizgisini yakalama ihtiyacını moral bir sorun olarak ortaya koyan Oğuz Atay'ın, romanlarında da benzer bir tavrı nasıl sürdürdüğünü sormamız ve bu soruya yanıt aramamız gerekir. Romanlarını yazarken Oğuz Atay'ın temel kaygılarından biri bu moral sorun olmuştur. Sadece oyuncularının diyaloglarının satır aralarında değil, bütün olarak romanının arka planında da hep bu arayış ve kaygı kendisini gösterir. Tuttuğu günlük, onun bu yöndeki arayışlarının izini sürmek açısından eşsiz bir metindir. Hangi açıdan bakarsak bakalım, Oğuz Atay günümüzde giderek makbul hâle gelen, toplumsal sorundan, toplumsallıktan ve kendi kültürel geleneğinden kopuk roman algısından fersah fersah ileri bir noktadadır. Kendisinden otuz yıl sonra baş tacı edilen birçok romancıdan ne kadar ileri bir noktada olduğunu tartışmak için gerçek ölçütler ise salt edebî ölçütler olmayacaktır elbette. Kaldı ki günümüzün geçerli edebî ölçüleri herhangi bir metnin kavranışında salt "o metni" veri almamaktadır, ilk bakışta bu, haklı dayanakları olan bir yaklaşımdır da. Ancak burada sorun, yazarmetintoplum ilişkisinin neredeyse tamamen göz ardı edilmesi, silikleşmesidir. Okur etkeni, çoğul okuma biçimleri ve başka metinlerle ilişki (intertextu- ality adı verilen şey) işin içine katılmıştır. Orijinal metinden uzaklaşılması onu önemsizleştirmek- tedir. Böylece hakikat duygusu da silinmekte, körelmektedir. Büyük anlatıların ölüm ilânı, hakikat duygusunu da yazarın özgün sözünü de önemsizleştirecektir. Bugün artık roman okumanın kişisel ve keyfi bir işlem olduğu yolunda bir kanaat hükümferma olmuştur. Bu tür bir okumanın büsbütün değersiz olduğunu iddia etmek belki biraz aşırıya kaçmak olacaktır. Asıl sorun, kişisel okuma biçiminin "daha değerli" olduğunun düşünülmesidir. Bu düşünme tarzı yazarın deneyimine hakaret olduğu gibi, "okur odaklı okuma"nın sonsuz imkânlarını ökse otu gibi sunarak okurun algısını/ bilincini de "özgürleştirmek" adına kafese kapatmaktır. Oğuz Atay'ın 1976'da aldığı şu not bugün hâlâ aydınlatıcıdır: "Romanın temel sorunu'moral'bir sorundur. (..) Moral sorun aslında bir felsefe,</p>

  <p class="block11"></p>

  <table class="table">
    <tbody class="calibre3">
      <tr class="calibre4">
        <td class="td3">
          <p class="block16">13.İnsan âdeta Kemal Tahir her zamanki sivri üslubuyla konuşuyor hissine kapılıyor. Oğuz Atay, Günlük, s. 226.</p>
        </td>
      </tr>
    </tbody>
  </table>

  <p class="block7">kültür, sosyoloji, psikoloji sorunu olduğundan -gene Kemal Tahir’in deyimiyle- romancı kendisinin felsefecisi, sosyologu, psikologu olmak zorunda kalmıştır. Ama bugün -şükürler olsun- bu zorluklar ortadan kalkmıştır; çünkü sözünü ettiğim sorunlar artık yok sayılmaktadır. Romanımızın bugünkü temel sorunu bu temel sorunların inkârıdır. Bu aşama hepimize kutlu olsun."14 Atay'ın yanılmadığını günümüz romanı, romancısı ve eleştirmeni açıkça göstermektedir.</p>

  <p class="block7">Mehmet Şeyda'nın 1970'lerin başlarında Tutunamayanlar romanıyla ilgili olarak yazarla yaptığı söyleşide sergilediği şüpheci tutum, keza yayıncılarının romana ilişkin tuhaf tutumu bugün muhtemelen birçok eleştirmen tarafından yadırganacaktır. İlgi çekicidir, Mehmet Şeyda Beş Romana Tartışıyordu Kemal Tahir'in roman anlayışı karşısında takındığı tutumu Atay'dan esirgemiştir. Başka deyişle Kemal Tahir-Oğuz Atay bağı muallakta kalmıştır. O yıllarda Atay bu türden kuşkuları genel bir tavır olarak önemsememiştir. Bir aydın ve yazar olarak yalnızlığının farkındadır. Bu, okura karşı mesafeli ve hiciv dolu tutumundan da bellidir. Okuru da sıklıkla "oyun"a çekmiş, kahramanlarının bocalama ve dramlarını onların da paylaşmalarını sağlamak istemiştir. Bunlar Atay edebiyatının ayırt edici, yenilikçi özellikleridir. Ancak bundan daha önemlisi, yazarın kültür geleneğinin bozulması karşısında geliştirdiği özel duyarlılıktır.</p>

  <p class="block7">Oğuz Atay'ın kitaplarını yazdığı dönemde anlaşılamaması ile Kemal Tahir’in genelde anlaşılamaması arasındaki ilişki üzerinde düşünmek anlamlı olacaktır. Sözgelişi Tutunamayanlar romanının ve diğer oyunlarının Türk okuru ve eleştirmenleri tarafından 1970'lerde anlaşılamama- sının malum nedenleri vardı. Hiçbir romanı, oyun veya hikâyesi, yazarın sağlığında, sözgelişi Kemal Tahir’in Devlet Ana romanının Türk okurunda yarattığı heyecanın bir benzerini yaratmamıştır. Bu kopukluğu nasıl açıklamalı?</p>

  <p class="block7">1970'lerde edebî çevrelerde gerçek değerini bulamayan Oğuz Atay'ın, ölümünden sonra baş tacı edilmesinde -edebî metinlerinde de genellikle başvurduğu- ironik bir yön vardır. Roman kahramanlarının başlarına gelen tuhaflıklardan yazar da kendi payına düşeni almıştır. Ne değişmiştir de Atay birdenbire Türk romanının zirvesine yerleştirilmiştir? Yeni dönemde Türk edebiyatında çığır açan bir romancı olarak alkışlanırken, bazı yönlerinin görmezden gelinmesine de şaşmamak gerekir. Görmezden gelinen, Atay'ın yerlilik arayışları ve Kemal Tahir ile olan bağıdır. Örneğin bir eleştirmenin, Oğuz Atay ile Kemal Tahir arasındaki paralellikleri silikleştirme, daha doğrusu önemsizleştirme çabası bariz bir biçimde göze çarpmaktadır.15 Oğuz Atay'ın Batı romanından ve kendi kuşağının Batı etkili Türk romancılarından aldığı feyz daha önemsenmektedir. Buna karşılık bizzat Oğuz Atay'ın romanın bir gelenekle, içinde yer aldığı kültürle beslenmesi gerektiği yolundaki serzenişleri ve Kemal Tahir hakkında yazdığı son derece önemli iki yazı görmezden gelinerek, romancının kendi kültürel geleneklerinden kopukluğu, köksüzlüğü, "edebiyatımızın geleneksel ağırlığı"ndan kurtuluş çabası, bir silkiniş ve safra atma eylemine girişmesi âdeta bir marifet olarak görülmektedir. Böylece, bu arınma işleminden arda kalan, roman anlayışı açısından Batı'ya problemsiz bir biçimde bağlanmanın fetişleştirilmesidir. Halbuki böyle bir durum her şeyden önce Oğuz Atay'ın dünya görüşüne ve roman anlayışına aykırıdır; romancımızı Türk edebiyat geleneğinin dışında ve ona karşıt bir çerçevede değerlendirmek önce romancımızın çaba ve arayışlarını boşa çıkarmaktır, bir haksızlıktır. Romancımızı, kendisine rağmen, kendisinin hiç de arzulamadığı belirli kalıplar içine zorla sokmaktır. Muhakkak ki Türk edebiyatının büyük mirasını hazmetmiş okur, Oğuz</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">14. Oğuz Atay, Günlük, s. 230.</p>
        </td>
      </tr>

      <tr class="calibre4">
        <td class="td2">
          <p class="block14">15. Semih Gümüş, Modernizm ve Postmodernizm: Edebiyatın Dünü ve Yarını, Can Yay., İstanbul, 2010, s.</p>
        </td>
      </tr>
    </tbody>
  </table>

  <p class="block7"></p>

  <p class="block7">Atay'da, eleştirmenlerinin onda buldukları cevherden daha öte, daha fazla şeyler bulacaktır. Bunun nedeni ise toplumla sahih bir bağ kuramayan eleştirmenlerin Atay'ın türlü oyunlarında ifşa olunan hayat hikâyelerinde bulamayacağı şeyleri, okurun bizzat kendi yaşam deneyimlerinden ve bağlı oldukları kültürden bulup çıkaracak olmasıdır.</p>

  <p class="block7">Oğuz Atay'ın hayatı boyunca anlaşılamayanın, gerek -hep kinayeyle seslendiği- okurları gerek eserlerini yayımlayan yayınevleri ve gerekse eleştirmenler tarafından sindirilemeyişinin sebebini Batılılaşma sevdalısı Türk aydınına karşı uzlaşmaz eleştirel tavrında aramak gerekir. Bir bakıma Kemal Tahir'e gösterilen ikircikli tavır Oğuz Atay'a da gösterilmiştir. Belki de bu nedenle bazı eleştirmenlerimiz -Türk okurunun duyarlılığını ve okuduğu yazarları kıymetlendirme yetisini hiçe sayarak- Oğuz Atay ile Kemal Tahir'in adını yan yana görmek istemiyorlar. İki yazarımız arasındaki duyarlılık ortaklığını büsbütün yok sayarak, Kemal Tahir'i modası geçmiş, tarihöncesi bir yazar ilan edip, Oğuz Atay'a ise (bugün yaşasa kendisinin de kabullenmek istemeyeceği) "postmodern" payeler vererek zihin karıştırıyorlar.</p>

  <p class="block7">Bir başka tartışmalı konu, Oğuz Atay'ın Türk edebiyatı geleneğinden kopuk bir yazar olduğu, bu geleneğin ağır yükünü sırtından atmış olduğu meselesidir. Daha doğrusu Oğuz Atay'ın Türk edebiyatı içindeki yeri 1950'lerden itibaren yetişmiş avangart birkaç romancıyla birlikte belirlenmektedir. Romancımızın Türk edebiyatının geniş gövdesiyle bağını koparan bu yaklaşım tarzında ciddi bir sorun vardır. Zira yazarın günlüğünde aksi yönde pek çok emareyle karşılaşıyoruz. Özellikle -Kemal Tahir ve çevresinde de önemsenen bir romancımız olan- Halit Ziya Uşaklıgil’in kitaplarını art arda, büyük ilgiyle okuyuşu, yazarın yazınsal duruşunun "insana ve onun ruhsal durumlarına eğilmek bakımından" kendi yazınsal arayış ve üslubuyla örtüştüğünü söylemesi önemlidir.16 Tutunamayanlar' ın fikir köklerini Halit Ziya'nın romanlarında aramak anlamlı bir çaba olacaktır, bilhassa Kırık Hayatlar bu açıdan son derece önemli bir başlangıç/nirengi noktası oluşturabilir. Elbette Oğuz Atay'ın "Büyük Sorun: Gelenek-Batılılaşma çelişkisi" karşısında içerik ve biçem açısından getirdiği özgün katkıları da göz ardı etmeden paralel okumalara yönelinebilir. Yazarın Kemal Tahir'in edebiyat anlayışıyla temas noktalarını da araştıracak bu tarz okumalar, son yıllarda Oğuz Atay'a atfedilen "gelenekten kopuk", "orijinal", "avangart", "postmodern", "Türk edebiyatına yepyeni bir soluk getiren" romancı türünden yargıların da geçerliliğini sorgulamayı ve yazarımızın Türk edebiyatı içindeki yerinin muhkemleştirilmesini sağlayabilir.</p>

  <p class="block7">Eleştirmenlerce Atay'ın klasik Türk edebiyatı geleneğinden kopukluğu sorununun gerektiğinden fazla vurgulu bir biçimde dile getirilmesi, yazarın bırakınız okuru, eleştirmenleri tarafından bile yeterince anlaşılmadığının bir kanıtıdır. Metinlerinin dikkatli bir okuru, Atay'ın, Yusuf Atılgan gibi bazı avangart yönelimli, Türk edebiyatının klasik çizgisinden ayrılmış romancıların dışında, sözgelişi Uşaklıgil romanından ne derece etkilendiğini gözlemleyebilir. Eleştirmenlerinin Atay'a yönelik yaygın algısı, onu, önemsediği ve özümsemeye çalıştığı "büyük gelenek"ten yalıtma yanılgısına kapı açmaktadır.</p>

  <p class="block7">Sonsöz Yerine</p>

  <p class="block7">Oğuz Atay'ın Türk aydınına yönelik sivri eleştirileri bugün de kulaklarda çınlamaktadır: "İlerici, gerici her türlü akımların tekelini kendi ellerinde tutan bir küçük yan aydın çetesi, yıllardır</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">16. Oğuz Atay, Günlük, s. 198. "Ayrıca Kırık Hayatlar ve (..) Mai ve Siyah'taki'tutunamayarT tiplerle bir duygu benzerliği de söylenebilir. Ahmet Cemil büyük hülyalarının yanı sıra küçük hesapların da etkisiyle sönüp gidiyor. Halit Ziya'da bana yakın gelen bir yön de, kahramanlarının sürekli olarak kendileriyle hesaplaşmaları."Oğuz Atay, Günlük, s. 188.</p>
        </td>
      </tr>
    </tbody>
  </table>

  <p class="block7">kendini yenileme gereğini duymadığı için bugün artık yerini kaybetmemek için ancak bezirgân oyunlarıyla ayakta durmaya çalışmaktadır. Halkın evrensel ruhuna inanan, onu derinliğine tanımaya çalışan gerçek bir aydınlar topluluğu bu kültür gangsterlerinin yerini almazsa toplumun, çağın çok gerisinde kalacaktır Türk edebiyatı."17 Bu eleştirilerden günümüz aydınlarının da payını alması mevcut kültürel ortamın kısırlığının bir nebze olsun aşılmasına yardımcı olabilirdi.</p>

  <p class="block7">Romanımızın bugünkü asıl varoluş sebebinin/gerekçesinin Oğuz Atay'a ne denli yabancı olduğunun başlıca belirtisi, yazarın Kemal Tahir'in izinde derinlemesine merak edip araştırdığı temel sorunların, en başta da "moral sorun"un inkârına dayanmasıdır. Edebiyattoplum bağı kopma raddesine gelmiştir. "Bu yeni aşama hepimize kutlu olsun."</p>

  <p class="block7">Kemal Tahir'in romancılığının büyüklüğünden, Oğuz Atay'ın Türk romanına olumlu katkılarından söz açarak, diğer Türk ve dünya romancılarını gölgede bırakma, küçük düşürme gibi bir niyet veya çabası içinde değiliz. Kemal Tahir'in 100. doğum yıl dönümünde yazara yönelik giderek artan ilgiden rahatsızlıklarını gizleme gereğini duymayan kültür dünyamızın başını tutmuş zümrelerden yükselen itirazları kale alan da yok. Türk okurunun nabzını ne kadar tutabildikleri meşkuk, varoluşları okurun gücünden ziyade birtakım iktidar odaklarına bağlı, toplumla bağ kurma kabızlığı içinde olan hepi topu üçbeş kişi zaten. Türk okuru, belki eski duyarlılıkları körelmiş olabilir ama Kemal Tahir'i okumaya ve yorumlamaya devam ediyor. Kemal Tahir ile birlikte Oğuz Atay da yeni anlamlar kazanıyor, güncel tartışmaların içinde yerlerini alıyorlar. Okurun iyiyle kötüyü ayırma sezgi ve yetisine güvenmek durumundayız.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">17. Oğuz Atay, Günlük, s. 136.</p>
        </td>
      </tr>
    </tbody>
  </table>

  <p class="block13" id="calibre_pb_26"></p>
</body>
</html>
