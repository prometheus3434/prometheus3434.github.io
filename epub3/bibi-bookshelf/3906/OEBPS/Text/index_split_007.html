<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">KEMAL TAHİR İÇİN BİYOGRAFİ ÇALIŞMASI</h1>

  <p class="block11"></p>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_3">Naci Çelik Berksoy</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block11"></p>

  <p class="block7">Kemal Tahir'le son 3-4 yıldır çok sık görüştüğümüz halde, geçmişiyle ilgili konulardan söz etmeye ne yazık ki fırsat bulamadık. Kendisi, birkaç istisna dışında, eskilerden konuşmazdı.</p>

  <p class="block7">Hele anılarını yazmak ona çok ters geliyordu. Anılara dönmek, sanatçı için artık emekliliğe karar vermek demekti. Oysa Kemal Tahir ölümüne kadar görev başındaydı. Keyifli anlarında hikâye ettiği gençliği, benim bir karşılıklı sorucevap niteliğinde olan biyografi denemem ve uzun bir konuşmanın sadece ilk sorusuna verilen karşılık dışında elimizde belge yok. Soru şuydu; "1938'krde düşün suçlusu olarak hüküm giydiniz. Suçunuz neydi? Bugün geçmişi nasıl yorumlarsınız?" Verilen karşılık aynı zamanda Kemal Tahir'in son yazısı olma özelliğini de taşıyor. Bir de otobiyografik nitelikte olan 1938-50 yılları arasında tutulmuş roman notları. Burada elimizde olan belgelerle, mevcut basılı kaynaklarla yetinerek bir biyografi denemesine girişeceğiz. Eksiklerimiz şimdiden bağışlansın.</p>

  <p class="block5"><span class="text">Aile İlk</span> <span class="text1">Gençlik</span> <span class="text">ve Gençlik Yılları</span></p>

  <p class="block7">Kemal Tahir 13 Mart 1910'da İstanbul'da doğdu. Baba tarafından dedesi, Şebinkarahisar'ın Alişar köyünden. "Demircioğulları" ve "Karahaliloğulları" namıyla bilinir. Yemen'de askerken ölmüş. Gömüldüğü yer bilinmiyor. Dedesinin babası Edirnekapı mezarlığında gömülü. Büyükannesi, dedesinin ölümünden sonra bir daha evlenmemiş, oğullarını ve kızlarını yetiştirmiş. Ailenin büyük bir kısmı hâlâ Alişar köyünde oturmakta, erkekler İstanbul'a gelip çalışmaktadırlar. Tahir Bey II. Meşrutiyet öncesi alaylı deniz subaylarındandı. II. Abdülhamifm hünkâr yaverliğini ve Yıldız Sarayı özel marangozluğunu yaptı. 1908'de yüzbaşılıktan emekli oldu. 1912 Balkan Savaşı'nda teğmen olarak tekrar askere alındı. Savaş bitiminde emekliye ayrıldı. Birinci Dünya Savaşı'nda bir daha askere çağrıldı. Çanakkale'de dövüştü. Aldığı yaralar dolayısıyla, 1916-1918 yılları arasında Aydın, Burdur gibi şehirlerde gezginci hastaneler inzibat subaylığı yaptı.</p>

  <p class="block7">Küçük Kemal Tahir'le kardeşi Nuri Tahir ve annesi Nuriye Hanım da Tahir Bey'le şehir şehir dolaşırlar. Kemal Tahir'in ilköğrenimi bu yüzden çeşitli yerlerde geçer. Savaş sonu yeniden emekliye ayrılan Tahir Bey Kasımpaşa'da kardeşinin yanına yerleşir. Mütarekeden sonra seyyar marangozluk eder ve yapılarda çalışır. Kemal Tahir Kasımpaşa Cezayirli Haşan Rüştiyesi'ne devam eder.</p>

  <p class="block7">7923'te orta öğrenimini tamamlar ve Galatasaray Sultanisi'ne girer.</p>

  <p class="block7">1926 yılında annesi Nuriye Hanım ölür. Saraylı Nuriye Hanım, Tahir Bey'le yaver olarak saraya kapılanmasından sonra evlenmişti. Nuriye Hanım orta halli Adapazarlı bir ailenin kızıydı. Kemal Tahir Galatasaray Lisesi'nin onuncu sınıfına kadar okuyabilmiş, kısa yoldan hayatını kazanmak zorunda kaldığından, devam etmemiştir (Okulu bırakmasının nedenini kendisi de, "anamın ölmesi yüzünden" diye cevaplandırmıştı. ). Okulu yarıda bıraktıktan sonra bir süre (1928-1932) avukat katipliği, Zonguldak'ta ambar memurluğu, 1932'den 1939'a kadar da İstanbul'da gazetecilik yapar. Kemal Tahir bu konudaki, "Hangi mesleklerde ne kadar çalıştı" sorusundan çıkarak, şu değişik yoruma varmıştı: "Birinci Dünya Savaşı sonrası çıkmış bir modadır... Yazarların uzmanlık istemeyen çeşitli alt tabaka zanaatlarında çalışmaları. Böylece bu sanatçılar daha sağlam olarak kendilerini halktan gelmiş saydırabileceklerini ummuşlardır. Yine öylece bazı basit zanaatlara girip çıkmak suretiyle yazarların daha iyi tanıdığı uydurması yayılmak istenmiş ve bir sürü kabiliyetsiz yazar böylece kendilerini, bilhassa tercüme edilerek sunulmuş, Doğulu toplum okurlarına, çeviri okurlarına yutturulmuştu. Şimdi, modası geçmiştir. Çünkü yutan alık kalmamıştır. Artık en basit okuyucu bile bilir ki gerçek yazarın yazar olmadan önce bazı zanaatlara girip çıkması önemli değil, yazar olarak bu zanaatlar hakkında neler bildiği önemlidir. " Yazı yazmaya kendi deyimiyle “mektepte heves effiV'Türkçe yi iyi kullanıyor, çok okuyordu, işe şiirle başladı. İlk şiirini 7937'de "/çf/Vzof"dergisinde yayınladı (“Bardaki Kadınlar", Nisan 1931; "Açın Türküsü", Mayıs 1931). Kemal Tahir’in Nâzım Hikmetle tanışması 7929'lara rastlıyor. Gerçekte bu Nâzım'ın şiiriyle tanışma oluyor. "0yıllarda Gülhaneparkında, eski saraya yakın olan Alay köşkünde sık sık edebiyat akşamları tertip ediliyordu. Bu akşamlardan birinde, şair arkadaşlarımdan biri ile ben de hazır bulundum. Akşamı tertipleyen heyetin başkanı PeyamiSafa, Nâzım Hikmeti dinleyicilere "ünlü Türk şairi" diye tanıttı. Nâzım şiirlerini okumaya başladı. Şiirler arasında "Güneşi İçenlerin Türküsü" de vardı. Biz de o zamanlar şiir yazıyor ya da yazdığımızı sanıyorduk. Yahya Kemal'in etkisi altında idik, yabancı şairlerden Baudelaire ile Verlainl seviyorduk. Nâzım'ın gümbür gümbür şiirini duymamızla kan başımıza sıçradı. 0 kadar sersemlemiştik ki, sokağa çıkınca aklımızda kalan mısraları birbirine ekleyerek şiirleri restore etmeye çalışırken az kalsın tramvayın altında kalıyorduk”.</p>

  <p class="block7">193334 yıllarında "Geç/f"dergisinde toplumsal temalı yazılar ve şiirler yazar. "Geç/f"teki ilk yazısı Muhsin Ertuğrul üstüne. Şehir tiyatrolarının Cumhuriyet ruhuna aykırılığından şikayet eder: “Rejisör efendi, biz İstanbul Şehir Tiyatrosunda inkılap Türkiyesinin on cepheden zaferini haykıran eserleri karşısında bir kral sarayında keyfe yazılmış şeyler seyretmediğimizi görmek ve buna inanmak istiyoruz. Bıktırıncaya kadar çıplak bacak değil beyim, taptırıncaya kadar, sanat ve vatan eseri. Hâlâ mayo ile plaj manzaraları çeviren rejisörümüz, işte büyük inkılabın yürüyüş nizamında hissene düşen budur. Sana bütün bu satırları birazda sanatkârsın diye yazdım. " (Geçit, 10 Teşrinievvel 1933).</p>

  <p class="block7">İkinci yazısı onuncu yıl izlenimleri: "... fie/ı bayramımızın ilk günü muazzam kalabalıkla dolmuş olan (Onuncu Yıl Meydanıjnda idim. Geçit resmi başladı. Alay Taksim'e doğru yola çıktı. Taklardan çiçekler atıldı. Fakat alkış ruhsuz, haykırış sıfırdı. Ben onuncu yıl bayramımızı böyle düşünmemiştim. Bekledim ki, on binlerce vatandaş hep bir ağızdan ve hep aynı ateşle “Tarihten önce vardık, tarihten sonra varız" diye vatanımızın ilk mesut bayramını kutlasın... ” (Geçit, 10 Teşrinisani 1933).</p>

  <p class="block7">75 Mart 1934'te de Anadolu üstüne bir yazı serisi hazırlar. "Klasikleştirilmiş Anadolu", "Gurbet", "Anadolu'yu Yazanlar”, "Anadolulu", "Anadolu Eserlerine Bir Bakış" başlıklarıyla beş bölüme ayırdığı yazıları için şöyle diyor: “Ye bunu anlatırken daima şikayet ettiğim evvelce çizilmiş ve değiştirilmeye lüzum görülmemiş çerçevenin dışında kalmağa gayret edeceğini. Ne eşrafla hocaya ayrılan malum kini hatırlayacağım ne de Anadolu'ya, çok defa israfla gösterdiğimiz merhamet ve sevgiyi. Ve peşinen iddia edeceğim: Edebiyatımız Anadolu’yu bir masal dünyası yapmıştır. ” Gurbet anlayışındaki yargısı şu: “Gurbet, Anadolu'yu içten ve dıştan saran bir hastalıktır. Tedavisini, şehrin köyden, köyün diğer köyden farklı olmadığına, vatanın bütün hudutlara kadar hep aynı yekpare sayılmak lazım geldiğine şehirli ve köylü inanmadıkça bulamayacağız". Bu yazı serisini "Geçit"in en son sayısında; "Tekrar ediyorum Anadolu asırlarca şehirliden ve yazıcıdan uzak kalmıştır. Onu tamamile tanımak için senelerce tetkik etmeğe muhtacız. Bunun haricinde yazılan yazılar, bugün bile fantazi olmaktan kurtulamıyan (Milli edebiyat) (Memleket edebiyatı) yapmak olacaktır" diye bitirir.</p>

  <p class="block7">7935'te VarlıKta çıkan şiiri de, Alangu'nun dediği gibi, pek "Oyılların zevkine uygun biçimde, Ch. Baudelaire, A. Rimbaud, £ Verhearen etkisinde"sayılmaması gereken (onların etkisi Nâzım'ı bilmezden önce) "Devrim Yollarında" adlı, hemen hemen eskilerden daha bağırtıl) bir sosyal şiirdir. Bu tür şiirlerini 1939'a kadar "Ses"dergisinde de sürdürür. Serbest Nâzımla yazılan bu şiirlerde Cemalettin Mahir ve İsmail Kemalettin (Kemal Tahir'in asıl adıdır) takma adlarını kullanır. 0 dönemi Kemal Tahir şöyle anlatıyor:</p>

  <p class="block7">" 7940yılına kadar gazete ve mecmualardaki çeşitli yazı çalışmalarını saymazsak yalnız şiirle uğraştım. Kötü bir şair olduğumu burada açıklamalıyım. Şiir çalışmalarından bana Türkçede düzyazıyı iyi yazabilme daha açıkçası kelimeleri değerlendirme idmanı kaldı. "(Son yıllarda "6eç/f"dergilerinden bulduğum şiirlerinden birini, kendisine açıklama yapmadan okuyuvermiştim. ‘‘Aman, bu ne rezillik" deyince de şiirin kendisinin olduğunu söylemiştim. “Allah beterini vermeye"diye hayli gülmüştü. ).</p>

  <p class="block7">Kemal Tahir bu arada "Vakit", “Haber" ve "Son Posfa"gazetelerinde musahhihlik, röportaj yazarlığı ve çeviricilik, "Yedigün", "Karikatür" dergilerinde sekreterlik, "Karagöz" gazetesinde başyazarlık, "70/7"gazetesinde yazı işleri müdürlüğü yapar. Hikâye ve kısa mizahi roman yazmaya "Yedigün" ve "Karikatür" dergilerinde başladı (1935). "Karikatür"de yayınlanan bazı romanların adları: "Aşk Çetesi", "Sahte Serseri", "Aşk Modası... " "Yedigün"de yayınlanan bazı hikayelerin adları: "Bütün Ahmetler Ayağa Kalksın”, "Mollalar Asker", "Yalana Şahit", "Kuş Kafesleri", "Herkesi Durduran Adam", "Ezilmiş Adam”, "Üstadın Ölümü", "Rayların Sesi", "Dülger"...</p>

  <p class="block7">Bu gençlik dönemi, ölümünden sonra notları arasında çıkan "Hür Şehrin İnsanları"adlı otobiyografik romanda ayrıntılarıyla anlatılır. Ayrıca "Kurt Kanunu"ve 'To/zt/r/m/"romanlarındaki gazeteci Murat, Kemal Tahir'in gençliğinden izler taşır.</p>

  <p class="block5">Mahkûmiyet ve Cezaevi Yılları</p>

  <p class="block7">Kemal Tahir’in görüş açısı o yıllardaki (1936-1946) sosyalist dünya görüşüdür. 0 zamanlardan kalan notlardan öğreniriz ki, Mustafa Kemal'ci, Cumhuriyetçi bir sosyalist anlayışındadır, işte her şeye rağmen "sosyalist düşünceyi en kabasından öğrenmek çabalaması" o baskı döneminde asla affedilmeyecekti. Nâzım Hikmetin şiddletle kovuşturulduğu, ceza üstüne ceza verildiği yıllarda Kemal Tahir de Nâzım'ın arkadaşı bir gazeteciydi. "Evimde sosyalizme ait Fransızca kitaplar bulundu. Kardeşim Nuri Tahir o sıra gedikli üst çavuşu idi. Bunun aracılığı ile donanmadaki erbaşlara, Sabahattin Ali'nin hikâye kitaplarını propaganda için yolladığım ileri sürüldü. Yalandı. Fakat iki tanık uyduruldu (... ) Bunlar sorguda kardeşim aracılığı ile kitap yolladığımı söylediler. " Böylece "suçlu", askeri isyana tahrik ve teşvik suçunu işlediğine tam bir vicdani kanaat hasıl olunarak 15 yıl ağır hapse mahkûm edildi. Erkin gemisinde, 1938 yılında 15 yıla mahkûm edildiğinde bir yıllık evliydi. Kemal Tahir ve sivil arkadaşları Tophane Askeri Cezaevi'nden İstanbul Tevkifhanesi'ne götürüldüler.</p>

  <p class="block7">"... Atatürk öldüğü zaman biz mahkûm edilmiştik, fakat cezamız henüz tasdik edilmemişti. Nâzım Hikmet, ben, doktor Hikmet Kıvılcımlı hastalık bahanesiyle altışar, dörder ay raporlarla salıverildik. Bunu zamanın askeri cunta başı görünen mareşal Çakmak duyunca kudurdu. Raporların zamanı tamamlanmadan bizi tutturup cezaevine kapattı. "</p>

  <p class="block7">İstanbul Tevkifhanesinde 1940'a kadar iki yıl kalan Kemal Tahir, ünlü sarı defterlerini doldurmaya başlar. Ondan önce soruşturmalar ve duruşmalar sırasında başka herhangi bir not tutup tutmadığı bilinmiyor. Sadece iddianameler ve itiraz dilekçeleri var. Sarı defterlerin ilki sandığımız, Kanun Namına adını taşıyor ve hemen altında “adlı romanın maddesiiptidaiyesi" sözleri var. Bunlar Latin harfleriyle yazılmış (Kemal Tahir baştan sona bütün notlarını eski yazı ile tutmuştur. ) 40-50 sayfalık Kanun Namına, Karikatür dergilerinde yayınladığı magazin romanlarından sonra yazdığı ilk ciddi roman denemesi. Yazar gözlemcidir. Dinleyicidir. Onu hemen başta meraklandıran azılı katillerin hayat hikâyeleriyle ilgilenecektir. İstanbullu Kemal efendinin İstanbul'daki mahpusluğu 1940'ta biter. Nâzım Hikmet, Hikmet Kıvılcımlı ve bazı arkadaşlarıyla Çankırı Cezaevi'ne gönderilir. Kardeşi Nuri Tahir de Sinop Cezaevi'ne. Bu arada karısı öğretmen irfan Hanım'dan boşanır. Nâzım Hikmet'le Çankırı'da 16 ay beraberdirler. Birlikte “Kablettarih" (Tarihöncesi) adlı bir köy romanına başlarlar... 100 sayfa kadar yazılmış.</p>

  <p class="block7">(Kemal Tahir’in cezaevi yıllarını, Nâzım Hikmetin mektuplarından ve birkaç anıdan öğrenebiliyoruz, şimdilik. İlerde Kemal Tahir’in yakınlarına yazdığı mektuplar yayınlanırsa o yıllar daha açıklık kazanmış olacak. Kemal Tahir’in mektuplarının çok ilginç olduğu Nâzım'ın şu sözlerinden anlaşılıyor: "Emin ol Kemal'ciğim senin gibi mektup yazabilmek için çok şey verirdim. "). Kemal Tahir'le Nâzım Hikmet arasında 1950'lere kadar kitap, dergi ve para alış verişi sürüp gidiyor. Neler okuduklarını, neler yazdıklarını böylece öğreniyoruz. Bir de Nâzım'ın öncülüğünde kurtulma çarelerine başvurmalarını. Yine Nâzım'ın mektuplarından Kemal Tahir'in "Kelleci Memet'1 Çankırı Cezaevi'nde tanıdığını anlarız. "Sağırdere"ye Çankırı'da başlıyor. Hikâye niyetiyle giriştiği çalışma yüz sayfayı aşınca, "roman olacak galiba"diye düşünüyor. Daha önce yazdığı "Göl İnsanlan"\\Mye\emn “Tan" gazetesinde tefrika edilmesine karar veriliyor ve Cemalettin Mahir takma adıyla 4 hikâye ardı ardına yayınlanıyor. Hikâyeler 26 Şubat 7947'den 10 marta kadar şöyle reklam ediliyor: Göl İnsanları -Yazan: Cemalettin Mahir. Dört uzun hikâyeden müteşekkil bulunan “Gölİnsanları", yeni bir edebiyatın yokluğunu iddia edenlere harikulade bir eserle verilmiş fiili bir cevaptır. Bu eseri okuyan en salahiyetli muharrirlerimizin müttefiken verdikleri hüküm de şudur;</p>

  <p class="block7">"— Bugüne kadar bizde, Refik Halid'ten sonra bu kudrette memleket hikâyesi yazılmış değildir. " Bunun içindir ki Tan, "Göl İnsanları”m okuyucularına verirken iftihar duyacaktır. "Göl İnsanları", "yerli eser nedir" sualine ilk defa fiili bir cevap vermektedir. Bu itibarla çöl sükunetine dalmış bulunan edebiyat âlemimizde mesut bir hadise teşkil edecektir. Nâzım'ın mektuplarından tefrikada bazı tahrifat yapıldığı anlaşılıyor:</p>

  <p class="block7">"Senin Göl İnsanları'nı oldukça berbat ettiler. "</p>

  <p class="block7">Kemal Tahir Çankırı'da kaldığı 1, 5 yıl boyunca “Sağırdere"y\e uğraşıyor. "Göl insanları" için ilk eleştiri Nâzım'dan geliyor. "Senin Göl İnsanları'na gelince: Ben o yazıları hâlâ ve neşredildikten şekilde dahi seviyorum. Kusurları malum: Arka arkaya, dört tane, birinci planda cinsiyet münasebetlerini veren dört hikâyenin nesri ve bu münasebetlerin dört hikâyede de aşağı yukarı aynı veçheden verilmiş olması. Buna rağmen müstakbel köy hikâyeleri külliyatında Göl insanları dağıldığı zaman bu kusurları bertaraf edilmiş olacaktır. Hiç endişeye düşme, "Göl İnsanları" Türk edebiyatının en güzel dört hikâyesi olarak kalacaktır. "</p>

  <p class="block7">Kemal Tahir, 7947in yarısından 1944sonlarına kadar kalacağı Malatya Cezaevi'ne gönderilir. Bu üç yıllık dönemde birçok sarı defter dolar. "Namusçular", "Telgrafçı Abdürrahim Bey", "Karılar Koğuşu", "Şeyh Süleyman Efendi" q\b\ büyük hikâyeler not olarak tutulmuş, roman tekniğinde yazılardır. Bunlarda da İstanbullu Murat Bey dinleyici, gözlemci ve zaman zaman olayların akışına kendini kaptıran romancıdır. Çoğunlukla kendisini seven, sayan mahpusları eleştirir, uyarır. İkinci Dünya Savaşı'nın bunaltılı yıllarıdır. Memleket gibi cezaevleri de bir karmaşanın içindedir. Kemal Tahir hayli etkilidir. Cezaevi müdüründen idamlık mahkûmlara kadar herkese sözünü dinletir. 0 yılların notları yayınlanınca Kemal Tahir daha açıkseçik anlaşılacaktır. Yazar, Malatya'da bir fabrika işçisi kızla nişanlanır. "Küçük Balık" adlı romanla uğraşır. Nâzım'a yazdıklarını gönderir. Bu roman tasarı halinde kalmıştır. "Kelleci Memet" ve "Sağırdere" üstüne çalışmalarını sürdürür. "Çıplak İnsanlar" adlı bir başka roman daha yazar (Müsvedde halinde kalır. ). Nâzım Hikmetin ısrarla yazmasını istediği "Ankara Caddesi"n\, sanırız "Hür Şehrin İnsanlarımla gerçekleştirmeye girişti. O roman daha önce de sözünü ettiğimiz gibi yazarın gençlik yıllarını anlatıyordu.</p>

  <p class="block7">7944'ün sonlarından 1949 yılına kadar Çorum Cezaevi'nde bulunur. O zamana kadar ellerine geçen Türkçe ve Fransızca bütün kitapları birbirlerine göndererek okuyan Kemal Tahir'le Nâzım Hikmet, yeterince kitap bulamazlar. Ancak Kemal Tahir"Çorum'u kitapsızlık rejiminden"ayrı tutar. "Başsavcı Tahsin Bey'in yardımıyla Çorum'un epey zengin olan milli kütüphanesinden bilhassa tarihi eserler bakımından çok yararlandım. "</p>

  <p class="block7">Sarı defterlere yazmaya devam ediyor. "Mülkiyet Kalesi", "BüyükMacera') "Dam Ağası", "Kara Müdür"gibi romanlar burada düşünülüyor. "Mülkiyet Kalesi"nm bir kısmı “EsirŞehrin İnsanları"nda kullanılacaktır. Kardeşi Nuri Tahir de Sinop'tan Çorum'a geliyor.</p>

  <p class="block7">1949'da Nevşehir Cezaevine nakil olur. 7950 genel af yılıdır. Tahliye edilir.</p>

  <p class="block7">Kemal Tahir’in mahpusluk hayatının en zor şartları Nevşehir'deki birkaç ayda geçer. "Nevşehir’in bir kaza merkezi olması, cezaevinin siyasi mahkûmlar için, Batı usulünce ve demokrasiye uygun "rejim politik" tatbik edilmesi düşünülerek özel bir itina ile hazırlanmıştı. Cezaevi eski bir kiliseydi. Siyasi mahkûmlar, zemin katında kubbeli, altı üstü taş, pencereleri insan boyundan yüksekte, tıpkı Kapalıçarşı'nın dar sokaklarından birine benzeyen bir yerde yatıyorlardı. Mevsim şubattı. Nevşehir soğuk olur. Uzun bir koridora benzeyen koğuşta, küçücük bir sac soba vardı. Bunda kayısı ağaçları yakılıyordu. Ben vardığım zaman buraya kapatılmış siyasi mahkûmlar, iki sene sonranın odun tayınlarını yakmış, tüketmiş bulunuyorlardı. Koğuşun apteshanesi yoktu. Geceleri içeri bırakılan bir gaz tenekesi kullanılıyordu. Demokrasimizin "rejim politiği" gerçekten parlaktı".</p>

  <p class="block7">Kemal Tahir, 13 yıl hep bir ayağı dışarıda cezaevlerinde yatar. 1950 yılında İstanbul'a 4. 000 sayfaya yakın notla, romancı olarak gelir.</p>

  <p class="block5">Romanlar ve Tepkiler</p>

  <p class="block7">Romancı, hayatını kazanmak için çalışmaya başlar. Takma adlarla tefrika romanlar, çeviriler yapar. Çoğu tefrika olan romanlarından bazıları: "Ödeşmek", "Gönül Denen Hayvan", "Camı Kıran Çocuk", "Muhallebi Çocuğu", "Halk Plajı", "Zoraki Nişanlı", "Aşk Pınarı", "Bir Nedim Divanının Esrarı", Fransızcadan çevirdiği kitaplar: "KastiI Büyücüsü", "Saygon Geceleri", "Dehşet Yolcuları"; ve “Mayk Hammer"dizisi. Bu son dizi tutunca, birkaç tane de kendisi yazar. Romancı bu dönemde Körduman, Bedri Eser, Samim Aşkın, Ali Gıcırlı, F. M. ikinci gibi takma adlar kullanır. Eşi Semiha Hanimin terzilikten kazandıklarıyla birlikte geçimlerini sürdürürler. Kemal Tahir bir aralık "İzmir Ticaret" gazetesinin İstanbul mümessilliğini yapar. İktisadi konularda telif ve çeviri yazılar yazar. Nâzım Hikmetin "Sağırdere romanı aydınlıktır, umuttur... Sağırdere sahici Türk romancılığında bir merhaledir" dediği "Sağırdere" "Son Posta" gazetesinde" "Körduman" takma adıyla tefrika edilir (1950). Yine elinde hazır olan "Esir Şehrin İnsanları", Neni İstanbul'da yayınlanır (1952-53).</p>

  <p class="block7">1955'te 6/7 Eylül olaylarında komünist parmağı arandığından tutuklanır. Altı ay Harbiye'de mahpus kalır. "Göl insanları" kitap halinde yayınlanır. "Biz Anadolu insanını hiç tanımıyorduk. Göl insanları ilk tanışmanın ürünüdür. Buradaki tanışma kelimesi üzerinde biraz durmak gerek. Ben Anadolu insanını, bir sanat eseriyle olan ilişkisi bakımından tanımayı kastediyorum. Bu açıdan Göl Insanları'ndaki dört hikâye yalınkat sayılır. Yani bunlarda dış görüntü ağır basar. " Her sayfada görgüye, bilgiye, incelemeye dayanan realist pasajlara rastlamaktayız. Elimizde bulunan eserlerin bir tek satırında bile masa başı atmasyonu bulunmadığını çekintisiz söyleyebiliriz. Kemal Tahir, okuyucusuna memleketini ve milletini öğreten, onu memleketi ve milletinin meseleleri üzerinde düşünmeye zorlayan bir yazardır (Osman Akpürçek, Yücel, Ağustos 1956). Yine 1955'te "Sağırdere" yayınlanır. Üzerinde uzun süre çalışma fırsatı bulduğu “Sağırdere”, Kemal Tahir'in kendi adıyla yayınladığı ilk romanı olma özelliğini taşır. Roman 1938-39 yıllarında Çankırı'nın Yamören köyünde başlar. Köyün delikanlısı Mustafa'nın çevresinde, kadın-erkek ilişkileri, düğünler, aile düzeni, batıl inanışlar, köy içi gruplaşmaları, kan davaları, şekilci din anlayışının etkileri, gurbetteki köylünün alabildiğine ayrıntılı sergilenmesini yapar. “Şehiri görmek ve orada çalışmakla birlikte Anadolu köylüsünün değişmez kalışının nedenlerine kadar iniyor. Dışarıya karşı kapalı, yüzyıllardır yaşama savaşının iyice pekiştirdiği, devletin ve kanunların dışına düşmüş, kendi eski töreseI düzen ve yöntemlerini yürüten köylü yaşayışının gerçeğine işleyecek bir ustalığa ulaştığı görülüyor. " (Tahir Alangu, Cumhuriyetten Sonra Hikaye ve Roman/3) "Sağırdere Orta Anadolu insanının kaderine eğilmiş bir yazarın eseridir. " {Akis, 12 Mayıs 1956).</p>

  <p class="block7">1956 “Esir Şehrin İnsanları"nın yayın yılıdır. Kemal Tahir bu romanında Mütareke devri İstanbul'unda katıldığı hareketin nedenlerini ve gelişimini iyice kavrayamamış olan, olaylara bir ucundan katılıp bir başka ucundan dışarı fırlatılan Osmanlı aydınlarını dile getirir. Meşrutiyet yıllarından ve hatta daha eskilerden yıkılışın sonuna kadar gelip Kurtuluş Savaşı ve kurtuluş yıllarına kadar uzanacak bir ırmak roman serisinin yayınlanan ilk kitabı olma özelliğini taşır. "Esir Şehrin İnsanları" büyük bir coşkuyla karşılanır. Kemal Tahir uzun süredir aradıkları yazardır. "Kemal Tahir, büyük sarsıntılar, benzeri görülmemiş savaşlar çağının, yirminci yüzyılın yazarı. Kitabın sonuna doğru zaferi duymağa başlıyoruz; zaferi yani bir bakıma, halkın mutluluğunu. Yüzyılda aydınların mutluluğu ancak hayatlarını başkalarının mutluluğu yoluna koymakla mümkün. Kemal Tahir, bunu büyük bir ustalıkla sezdiriyor. " (Ergun Tanıl, "Kamil Beyin Haline Doğru", Yeni Ufuklar, Ocak 1958 "O eleştirim, birkaç yıl önce, Yeni Ufuklar dergisinde, "Kamil Beyin Haline Doğru"başlığıyla yayınlanmıştı. Fethi Naci, Dost, Ağustos 1959). Aziz Nesin'le ortaklaşa Düşün Yayınları'nı kurarlar (1957). Kendi kitaplarını yayınlarlar. Aynı yıl "Sağırdere"m devamı "Körduman"ve "Rahmet Yolları Kesti" basılır. “Kördumari'ûz gurbetçi Mustafa'nın köye dönüşü, köye katılışı anlatılır. Köyün kadınlı erkekli gündelik yaşayışı, içiçe girmiş meseleleri, dışından sessiz ve ölü gibi duran küçük bir köyün şaşılacak ölçüde çok yönlü ve renkli dünyası tasvir edilir. "Bu iki roman ("Sağırdere" ve "Körduman"), bizim Anadolu'yu anlatan romanlar içinde, Şimdiye kadar yazılabilmiş en mükemmel eserlerdir. Köyü ve köylü gerçeği, sanat yolundan kavramaya örnek gösterilebilecek en uygun iki roman bunlardır. " (Tahir Alangu, Cumhuriyetten Sonra Hikâye ve Roman/3). Yaşar Kemalin "İnce Memed" mitosuna karşı olarak yazdığı ileri sürülen "Rahmet Yollan Kesti" Kemal Tahir'e ilk tepkilerin kaynağı olur. Roman, Cumhuriyetin ilk yıllarında orta Anadolu'da geçer. Şimdiye kadar Türk edebiyatında çoğunluk birer kahraman, olumlu işler yapan insanlar sevgisinde ele alınan eşkıyalık, ilk defa bu romanda karşı tezi getirmiş, onların nasıl ırz düşmanı, sefil, perişan, kıyıcı oldukları ortaya konmuştur.</p>

  <p class="block7">“Bizde eskiden beri yerleşmiş, sebepleri meydanda olan bir ters lejant var. Halkçılığı ve halkın despotik idareye karşı baş kaldırmasını çok pis haydutluk şekli olan eşkıyalıkla karıştırırlar. Halk arasında dolaşan eşkıya türküleri ve serüvenleri bazı şehirli yazarları aldatır. Onları, eşkıyalarda halk kahramanı aramaya, daha da kötüsü bulmaya götürür. Aslında halkın despotik idareye karşı direnmesi her ne kadar ilk zamanlarda, şuursuz davranışlar, eşkıyalığa benzer anarşik çıkışlar gibi görünürse de, bir toplumda gerçek ve köklü halk başkaldırmaları birikimi varsa, bu hareketler katiyen sürgit eşkıyalar tarafından yürütülmez. Bilhassa milletlerin kurtuluş mücadelelerinde eşkıyaların göründükleri olmuşsa da, bu haydutlar sosyal hareketle çok kısa bir süre beraber yürürler. Sonra hakiki halk kuvvetleri tarafından ortadan kaldırılırlar. Rahmet Yolları Kesti, bu gerçeğin, Anadolu'nun belli bir özelliklerinden, eşkıyalığa hevesli insanlarımızın kişisel dramlarıyla beraber aydınlatılmıştır. " (Kemal Tahir, 25 Ağustos 1965).</p>

  <p class="block7">Bu romandaki kahramanların devamı konusundaki bir soruya şöyle karşılık verir: “Bilhassa Maraz Ali'nin hapishanedeki devamı benim için önemlidir. Bu bir devamdır çünkü. Rahmet Yolları Kesti'de, değişen şartların maskara ettiği bir eşkıya var. Oysa toplumda yok olup gitmiş olan şartlar hapishanede devam edebiliyor. Ve buradaki eşkıyaların bol olduğu zamanlarda kaltabanların da bol olduğu gerçeği ortaya çıkıyor. Uzun İskender'in de bir kaltaban olduğu anlaşılıyor. Maraz Ali de kendi kanunları içinde yaşıyor. "</p>

  <p class="block7">"Bu eser konuşmalarla kurulmuş bir köy romanı. Kemal Tahir dilde gerçeğe uygunluk aradığı için eserini baştan sona köylü söyleyişleriyle örmüş... . 338 sayfa olan "Rahmet Yolları Kesti"nin 150 sayfasını inceledim. Yazarın yanlışsız yazma çabası içinde olduğunu, titiz bir dilci gibi çalıştığını söyleyemem. Ama yalnız iki yerde yanlış bulabildim... . Kemal Tahir'in dili iyi bildiği anlaşılıyor. Yanlışsız yazma çabası göstermeden yanlışsız yazabilmek az şey değil. " (Memet Fuat, Yeditepe, Şubat 1959)</p>

  <p class="block7">Romancının babası Tahir Bey 1957'de, Beyazıt'ta Zeynep Hanım Konağı'nın karşısındaki eski ahşap konaklarında ölür. "Yediçınar Yaylası" 1958'öe yayımlanır. Kemal Tahir kendine has, bir başka değişik dönemin romanına "Yediçınar Yaylası"yla başlar. Çorum dolaylarında geçen bu roman; 1854 Kırım Savaşı ile 1908 Hareketi arası dönemin düzmece ağalarını, onların aralarındaki entrikaları çıkar boğuşmalarını, toplumsal oluş içinde eski töre düzeninden kopup çürüyen kişileri konu edinir. "Biz toplumumuzda Batı'dakine benzer feodalite bulunmadığı kanısındayız. Bazen derebeyi, genellikle de bugün ağalık diye adlandırılan sosyal müessesenin tarihi bizde devlet memurluğuna "vazifeciliğe" bağlı olarak "bir çeşit devlet memuru gibi"yaşamaktadır. Ağalık Doğunun bazı çevreleri sayılmazsa Anadolu'da mutlaka babadan oğula geçen bir miras değildir. Bir yatkınlıktır. Bir ağanın üç oğlu olduğu halde, ağalık, bunlar bu işi beceremedikleri için ailenin damatlarından ya da yeğenlerinden birine geçebildiği gibi, büsbütün yabancı bir ailenin becerikli bir kişisine de geçebilir. Yedi Çınar Yaylası gerek soyluluk, gerekse zenginlik bakımından nüfuzlu kişi haline gelmenin bizdeki, batıya benzemez özelliklerini anlatmaktadır. " Bu romandan sonra, romancı gücü yazara teslim edilir. "Kemal Tahir, roman yazmayı biliyor. Önce bu var. Romanlarının özünün tarihsel bakımdan doğru olması için de, bize başka romancıların pek yanaşmadığı işlere, birtakım tarihsel toplumsal araştırmalara, yani edebiyat için gerekli edebiyat dışı araştırmalara girişiyor. Güçlü romancı oluşu düşünürlüğü ile romancılığını birleştirebilmesinden. " (Fethi Naci, Dost, Ağustos 1959).</p>

  <p class="block7">1959. “Köyün Kamburu”, “Yediçınar Yaylası"n\n devamıdır. Romandaki Çalık Kerim tipi tartışmalara yol açar. "Köyün Kamburuna gelince, frengililerle uğraştığına şaşıyorum ben. Ama bunun dışında, böyle mi olur. Frengili hadisesi bu mudur, şu mudur, bilmem ne midir, üzerinde durmuyorum. Kemal Tahir gibi yıllarını efendim, içeride geçirmiş, aklı başında, memleketinin çok daha iyi olmasını isteyen, istediğine benim inandığım, yakından çok iyi bildiğim bir Kemal Tahir’in artık, frenginin gelişmesi, şartları, bilmem nesiyle uğraşmasını ben Kemal Tahir'e uygun görmüyorum. Evet, uğraşabilir, tahdit etmiyorum. Ama yirminci yüzyılın meselesi bu değil bence. Kemal Tahir’den ben, aydınlık, ileri, yurdunu ileriye götürecek olumlu tip olmak haysiyetiyle, aydınlık, dürüst, normal... Benim memleketimde sadece gavotlar, pezevenkler, deyyuslar mı var? Var bey, var... " (Orhan Kemal, Beş Romancı Tartışıyor, 1960). “Neden Kemal Tahir frengili bir adamı yazıyor?... Çünkü Kemal Tahir, romancı tezadını, yani insan dramını ancak orada bulabiliyor. Onu yazmasa da olumlu tipi yazmaya çabalasa... 0 zaman destan yazması lazım gelecek. Halbuki konumuz, roman konusu. Roman yazmayı konuşuyoruz. Roman destandan ayrı bir şey, bir edebiyat yolu. Binaenaleyh biz, romanımsı olan, romana yakın olan şeyleri tutmağa mecburuz ister istemez. " (Kemal Tahir, Beş Romancı Tartışıyor, 1960). "Köyün Kamburu"y\a romancının üstünlüğü kesinleşir. Olumlu eleştiriler gelir. "Çalık ağanın kişisel hikâyesi, aynı zamanda, köyün kapalı ekonomiden pazar ekonomisine geçişinin de hikâyesidir. Romanın sonunda Çalık Hafızın Petekle evlenmesi Kemal Tahir’in işini bilinçle yaptığını gösteriyor. Köyün Kamburu, İstanbul’da olan değişikliklerin, Jön Türk hareketlerinin Anadolu'ya bir şey getirmediğini göstermesi bakımından da ilgi çekici. Buyanlarıyla Köyün Kamburu, toplumsal bilgi ile edebiyat eserinin uyumlu bir bileşimini vermek bakımından ayrıca bir önem, bir değer kazanıyor. " (Fethi Naci, Dost, Ekim 1959). "... Çalık oğlan edebiyatımızın en hakiki, en alaka çekici tiplerinden biri olarak tam bir bütünlükle işlenmektedir. " {Akis, 2 Mayıs 1959).</p>

  <p class="block7">"Dost" dergisinin düzenlediği soruşturmada yılın en iyi romancısı seçilir. İki yıl roman yayımlamaz (1960-61). "1959'da "PazarpostasT’nın düzenlediği; Fakir Baykurt, Mahmut Makal, Talip Apaydın, Orhan Kemal ve Kemal Tahir’in katıldığı açıkoturum, "Beş Romancı Tartışıyor"adıyla yayımlanır. Bu küçük kitapta, Kemal Tahir’in çağdaşı olduğu yazarlardan ne ölçüde ayrıldığı tespit edilebilinir. "Bence, romancı, romancılığı varlığında taşıyor, yani köy olsun, şehir olsun, konulara romancı olarak yanaşıyor, romancı olarak da yanaşınca roman yapar. Kabiliyeti miktarınca yapar. Zaten işin başlangıçta ayrılması yanlış. Köy romancısı, şehir romancısı diye romancı olmaz. Eğer köyden yetişenler köyü, şehirden yetişenler şehri yazacaklarsa bu, doğrudan doğruya hatıra yazmak olur, roman yazmak olmaz. Roman ayrı bir keyfiyet... Romancı o adamdır ki, gidip on dakika gördüğü yerden eski hazırlıklarıyla, kültürüyle bir roman çıkartır. (... ) Türk ruhu dediğimiz, yani şu Anadolu ruhu dediğimiz bu tipi mozaik haline getireceğiz. Asıl mühim olan nokta budur ki, bunu bizim sosyologlarımız, bizim tarihçilerimiz, bizim filozoflarımız, diğer böyle sosyal işlerle uğraşan düşünürlerimiz henüz daha yapmış değillerdir. (... ) Bunun için, memleketimizin tarihi ile ilgileneceğiz, geçmişiyle ilgileneceğiz. (... ) Biz Türk ruhunu, Türk ruhunun bir noktasını aydınlatmayı düşüneceğiz, anladınız mı? Bence, inkişaf bu noktada olacak ve bu neticeye varıldığı zaman birisi bunu formüle edecek, ilmen, sosyoloji bakımından formüle edecek. 0 zaman biz çok büyük bir vazife yapmış olacağız. Bence herkesin, topalkör, gücü yeter yetmez, doğru veya eğri yapacağı budur ve bunu yapmak için katiyen hataya düşmekten korkmamalıyız. Anladınız mı? Katiyen... Çünkü neyin hata olduğunu pek idrak edemiyoruz, hiç hazırlığınız yok bizim, bize hiçbir kuvvet yardımcı değil, hiçbir hazırlık evvelden gelmemiş. "</p>

  <p class="block7">Yine bu yıllarda biriki soruşturmaya karşılık verir. Softalık konusundaki bir soruşturmaya verdiği karşılığı şöyle bitirir: “Memleketimiz için faydalı bilgi, yabancı kitaplardan öğrendiklerimizi gelişi güzel kullanmak değil, milletimizin özelliklerini tespit için milli kılabilmektir. Bugün aydınlarımızın çoğunluğu memleketimizi, insanlarımızı tarihi gelişimizi, bu gelişten aldığımız özellikleri iyice tanımamaktadırlar. Dışardan edinilmiş bilgileri benzetmeğe, yakıştırmağa getirip kullanmak, işin kolayına kaçmak da bir çeşit softalıktır. Bu bakımdan biz hepimiz galiba biraz softayız. Bence softalığımızın en büyük tehlikesi de işte buradadır. " (Yeni Ufuklar, Ocak 1960). Yeni Ufuklar dergisinin 27 Mayıs hareketinden sonra gündeme getirdiği "Toprak Reformu" soruşturmasına verdiği karşılık:</p>

  <p class="block7">“Bütün önemli memleket meselelerimiz gibi, topraksız köylüyü topraklandırmak meselesi de sadece devlet adamlarımıza orta sınıftan gelen aydınlarımızın kaygusu olarak sürüp gidiyor.</p>

  <p class="block7">1945'ten bu yana toprak dağıtılır. Bu dağıtılan toprakların yüz ölçüsü gelip nereye dayandı? Kendilerine toprak dağıtılanların dağıtılmadan önceki halleri neydi, dağıtıldıktan sonraki durumları ne oldu? Yani toprak dağıtımından elde edileceği umulan faydalar görüldü mü? Görülmediyse, neden? Görüldüyse bunun yüzdesi ne kadar? Memlekete Balkanlardan bunca çiftçi, köylü geldi. Bunlar nerelere, nasıl yerleştirildiler? Kaçta kaçı donatım, döner sermaye buldu? Ötekiler neden şehirlere, kasabalara göçtüler? Bunları bilmiyorum. Çok aradım. Güvenilir rakamlara, gerçeği aydınlatan bilgilere rastlamadım. On beş yıldır içine girdiğimiz çok partili devrede, altı ay evvelsine kadar ana iktidar partisi ile ana muhalefet partisi en uzak köylerde ocaklar bucaklar açtılar. Bunlar altı ay öncesine kadar kongreler yapıyorlar, ayaklarına kadar gelen parti büyükleriyle dertleşiyorlar, delegelerini seçip üst kademe toplantılarınayolluyorlardı. Bu uzun devrede köylünün toprak dağıtımı işi üzerindeki düşünceleri bir araya getirilip değerlendirildi mi?</p>

  <p class="block7">Köylerden şehirlere köylü akını var. Bunlar toprağından sökülüp satılmış vatandaşlarımızmış... Üstlerine çeşitli açılardan yanık ağıtlar yakılıyor. Devlet adamlarıyla aydınlar toprak dağıtımından laf ederken, gecekondulara kara sinekler gibi kümelenip büyük şehrin karaborsa düzeninin kirli atıklarıyla geçinen bu köylü kalabalığı toprak dağıtımı meselesiyle neden hiç ilgilenmez? Bu lafların gerçekleşmesi, dağıtımın başlayıp hızla sonuçlanması için, neden gövde gösterisi yapmaz demiyorum, bir dilekçe olsun neden vermez? Gazetelere, fıkra yazarlarına neden bir mektup yazmazlar, demiyorum, ayaklarına kadar gelen fotoğraflı yazarlı ekiplere topraksızlıktan neden dert yanmazlar? Sakın biz milletçe ayaklığı zanaat edinmiş olmayalım? Eğer iş böyleyse toprak değil, her sabah ölçekle altın dağıtılsa boştur.</p>

  <p class="block7">Kaldı ki, tarihte, genel olarak, reformlar, sosyoekonomik hayatın temelinde biriken, sonra yüze çıkan isteklerin rasyonelgerçek güçlerin sonuçlarıdır.</p>

  <p class="block7">Sosyal hayatın temelinde bu birikmeler yoksa ya da henüz güçsüzse toprak dağıtımları, birer bahşiş, birer sadaka olmaktan ileri geçemez. " (Yeni Ufuklar, Ekim-Kasım 1960).</p>

  <p class="block7">Kemal Tahir’in bu yazdıkları, o anlı şanlı devrim günlerinde hayli yadırganır, "... cevabı pek üstünkörü. Kemal Tahir, tarihimize, toplumsal oluşumuza ilgilenen bir yazar olarak bilinir; romanları da toplumumuzdaki oluşları, değişimleri göstermeye çalışır. Böyle olunca bir şeyler bekliyor kişi. Bir yandan tarih, reform, sosyalekonomik, rasyonelgerçek güç, temeldeki birikmeler gibi sözler ederken, öbür yandan toplumsal ve ekonomik bir olguyu aylaklıkla açıklamağa kalkışması üzerine 'Kemal Tahir’in romanlarını yeniden bir okumak gerek!, diyorum. " (Fethi Naci, Dost, Şubat 1961). Genellikle kendisi üzerine söylenenlere karşılık vermeyen Kemal Tahir’in cevabı sert olur.</p>

  <p class="block5">"KOLAYA KAÇMAYALIM”</p>

  <p class="block7">Fethi Naci,</p>

  <p class="block7">Dosfun Şubat 1961 sayısında "Dergilerin getirdiği" adlı yazını okudum. Biraz kolaya kaçmış gibisin! Üzüldüm. Unutmamışsındır, tanıştığımız zaman, İnsan Tükenmez" adlı kitabındaki kolaya kaçmaları hiç beğenmiyordum. Konuşmalarımızın hemen hepsinde, kolaya kaçmayı, kaytarmaların en kötüsü sayar ayıplardık. Yeni Ufuklar dergisinin Toprak Meselesine ayırdığı, Ekim-Kasım 1960101-102 sayısında, iki kısa yazıyı okuyunca gene coşmuşsun! Dost'taki yazıyı o kadar gelişi güzel, yani hiçbir şey söylemediğini o kadar fark etmeden nasıl çırpıştırdın? Bugün, yalnız "Toprak dağıtmalı" demenin hiçbir şey demek olmadığını, dünyanın da, Türkiye'nin de gerçeklerine hiç uymadığını elbette bilirsin. Yazını bitirip yeniden okuyunca kaçtığını neden seçemedin? Düşündüm, sebebini bulamadım. Yeni Ufuklar dergisinin sorularına karşılık vermediğimi olsun görmen lazımdı. Toprak dağıtımı üstünde hiç durmadığımı, bölüştürmeyi çıkar yol saymadığımı, toprak dağıtılacak insanlarımızın kişiliklerindeki özellikleri aradığımı nasıl olur da anlamazsın? Ben, "toprak dağıtımı lafı, son aylarda bu kadar ayağa düşmüşken, Anadolu'daki toprağı yetersiz insanımız şurda kalsın, toprağından sökülüp kovulduğu söylenen gecekonducu vatandaşımız bile bu davaya uzaktan yakından sahip çıkmıyor. Meselenin asıl burası önemli, demiştim. Bunun ne kadar önemli olduğunu Yeni Ufuklar dergisinin gene o sayısındaki Bolivya toprak reformu sonuçlarını anlatan yazı meydana koyuyordu. Bundan söz etmediğine göre herhalde daha okumadın.</p>

  <p class="block7">Peki, sen ne diyorsun? "Bugüne kadar memleketimizde 30 MİLYON DÖNÜM DAĞITILDI. Hem de senin dediğin gibi, 1945'ten bu yana değil, 1923-1959yılları arasında... " diyorsun. Bu ne demek? "Memleketimizde 35 yıldan beri toprak dağıtılıyor, dağıtılan toprağın tutarı da 30 milyon dönümü buldu. Yani, bu iş epeydir maşatlıktan çıktı, artık sosyal bünyeye iyice mal oldu. Ama yetersiz... Yetersiz olduğu için de, lafı yeniden edilir edilmez, Anadolu'nun her yanında yediden yetmişe köylü toprak istemeğe başladı, hele toprağından sökülüp şehirlere sürülerek gecekondulara tıkılan topraksızlar büsbütün ilgilendi", demek mi?5anmaml...</p>

  <p class="block7">Yoksa, "35 yıldır toprak dağıtımı sürüp giderken, 30 milyon dönüm toprak da dağıtılmışken, toprak dağıtım işini umursamayanlar, son ayların boş laflarına hiç kulak asar mı?” diye benden yana mı çıkıyorsun?</p>

  <p class="block7">Olur. Çünkü, kolaya kaçmanın ilk durağı, bir yaman Osmanlı bilgini kesilmektir. Osmanlı bilginlerinin en yaman özellikleriyse, neden yana, neye karşı olduklarını hiç mi hiç bilmemeleridir. "Herkesin bildiği kelime" lafındaki rahatlık beni sahiden ürküttü. Demek bizi millet olarak kelimelerde çoktan anlaştık, sayıyorsun!... Bir milletin kelimeler üzerinde anlaşabilmesi, çok, pek çok ileri konaktır. Biz bu konaktan daha pek çok uzağız. Bunu, Türkçenin özleştirilmesi yönünden söylemiyorum. (5on cümle için öteki okurlardan özür dilerim. )</p>

  <p class="block7">Sen, ilk kitabına ad olarak "İnsan Tükenmez"sözünü alırken de, kelimelerin anlamlarında iyice anlaştığımıza, demek, inanıyordun!... O kitapta seni üzen yanlışların kaynağı şu olsa gerek: "İnsan tükenmez"sözü, ancak bütün insanlık göz önüne alınırsa doğrudur. Yoksa, kolaya kaçan kişiler, kendi kişiliklerini kolayca tüketebilirler.</p>

  <p class="block7">Sevgilerimle Kemal Tahir</p>

  <p class="block7">Not: Yazıda, romanlarımı yeniden okuyacağını söylüyorsun. Sen bazı romanların tekrar tekrar okunmak için yazıldıklarını elbette bilirsin. Kolaya kaçmayı sevmeyen Fethi Naci'ye benden selam götür. Uyanınca unutma! K. T. ” (Dost, Mart 1961). Kemal Tahir, "Esir Şehrin insanları romanım paşazade Kamil Bey'in mütareke yılları İstanbul'unda Anadolucu çalışmaları yüzünden yakalanıp Bekirağa Bölüğü'ne düşmesi sırasında kesmişti. "Esir Şehrin Mahpusu. " (1962) romanı da yedi yıla hüküm giyen Kamil Beyin cezaevine nakil ve oradaki direnişini anlatır. “Yıkılmakta olan Osmanlı İmparatorluğu'nun temel mümassillelerinden olan bir Osmanlı kişisi Kamil Bey, çöküntü anının kritik durum içinde göçmekte olan bir dünyanın insan özelliklerini anlatabilmek için seçilmiştir. Kamil Bey bütün göçen dünya insanları gibi en ağır şartlar altında pasif aydınlık gösterir. Geleceğe doğru hiçbir atılımı yoktur. Bu açıdan en faziletli yiğit davranışlarında bile uzaktan uzağa bir kaytarmacılık vardır. Hem gerçekten namuslu davranmak hem de bu namusluluğun içinde kaytarmacılığın rahatlığını aramak, hangi zümreye mensup olursa olsun Kamil Bey gibilerinin kara bahtıdır. " (Kemal Tahir, 25 Ağustos 1965). "Romanın ilk yarısı kişileri ve olaylarıyla Refi Cevat Ulunayin 5ayılı Fırtınalarinı hatırlatıyor. Onun sönük bir kopyası gibi. " (Konur, Dost, Temmuz 1962). 1962'de, Nâzım Hikmetin mektuplarından cezaevinde tanıdığını öğrendiğimiz Kelleci'nin hikâyesini, "Kelleci Memet'1 yayımlar. Bu roman öğrenmeye, çalışarak yaşamaya bütün nitelikleriyle hazır durumda olan saf, ergen bir delikanlının yavaş yavaş nasıl suçluluğa, kötülüğün kişileri sarıp batağına doğru çeken vahşi ve kat kat çürümüş düzene doğru yuvarlandığını tasvir eder. Nâzım "Kelleci Memet" için şöyle diyordu: "Kelleci bir harikadır. Çünkü reeldir, çünkü bir realite en doğru bir görüşle, felsefeyle, sanat tekniğiyle verilmiştir. "</p>

  <p class="block7">"Gayet kapalı bir çevrede, hapishanede çok basit bir köy delikanlısının, çok karışık, çok derin iç dramı vermek istenmiştir. Bu bakımdan en az anlaşılan kitap da odur. Halkı yükseltmek derken onu insanlığın dışındaymışçasına basit saymak bizi büyük yanıltılara götürür. Bu basit görünen bir köy delikanlısının bile kendi öz yaşantısı içinde çok derin, çok çapraşık "Şekspiryan" diyebileceğimiz korkunç insan dramıyla boğuştuğu gösterilmek istenmiştir. ” (Kemal Tahir, 25 Ağustos 1965).</p>

  <p class="block7">"Romanın büyük bir kısmında mahpus ve ziyaretçilerin geçmişlerine ait çeşitli, değişik olaylar anlatılır. Yani, 'hareketten çok W ön plana geçmiştir. Bu bakımdan roman, kendi öz çizgisinin dışına dal budak salarak taşar, roman çatısına katılmayan, romandan uzak çeşitli hikâyeler -hatta romanın kendisini unutturacak kadar uzayarakanlatılır. (... ) Kemal Tahir’in romanı başlangıçta ne kadar dağılmış olursa olsun, kendi konusu dışına taşarsa taşsın, gene de ilgiyi azaltmayan, halkın çok değişik ve o kadar da çarpıcı felsefe ve motifleriyle süslüdür. " (Muzaffer Erdost, Ulus, 10 Şubat 1963).</p>

  <p class="block7">"Kelleci Memet bir hapishanenin sıkıcı dekoru içinde, ağır yürüyüştü ve az başarılı roman temposuyla yoksul ve saf bir köy delikanlısının suça sürükleniş hikâyesini anlatmaktadır. " (Konur Ertop, Türk Dili, Temmuz 1964). 1963-64'te; roman yayınlamaz. Yoğun bir çalışmanın içindedir, ilerdeki üçdört yıl arka arkaya roman dünyasını alt üst edecek eserlerin hazırlığındadır.</p>

  <p class="block7">"Yorgun Savaşçı"(1965) ilgiyle ve övgüyle karşılanır önce. "Yorgun Savaşçı; ancak usta Kemal Tahir romancılığının ulaştığı son aşamadır. Ve kimsenin buraya yetişebileceğini sanmam. " (Rauf Mutluay, Yön, 25 Haziran 1965). "Yorgun Savaşçı; Kurtuluş Savaşının planlanmış gidişine göre yürüyen bir roman... Bu cilt ile, “kuvayimilliye”evresi sona ermek üzeredir. Savaşın yönetimi Mustafa Kemal'den Yüzbaşı Cemil'lere uzanan kuşağın elinden geçmektedir... Romancı, kendini bu genç subayların çekimine öylesine kaptırmış ki, İstanbul hükümeti ile Ankara arasında sallanan, bocalayan yaşlılar birer silik gölge gibi yitip giderken Mustafa Kemalin çevresinde bu genç subaylar, beklenen aydınlığı genişletmektedir (Sami N. Özerdim, Türk Dili, Ekim 1965). Kemal Tahir de şöyle anlatır "Yorgun Savaşçı"yı:</p>

  <p class="block7">"Memleketin en kötü günlerinde düşmanlar iyice içeri doldukları sırada, başından beri politikaya karışmamış, orta rütbede, dövüşken Türk subayının, ordusuz kalma dramını anlatmak istedim. Bunu anlatırken 1918-1919 memleket şartlarını, bilhassa direnenlerle ümidini kaybetmiş olanların durumunu göstermeye çalıştım. Buna, Türk toplumunda Ordu'nun özel yerini belirtmek istedim, demek de doğru olur. Yorgun Savaşçıda, yakın tarihimizde örnekleri çok görülen, politize olmuş büyük ve küçük rütbeli subayların dramını değil, son yüzyıldır bütün iç ve dış cephelerde yalnız milli devleti, yani vatanı savunmak için, hiç kimseden ve hiçbir rejimden kendisi için çok bir şey istemeden vuruşmuş Türk subaylarının dramını vermek istedim. 1918-1919 döneminde, memleketin düşman istilası altına düşmesi, yıllardır yoksulluklar içinde çarpışan ordunun dağılması, bu milli dramın derinliğini kat kat arttırmıştır. Burada savaşçı subayların karşılaştığı en ağır durum, kendi halklarının yenilgi sorumluluğunun subay kadrosuna gelişi güzel yüklenmesidir. Anadolu kurtuluş hareketimize bu açıdan baktığımız zaman, romantik övünmelerin altında yatan gerçek insan dramını görürüz. "</p>

  <p class="block7">Evet, Kemal Tahir hep baştadır. Yine bir yıllık aradan sonra iki romanla yıldırımları üstüne çeker. "Dev/efAnfl"olumluolumsuztepkilere yol açar. Kemal Tahir göklere çıkarılır. Kemal Tahiryerin dibine geçirilmeye çalışılır. "1966 yılının başlarındaydı... Acar Film bana renkli tarihi film yapmak için konu getirmemi teklif etti. Bunun üzerine Kemal Tahir ile Haçlı Seferleri'nden Hürrem Sultanla,</p>

  <p class="block7">Cinci Hoca'dan Hançerli Hanım'a kadar, çeşitli konular tartıştık. Sonunda Osmanlı Devleti'nin kurucusu Osman Beyin hikâyesinde karar kıldık. Yapımcı Şirket konuyu tasvip edince senaryoyu yazmaya da giriştik. Fakat Acar Film, tasarının yüksek maliyeti ve daha önce çevirdiğim tarihi film "Haremde Dört Kadın'‘in Antalya Festivali'nde yuhalanması üzerine, filmi yapmaktan vazgeçti. Fakat uzun yıllardan beri Türk edebiyatı, Osmanlı tarihi üzerinde araştırmalar yapan Kemal Tahir'e konu çekici gelmişti. Türk toplumunun Batı toplumlarından ayrı yapısı, halkımızın geleneksel devlet kurucu ve yaşatıcı gücü konusunda, son zamanlarda kendisinin ortaya attığı sorulara eğilmek için de geniş imkânlar taşımaktaydı. Böylece başlangıçta bir film konusu olarak girişilen tasarı sonunda bir roman olarak tamamlandı. " Halit Refiğ, Dost, Haziran-Temmuz 1968).</p>

  <p class="block7">“600yıl geriye gitmemin sebebi, Anadolu Türk insanımızın temel cevherini tarihsel gelişiminin çok önemli bir dönemecinde tutup incelemek, meydana vuracağı özelliklerden, bugünümüzün ve geleceğimizin zorluklarının çarelerine sağlam dayanaklar bulmaktır. Bu çareler, Anadolu Türk insanını, Batı için geçerli kalıplara dökerek, yabancı genellemelerle açıklamaya çabalayarak bulunmaz. "</p>

  <p class="block7">"Devlet Ana" yılın olayı olur. Soruşturmalar düzenlenir, cevaplar verilir. Yazılar yazılır. "Devlet Ana, edebiyat tarihimizin de tarihi edebiyatımızın da en önemli olaylarından biridir. " (Bülent Ecevit).</p>

  <p class="block7">"Kemal Tahir, devrimci aksiyon ve fikir içinde yetişmiş; sosyalist düşünceyi hayatının alınyazısı haline getirmiş olduğu halde, hazır çözümlerden, genel kabullerden nefret eden; metodun kendisine ve kullanılmasına yönelen; durmadan arayan; yaşadığı, gördüğü, duyduğu gerçeklik ile felsefi düşüncesi arasında tam bir mutabakatın bulunmasını isteyen bir yazardır (Selahattin Hilav).</p>

  <p class="block7">"Devlet Ana bir destandır bence. Tarihsel kaynaklardan ve olgulardan hareketle bugünkü Anadolu insanımızı bir bir çözümlemeye yarayacak ipuçlarının içinde bol bol bulunduğu bir destan (Adalet Ağaoğlu).</p>

  <p class="block7">"Bu yapıt Türk aydını için, kendini bulma yolunda yeni bir umut olmuş, yeni çığır açmıştır. Kemal Tahir’in başarısının büyüklüğü ve saygıdeğerliği de burdadır. " (İlber Ortaylı)</p>

  <p class="block7">"Devlet Ana'dan 50 sayfa okudum. 100 sayfasını dikkatli, 50 sayfayı atlayarak okudum. Bitirebileceğimi ise sanmıyorum. " (İlhan Berk).</p>

  <p class="block7">"Devlet Ana Türkçede yazılmış en büyük romandır. " (Nejat Özön).</p>

  <p class="block7">"Kemal Tahir'in hiçbir kitabını sonuna kadar okumamışımdır... Doğrusu Devlet Ana'yı da okuyamayacağım. Olmuyor. " (Veysel Öngören).</p>

  <p class="block7">"Devlet Ana boşlukta öteye beriye sürüklenen bir gevezelikler panayırıdır ancak. " (Halil İbrahim Bahar).</p>

  <p class="block7">"Böylece Devlet Ana batı burjuva kültürünün bireyci bir sanat türü roman olmaktan çıkıp, doğu medeniyetlerinin ortak kamu vicdanına dayanan bir bilgelik eseri haline geliyor. "(Halit Refiğ).</p>

  <p class="block7">"Devlet Ana'yı okumaya başladım. Yetmiş sayfadan sonra bıraktım kitabı bir yana. Dursun birkaç gün masanın üstünde... Türk romanında 'çığır'açan bir yapıtmış bu, Alangu böyle yazdı. Boş şeyler yazmaz Alangu. Ama şu yetmiş sayfa... Devlet Ana'yı elimin altında bir yere koyayım. Geceleri uykum kaçınca okurum gene... " (Oktay Akbal).</p>

  <p class="block7">Bu arada "Yorgun Savaşçıca Yunus Nadi Roman Ödülü vermek zorunda kalıyorlar (1968). "Devlet Ana"m yanı sıra bu ödüllendirme ortalığı kızıştırıyor. "Ben Yorgun Savaşçının kazanmamasını isterdim. Mustafa Kemal'e şu ya da bu yoldan bir şey atılmasından hoşlanmam. " (Oktay Akbal).</p>

  <p class="block7">Hemen arkasından "Devlet Ana"T. D. K. ödülünü alıyor. Romana ve romancıya karşı hoşnutsuzluk artıyor. "Kemal Tahir’in yarattığı yeni öğeler ise bir düşüncenin, bir kavramın tipleri, birer romancı oyuncakları, tarihsel kuklalar. " (Ferit Edgü).</p>

  <p class="block7">"Dünyanın neresinde yazılırsa yazılsın, romanın, hangi üretim biçiminin ürünü olursa olsun, sanatın, kendi varoluş tarzları, kendi iç kuralları vardır. Bunlara uymayan roman -ya da herhangi bir sanat eseribaşarısız sayılır. Devlet Ana, roman denilen türün gerektirdiği kurallara uymayan bir kitaptır. " (Murat Belge).</p>

  <p class="block7">Bu tartışmalar, daha doğrusu atıp tutmalar hayli sürer, Cemal Süreya oldukça cesur bir çıkış yapmak ister. Kemal Tahir’i suçlayanlara, "Suç mu Atatürkçü olmamak? Bu konuda gerekirse, söylenecek çok şey var"der. Demesiyle günlük gazetelerin iyi koku alan gazetecileri manşeti atarlar:</p>

  <p class="block7">— EVET, ATATÜRKÇÜ OLMAMAK SUÇTUR.</p>

  <p class="block7">Gelin de bu soruya cevap verin bakalım. Atatürkçüler, Mustafa Kemalciler, Batıcılar, medeniyetçiler, milliyetçiler, devrimciler, Kurtuluş Savaşı'nın gazileri, evlerinin en kutsal köşelerinde İstiklal madalyası taşıyan babalar, dedeler, odalarına, sınıflarına Ata'nın fotoğraflarını asan öğretmenler, öğrenciler! Gelin bu soruya cevap verin:</p>

  <p class="block7">"— Suç mu Atatürkçü olmamak!</p>

  <p class="block7">Adam böyle soruyor! Hem de yazılı, açık seçik soruyor. Arkasından da devam ediyor:</p>

  <p class="block7">Bu konuda gerekirse, söylenecek çok şey var. Eğer bu soruyu soranın kimliği ve kişiliği için "Yine o malumlardan biri" diyorsanız yanıldınız. Bir değil, bin kere yanıldınız. Bu soruyu soran ne "Vahidüddinciler, ne Ulu Hakancılar, ne nurcular, ne de heykel kıran çember sakallılardır. Bu soruyu soran, sıkılmadan, yüzünü kızartmadan soran, tam karşı uçtaki biridir. Adı Cemal Süreyya'dır. Sahibi olduğu "Papirüs" dergisinde Kemal Tahir’i, Oktay Akbal'a karşı savunurken yazısını böyle bitiriyor. Suç mu Atatürkçü olmamak? Bu konuda gerekirse, söylenecek çok şey var.</p>

  <p class="block7">"Söyle Cemal Süreyya! Atatürk devriminin yetiştirdiği Cemal Süreyya! Haydarpaşa Lisesi ve Siyasal Bilgiler Fakültesi mezunu Cemal Süreyya söyle! Söyle ve kus! Atatürk ve Atatürkçüler sayesinde konuşabildiğin bu ortamda devrimlerden, sende ne kalmışsa kus! Söyle ve kus ki, o kutsal Atatürkçülükken sen ve senin gibilere bir şey kalmasın.</p>

  <p class="block7">Suç mu Atatürkçü olmamak!</p>

  <p class="block7">Öyle mi Cemal Süreyya!</p>

  <p class="block7">Peki suç olmayan nedir Cemal Süreyya?</p>

  <p class="block7">Mustafa Kemalci olmayalım da Mustafa Suphici mi olalım!</p>

  <p class="block7">Ver bakalım bunun cevabını!</p>

  <p class="block7">Hadi Cemal Süreyya!" (Haşan Pulur, Milliyet, S Aralık 1968).</p>

  <p class="block7">"Yorgun Savaşçı" ile "Devlet Ana" gürültüsü sürüp giderken birden "Bozkırdaki Çekirdek" dikkatleri çekti. Kemal Tahir bir başka tabu konunun eleştirisine girişir bu romanda. Tedirgin edici savlar tepkiyle karşılanmakta gecikmez. Vedat Günyol, "Köy Enstitülerini maskara etmek için yazılmış bir roman niteliğini taşımaktadır"diyerek işe girişir ve"Hiçbir Köy Enstitüsüne ayak bastığını sanmadığım Kemal Tahir, insana yer yer gerçek duyguyu veren o yapım işleriyle ilgili teknik bilgileri büyük bir ihtimalle, Süleyman Edip Balkır'ın Yeni Hızla Köye Doğru (1939) adlı kitabından; geriye kalan ve pek çoğu gerçeğe uymayan öğrenci tiplerini, düzmece öğretmenöğrenci ilişkilerini, entrikaları bay Alangu'nun "hesaplı" tanıklığından bol bol alarak, Köy Enstitülerine olan güvensizliği dile getirmek amacıyla yazmış bu romanı, kararını verir. (Yeni Ufuklar, Temmuz 1968).</p>

  <p class="block7">Çok geçmeden "Bozkırdaki Çekirdek" romanını Tahir Alangu'nun yazdırdığı söylentisi yayılır ve genel bir kanaat olur. Ancak Kemal Tahir’in ölümünden sonra Alangu'nun yaptığı açıklamadan, "Bozkırdaki Çekirdek" romanını yazarken, kendisine perspektif vermeye çalıştım. Yaşanan, günlük hayatın anlatılmasını istiyordum. Anlattıklarımın hiçbirisini kullanmadı. "gerçeğini öğreniriz. "Bozkırdaki Çekirdek" Kemal Tahir ırmakroman serisinin tarih bakımından en son basamağıdır. "Sağırdere", "Körduman", "Mec/Atonef"romanlarının insanları bu romanda da yaşarlar.</p>

  <p class="block7">1969. Mehmet Şeyda'nın kaydettiği, daha çok Kemal Tahir ve "Devlet Ana"nın konu edildiği "Türk Romanı" adlı bir tür açıkoturum yayınlanır. Kemal Tahir’in Türk ve dünya romanı, dil meselesi üstüne düşünceleri yansır. “Efendim, romanımız yüz senelik geçmişe sahiptir. Bu yüz senelik geçmiş, büyük bir roman dünyası ile ilinti kurma sonucu başlamıştır. Bizde Batılılar gibi, derme çatma diyebileceğimiz hayvan hikâyelerinden, halk hikâyelerinden girişebilseydik, yani bu alanda onlarla beraber başlatmış olabilseydik, biz de tabii kendimize göre, kendi açımızdan acemiliğin de getirdiği kopyacılığı kolay aşacak, yani bizi kopyacılıkta daha fazla tutamayacak bir yoldan kendi romanlarımızı yazmayı sürdürebilirdik. Gel gelelim Türk romanı Batı romanıyla temas ettiği zaman, Batıda çok büyük roman örnekleri vardı. 0 zamanki Türk yazarlarının yetişme tarzlarının basitliği içinde bulundukları genel psikoloji, onları ister istemez bu büyük eserlerin etkisinde bıraktı. Bundan da kurtulmak imkansızdı. ”</p>

  <p class="block7">Aynı yıl Sovyetler Birliği'ne gider. Notların arasında bir küçük defter var: "Rusya Notları". Esir Şehrin İnsanları'nın özellikle dilini baştan aşağı değiştirerek ikinci baskısına hazırlar. "Göl İnsanları"nın üçüncü baskısına dört hikâye daha ekler. "Nam-Uğruna", "Kondurma Siyaseti", "Bir Kodoşluk Hikâyesi", "Fermanlı Hoca", "Kurt Kanunu"yayınlanır. Bu romanda, Cumhuriyet kargaşalığında kışkırtılmış devlet adamlarının (ittihatçılar) debelenmelerinin ve debeleniş süresinde devrin yöneticileriyle hesaplaşmaları anlatılır. "Kurt Kanunu" da tepkiyle karşılanır. "Ya o kadını devleti yıkan sarı paşa için söylenen ileri geri sözler, yaratılmak istenen iğrenç kuşku çemberi ya o Cumhuriyet hareketinin şaşırtıcı eleştirmesi, o halifelik üzerine denilenler. . " (Tarık Dursun K. , Milliyet, 14 Ekim 1969). "Anlaşılan kendisi Rıza Nur, Kazım Karabekirtipi Atatürk düşmanlarının anıları ile Kurt Kanunu gibi Atatürk'ü küçük düşürücü romanların etkisi altında... " (Nadir Nadi). Kemal Tahir bu tür suçlamalara kendisiyle 1971'lerde yapılan bir konuşmada şöyle diyordu:</p>

  <p class="block7">“Aslında ben ne Mustafa Kemal'e ne de Atatürk'e karşıyım. Atatürk de, Mustafa Kemalde bizim toplumumuzda bazı işler yapmış birer asker paşasıdır. Biz Ganalı kabile toplumu değiliz. Tarihimizde de, bugünkü hayatımızda da pek çok paşa vardır. Bu nedenle herhangi bir paşaya ya da paşalar grubuna karşı olmak zorunluğunu şimdiye kadar hiç duymadım, şimdiden sonra da duyacağımı sanmıyorum... ” (Konuşma ölümünden sonra yayınlanabildi ancak. )</p>

  <p class="block7">"Siz herkesi ne sandınız, bay Kemal Tahir, alfabesiz Osmanlı aydını mı? Yoksa ölmüş kişileri yalanyanlış konuşturmayı bir mucize sanıyorsunuz da aynı mucizeyi bizleri uyutmak konusunda da başarabileceğinizi mi umuyorsunuz? Hep kaçak güreştiniz, düşüncelerinizi açık açık söylemek varken, ağzınızda geveleyip durmanız bu umudunuzun sonucu mu? Bir sözümüz daha var size: Sizin gibi düşünenlerin solda gördükleri kimseler, Atatürk'ün yerle bir ettiği yabancı etkisini yeniden yüce OsmanlIlarınıza taş çıkartacak ölçüde genişlettiler; siz de, bu arada, değil doğru dürüst Türkçeyle yazmak, noktalama işaretlerini bile yerinde kullanmayı beceremezken, şaşırtıcı bir ün yaptınız. Bu iş nasıl oldu. Biz de bunda bir yabancı parmak aramaya kalksak hoşunuza gider mi?" (Tahsin Yücel).</p>

  <p class="block7">Eleştirmen Fahir Onger de kendisiyle "Kurt Kanunu" üstüne yapılan bir konuşmada "Kemal Tahir'e gerici ve sağcı diyorlar. Siz ne dersiniz?" sorusuna, “Ben bu kınayışın nedenlerini bilmiyorum. Bana göre Kemal Tahir, oportünisttir. İleriye yönelen gelişmelere çelme atar" karşılığını verir.</p>

  <p class="block7">"Kurtlukta düşeni yemek kanundur. Roman m konusu 1926 İzmir Suikastı gibi son derece buhranlı bir devrede geçiyor. Bunun için adını Kurt Kanunu koyduk. Kişiyi sosyal çevresi ve bunalımları içinde ele alıyorum. Gerçekten büyük tehlikeler içinde kıstırılmış insanların romanı bu. Sosyal ve kişisel bir bunalım çizgisinde alındığı için konu, modern insanı araştıran ve bunalıma dayanan bilimsel görüşleri de burada yerli olarak kullanan bir tutum içindeyim... Bugünkü politik hayatımızdaki insanlarla, yakın gelecekteki politikacılar için aydınlatıcı davranışlar anlatılmaktadır. Kişiler otantik, gerçek vakaları bir fol olarak kullanıyorum. Çeşitli sosyal gruplara mensup roman kişilerinin iç ve dış dünyalarını belirleyen kişiler de otantik. Söz gelimi ittihatçıların ünlü iaşe nazırı Kara Kemal var. Kazım Karabekir, Ali Fuat, Refet, Cafer Tayyar paşalar var. İzmir Suikastının başta gelen ismi Ziya Hurşit var, Abdülkadirvar. Bütünüyle İstiklal Mahkemesi var. ”</p>

  <p class="block7">1970. Kemal Tahir 60 yaşında. "Yediçınar Yaylası" ve "Köyün Kamburu” romanlarının devamı "Büyük Mal" yayınlanır. Bu romanıyla, çoğunluk roman dışı bırakılan, yozlaşmamış dönem olarak yutturulmaya çalışılan Atatürk Cumhuriyeti'nin Anadolu'daki yansımasını verir. Batılaşma merakıyla başlayan çöküşün, inkılaplar ve devlet yasalarıyla hızlandırılmasının nasıl sonuçlar verdiğini, yıkılışın hangi şartlarda oluştuğunu dile getirir. Tabii "Büyük Mal"&lt;ia anlatılanlar da tepkiyle karşılanır. "K. Tahir, "sevmemek, insanları sevmemekle başlar her şey' der gibidir. 'Sevmemek' bile az geliyor K. Tahir'in bu romanlarda insanlara ve insani ilişkilere bakışını açıklamak için:</p>

  <p class="block7">"Nefret etmek'de diyebiliriz. Ağalardan nefret, köylülerden nefret, memurlardan nefret; bu romanlarda bunların dışında kişiler olmadığına göre, kısaca, insanlardan nefret... romancının ruh sağlığı bakımından da kuşkular uyandırıyor. " (Fethi Naci). Ve aynı görüşü destekleyen bir başkası:</p>

  <p class="block7">"Fethi Naci'nin Büyük Mal ile ilgili incelemesi, toplumcu gerçekçi roman geleneğinin ne ölçüde saptırılabileceğini gözler önüne sermek bakımından yararlı olmuştur. " (Ali Hikmet). Romancının bu konudaki görüşü kesindir:</p>

  <p class="block7">"İnsanları toptan sevdiğini söylemek, namusluyla namussuzu, ihanet edenle etmeyeni ayıramama zavallılığındandır. Bütün insanları toptan sevdiğini ileri sürmek, sevilmesi gereken namuslu adamların sevgi payına namussuzları, hiç de hakkımız olmadığı halde ortak etmektir. Ancak namussuzlar katında duranların ya da o kata atlamadan, çıkmadan yapamayacakları, yaşayamayacaklarını kestirenlerin işine gelir. "</p>

  <p class="block7">Adı etrafında kopan fırtınalardan uzak, hemen hemen en önemli romanı "Yol Ayrımı"yla boğuşur bütün yıl boyunca. Tamamen roman üstüne yoğun çalışmalar sonucu yorgun düşer. "Yol Ayrımı'm noktaladığında ağzından kraşe ile gelen kan hayli tedirginlik yaratır. Ciğerleri yıpranmıştır. Kanser. Ama henüz çok yeni. Özenli ameliyata hazırlık günleri. Sonra başarılı bir ameliyat. Kemal Tahir kanseri yener. Ama bundan böyle daha özenli, dikkatli çalışması gerekir. Tek ciğerle yaşamaya da kısa zamanda alışır. Yine romanlarına, notlarına döner.</p>

  <p class="block7">1971. Yazdığı son roman, Yol Ayrımı yayınlanır. Yıl 1930. Türkiye Cumhuriyeti'nin kurulmasından ancak yedi yıl geçtiği halde devlet ve hükümet işleri iyi gitmiyor. Ayrıca dünya ekonomik buhranı da etkilerini gösteriyor. Mustafa Kemal bunaltıyı biraz avutmak maksadıyla bir uydurma muhalefet partisi kurdurur. Bu partinin kurulması kendi partisini büsbütün tedirgin eder. İşler büsbütün karışır. O zamana kadar Mustafa Kemali ve partisini körü körüne tutan üniversite gençliği de durumdan bir şey anlamaz, şaşkınlığı büsbütün artar. Bu arada "Esir Şehrin İnsanları" ve "Esir Şehrin Mahpusu" romanlarının kahramanı Kamil Bey'in kızı da büyümüş, liseyi o yıl bitirmiştir. Kız babasını ölmüş bilmektedir. Kamil Bey kızını liseyi bitirdikten sonra aramaya ve annesiyle kendisi arasında bir seçme yapmasını istemeye karar vermiştir. Kızıyla görüşmek, kızının nasıl bir insan olduğunu anlamak için doktor arkadaşı Münir'i yollar. Kız babasına vatan savunmasına katılmadığı zannıyla düşman olmuştur. Sıkı Kemalistlerdendir. Babasının ölmediğini, mahpusanedeyken annesi tarafından yüzüstü bırakıldığını öğrenince babasıyla beraber yaşamaya karar verir. Babası gerçek zengin olduğu halde bunu bilmezken fakir bir hayatla annesinin zenginliğini değiştirir. Bu yeni parti, Kemalistleri sevindirmez. Çünkü milletin çoğunluğu yeni partiyi tutmuştur. Neredeyse vatan kurtarıcılarını aradan yedi yıl geçmeden silip süpürecektir. Mustafa Kemal tehlikeyi görür. Partisinin de baskısıyla uydurma muhalefet partisini kapatır. Bu durum genç Kemalistlerin gözlerini büsbütün açar. Bunlar kurtuluş sandıkları işlerin altında bir sürü anlaşılmaz gizli meseleler bulunduğundan kuşkulanırlar. Gene gazeteci Murat, bir Kemalist arkadaşının Kemalist gizli örgütler tarafından işkenceyle öldürülmesi üzerine, eski Kemalist kurtarıcıların ortada belli bir düşman yokken neden böyle yenik düştüklerini araştırır. Şu sonuca varır: Anadolu'nun bir yıllık tarihi boyunca süren Doğu-Batı boğuşması öyle karışık bir hesaptır ki, Yunan ordusunu yenmekle ortadan kalkamaz. BirTürk-Yunan savaşı olmadan önceki tarihsel hesaplaşma sürmektedir, sürecektir. "Yol Ayr/m/"üstündenedense pekdurulmaz. Gençlerden biri"çağdışı"der. Eski Kemal Tahir övücüleri de sadece yazar ustalığını belirtmekle yetinirler.</p>

  <p class="block7">"Çorum ağzının tadını gene uzatır Kemal Tahir; Türkiye Çorum'dur sanki. Ama bir kapalı çarşı tasviri, bir kumaş özelliği söz konusu, eski Osmanlı Uygarlığının insanı hiçe sayan emek birikimini yüceltmek için fırsatlar bulur... Şüphesiz bir ustanın eseridir Yol Ayrımı; ustalığın bütün kaprisleri, nazlan, saplantı meraklarıyla birlikte. " (Rauf Mutluay). Kemal Tahir bir yandan tarih notlarını (bugüne kadar tuttuğu) derlerken, bir yandan da kendiliğinden öne çıkan roman konularına çalışır. Çoktandır yazmak istediği, malzemesi tamamlanmış, Batı Çıkmazı; önce Doğu Çıkmazı meselesi olduğu kararıyla geriye bırakılır. Osmanlı’nın ikinci kuruluşu olan 1400'leri anlatan "Topal Kasırga" üstünde çalışmalarını yoğunlaştırır. Milliyet Sanat Dergisi'nde bir açıklama yapar (24 Kasım 1972). Şeyh Bedrettin'le ilgili bazı cümlelerin konuşmasından çıkarıldığını ekleyelim. Notları arasında konuşmanın kopyası çıkınca ne olduğu aydınlanacak. "Romanın adı: Topal Kasırgadır. Bir başlangıç ile üç bölümden meydana gelmektedir. Başlangıç: 1402 Temmuz ayının 281nci cuma günü ikinci üzeri. Ankara önünde, Çubuk ovada, Osmanlı Sultanı Yıldırım Bayezit ile Aksak Timur arasında yapılan ünlü savaşın son saatleri...</p>

  <p class="block7">Bayezit, savaşın başından beri kurduğu tuzağa Timur'un düşmesini kollamaktadır. Anadolu askerine güvenmeyen Bayezit, bu askerin kendisini bırakıp eski beylerinin çağrılarına uyarak düşman tarafına geçeceğini hesaplamış, planını kendi aleyhinde olan bu durum üzerine, yani düşmanın zafer sarhoşluğu üzerine kurmuştur. Timur tuzağa düşmeyince Bayezit savaşı kaybeder. Kaçıp kurtulmak için de artık geç kalmıştır. Atı tökezlenir, esir düşer. Başlangıç savaşın gerçek nedenlerini, tarafların kimliklerini kişisel özelliklerini hangi dünya görüşünü savunduklarını, savaş sonucunun kimlere yaradığını kısadan açıklamağa çalışır.</p>

  <p class="block7">Birinci Bölüm: 1405. Timur yeni ölmüş, baskısı altında tuttuğu çeşitli güçler sanki zincirlerinden boşanmıştır. Bayezit’in oğullarından Amasya'da bulunan Mehmet Çelebi durumdan yararlanarak kardeşi İsa'yı Bursa'dan sürüp çıkarır. Birkaç yıldır Kütahya'da bulunan babasının cenazesiyle küçük kardeşi Musa Çelebi'yi Germiyanoğlu'ndan ister. Bölüm, Yıldırım Bayezit'in cenazesi küçük oğlu Musa Çelebi tarafından Bursa'ya getirilirken başlar. Cenazenin çevresinde esirlikte Padişah ve Şehzadeyle beraber bulunan bir savaşçı takımı da vardır. Cenazenin geçtiği yol yıkıntılarla doludur. Musa Çelebi Edirne'de bulunan ağabeysi Süleyman Çelebi Anadolu'ya geçer geçmez Amasya'daki küçük ağabeysi Çelebi Mehmet'in yanına sığınmak zorunda kalmıştır. Çelebi Mehmet kendisini sıkıştırmak niyetiyle Anadolu'ya geçen Süleyman'ı geriye döndürmek için kardeşi Musa'yı Rumeli'ne yollar. Güvendiği adamı Simavna kadısı oğlu Şeyh Bedrettin'i yanına katar.</p>

  <p class="block7">İkinci Bölüm: Musa, ağabeysi Süleyman'ı alaşağı edip Edirne'de Rumeli'nin hakimi kesilmiştir, ama anlaşma gereğince mülkü küçük ağabeysi olan Çelebi Mehmet'e teslim etmemiştir.</p>

  <p class="block7">İddiasına göre Çelebi Mehmet cariyeden olma oğuldur. Babalarının tahtına oturamaz. Musa, Şeyh Bedrettin'i kazasker diktiği için Çelebi Mehmet bu başkaldırma aklını kardeşine Şeyhin verdiğine inanır. Çeşitli vuruşmalardan sonra Musa'yı yenip memleketin birliğini sağlayınca kendisine ihanet ettiği halde önceki hizmetleri göz önüne alarak Şeyh Bedrettin'i Iznik'e sürmekle yetinir, ayrıca kendisine günde 100 akçe maaş bağlar.</p>

  <p class="block7">Üçüncü Bölüm: Bedrettin ayaklanmasının kaynaklarını, yenilgisinin nedenlerini ve sonuçlarını, ayrıca devlete baş kaldırmış olan Bedrettin'in amansız şartlar içinde bile kolayca mahkum edilememesinin sebebi araştırılır. Topal Kasırga romanının geçtiği tarih dönemi, büyük roman için biçilmiş kaftandır. Roman kişilerinin içinde Devlet Ana romanı kahramanlarının torunlarından bazıları, Nasrettin Hoca, Mevlut şairi Süleyman Dede görüneceklerdir. Toplumumuzun sefil fakat gene de sevimli maskaraları olan Karagöz ile Hacivat, maskaralıkları derecesinde okurları eğlendirmek için meydandan gelip geçeceklerdir.</p>

  <p class="block7">Daha önemlisi, Osmanlılığın Ankara önünde birinci defa yıkılışı, bu imparatorluğun hemen bütün batı tarihçilerinin ve bizim de pek çok tarihçi geçinenlerimizin ileri sürdükleri gibi rastlantıya bağlı bir kuruluş olmadığını, hele devlet nedir bilmez göçebelerin, hayvan ardınca sürülen çobanların, talancı çetelerin, çoğu esrarkeş dervişlerin esiri sayılmayacağını ispatlar. Osmanlılık bir tarih döneminde, çok önemli bir coğrafya alanında çok onurlu bir insanlık görevi yüklenmiştir. Osmanlık kolektif dehayla kurulmuş bir dünya imparatorluğudur. Salt geçmişi değil, taşıdığı insan değeri ve özelliğiyle ne kadar görmezden gelinmek istenirse istensin geleceğimizi de etkileyecek bir deha eseridir. Anadolu Türk dehasının en büyük eseridir. Topal Kasırga, işte bu eserin, hain bir ihanetle yıkıldıktan on iki yıl sonra yeniden toparlanıp yediyüz yıllık hayatını hangi güçlere dayanarak niçin ve nasıl sürdürebildiğini açıklamaya çalışmaktadır. "</p>

  <p class="block7">Aynı konuşmada "Şeytan Aldatması"romanını da anlatır. "7960 ile 1972 arasında başımıza gelenleri iki ciltlik bir romanda anlatmayı düşünüyorum. Bu son on iki yıllık olayları anlatacak romana Şeytan Aldatması adını vereceğim. Meseleye hangi açıdan baktığımı bu ad, umarım ki, yeterince açıklar. Şunu da söyleyim ki günümüz romanını romancıdan istemek ve beklemek, kolaya kaçma belirtisidir. Bir romancı belki sanat gücüyle ve sanat sezgisiyle, çoğu da rastlantıyla günlük olayların asıl gerçeğine parmak basabilir ama bu gerçeğe henüz hazır olmayan okuyucular, mesele ne kadar iyi ve açık anlatılmış olursa olsun, günlük olayların temeldeki gerçeklerini -bir ucu geçmişte bir ucu gelecekte olan gerçekleriniçok zor ve çok yarım yırtık anlayabilirler, daha doğrusu anlasalar da bu gerçeklere pek zor inanabilirler. Buradaki yeteneksizliğin kültür yeteneksizliğiyle hiçbir ilintisi yoktur. Bu yeteneksizlik, toplumun, günlük olayları anlamada genel hazırlıksızlığından, gerçeklerin, toplumlardan çok köpeoğluca saklanabilmesinden gelir. ” “Büyük Mal'in devamı olan "Dam Ağası"m da iki defa 40-50 sayfa kadar yazar.</p>

  <p class="block7">Malatya konulu “Namusçular” romanına girişir. Kemal Tahir, sürekli çalışamamanın, tasarladığı konuları tamamlayamama korkusunun sıkıntısındadır. Türkiye'de son yıllarda olup bitenler de ayrıca onu fazlasıyla üzmekte, kızdırmaktadır. Kemal Tahir olarak, bir romancı olarak görevini yapabilme kaygısındadır. Birçok romanı yarım bırakması buna bağlanabilir.</p>

  <p class="block7">1973. Ölüm yılı. “Ünlü romancı Kemal Tahir, 21 Nisan cumartesi günü saat 05. 30'da beklenmedik bir kalp krizi geçirerek öldü. ” (Gazeteler).</p>

  <p class="block7">Cuma akşamı, ölümü anılınca hâlâ üzüldüğü ve pek sevdiği Cemil Sait Barlas'ın oğluna gidilecekti. Kemal Tahir öğleden sonraları bir zaman dinlenir, kalkıp çay içer, çalışmaya koyulurdu.</p>

  <p class="block7">Cuma günü de öyle oldu, 17. 30'da kıtlama usulü bir çay içti. Sonra kardeşi Ratip'in kullandığı arabasına binip yola çıktı. 19. 30'da Şişli'deki eve gelindi. Oturuldu; rakısı geldi; ev sahibiyle hararetli hararetli konuşmaya başladı. Badasların başka konukları da gelecekti o akşam: İsmail Cem, Mete Tuncay, Ali Sirmen, Tuncer Arıklı, Dr. Afşin Germen...</p>

  <p class="block7">Bir süre sonra söz Kemal Tahir'e ve romancılığına geldi; Mete Tunçay, Kemal Tahir'in "tarih ile edebiyatı birbirine karıştırdığım" söyledi ve diğer konuklarla bunu tartıştı. Kemal Tahir’in söze pek karışmaması, sonradan, o ortamdan hoşlanmadığına ya da rahatsızlığının ağır ağır belirtilerini göstermeye başladığına yoruldu. Mehmet Barlas o geceyi şöyle anlatıyor: "Öldüğü sabahın gecesi beraberdik. Bizim evde toplanmıştık. Onu okuyan, fakat tanımayan konuklar da vardı. Anadolu insanını yüceltmek için kullandığı sözler ve diğer konulardaki görüşler kendisine alışık olmayan yeni tanışlarını şaşırtmıştı. ‘Azgelişmişlikyoktur' diyordu. ‘Varsa bile, Anadolu insanı azgelişmiş değildir1 (... ) konuklardan biri, ‘Kemal Tahir bir antitezdir1 demeye getirdi sözünü. "</p>

  <p class="block7">Gecenin bir başka tanığı, İsmail Cem ise hemen hemen son sözlerini şöyle nakletti: "Size şunu belirtmek istiyorum. Hayatım boyunca bir sistem dahilinde düşünmeye çalıştım. Sistemden ayrılmadım. Yazdıklarım bir rastlantının sonucu değil, sistemli düşüncenin sonucunda bulunmuştur. Bundan ötürü, doğrultumda yanlışa düşmedim; olaylar söylediklerimi doğruladı. El yordamıyla değil bir sistem içinde düşünmelidir insan... İnsanlar yanlış yapabilir. Ama çok çekmiş insanlar talihlidir bir bakıma. Yanlış yapmaları daha zordur. Benim geçtiğim yollarda kendini tüketen ve benim çektiğim acılardan geçen insanlar doğrulara daha kolay erişebilir. Yazdıklarımı bir gün tarih yargılarsa, bu ilişkiyi mutlaka görecektir. Romanlarımın doğruluğu da ortaya çıkacaktır. Ben romanlarımda dünü yazdım. Ama romancı dünü yazarken kendi gününü yansıtır bir bakıma. Hatta gelecek için yazar!’</p>

  <p class="block7">Kemal Tahir sıcak ve sigara dumanından ötürü terlemişti; sırtında, krizin habercisi ağrılar dolaşmaya başlamış, yüzü sararmıştı. 10. 30'da "haydin" diyerek kalktı, evine gitmek istedi. Oturup dinlenmesi için yapılan üstelemelere uymadı. Teri silinip kolonya verildi. Orada bulunan doktor kemerini gevşettirip nabzına baktı: Durum normaldi, rengi de yerine gelmişti. “Tamam arkadaş, dedi Kemal Tahir, bu arkadaş tıpış tıpış gider'’ve yola koyuldular.</p>

  <p class="block13" id="calibre_pb_7">Arabada, önde rahat edemediğini söyleyip otomobilin arka kanepesine geçti. Eve geldiklerinde kardeşi Ratip’in koluna girmesini istedi, arabayı sonra yanaştırabilirdi. Merdivenlere doğru yürüdüler. Fakat Kemal Tahir merdiveni çıkamayacağını anladı; ilk kattaki dostlarını uyandırdılar: Bir yatağa uzandı. Rahat edemiyor, durmadan terliyordu, çamaşırları değiştiriliyor, terlemesi bitmiyordu. “Evet, midemden ötürü bu, " diyordu. Karbonat istedi. Bir ara kustu. Artık konuşmuyordu, “susun" dedi. Çağırılan doktor geldi; Kemal Tahir'e baktı, sonra karısı Semiha Hanım'a dönüp “başınız sağ olsun"dedi. Başımız sağ olsun...</p>
</body>
</html>
