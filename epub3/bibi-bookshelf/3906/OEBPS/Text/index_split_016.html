<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">YORGUN SAVAŞÇI FİLMİNİN YAKILMASI ÜZERİNE</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_12">Onur Güneş Ayas</h2>

  <div>
    <br />
  </div>

  <div>
    <br />
  </div>

  <p class="block11"></p>

  <p class="block7">Yorgun Savaşçı filminin yakılması olayı, kültür tarihimizin en ilginç bilmecelerinden biridir. Kemal Tahir’in aynı adlı romanından uyarlanan ve Halit Refiğ tarafından yönetilen Yorgun Savaşçı, 1983'te 12 Eylül yönetiminin iktidarı sivillere devretmesine sayılı günler kala, askerî yönetimin görevlendirdiği bir denetim kurulunun raporuna dayanarak başbakanın yazılı emriyle yakılmıştır, ama filmin küllerinden doğan tartışma hâlen bitmiş değildir.</p>

  <p class="block7">Her şeyden önce, bir sinema filminin yakılması zaten başlı başına büyük bir olaydır ve gerçekten de dünyada eşi benzeri görülmemiş bir uygulamadır. Yorgun Savaşçı olayıyla ilgili tartışmalar da ağırlıklı olarak bu akıl almaz yakma kararı üzerinde dönüp durmuştur. Ancak söz konusu olan Yorgun Savaşçı olunca, mesele daha da karmaşık hâle gelmektedir. Bir kere, filmin çekilmesini isteyen devlettir. Yorgun Savaşçı projesini yönetmen Halit Refiğ teklif etmemiş, aksine TRT Halit Refiğ'den Yorgun Savaşçı'yı çekmesini istemiştir. Üstelik filme TRT tarihinde eşine az rastlanır bir bütçe ayrılmış ve önemli bir destek sağlanmıştır. Genelkurmay çekim aşamasında filmi sahiplenmiş, geniş imkânlarını cömertçe filmin kullanımına sunmuştur. Dolayısıyla bugünden bakıldığında ortaya çıkan tablo şudur: Devlet başlangıçta filme her türlü desteği vermiş, sonra, nedendir bilinmez, kendi yaptığı filmi yakmıştır. 2</p>

  <p class="block7">Yorgun Savaşçı filmiyle beraber hedef tahtasına oturtulan kişilerin kimliği de soru işaretlerini çoğaltmaktadır. Filmin yönetmeni Halit Refiğ ömrü boyunca devletle halkın bütünleşmesini savunmuş, hatta sinema anlayışını devlet yanlısı, ulusal bir temele oturttuğu için sinema dünyasındaki Batıcı sol çevrelerle karşı karşıya gelmiş biridir. Yorgun Savaşçı romanının yazarı Kemal Tahir ise on üç yıl haksız yere hapis yatmasına karşın devleti düşman bellememiş ve aydın çevrelerde yalnız kalmak pahasına devlete toz kondurmamış biridir. Üstelik tam da tartışma konusu olan Yorgun Savaşçı romanında Kemal Tahir askerin Türk toplumunda üstlendiği özel rolü anlatmış, çeteciliğe karşı düzenli orduyu savunmuştur. Sonuçta ikisi de devletin bu denli öfkesini çekecek kişiler değildir. Nereden bakılırsa bakılsın açıklanması güç bir durumla karşı karşıya olduğumuz ortadadır.</p>

  <p class="block7">Bu yazıda Yorgun Savaşçı bilmecesini çözme iddiasında değiliz. Daha çok kültür tarihimizin bu ilginç olayını aklımız erdiğince anlamlandırmaya ve toplumdaki hangi eğilimleri yansıttığını bulmaya çalışacağız. Baştan ifade edelim ki bu olayın bir sanat eserinin yakılması meselesine indirgenmesinin ve sadece fikir özgürlüğü çerçevesinde ele alınmasının bu konudaki değerlendirmeleri kısırlaştırdığını düşünüyoruz. Gerçekten de bugün kimse (hatta yakanlar bile) Yorgun Savaşçı'nın yakılması kararını savunmadığına göre bu meselenin ayrıca tartışılmaya değer bir yanı yoktur. Bizce esas tartışılması gereken bu hikâyenin yansıttığı daha derindeki toplumsal eğilimlerdir.</p>

  <p class="block7">Bu eğilimleri çeşitli cepheleriyle incelemek gerekir. Olayın birinci cephesi filmi sipariş eden, gerekli bütçeyi ayıran, çekilmesini sağlayan, sonra da yakan devletle ilgilidir. Ancak şüphesiz ki devlet yekpare değildir. Halit Refiğ'e bir Kemal Tahir kitabının filme çekilmesi önerisini götüren Ecevit yönetimidir, filmin yakılması kararını veren ise 12 Eylül rejimidir. Ecevit, ismet İnönü'ye karşı muhalefetin lideri olarak CHP'nin başına geçmiş ve partiyi hızla sola çekmiş biridir. 12 Eylül rejimiyse en büyük darbeyi bu sol yönelişe vurmuştur. Olayın ikinci cephesi, Halit Refiğ'in kendisidir. Halit Refiğ sıradan bir yönetmen değildir. Ulusal Sinema adını verdiği kendine özgü bir sinema anlayışının savunucusudur. Devletçi sol bir anlayışa dayanan ve büyük ölçüde Kemal Tahir’in fikirlerinden etkilenerek oluşturulmuş olan Ulusal Sinema fikri, Halit Refiğ'i Batıcı sol görüşlere sahip sinema adamlarıyla karşı karşıya getirmiştir. Yorgun Savaşçı, Ulusal Sinema fikrinin en olgunlaşmış örneği olarak "Ulusal Sinema Kavgası"nın da doruğudur. Olayın üçüncü cephesi Yorgun Savaşçı romanının yazarı Kemal Tahir’in görüşleridir. Türk düşüncesinin en özgün isimlerinden biri olan Kemal Tahir sosyalist görüşleri nedeniyle sağın, devletçi-Osmanlıcı görüşleri nedeniyle solun hedef tahtasındadır. Dolayısıyla Yorgun Savaşçı filminin serüveni üç cephede verilen bir mücadele çerçevesinde yorumlanabilir.</p>

  <p class="block7">Bu mücadelenin sonucunda yaşanan Yorgun Savaşçı filminin yakılması olayı da, bizce, Türkiye'nin yakın dönem tarihindeki üç özgün sentez denemesine (yani Ecevit'in 70'lerde başlatıp devamını getiremediği sol açılıma, Halit Refiğ'in Metin Erksan ve diğer önde gelen sinemacılarla birlikte öncülük ettiği ve Yorgun Savaşçı olayından sonra bittiğini söylediği Ulusal Sinema fikrine ve ikisine de büyük ölçüde temel oluşturan Kemal Tahir'in getirdiği yerli sol anlayışa) vurulmuş en kuvvetli darbelerden birini simgelemektedir.</p>

  <p class="block7">Filmin serüveni aslında 1978'de başlar. Ancak tohumlarının 1974'te atıldığını söyleyebiliriz. 1974 yılında CHP sol politikalarla girdiği seçimleri kazanmış, Ecevit başbakan olmuştur. Kemal Tahir'in görüşlerinden ciddi derecede etkilenmiş olan İsmail Cem, Ecevit tarafından TRT genel müdürü olarak atanmıştır. İsmail Cem ilk defa TRT'yi Yeşilçam'a açar ve Lütfi Akad, Metin Erksan ve Halit Refiğ'e TRT için edebiyat uyarlamaları çekmeleri için teklif götürür. Kurum dışı yönetmenlerle özel koşullarda gerçekleştirilen bu projeler televizyon yayıncılığında yepyeni bir sayfa açar. Bu çerçevede Halit Refiğ TRT için Aşkı Memnu'yu çeker ve bu yapım çok beğeni toplar. Ancak yeri gelmişken şunu da belirtelim ki bu işten herkes memnun olmamıştır. Nitekim Yorgun Savaşçı'nın karşılaştığı güçlüklerin sebeplerinden biri de bu yeni gelişme sebebiyle çıkarları sarsılan TRT bürokratlarının rahatsızlığıdır.</p>

  <p class="block7">1977 seçimlerinde CHP yeniden birinci parti olur. 1978'de Halit Refiğ Ankara'ya çağrılır ve TRT tarafından Yorgun Savaşçı'yı filme çekmesi teklif edilir. Teklif doğrudan TRT'den gelir. Hatta bir röportajında Halit Refiğ, kendisine kalsa Yorgun Savaşçı'yı teklif etmeye bile cesaret edemeyeceğini, ama TRT ismini de vererek bu teklifi getirince reddetmek istemediğini söylemiştir. Başbakan Bülent Ecevit ve TRT Genel Müdürü Cengiz Taşer projenin tamamen arkasındadırlar. CHP'nin o dönemki siyasal yönelişi ve Türkiye'nin içinde bulunduğu koşullar Yorgun Savaşçı'nın bilinçli bir tercih olduğunu düşündürtmektedir.</p>

  <p class="block7">1970'lerde CHP Ecevit’in liderliğinde gitgide bir sol kitle partisi hâline gelmektedir. Ecevit CHP içindeki bürokratik yapıyı kırmaya girişmiş ve bugünün moda deyişiyle bir sol "açılım" gerçekleştirmiştir. Ancak dikkate değer olan nokta bu sol açılımın yerli referanslarla tanımlanmasıdır. Ecevit Ortanın Solu anlayışını Marksizme veya Batılı sosyal demokrasiye değil Kuvayı Milliye'ye dayandırmış, tek parti dönemi uygulamalarını üstü kapalı olarak eleştirmekle birlikte esas olarak Cumhuriyet mirasına sahip çıkmıştır. CHP bu dönemde laiklik vurgusunu daha geri plana çekerek bir tür devlet sosyalizmini savunur ve bir yandan Kuvayı Milliye'ye sahip çıkmayı sürdürürken bir yandan da Osmanlı mirasını sahiplenir. Yerli kaynaklardan beslenen bir sol anlayış geliştirmeye yönelir. Zaten gerek Bülent Ecevit gerek İsmail Cem Kemal Tahir'in bu konudaki fikirlerinden ciddi olarak etkilenmişlerdir. Bülent Ecevit’in Kemal Tahir'e olan ilgisi o kadar önemli boyutlardadır ki Devlet Ana yayımlandıktan sonra hakkında ciddi bir değerlendirme kaleme almış ve Kemal Tahir'in bu eserle açtığı yolu "Anadolu Türk Rönesansı için bir sıçrama tahtası" olarak tanımlamıştır.</p>

  <p class="block7">CHP'de bunlar olurken Türkiye solsağ çatışmasından bunalmış durumdadır. Amerikan güdümündeki silahlı sağ gruplar saldırılarını yoğunlaştırmıştır. Radikal sol ise ülke gerçeklerinden kopmuş ve çeşitli dış merkezlerin sözcülüğünü üstlenmeye başlamıştır. Temel eğilim şiddete tapma ve devlet karşıtlığıdır. Solda millî mücadele ruhu zayıflamış, yabancı referanslar ön plana çıkmış, devlet düşman olarak görülmeye başlanmış ve sol örgütler kullandıkları yöntemler açısından Yorgun Savaşçı'da portresi çizilen çeteci gruplar ve kıyıcı eşkıyalara benzemeye başlamıştır. Bu ortamda Yorgun Savaşçı'nın Kuvayı Milliye ruhunu ön plana çıkaran, ittihatçılardan Millî Mücadele'ye uzanan kadroları eleştirelliğini koruyarak sahiplenen ve devlete sahip çıkan mesajı, Ecevit'in o günkü siyasetiyle örtüşmektedir.</p>

  <p class="block7">Bu koşullar altında Yorgun Savaşçı projesi TRT Yönetim Kurulu'na sunulur ve oy birliğiyle kabul edilir. Halit Refiğ'in genelkurmaydan destek talebi de Cengiz Taşer tarafından kuruma iletilir ve Genelkurmay Başkanı her tür askerî desteğin sağlanacağı konusunda güvence verir. Anlaşma uyarınca Halit Refiğ yönetmenliğin yanı sıra senaryo yazımını da üstlenecektir. Yedi ay sonra senaryo tamamlanır ve tam çekim hazırlıklarına başlanacağı sırada film ilk talihsizlikle karşılaşır.</p>

  <p class="block7">Aslında film projesi tüm detaylarıyla birlikte başbakandan bütün devlet kurumlarına kadar gerekli yerlerde incelenmiş, TRT Yönetim Kurulu'nda oy birliğiyle onaylanmıştır. Ancak çekimlere başlanması için usulen TRT denetiminden de geçmesi gerekmektedir. 1979Temmuz'unda Denetim Müdür Yardımcısı Hadi Şenol bu görevi üstlenir ve âdeta ihbar mektubu niteliğinde bir denetim raporu yazar. Kemal Tahir’in sosyalist kimliği nedeniyle projenin sağdan tepki göreceğinden çekinen sol görüşlü TRT yönetimi "solcu" Hadi Şenol'dan beklenmedik bir darbe almıştır. Hadi Şenol özetle Kemal Tahir’in Osmanlı özlemleri içinde olduğunu, Atatürk aleyhtarlığı yaptığını, tarihsel gerçekleri çarpıttığını söyler. Rapor Hadi Şenol'un kitabı ve senaryoyu nasıl okuduğunu, tarihsel gerçeklerden ne kadar haberdar olduğunu gösteren trajikomik örneklerle doludur. Sadece birinden bahsetmek gerekirse Kemal Tahir'in Türk toplumundaki yeni bir aydın tipini simgelemek için yarattığı kurmaca bir karakter olan Doktor Münirl Hadi Şenol ittihat ve Terakki'nin gerçek liderlerinden biri sanmaktadır.</p>

  <p class="block7">Senaryonun denetime girmesiyle eş zamanlı olarak İlhan Selçuk'un başını çektiği ve Haşan Pulur ve Şükran Kurdakul'un da yazılarıyla katıldığı bir saldırı kampanyası başlamıştır. Özellikle Cumhuriyet gazetesi filmin çekilmemesi için etkili bir kampanya yürütür, işin ilginç tarafı Hadi Şenol'un denetim raporundaki itiraz gerekçeleriyle İlhan Selçuk'un yazılarında yer verdiği örnek ve argümanlar tıpatıp aynıdır. İnsan bu yazıları bir arada okuduğunda, raporu yazmadan önce ikisi arasında bir fikir alışverişi olduğunu düşünmeden edemez. Her nasıl olursa olsun Yorgun Savaşçı'nın bazılarını rahatsız ettiği açıktır.</p>

  <p class="block7">Yine de Ecevit, Halit Refiğ'in Cumhuriyet gazetesinin yürüttüğü kampanyaya karşı polemiğe girişmemesini rica eder ve kendisinin duruma bir çare bulacağını söyler. Denetim raporuna karşı bulunan çare yeni bir komisyon oluşturup Hadi Şenol dâhil herkese senaryoyu yeniden onaylatmaktır. Hadi Şenol'un raporundaki suçlamalar çok ciddidir. Bu nedenle Cengiz Taşer ileride bir soruna yol açmaması için oluşturulan komisyonda Yorgun Savaşçı'nın yeniden enine boyuna incelenmesini ve"aklanmasını"sağlar. Tutanağı Hadi Şenol da imzalamak zorunda kalır.</p>

  <p class="block7">CHP iktidardan düşüp Süleyman Demirel başbakan olunca TRT'nin başına Doğan Kasaroğlu geçirilir. Yeni TRT genel müdürü göreve gelir gelmez "Yorgun Savaşçı gibi pahalı projelere taraftar olmadığını"açıklar. Ancak daha sonra"Devlet hizmetlerinde süreklilik esastır” diyerek filmin bitirilmesi için elinden geleni yapacağı konusunda söz verir, ayrıca Kemal Tahir'in eski bir dostu olduğunu ve onun romanının filme uyarlanmasıyla ilgili bir projenin bitirilmesini herkesten çok kendisinin istediğini belirtir. Bu kez Yorgun Savaşçı'nın karşısına DİSK çıkar. Film ekibinde çalışanlar arasında örgütlenen DİSK'in tutumu nedeniyle bir ara çekimlere ara verilmek zorunda bile kalınır. Yine de Halit Refiğ Nisan 1980'e kadar üç bölüm çekmeyi başarır. Bu arada Türkiye'de silahlı çatışmalar çok ciddi boyutlara ulaşmıştır. Yorgun Savaşçı, çekimleri çok farklı mekânlarda ve çok sayıda figüranla gerçekleştirilen büyük bir projedir. Ülkedeki kaos ortamı ve sıkıyönetim koşulları bu tarz bir çekim faaliyetinin sürmesine izin vermez. Nisan'dan Eylül'e kadar hiçbir çekim yapılamaz.</p>

  <p class="block7">12 Eylül 1980'de asker yönetime el koyar. Askerin yönetimi devralmasının ardından çatışmalar son bulur ve bu sayede çekimler yeniden başlar. Ama ekip dağılmıştır ve sinema dünyasına öyle bir gözdağı verilmiştir ki deneyimli bir ekibi tekrar toplamak mümkün olmaz. Çekimlere amatör bir ekiple ve can sıkıcı çalışma koşulları altında devam edilir. Özellikle TRT Genel Müdürü Kasaroğlu'nun yerine asker kökenli Macit Akman'ın atanmasıyla birlikte kurumda Halit Refiğ'e yakın kimse kalmaz. Askerî idarenin sol görüşlü Halit Refiğ'e karşı mesafeli tutumunun yanı sıra TRT'nin yerleşik kadrolarının 1974'ten beri kurum dışından çalışanlara karşı besledikleri öfkenin askerî yönetimden güç alarak kendini daha rahat ifade imkânı bulması da olumsuzlukları artırır. Kısacası, Ecevit’in verdiği büyük destek ortadan kalkınca ve Kasaroğlu da gidince Halit Refiğ ve ekibi kurtlar sofrasında sahipsiz kalmıştır. Bu ortamda yeni genel müdür Macit Akman'a ihbar mektupları yağmaya başlar.</p>

  <p class="block7">Bu sefer Kemal Tahir'i komünistlikle, vatan hainliğiyle, Atatürk düşmanlığıyla suçlayanlar sağcılardır. Askerin sola karşı acımasız tutumunu görenler durumdan vazife çıkararak TRT yönetimi üzerinde bu ihbar mektuplarıyla terör estirmeye başlarlar. Macit Akman bu mektuplara kulak asmadığını söylese de artık askerî yönetimin gözü Yorgun Savaşçı'nın üzerindedir. Halit Refiğ projeyi baştan karar verildiği gibi sekiz bölüm hâlinde, senaryoda hiçbir değişiklik yapmadan ve mümkün olduğunca hızlı bir şekilde tamamlamaya karar verir ve 1981'de çekimler biter. 14 Ekim 1978'de çekimine resmen karar verilen, 7 Ağustos 1979'da senaryosu onaylanan ve 11 Aralık 1979'da çekimlerine başlanan Yorgun Savaşçı'nın çekim süreci böylece tamamlanmış olur.</p>

  <p class="block7">Ne var ki tamamlanmış çekimlerin kopyasının TRT'ye teslim edilmesi ancak 1983'te mümkün olur. Bunun sebebi de ilginçtir. Filmin negatif kopyalarının yıkarıması Sinema-Televizyon Enstitüsünde yapılmaktadır. Enstitü Müdürü Sami Şekeroğlu filmin kopyalarının çalınacağı iddiasında bulunur. Şekeroğlu'na göre bazı kişiler kendisini arayarak filmin renkli video kopyası karşılığında yirmi milyon lira rüşvet teklif etmiştir. Bu tip konularda tedbirli oluşuyla tanınan Şekeroğlu hemen Macit</p>

  <p class="block7">Akman'ı arayıp durumdan haberdar eder ve Yorgun Savaşçı’nın çalınacağı tehlikesinden söz ederek gereken tedbirlerin alınmasını ister. Bunun üzerine, olası bir hırsızlığı engellemek adına televizyonculuk tarihinde görülmemiş bir tedbir alınır. Filmin görüntü işlemleri Sinema-TV Enstitüsünde, ses işlemleri İstanbul Televizyonunda yapılır ve ayrı ayrı Ankara'ya götürülüp orada birleştirilmesine karar verilir. Bu arada 35 mm. çekilen film Halit Refiğ’in bütün ısrarlarına karşın ucuz olsun diye 16 mm. iş kopyasıyla teknik olarak son derece kötü bir şekilde kaydedilir. Bu arada Halit Refiğ çekimler tamamlandıktan sonra yaşanan idari problemlere ve kendisine yapılan saygısızlıklara kazanamayarak istifa etmiştir. Yine de içi rahattır filmin askerî yönetim döneminde yayımlanmama ihtimalinden endişe etse de en azından yönetim değişince bir şekilde yayımlanacağından emindir.</p>

  <p class="block7">Ne var ki 18 Kasım 1983 akşamı sadece Halit Refiğ'i değil bütün Türkiye'yi şok eden bir olay olur. "Kanun Adamı" adlı televizyon dizisi için yapılan kokteylde TRT Genel Müdürü Macit Akman iki elini havaya kaldırıp gayet rahat bir tavırla Yorgun Savaşçı'yı yaktırdığını açıklar. Son Havadis ve Güneş gazetesi muhabirleriyle Akman arasında geçen diyalog şu şekildedir:</p>

  <p class="block7">— Yaktırdım kardeşim, çünkü sakıncalıydı.</p>

  <p class="block7">— Filmi seyrettiniz mi?</p>

  <p class="block7">— Hayır.</p>

  <p class="block7">— Senaryoyu okudunuz mu?</p>

  <p class="block7">— Hayır.</p>

  <p class="block7">— 0 zaman yaktırma kararını nasıl verdiniz?</p>

  <p class="block7">— Filmin iyi olmadığını bana söylemişlerdi!</p>

  <p class="block7">Anlaşılan emir büyük yerdendir. Ama üç yıl boyunca kimse bu konuda bir şey öğrenemez. Macit Akman bir kokteylde ağzından kaçırdığı "Yorgun Savaşçı'yı yaktırdım. " sözüyle ilgili, hiçbiri net olmayan bir sürü laf eder: "Yorgun Savaşçı'yı kaçırılacağı ihbar edilince yaktık. " (Güneş, 14 Aralık 1983); "Yorgun Savaşçı’nın orijinalini yaktık, kopyası elimizde. "(Günaydın, 14 Aralık 1983); "Yorgun Savaşçı'yı yakmasaydık başkasının eline geçebilirdi. "(Cumhuriyet, 14 Aralık 1983); "Yorgun Savaşçı devlet kararıyla televizyonda gösterilmeyecek. " (Cumhuriyet, 19 Aralık 1983); "Film yakılmadı, saklandı. " {Cumhuriyet, 4 Kasım 1988); "Film yakışıma kimse karışamaz. "{Cumhuriyet, 15 Ocak 1984). Bütün bu açıklamalara karşın Akman emri kimden aldığını hiçbir şekilde açıklamaz.</p>

  <p class="block7">Nihayet 17 Şubat 1986 Pazartesi günü Milliyet, yakma emrini kimin verdiğini belgesiyle birlikte ifşa eder. Bu belgeye göre Bülent Ulusu 17 Haziran 1983'te İçişleri Bakanlığına bir yazı göndererek, MGK'nin oluşturduğu bir heyet tarafından izlenen Yorgun Savaşçı’nın sakıncalı bulunduğunu ve filmin gelecekte yayımlanması ihtimalini bertaraf etmek için aslı ve kopyalarının yetkili kişilerden oluşan bir heyet önünde yakılacağını bildirmiştir.</p>

  <p class="block7">18 Şubat 1986'da M illiyet bu sefer Yorgun Savaşçı'yı denetleyen kurulun tutanağını yayımlar ve yakma gerekçesi daha açık bir şekilde öğrenilmiş olur. Buna göre filmdeki sakıncalar şunlardır: Atatürk'e gerekli ölçüde yer verilmemesi, Ege bölgesinde halkın Yunanlılarla savaşmak istemediğinin ve ittihatçıların zoruyla savaşa katıldığının belirtilmesi, Çerkez Ethem'e bir millî kahraman havası verilmesi, Osmanlı İmparatorluğu ve halifeliğin mutlak olduğu imajının yaratılması, bölücülük yapılması, Ermeni meselesinin aleyhimizde propagandaya imkân verecek şekilde işlenmesi, filmin halk ile ordu arasında bölünmeye sebep olacak kısımlar içermesi ve ordu mensuplarına uygun olmayan lakaplar verilmesi.</p>

  <p class="block7">Bu gerekçelere biraz sonra Yorgun Savaşçı’nın içeriği üzerinde dururken değineceğiz. Ondan önce Yorgun Savaşçı olayının son perdesinden de kısaca bahsetmek gerekir. 1992 yılının sonunda</p>

  <p class="block7">HBB adlı özel televizyon Tunca Yönder'in yönetmenliğinde Yorgun Savaşçı'yı televizyon dizisi olarak çekip yayımlamaya karar verir. 1993'te hızla çekimlere girişip kısa süre içinde diziyi hazır eder ve televizyondan yayın tarihini açıklar. TRT filmin senaryosunun kendisininkiyle aynı olduğunu söyleyerek HBB'yi mahkemeye verir. Bir yandan da kurumun tozlu raflarında Yorgun Savaşçı'nın bir kopyasını arayıp bulur ve hızla denetimden geçirip HBB'yle aynı tarihte yayımlamaya karar verir. Böylece on yıl üzerinde bu kadar fırtına koparılan filmin kopyası sırf bir rekabet nedeniyle gün ışığına çıkmış olur ve noktasına bile dokunulmadan yayımlanır. Yine de daha önce bahsettiğimiz gibi eldeki kopya kötüdür ve Yorgun Savaşçı'nın orijinali maalesef kül olmuştur.</p>

  <p class="block7">İşin ilginç yönlerinden biri de şudur: Film yayımlanınca filmin yakılma tutanağında imzası bulunanlarla bir dizi röportaj yayımlanır ve bunların çoğu film yakılırken bir kopyasının saklanması kararının kendileri sayesinde alındığını söyleyip aklanmaya çalışırlar. Hatta heyette yer alan ve yakma tutanağında imzası bulunan Turgut Özakman bir röportajda daha da ileri giderek bu konuda kendisine teşekkür edilmesini bile ister. Sonuç olarak film tek bir karesi bile kesilmeden devlet televizyonunda yayımlandığında, daha önce yakılma kararında sözü edilen gerekçelerin hiçbirisinin doğru olmadığı ortaya çıkar. Yine de 1983 yılı rakamlarıyla otuz sekiz milyon Türk lirasına mal olan Yorgun Savaşçı'yı yakanlar devleti bu denli zarara uğratmanın bedelini en ufak bir şekilde bile ödemezler.</p>

  <p class="block7">Yorgun Savaşçı'nın yakılması olayının hikâyesi ana hatlarıyla böyledir. Burada yer veremediğimiz birçok detayı ve ilgili belgeleri merak edenlere Ömer Serimin kitabını okumalarını öneririz. Olayı bir bütün olarak değerlendirmeden önce filme kaynaklık eden Yorgun Savaşçı romanının içeriğini de kısaca ele almak gerekir. Çünkü tartışmanın esas kaynağı odur.</p>

  <p class="block7">Yorgun Savaşçı 1965'te yayımlanır ve daha sonra filmi aleyhinde kampanya yürütecek olan Cumhuriyet gazetesi tarafından 1967 yılında Yunus Nadi Ödülü'ne layık görülür. Kemal Tahir ödül dolayısıyla verdiği bir röportajda Yorgun Savaşçı'nın yazılış sebebini şöyle açıklar:</p>

  <p class="block7">"Memleketin en kötü günlerinde, düşmanlar iyice içeri doldukları sırada, başından beri politikaya karışmamış, orta rütbede dövüşken Türk subayının, ordusuz kalma dramını anlatmak istedim. Bunu anlatırken 1918-1919 memleket şartlarını, bilhassa direnenlerle ümidini kaybetmiş olanların durumunu göstermeye çalıştım. Buna Türk toplumunda ordunun özel yerini belirtmek istedim, demek de doğrudur.</p>

  <p class="block7">Yorgun Savaşçı'da, yakın tarihimizde örnekleri çok görülen, politize olmuş büyük ve küçük rütbeli subayların dramını değil, son yüzyıldır bütün iç ve dış cephelerde yalnız millî devleti, yani vatanı savunmak için hiç kimseden ve hiçbir rejimden kendisi için çok bir şey istemeden vuruşmuş Türk subaylarının dramını vermek istedim.</p>

  <p class="block7">1918-1919 döneminde, memleketin düşman istilası altına düşmesi, yıllardır yoksulluklar içinde çarpışan ordunun dağılması, bu millî dramın derinliğini kat kat artırmıştır. Burada savaşçı Türk subayının karşılaştığı an ağır durum, kendi halklarının yenilgi sorumluluğunu subay kadrosuna gelişigüzel yüklemesidir. Anadolu kurtuluş hareketimize bu açıdan baktığımız zaman, romantik övünmelerin altında yatan gerçek insan dramını görürüz. "</p>

  <p class="block7">Bu dramın somutlaştığı roman kişisi Yüzbaşı Cemil'dir. İttihatçı olmasına karşın politikaya bulaşmamış, Patriyot Ömer'in deyişiyle "ülkedeki değişikliklerden olağanüstü çıkarlar ummamış bir savaş subayı"dır. Cemil. I. Dünya Savaşı'nda "Cehennem Topçu" lakabıyla kahramanca savaştıktan sonra bozguna uğramış Türk ordusundaki silah arkadaşları gibi onuru kırılmış ve yılgın bir ruh hâli içinde İstanbul'a döner. Bir yandan teyzesinin kızı Neriman'la evlenmeyi ve her şeyi bırakıp çiftçilikle uğraşmayı kurar, bir yandan da zor durumdaki ittihatçılara yardım etmek için kendini, sonunu düşünmeden tehlikelere atar. İttihatçı arkadaşı Patriyot Ömer'i kaçırıp Doktor Münir'in evine götürür ve burada yine kaçak olan ittihat ve Terakki liderlerinden Halil Paşa'yla karşılaşır. Doktor Münir hem ittihatçılarla yollarını daha Hürriyet'in ilk günlerinde ayırmış biridir hem de memleketin ölüm kalım günlerinde diğer ittihatçı düşmanları gibi Millicilere ihanet etmemiştir. Kemal Tahir objektif bir değerlendirmenin sözcüsü olmaya müsait bu roman kişisinden faydalanarak Doktor Münir ve Halil Paşa'ya yenilginin muhasebesini yaptırır. Daha sonra bir dizi olayın sonucunda Yüzbaşı Cemil kendisini Millî Mücadele'nin ortasında bulur. Ordu dağılmıştır, koskoca kolordularda bir avuç asker kalmıştır. Anadolu, askeri kalmamış yüksek rütbeli subaylarla doludur. Bekir Sami Bey de bunlardan biridir. Yüzbaşı Cemil onunla birlikte Ege'de kuvvet toplama ve Milli Mücadele'yi örgütleme işine girişir. Halk yılgındır ve savaşmak istemez. Yenilginin sorumluluğu tamamen askere yüklendiği gibi, yeni savaşın, yani millî mücadelenin yükü de esas olarak onun omuzlarında olacaktır.</p>

  <p class="block7">Yorgun Savaşçı'nın ele aldığı dönem, ordunun toparlanmadığı, Millî Mücadele'nin esas olarak dağınık çete kuvvetleriyle ve onlarla işbirliği yapan subayların komutasındaki küçük birliklerle yürütüldüğü bir dönemdir. Bunun için Çerkez Ethem gibi çeteciler ön plandadır. Ancak Kemal Tahir romanda çeteci zihniyetini çok sert bir şekilde eleştirir. 12 Eylülcülerin Çerkez Ethem'i kahraman yapmakla suçladığı Kemal Tahir Teğmen Faruk'a şunları söyletir: "Benim şaştığım bazı subay arkadaşların da bu serserileri gerçekten yiğit saymaları... Bir memlekette halkın kahraman anlayışı, eşkıyadan yukarı çıkmamışsa, o memlekette insanların çoğunluğu soyguna biraz yatkın demektir. "4 Biraz ileride Yüzbaşı Selahattin Çerkez Ethem kuvvetleri için "Çabuk kurtulmalıyız bu it sürüsünden. "5 der. Roman Anzavur isyanı bastırılıp millî güçler toparlanmaya başladığında sona erer. Çünkü bundan sonrası esasen düzenli orduyla verilen Millî Mücadeledir ve Kemal Tahir'in bahsettiği "ordusuz kalmış subayın dramı" burada bitmektedir. Dolayısıyla romanda (veya senaryoda) Atatürk'e gerekli ölçüde yer verilmemesi suçlaması da bütünüyle anlamsız olmaktadır.</p>

  <p class="block7">Yorgun Savaşçı'nın bir Millî Mücadele destanı olduğu doğrudur, ama bununla sınırlı değildir. Kemal Tahir çeşitli tipler aracılığıyla Osmanlı’nın son dönemindeki çeşitli eğilimleri kişileştirir ve bir dönemin canlı bir panoramasını çizer. İttihatçılarla yollarını erken ayırmış millîci yeni Osmanlı aydınını temsil eden Doktor Münir'in evinde ittihatçıların liderlerinden Enver Paşa'nın amcası Halil Paşa, politikaya bulaşmamış savaş subayını temsil eden Yüzbaşı Cemil ve politikanın göbeğinde yetişmiş ittihatçı militan Patriyot Ömer'i buluşturarak kahramanlarına derinlemesine bir muhasebe yaptırır. Böylelikle Millî Mücadele kadrolarını gözü kapalı yüceltme hatasına düşmekten kurtulup daha geniş ufuklu bir bakış açısı sağlamış olur.</p>

  <p class="block7">Kemal Tahir, Asya Tipi Üretim Tarzı kuramına dayanarak Osmanlı’da üretimin sürmesini sağlayan, ekonomiyi organize eden ve halkları sömürüye ve Batı soygununa karşı koruyan devletin, Batı'dakinden farklı olarak özel bir rol üstlendiğini ileri sürer. 6 Doktor Karlos'un ağzından aktardığı bu teze göre devlet toplumun var olma, yok olma şartıdır. Bu yüzden Batı'da özel mülkiyet kutsaldır, Osmanlı’da ise devlet. Halk, kendisine karşı görevlerini yerine getirdiği sürece devleti baş tacı eder ve "Devlet Ana" olarak görür. Aksi takdirde devlet halkın gözünde bu vasfını yitirir. Osmanlı bu</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">4. Kemal Tahir, Yorgun Savaşçı, ithaki Yayınları, İstanbul, 2006, s. 445.</p>
        </td>
      </tr>

      <tr class="calibre4">
        <td class="td1">
          <p class="block14">5. Age, s. 451.</p>
        </td>
      </tr>

      <tr class="calibre4">
        <td class="td2">
          <p class="block14"><span class="calibre6">6. Age, s. 165. görevlerini yerine getiremeyince sorumluluğu burjuvaların omzuna yüklemek istemiştir. İttihatçıların yaptıkları budur. Ama Kemal Tahir'e göre bu çözüm değildir, çünkü devletin zenginleştirdiği yine devletin emir eri olarak kalır. Devlet görevlerini yerine getiremeyip düşman kapıya gelince de ilk zenginler sıvışır. Millî Mücadele'nin ilk yıllarında yaşanan dağınıklık ve keşmekeşin sebebi de budur. Öyleyse Yorgun Savaşçı’nın derindeki temasının vatansever Türk subayı ve aydınlarının kaybettikleri devletlerini aramaları, hatta yeniden yaratmaları olduğu söylenebilir.</span></p>
        </td>
      </tr>
    </tbody>
  </table>

  <p class="block7">Mesele böyle konulunca devlet kavramının tamamen dışında olan çeteci eğilimlerin ve eşkıyalığın Kemal Tahir tarafından neden yerin dibine batırıldığını tahmin etmek zor olmaz. Dolayısıyla Yorgun Savaşçı Millî Mücadele'yi anlatırken bir yandan Türkiye'nin güncel meselelerine de açıklık getirmektedir. Demek ki Batı karşısında Doğu'nun savunuculuğunu üstlenmeyen, halkını doyurup giydirmeyen, soyguna engel olmayan bir devlet tarihsel görevini yerine getirmiyor demektir. Bu görevleri üstlenmeyen bir devlet Millî Mücadele'nin mantıki gereklerini de üstlenmemiş demektir. Ancak bu işin çözümü devlet karşıtı çeteci eğilimler veya eşkıyalık değildir. Türkiye gerçeğinde toplum kendi çözümünü ancak devlet aracılığıyla ifade edebilmektedir. Bu anlamda Kemal Tahir bir yandan sola yol göstererek, çeteci eğilimleri eleştirir ve ordunun Türk toplumundaki özel yerine dikkat çeker, bir yandan da Millî Mücadele kadrolarını eleştirerek devletin kendi görevlerini burjuvalara devredemeyeceğini ve soyguna izin vermemesi gerektiğini söyler. Notlarda bu görüşü özlü bir şekilde ifade eder: "1923'ten 1962'ye kadar Kemalizm Türkiye'de Mithat Paşa Jöntürkleriyle başlayan burjuva yetiştirme çabalamasının devamı olarak, kapitalizmin doğup kökleşmesini temine çabalamıştır... Bundan sonra tutulacak yol, bütün sosyal organizasyonlarıyla beraber kapitalizmi yaratmaya çalışan devletçiliği, devlet sosyalizmine çevirmek yolu olmalıdır. "</p>

  <p class="block7">Kemal Tahir"resmî tarih"anlayışına yönelttiği bütün köklü eleştirilere karşın Millî Mücadele mirasına sahip çıkmış ve Kurtuluş Savaşı'nın en görkemli ve gerçekçi destanını kaleme almıştır. Kemal Tahir bu açıdan kendi yarattığı roman kahramanı Doktor Münir'e benzer, ittihatçılara en sert eleştirileri yönelten ve onlar tarafından sürgüne gönderilmiş olan Doktor Münir, Yorgun Savaşçı’nın başlarında başı sıkışan ittihatçı liderleri evinde saklamakta tereddüt etmez. Bir yandan ittihatçıların sebep olduğu bozgunun neden kaynaklandığı ortaya koyup soğukkanlı bir şekilde eleştirir, bir yandan da emperyalizme karşı bütün savaşkan unsurları onlar temsil ettiği için İttihatçılara ve onların önderliğindeki Millî Mücadele'ye omuz verir. Naci Çelik Berksoy'un deyişiyle Kemal Tahir Yorgun Savaşçı'da Doktor Münir karakteriyle "aklı ve dünya görüşüyle yeni bir adamın altını çizer. " Aslında Yorgun Savaşçı da bu yeni adamın temsil ettiği yeni sentezi ortaya koyan bir eserdir.</p>

  <p class="block7">İşte Yorgun Savaşçı filminin yakılması olayında görebildiğimiz kadarıyla hedef alınan bu yeni sentezdir. Filmin yakılmasına karar verenlerin bunları düşünüp düşünmediğini bilemeyiz. Ama bunun önemi yoktur. Her ne sebeple yapılmış olursa olsun, tarihsel olarak ele alındığında, bu olay bizce belli bir dönemin sonunu temsil eder. Öncelikle Kemal Tahir'in oluşturduğu yeni sentez hedef alınmıştır. Nitekim 1980 sonrasında artık Kemal Tahir'in açtığı tartışmalar gündemden düşürülür ve Kemal Tahir sadece bir edebiyatçı olarak anılmaya başlanır. Öyle ki 1993'te filmin yayımlanmasıyla birlikte Yorgun Savaşçı yeniden gündeme geldiğinde; artık tartışılan Asya Tipi Üretim Tarzı, Türk toplumunun sınıfsal yapısı, devlet sosyalizmi ve Millî Mücadele'nin kazanımları ve eksikleri vb. meseleler değil basit bir sanatsal özgürlük temasıdır. Sol bu tartışmalardan kopmuş, demok</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">7. Age, s. 167.</p>
        </td>
      </tr>

      <tr class="calibre4">
        <td class="td1">
          <p class="block14">8. Kemal Tahir, Notlar/Çöküntü, s. 74.</p>
        </td>
      </tr>

      <tr class="calibre4">
        <td class="td2">
          <p class="block14">9. Naci Çelik Berksoy, "Kemal Tahir Romanında Aydın Üzerine Çeşitlemeler" Kemal Tahir'in 30. Ölüm Yıldönümü Anısına, Sosyoloji Yıllığı 10, Yay. Haz. Ertan Eğribel ve Ufuk Özcan, İstanbul, 2003 İçinde.</p>
        </td>
      </tr>
    </tbody>
  </table>

  <p class="block7">rasiyi, etnik meseleleri, liberal özgürlükleri ön plana çıkartmaya başlamıştır. İkinci olarak Yorgun Savaşçı'yı yakanlar, Ecevit'in yetmişli yıllarda geliştirdiği yerli değerlere dayanan ve devlet sosyalizmini savunan yeni sol anlayışı hedef almıştır ve nitekim 1980 sonrasında Ecevit'in açtığı bu tartışma sol içinde kapanmış olur. Hatta kendisi bile yıllar sonra iktidara geldiğinde, "bırakın bu tartışmayı gündeme getirmeyi" diyerek Avrupa Birliği uyum programlarını en hızlı çıkaran başbakan olmakla övünmüş, yine de Batı tarafından devrilmekten kurtulamamıştır. Üçüncü olarak ve daha somut planda darbe yiyen, Halit Refiğ'in Ulusal Sinema anlayışıdır. Kendisinin de belirttiği gibi Yorgun Savaşçı'nın yakılması "sadece Halit Refiğ'in Ulusal Sinema inancının değil Türkiye'deki Ulusal Sinema fikriyatının da sonu"10 olur. Seksen sonrasında Halit Refiğ'le birlikte Ulusal Sinema anlayışını savunan yönetmenler ya görüşlerinden vazgeçerler ya da geri plana düşerler. İlginç bir örnek, Yılmaz Güney'dir. Yol filmi 1982'de Cannes'da büyük ödül kazanır ve Yılmaz Güney sineması Avrupa'da ve Türkiye'de çok yüksek prestij kazanır. 1983'te Yorgun Savaşçı yakılır. Biri devlet karşıtı ve etnikçi Kürt temalarının ağırlıkta olduğu bir filmdir, diğeri devleti savunan ve Millî Mücadele'yi destanlaştıran bir film. Birisi yakılırken diğeri ödüllendirilir. Böylelikle sinemacılar devletle ortak çalışmaktan veya yerli seyirciye yönelik film yapmaktan büyük ölçüde vazgeçerler ve esas olarak Avrupa'yı hesaba katan ve Batılıları memnun etmeyi hedefleyen bir sinema anlayışına yönelirler.</p>

  <p class="block7">Halit Refiğ bir röportajında Kemal Tahir'i edebiyat alanında Shakespeare ile karşılaştırmaktadır. Edebiyat uzmanı değilim, ama Yorgun Savaşçı'nın başına gelenler bana Kral Learî hatırlattı. Bilindiği gibi, Shakespeare'in bu oyununda Kral Lear yaşlanır ve ülkesini üç kızı arasında paylaştırmak ister. Bunun için de kendilerini ne kadar sevdiklerini söylemelerini ister. İki kızı süslü ve abartılı sözlerle babalarını överler. Cordelia ise gerçekçi ve dürüst bir şekilde, onu ancak bir kızın babasını sevmesi gerektiği kadar sevdiğini söyler. Kral Lear çok kızar ve onu mirasından mahrum ederek evlatlıktan reddeder. Kent dükü bu haksız karara karşı çıkar ve o da kralın öfkesinden nasibini alarak sürgüne gönderilir. Kralın her şeyini bıraktığı iki kızı çok geçmeden ihanet eder ve onu kapının önüne koyarlar. Kral Lear'a sadakatle bağlı kalanlar ise onun sarayından kovduğu dürüst Cordelia ve Kent düküdür.</p>

  <p class="block7">Sizce de bu hikâye tanıdık değil mi? Kemal Tahir, Halit Refiğ, Yorgun Savaşçı... Bunlar hep devleti savunup "Devlet Baba"nın gazabına uğradılar. Yine de devlete rağmen devleti savunmaya devam ettiler. Bir de onlara zulmederken farkında olmadan kendisini esas savunacak olan siperleri yıkanları ve şimdi savunmasız kalıp bir zamanlar el üstünde tuttukları tarafından tasfiye edilenleri düşünün. Bu olay Türkiye'nin son yıllarda yaşadığı büyük dönüşümün trajik hikâyesi olarak da okunabilir. Kral Lear sonunda aklını kaçırmıştı. Bugün "Devlet Baba"nın aklını korumanın yolu, onu Kemal Tahir'in tarif ettiği gibi "Devlet Ana" yapmaktan geçiyor.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">10. İbrahim Türk, Halit Refiğ: Düşlerden Düşüncelere Söyleşiler, İstanbul, 2001, s. 339.</p>
        </td>
      </tr>
    </tbody>
  </table>

  <p class="block13" id="calibre_pb_16"></p>
</body>
</html>
