<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7"></p>

  <h1 class="block6">Ayşegül Karaköse Röportaj: Yüksel Yıldırım</h1>

  <p class="block17"><br /></p>

  <p class="block17"><br /></p>

  <p class="block17">Ayşegül Karaköse; Kemal Tahir’in ailesinin bugün yaşayan son üyesisiniz. Sanıyorum kendisine “Kemal Dedem" diye hitap etme şansını yakalamış tek kişisiniz. Sağlığında Kemal Tahir ile belli paylaşımlar yaşadınız; ölümünden sonra eşi Semiha Hanım ile de birlikteliğiniz oldu. Bugün de Vakfın yönetim kurulu üyeliğini sürdürüyorsunuz.</p>

  <p class="block17">Aileyi çok yakından tanıma fırsatını bulan ender insanlardansınız. Bu çalışmada "romancı” ve "düşünür" Kemal Tahir'den çok "insan" Kemal Tahir’in özelliklerini yakalamak amacını taşıyoruz. Üzerine tezler, kitaplar yazıldı. Ancak onun İnsanî yönünü anlatan az sayıda yazı var. Türk edebiyatına ve düşünce hayatına damgasını vurmuş bir insan olarak Kemal Tahir’in günlük yaşamını, mizaç özelliklerini, olaylara verdiği insani tepkileri de yazı hayatına katmak gerektiğini düşünüyoruz. Bu amaçla bir çocuk ve genç kız gözünden Kemal Tabiri izlemek istiyoruz. Bu amaçla sizden öncelikle Kemal Tahir’le tanışmanızı ve hatırlayabildiğiniz ilk anınızdan başlayarak bir çocuk gözüyle Kemal Tahiri anlatmanızı rica edeceğiz.</p>

  <p class="block7">Ben doğumumla bir Kemal Tahir ile tanışmışım. Kemal Tahir sizin de söylediğiniz gibi benim Kemal Dedem'di. Ama Kemal Tahir benim sadece Kemal Dedem değildi. Benim için çoğu kişinin bilmediği bir özelliğe daha sahipti. Kemal Tahir, benim isim babamdı. Bizim ailemiz içinde Kemal Tahir’in çok farklı bir yeri vardı. Ailemizde yaşı büyük olsun küçük olsun fark etmez, herkes onu ailemizin babası, reisi olarak kabul etmişti. Bu ailemizin babası, reisi meselesini gerçekten gösteren bir hikâyeyi de aktarmak isterim: Babam Hüseyin Avni Durugün, dayım Mehmet Ali Kantan ve Nuri Tahir (Kemal Tahir'in kardeşi) Bahriye'den sınıf arkadaşlarıdır. Ve 1959'a gelene kadar yaklaşık 40 yıllık bir arkadaşlıkları söz konusudur. Sene 1959, babam dayıma annem ile evlenmek istediğini söyler ve resmen annemi ister. Ama dayımın cevabı çok açıktır. “Kemal ağabeyimle bir görüşeyim, ona danışmadan sana cevap veremeyeceğim. " der. Ve Kemal Tahir'den onay almadan babama 'evet' demez. Yani anlayacağınız üzere ailemizin oluşmasında başlıyor özelliği Kemal Tahir'in. Sonra da babamın nikâh şahidi oluyor. 14 Mayıs 1959 Kadıköy'de. Ve sonra ben dünyaya geliyorum. Sıra bana isim verilmesine geliyor. Tabii ki Kemal Tahir'den rica ediliyor. 0 da anneannemin ismine "gül" kelimesini ekleyerek "Ayşegül" koyuyor ismimi. Yani her yönden Kemal Tahir benim için çok özeldi. Çünkü annemle babamın evlenmesi, benim dünyaya gelişim, çok sevdiğim ismim hep onun eseriydi. Ben çocukken Kemal Dedemler bize geleceği vakit çok sevinirdim. Bu özel günlerde annem Kemal Dedemin sevdiği özel yemekleri hazırlardı. Sofrada çok derin sohbetler olurdu. Ama bu sohbetlerde mutlaka bana da yer verirdi. 0, çocuk deyip geçmezdi. Kemal Tahir benim gözümde çok sevecen, munis, neşeli çok güzel bir insandı.</p>

  <p class="block17">Kemal Tahir'le bir çocuk olarak ilişkinizi anlatır mısınız? Romancı Kemal Tabirin çocuklarla ilişkisi nasıldı? Ne kadar zamanda bir kendisiyle görüşürdünüz? Görüşmelerinizde neler yaşardınız? Kemal Tahir'le birlikte geçen bir gününüzden bahseder misiniz?</p>

  <p class="block7">Kemal Tahir ile maalesef her gün bir arada değildik. Ancak özel günlerde (bayram vs. ) ya da bazı hafta sonları bir araya gelirdik. Kemal Tahir’in evinde onunla vakit geçirmek çok hoşuma giderdi. Öğle yemeğinden sonra Kemal Dedem herkesin bildiği gibi öğle uykusuna yatardı. Ben de o uyurken sessiz bir şekilde ya oyuncaklarımla oynar ya da uyurdum. Sonra saat beşe doğru Kemal Dedem uyanırdı. Ve mutlaka her gün saat beşte beş çayı içilir, yanında mutlaka bir şeyler yenirdi. Eğer misafirleri varsa biraz sohbet eder ve masasına geçerdi. Çalışmaya başlardı. Beni de yanına alır, (genelde kucağına çıkardım) neler yaptığını, nasıl bir çalışma içinde olduğunu benim anlayacağım bir dilde izah ederdi. Öyle keyifliydi ki onu dinlemek. Kelimeler yetmez anlatmaya... Kemal Tahir insanların hayatları boyunca okumasını, öğrenmesini, araştırmasını isterdi, böylece insanların geçmişlerini, tarihlerini, kültürlerini daha iyi öğreneceklerini öğütlerdi. Tarihi, edebiyatı sevdiren konuşmalar yapardı, çocuklara. Ve çocuklara çocukların dilinde onların anlayabileceği şekilde tarihi hikâyeler anlatırdı. Dilimizi anlatırdı. Bana göre çok iyi bir eğiticiydi ama asla despot değildi. Çocukların da bir birey olduğunun unutulmaması gerektiğini vurgulardı. Kemal Tahir ile geçen bir günü daha fazla anlatmak gerçekten çok zor benim için hatırladığım bazı anılarım tabii ki var ama bunlar bana özeldir. Benim çocukluğumdan bana kalanlardır.</p>

  <p class="block7">Genel olarak söylemek gerekirse; Kemal Tahir evine gelen misafirlerine son derece içten davranırdı, misafiri çok severdi. Telefonu eline alıp insanları davet etmekten müthiş zevk alırdı. Biz oradayken böyle davetlerine çok tanık olmuşumdur. Çoğunda tabii ki çok küçüktüm. Ama sonraları, okuma yazmayı öğrenmeye başlayıp da onun kütüphanesine girip saatlerce kitapları seyretmek bazılarını okumaya çalışmak, o misafirlerine bir şeyler anlatırken dinlemek en büyük zevklerimden olmuştu. Ne kadar anladığım çok önemli değildi benim için, ama orada bulunmak, o havayı koklamak çok farklıydı. Bizim çocukluğumuzda çoğu çocuğun asla (belki hâlâ daha) ulaşamayacağı bir kütüphane ve kişilerle bir arada olmak. Kemal Tahir dediğim gibi benim hayatımda çok önemli ilklere sahip çok özel bir kişiydi, bir önemli anımı daha paylaşayım, ilkokula başlamıştım; 1'den 2. sınıfa geçmiştim. Tabii ki karnemi alıp hemen Kemal Dedeme gittik. Ve hâlen kullanmakta olduğum ilk saatimi sınıf geçme hediyesi olarak onun elinden alışım beni çok duygularıdırmış ve gururlandırmıştı. Çok heyecanlanmış ve çok sevinmiştim.</p>

  <p class="block7">Kemal Tahir'in evine her kesimden insanlar gelirdi: Tiyatrocular, sinemacılar, din adamları, gazeteciler, yazarlar, fotoğraf sanatçıları, araştırmacılar, şairler, öğrenciler, öğretim üyeleri... Ve ne şanslıyım ki birçoklarıyla bir arada bulundum. Çoğu şimdi hayatta olmayan bu kişilerle tanıştım. Sonradan fark ediyorum ki bu gelenlerin içinde dostları da vardı, dost olmayanlar da, karşı fikirli insanlar da vardı, fikirdaşları da. Onun evi herkese açıktı. Onlarla olan sohbetlerini tabii ki anlamakta zorlanıyordum. Ama bu sohbetlerin ve bu ortamlarda olduğum zamanların benim ileri dönemlerdeki fikirlerimin oluşmasında içten içe bir zemin oluşturduğunu düşünüyorum.</p>

  <p class="block17">Kemal Tahir’in çalışma tarzından edindiğiniz izlenimleri aktarır mısınız? Çok yoğun ve disiplinli bir çalışma düzeni olduğunu biliyoruz. Bu düzen içinde mesela, aniden çıkıp gelen küçük bir kız çocuğuna tavrı nasıl olurdu?</p>

  <p class="block7">Ne kadar yoğun olursa olsun, Ayşegül'e kucağı hep açıktı Kemal Dedesinin. Çünkü çocukları gelecekti. Onlara sevgiyle ve anlayışla bakardı. Ama şımarıklığa hiç tahammülü yoktu. Aslında onun yanında şımarık olmaya gerek yoktu da. Çünkü Kemal Dedem zaten yeterince ilgiliydi, munisti, eğiticiydi, sabırlıydı. Mutlaka bir şeylere dikkatimizi çekmeyi sağlar, bizi meşgul ederdi. Güzel konuşmalar olurdu aramızda. Okulumuzla, eğitimimizle ilgilenir, planlarımızı sorardı. Fikirler verirdi. Daha önce de bahsettiğim gibi öğle uykusuna yatar ve sonra tekrar çalışmalarına döner akşam yemeğine kadar okur, notlar alır veya meşhur sarı defterlerine yazılarını yazardı. Akşam yemeklerinde mutlaka misafirleri olurdu. Onlarla derin sohbetlere dalınır, fikirtartışmaları, siyasî veya edebî tartışmalara girilir ve bu, saatlerce sürebilirdi. Sonra çok az bir uykuyla çalışmalarına geri dönerdi. Kemal Tahir çalışmalarından ve düzeninden asla ödün vermezdi. Çok disiplinliydi. Aslında o çalışırken onunla bir arada olmak çok güzeldi, hele bir de yaşım büyük olsaydı neler öğrenirdim kim bilir. Ama maalesef onu kaybettiğimizde ben 13 yaşımdaydım.</p>

  <p class="block17">Eşi Semiha Hanım'ı da yakından tanıma fırsatı buldunuz. Kemal Tahir'in Semiha Hanımla ilişkilerini, Semiha Hanimin eşinin çalışmalarına yaklaşım tarzını ve katkılarını anlatır mısınız?</p>

  <p class="block7">Semiha Hanım yani herkesin olduğu gibi benim de Semiha Yengem. Onunla da mükemmel, sevgi dolu günlerim oldu. Semiha Yenge, annemin çok yakın arkadaşıydı, ikisi bir araya geldiklerinde çok güzel saatler geçirirlerdi. Hayrandım onların o sohbetlerine aynı dilden konuşmalarına. Öyle güzel sohbetler artık günümüzde görülmüyor bence. Ya da ben çok özlüyorum onların o dostluklarını, sohbetlerini. Semiha Yengem çok güzel dikiş dikerdi. Bana diktiği o şık elbiseler, mantolar hala gözümün önündedir. Harikalar yaratırdı. Çok becerikli bir kadındı. Evin çekip çevrilmesi, idaresi tüm sorumluluğunu o üstlenmişti ki Kemal Dedem rahat rahat çalışabilsin, eserlerini oluşturabilsin. Kemal Dedemin programını çok güzel idare ederdi. Kemal Dedemin yemekleri, çay saati her şeyi çok önemliydi. Hiç aksatmadan yerine getirmek için özel bir çaba sarf ederdi. Çok bilgili ve çok eğitimli bir hanımefendiydi. Mutfakta da harikalar yaratır, o günün koşullarında müthiş bir donanımla misafirlerini ağırlar, Kemal Dedem için ne gerekiyorsa onları yapardı. Annemi arar, "Kızı özledik hadi gelin, Kemal kızı görmek istiyor!' üye çağırırdı. Biz de keyifle hazırlanır, davete icabet ederdik. Hiç nazlanmazdık. En çok da her gittiğimizde Kemal Dedemin "Semiha yahu bu kız nasıl da büyüyor baksana şuna!' demesi ayrıca hoşuma giderdi.</p>

  <p class="block17">Kemal Tahir’in dostlarıyla ve tanıdıklarıyla ilişkilerini anlatır mısınız? Sohbetlerinin meşhur olduğunu biliyoruz. Yoğun çalışma ortamının arasında sohbetlerine nasıl zaman ayırırdı? Bu sohbetlerden birinde bulunma şansınız oldu mu? Edindiğiniz izlenimlerini anlatır mısınız?</p>

  <p class="block7">Kemal Tahir’in dostlarıyla ilişkileri hakkında çok fazla yorum yapacak yaşlarda maalesef değildim. Ama bazen konuşurlarken birden Kemal Dedemin çok kızdığını, sinirlendiğini hissederdim. Bazen de birilerinden bahsederken bu insanların bu kadar aptal olmalarına inanamıyorum diye söylerdi. Aptallara tahammülü yoktu. Gerçekleri göremeyen, öğrenmeyen, görmek, öğrenmek, bilmek istemeyenlere çok kızardı. 0 tüm araştırmalarını gerçeklere ayırmıştı. Çok iyi edebiyatçı olmanın ötesinde aynı zamanda çok iyi bir araştırmacı ve düşünürdü. Daha önce de bahsettiğim gibi tabii ki unutamadığım bazı yemekli davetlerinde bulundum. Ama Kemal Tahir'in masasında neler konuşulduğunun detayını anlayabilecek yaşlarda değildim. 0 nedenle benim hatıramda yaşayanlar, özel aile toplantıları ağırlıklı anılardır. Diğer davetlerdeki konuşmalarını hatırlamak oldukça zordur benim için. Kemal Tahir çok iyi aile reisi, çok iyi bir dost, çok iyi bir insandı. Her şeyden önce yakın dostları ve akrabaları ile özel günlerinde hep bir arada oldum. Bu dostların bazıları ve böyle günlerin müdavimleri diyebileceğim kişilere gelince bazılarını sıralayayım: Annem (Şükrüye Durugün), Babam (Hüseyin Avni Durugün), Dayılarım (Mehmet Ali Kantan ve -kardeşiNuri Tahir), -kardeşiRatip Tahir, Semiha Tahir'in ağabeyi Hüsamettin Özüdoğru, Zehra Özüdoğru, Fikriye ve Rıfat Kaplan ve çocukları, Mehmet ve Seniye Tan ve çocukları, Sevgili Cengiz Ağabeyim (Kemal Tahir Vakfı Başkanı Cengiz Yazoğlu), ve de ailenin en önemli parçası Kemal Tahir Vakfı eski başkanı müteveffa Melda Kalyoncu, eşi ve oğlu Murat Erduran... Bu isimler ailenin bireyi olan her daim yanlarında olan dostlardı. Böyle toplantılarda eski günler yâd edilir, ülke siyaseti, tarih, sanat ve edebiyat ve dünya haberleri yine sohbetin temelini oluştururdu. Öyle güzel bir konuşmacıydı ki, öyle bir hatipti ki Kemal Tahir, tüm masa bir anda susar herkes büyük bir merak ve zevkle onu dinlerdi. Ağzından çıkan bir tek kelimeyi bile kaçırmamak isterdi insanlar. Ben çocuk halimle bile bunu hissederdim.</p>

  <p class="block7"><span class="text2">Genç kız gözüyle Kemal Tahir'i anlatır mısınız? Yetişme tarzınızda Kemal Tahir’in etkisi ve katkısı oldu mu? Bu katkıdan bahseder misiniz?</span> insanın yaşamının başlangıcında Kemal Tahir varsa, yetişme tarzında etkisi oldu mu, katkısı oldu mu diye düşünemeyiz bile. Tabii ki oldu, iyi ki de olmuş. Dürüstlüğü, çalışkanlığı, doğruluğu, iffetli olmayı, insan olmayı, gerçekten kaçmamayı prensip edinmemde, en büyük yol göstericim olmuştur. Aptallığın, cahilliğin insanlara hiçbir artı değer getirmeyeceğini öğrendim. Buradaki aptallıktan kastım, insanların bildikleri halde bu bilgilerini kullanmamaları ya da bu bilgilerini kötü amaçlı işlerinde kullanmalarıdır. Bu da aptallıkla birlikte en büyük ahlaksızlıktır. Gerçeklerden kaçınmaları, cahil kalmanın işlerine gelmesi kolaycılığı seçmelerinin ne kadar yanlış olduğunu gözlemledim. Genç kızlığımda maalesef Kemal Dedem yanımda olamadı. Ömrü vefa etmedi. Ama hep ona layık bir hayat sürmeyi kendime hedef edindim. Her konuda olduğu gibi giyim ve yaşam tarzımda da, aile yaşantımda da onun ne kadar önemsediği şey varsa onlara dikkat ediyorum ve etmeye devam ediyorum. Eğer Kemal TahirVakfı'nın bir üyesi isem bütün bunlar bence çok daha fazla önem kazanıyor, diye düşünüyorum. Bizler onun adını taşıyan vakıfta hasbelkader görevliysek ona layık olmak durumundayız. Para, çıkar ilişkileri yeni moda deyişle medyatiklik ya da reyting bizim işimiz olamaz, olmamalı.</p>

  <p class="block17">Kemal Tahir’in vefatı sırasında kaç yaşındaydınız? Olayın aile içerisinde yaşattığı tahribat nasıl oldu? Vefattan sonra yaşananlar ve gelecek için yapılan projelerden bahseder misiniz? Özellikle Semiha Hanım’ın Kemal Tahir düşüncesi ve mirası için yapmayı planladığı ve gerçekleştirdiği projeler nelerdi?</p>

  <p class="block7">Kemal Tahir’i 21 Nisan 1973'te kaybettiğimizde ben 13 yaşında orta 2 talebesiydim. 0 günü hiç unutmuyorum. Okuldaydım. Tabiat bilgisi dersindeydik. Müdür Muavinimiz Edebiyat Öğretmeni Nev'eda Mıhçakan Hanım sınıfa geldi. Öğretmenimiz Özden Yücel Hanım'a bir şeyler söyledi. Öğretmenim de bana "Ayşegül baban gelmiş seni almaya, izinlisin hadi eve gidiyorsun I' dedi. Hatta ben o anda tahtada sözlü sınavdaydım. Neye uğradığımı şaşırdım. Babam kolay kolay okuluma gelmezdi. Sonra toplandım. Müdür Muavini Hanımla sınıftan ayrıldım. 0, koridorda dedi ki"Kızım sen akıllı birisin. Lütfen dik dur, ailene destek ol. Hepimizin acısı çok büyük. Türkiye çok büyük bir düşünürünü kaybetti. " dedi ve ben kalakaldım. Anlamıştım, ama inanamadım. Nasıl olurdu? 'Weden?"diyebildim sadece, sonra babamla eve vardık. Annemi de alıp Kemal Dedemlere gittik. Ev o kadar kalabalıktı ki neye uğradığımı şaşırdım. Kemal Dedem yatağında uyuyor gibi yatıyordu. İlk ve son kez bir naaş gördüm. Ondan sonra ailemde hep vefatlar oldu. Ama hiç birine bakamadım. Sadece Kemal Dedemi gördüm. 0, o kadar canlı ve farklıydı ki, o kadar yakışıklıydı ki diğerlerinin hiçbirinin öyle olamayacağını düşündüm ve görmek istemedim. Gelen ziyaretçiler, ellerinde kocaman çiçek demetleriyle gelip Kemal Dedemi ziyaret ediyorlar, kimi başucunda Kuranı Kerim okuyor, kimi kendince vedalaşıyordu. Bu arada SinemaTelevizyon Enstitüsünden gelen görevliler yüzünün ve elinin kalıbını ve maskını çıkarıyorlardı. Çocuk aklımda kalan en net görüntüler bunlar. Semiha Yengem çok sakin her zamanki gibi dimdik ama çok çok üzüntülüydü. Herkes onu teselli etmeye çalışıyordu.</p>

  <p class="block7">Her şey olup bittikten sonra Semiha Yenge, Kemal Dedem için bir vakıf kurulmasını düşünmeye başladı. Bunu da sadece Kemal Tahir’in adını yaşatmak, eserlerinin devamlı basılabilmesi, evinin, eşyalarının, en önemlisi kütüphanesinin korunması amacıyla yapmak istiyordu. Tabii tüm bunlar hemen olabilecek şeyler değildi. Kanuni birtakım çalışmalar ön hazırlıklar gerekiyordu. Sanırım bunlar da epey bir süreç almıştı.</p>

  <p class="block17">Kemal Tahir Vakfı ne zaman ve hangi amaçla kuruldu? Vakfın kuruluş sürecini anlatır mısınız? Kemal Tahir Vakft’nın kuruluşundan bugüne yaptığı çalışmalardan bahseder misiniz? Bu süreçte neler yaşandı, ne gibi güçlüklerle karşılaşıldı? Vakfın gelecek için projeleri nelerdir? Önümüzdeki süreçte Vakıf olarak neler yapmayı planlıyorsunuz? Bu amaçla Devlet'ten veya diğer özel tüzel kişilerden beklentileriniz nelerdir?</p>

  <p class="block7">Bu vakfın kurulmasındaki en önemli amaç biraz önce de bahsettiğim gibi Kemal Tahir’i, eserlerini yaşatmak gelecek nesillere taşınmasını sağlamak, basılmamış eserlerin hayata geçirilmesi, sarı defterlerin tercüme edilerek günümüze kazandırılması, evinin ve kütüphanesinin müze gibi korunmasıdır. Semiha Hanım, Vakfın kuruluşunda daha farklı neler düşünmüştür tam olarak bilemiyorum, ancak benim bildiğim kadarıyla biz Vakıf olarak Kemal Tahir’in eserlerinin kimseye muhtaç olmadan basımının devamının, yeni eserlerinin hayata kazandırılmasının sağlandığını ve bu çalışmaların da devam edeceğini biliyoruz ve görüyoruz. Sanırım amaç da buydu. Çünkü yeni gelen nesillerin Türkiye ve Dünya gerçeklerini, Osmanlı gerçeğini bilmeye hakkı olduğunu düşünüyoruz. Bunun için de yapılacak en güzel şey böyle bir araştırmacı, edebiyatçı ve düşün adamının eserlerinin devamını sağlamak en güzel yoldur. Tabii ki zaman zaman bu yayınlardan nemalanmak isteyenler, Kemal Tahir’in adını kullanarak bir yerlere gelmek isteyenler oldu. Ama zaman içerisinde bu tür insanlar elendi ve içimizden silindi. Çünkü bizim kimseye para için şan ve şöhret için yapacaklarına önayak olmak gibi bir derdimiz ve bu tür insanlara da ihtiyacımız yoktu. Hele Kemal Tahir’in hiçbir zaman yoktu, bugün de olamaz.</p>

  <p class="block17">Son olarak söylemek istedikleriniz nelerdir?</p>

  <p class="block13" id="calibre_pb_11">Son olarak; Ben Dedemden esinlenerek kendince doğruları olan biri olarak insanların gerçekleri araştırmadan, görmeden, öğrenmeden, hiçbir çaba sarf etmeden bir şeylere bir yerlere ulaşmaya çalışmalarından kaçınmaları gerektiğini düşünüyorum. Ve diyorum ki, lütfen Kemal Tahir’i doğru tanıyın, okuyun, öğrenin, yanlış tanımlamalarda ve yanlış yakıştırmalarda bulunmayın. Kemal Tahir’i araştırıp doğruları ve gerçeklerini öğrenirseniz böylece hem ülkemizin hem dünyamızın gerçeklerini daha kolay öğrenip anlayabilirsiniz. Bu çalışmayı hazırlamakta öncülük eden Kültür Bakanlığımıza ve katkısı olan herkese teşekkürlerimi sunuyorum. Ülkemize ve dünyamıza Kemal Tahir’in 100. doğum yılı vesilesiyle nice aydınlık, barış dolu 100 yıllar diliyorum.</p>
</body>
</html>
