<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİR'İN ROMAN SOSYOLOJİSİNE KATKISI</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_33">Köksal Alver</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Modern Türk edebiyatının önde gelen romancılarından biri olan Kemal Tahir, en başta roman yazmak ve roman üzerine düşünmek gibi iki temel çalışma alanında belirginleşmektedir. Romanı toplumsal gerçekliği anlamak ve açıklamak adına önemli bir imkân olarak görmektedir.</p>

  <p class="block7">Türk toplumunun büyük dönüşümünü romanın imkânları ve diliyle aktarma, anlatma amacındadır.</p>

  <p class="block7">Tarihçi ve sosyologun kendi alanlarında yaptığı şeyi o, roman üzerinden gerçekleştirmektedir. Roman, onun anlatımında, bir edebî tür olmasının yanında toplumsal dönüşümün hikâyesinin izlenebileceği, bu hikâyeden kimi analizlere ulaşılacağı bir alandır.</p>

  <p class="block7">Kemal Tahir'in Türk romanındaki yeri bellidir. Romancı yönüyle bu alanda köşe taşlarından biri olduğu da aşikârdır. Roman sosyolojisi bakımından onun yeri ve önemi ise yeni bir araştırma ve tartışmaya kapı aralar. Türkiye'de roman sosyolojisinin oluşum ve gelişim sürecinde dikkatle irdelen- meyi hak eden birisi olarak öne çıkmaktadır. Bu, onun romanlarının sosyolojik değerinden öte bir durumdur. Elbette onun romanları, sosyolojik kıymeti ile de temayüz eder. Toplumsal gerçekliğe, tarihsel döngünün an'a yansımasına ve (toplum içinde) bireyin dramına dikkat çeken roman sosyolojisi, Kemal TahirTe mümbit bir vadiye kavuşur. Türk toplumunun büyük dönüşümlerini, dramının, sancılarını, toplumsal sınıflarını gerçekçi bir bakışla ele alan ve toplumsal durumlara ilişkin sayısız örnek ortaya koyan onun yapıtı, roman sosyolojisinin imkânıdır. Eserlerinin içeriği, bu içeriğinin karşılık geldiği toplumsal durumlarve toplumsal biçimler, o imkânın anahtarlarıdır.</p>

  <p class="block7">Ancak, Kemal Tahir'in roman sosyolojisine asıl katkısı, bizzat bu mesele ile ilgilenmesi, böylesi bir alanın Türkiye'de oluşma zeminini hazırlaması dolayısıyladır. O, roman sosyolojisi alanını bilinçli bir şekilde işler, böylesi bir alanın önemini ifade eder ve daha ilginci kendi kitaplığını oluştururken roman sosyolojisi alanı oluşturur. Tıpkı roman gibi onun çözümlemesi olan roman sosyolojisini de önemser. Roman üstüne düşünceleri ve notları, onun bu alana yaptığı katkıyı işaretler.</p>

  <p class="block7">Kemal Tahir, Osmanlı-Türk toplumunun hikâyesiyle yoğun bir şekilde ilgilenir, bu toplumda gerçekleşen değişim süreçlerine ilgi duyar ve bu alanda bazı açıklamaların yolunu arar. Osmanlı toplum yapısı, Batılılaşma ve Cumhuriyet dönemi toplumsal yapısı üzerinde derinlemesine okumalar/araştırmalar yapar, açıklamalarını sohbet/röportaj, notlar ve çoğunlukla da roman aracılığıyla dile döker. Osmanlı-Türk toplum yapısı ile Batı toplum yapısını ayrıştıran Kemal Tahir, Batılılaşma siyasetini de taklitçi ve kopya olmasından ötürü eleştirir. Bu yöndeki kabulleri, doğrudan kendi roman dünyasının da yön ve sınırlarını çizer. Osmanlı-Türk toplum yapısı ve bu yapıdaki değişimler, görünümler, aktörler ve etkilenmeler gerçekçilik bakış açısıyla değerlendirilir. Türk toplum yapısını bilimsel açıdan incelemek isteyen Kemal Tahir'in bu yönünün romanlarına yansıdığı görülür; romancılığı ile düşünür yanı iç içe geçer1 ve birbirini destekler. Onun romancılığını, dünyayı algılayış tarzından soyutlanarak ele almanın imkânsızlığı, Türk toplumumun ve insanının somut gerçekleriyle belirlediği çıkış noktası ile ilgilidir.2</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Berna Moran, "Kemal Tahir'in Roman Anlayışı", Türk Romanına Eleştirel Bir Bakış 1 (içinde), İletişim Yay., İstanbul, 199l,s. 131.</p>
        </td>
      </tr>

      <tr class="calibre4">
        <td class="td2">
          <p class="block14">2. Hilmi Yavuz, "Bir Roman Kuramcısı Olarak Kemal Tahir I", Roman Kavramı ve Türk Romanı (içinde), Bilgi Yay., Ankara, 1977, s. 58.</p>
        </td>
      </tr>
    </tbody>
  </table>

  <p class="block7"></p>

  <p class="block7">Kemal Tahir, sanat ve edebiyatı psikolojik hallere ve fanteziye indirgemez; bir düşünme biçimi ve düşünce ifadesi olarak edebiyat, öncelikle toplum meselesidir. Ona göre bir sanat/edebiyat eseri hem toplumun sosyoekonomik gelişme ve özelliklerinden etkilenmekte ve hatta bunlar tarafından belirlenmekte hem de toplumsal gerçekliğe ayna olmaktadır. Sanatın/edebiyatın ana temeli, temel hammaddesi gerçekliktir, ancak sanat/edebiyat eseri gerçeğin aynen kopyası değil, o gerçekliğin yeniden üretilmesi ve inşa edilmesidir.3 Eğer sanat/edebiyat eylemi dünyayı, insanı ve sosyal olayları anlama çabası ise gerçeklik, yola çıkmanın eşiği olmalıdır. Sanat ve edebiyattan bir fayda umulacaksa bunun yolu da gerçeğe dayanmak ve onu açıklamaktan geçer.4 Kemal Tahir, sanat ve edebiyat eserini aktif hale getirmektedir; sadece onu bir yansıtma/ayna işlevi ile tanımlamamaktadır. Hem sanatçı/ edebiyatçı hem de eserde bir düşünce/fikir aramanın gerekliliğine olan inancı ve vurgusu, eserin etki alanını da genişletmektedir. Sanat ve edebiyat eserleri onun bakış açısına göre birer eğlence ve boş vakitleri doldurma aracı değil, aksine dünya ve toplum sorunlarıyla içli dışlı, bu sorunlara bir cevabı olan aktif öğelerdir. Lucien Goldmann’in edebiyat eleştirisinde temele aldığı ve kişinin düşünsel, duygusal ve eylemsel eğilimlerinin bütünü diye nitelediği dünya görüşü5 kavramına Kemal Tahir de ağırlıklı bir şekilde eğilmektedir: Sanatçının/yazarın mutlaka bir dünya görüşüne sahip olduğu ve eserin bu dünya görüşünü aksettirdiğini dile getirmektedir. Buradan bakınca sanat/edebiyat eseri sadece toplumu ve toplumsal değişimleri yansıtmakla kalmayıp onları izah da etmektedir.6 Çünkü eserde bir dünya görüşü ve fikir içkin bir halde bulunmaktadır. Kuşkusuz, Kemal Tahir'in yapıtı ile roman sosyolojisi arasında bir bağlantı noktası aramak ister istemez edebiyatın işlevi gibi temel sorunu da cevaplamak durumundadır. Çünkü roman sosyolojisi açık yahut gizli, romandan hareketle bir işlev sorununu deşmekte ve oradan topluma ulaşmaktadır. Yapıtı ile roman sosyolojisine tükenmez bir malzeme sunan Kemal Tahir de bu önemli soruna eğilmeden edemez. "Aç bir dünyada edebiyat ne yapabilir?" diye sorması elbette bir işlev sorunu ile ilgilidir. Ona göre edebiyat "açlığı belki gideremez ama, insanlara neden aç olduklarını, bu açlığı hangi yoldan, hangi güçle yenebileceklerini gösterir, onlara davranma, atılma korkusuzluğu verir."7 Belki edebiyattan toplumsal sorunları çözecek reçeteler ummak ona ağır yükleri reva görmektir ancak o gene de bir yol gösterici yanıyla işlevini/ödevini yerine getirecektir. Roman örneğinde Kemal Tahir, edebiyatın işlevi sorununu hayli kadını bir tartışmayı simgeleyen bir kavram olan aydınlatma ile karşılamaktadır. Örneğin Köyün Kamburı/m, 'insanların bir kısmının karanlık taraflarını aydınlatıp davranışlarına yeni bir anlam getirebilmek için' yazdığını ifade etmektedir.8</p>

  <p class="block7">Kemal Tahir, romancılığın tüm sorunlarını iliklerine kadar hissetmekte ve yaşamaktadır. Dünyaya, insanlara ve olaylara 'romancı gözü'yle bakmayı önemser; araştırma ve gözlemlerini romanın imkânlarında değerlendirip gözlem ve yargılarını roman aracılığıyla aktarmayı ana yönelim olarak belirler.9 Tarih, sosyoloji, felsefe ve ekonomi ile ilgilenmesi böyle açıklanabilir; bu alanlarla roman bağlamında ilgilenmektedir, dolayısıyla ulaştığı sonuçları roman aracılığıyla duyurmaktadır; bir bilgin değil bir sanatçı kimliğiyle ortadadır. Zaten roman, Kemal Tahifde bilim, felsefe ve teknikten ayrılmadan, çok derinlere inebilen, dünyadaki bütün meseleleri içine alabilen ve kullanabilen geniş bir</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">3. Kemal Tahir, Notlar/Sanat Edebiyat 2, Bağlam Yay., İstanbul, 1989, s. 151.</p>
        </td>
      </tr>

      <tr class="calibre4">
        <td class="td1">
          <p class="block14">4. Kemal Tahir, Notlar/Sanat Edebiyat /, Bağlam Yay., İstanbul, 1989, s. 222.</p>
        </td>
      </tr>

      <tr class="calibre4">
        <td class="td1">
          <p class="block14">5. Lucien Goldmann, Essayson Methodin Socioiogy of Literatüre, Trans. Wiliiam Boelhower,Telos Press, St. Louis, Mo., 1980, s. 112.</p>
        </td>
      </tr>

      <tr class="calibre4">
        <td class="td1">
          <p class="block14">6. Kemal Tahir, Notlar/Sanat Edebiyat 2, s. 153.</p>
        </td>
      </tr>

      <tr class="calibre4">
        <td class="td1">
          <p class="block14">7. Kemal Tahir, Notlar/Sanat Edebiyat 1, s. 35.</p>
        </td>
      </tr>

      <tr class="calibre4">
        <td class="td1">
          <p class="block14">8. Kemal Tahir, Notlar/Sanat Edebiyat 2, s. 16.</p>
        </td>
      </tr>

      <tr class="calibre4">
        <td class="td2">
          <p class="block14">9. Kemal Tahir, Notlar/Sanat Edebiyat 1, s. 57.</p>
        </td>
      </tr>
    </tbody>
  </table>

  <p class="block7">edebiyat türüdür.10 Ona göre "roman, ancak romana sığdırılabilen büyük sosyal meseleleri, derin ekonomikpsikolojik realiteleriyle bu realitelerdeki değişmelerini aydınlatan bir edebiyat çeşidi"11 ve "edebiyatın sanat kollarının zaman zaman tarih, sosyoloji, felsefe ödevlerini de yüklenen en önemli etki aracıdır."12 Kemal Tahir'in bir terkibin peşinde olduğu söylenebilir; sanat ve bilimi ortak bir noktada buluşturmanın çabasını vermektedir. Baktığı ve durduğu yer ise toplumsal sorunların, dramın, açmazların ortadan kaldırılmasıdır yahut hikâyesinin anlatılmasıdır. Birçok önemli konunun sosyolojik ve tarihsel anlamda çözümlenmediği bir toplumda romancının toplumun sosyolojik ve tarihsel gerçekliklerini anlamlandırmak, çözümlemek gibi bir görevi üstlenebileceğini, dahası bu görevi de üstlenmesi gerektiğini belirtmektedir.13 Kemal Tahir'in roman dünyasını ve anlatısını zenginleştirmek, gerçekle sıkı bir şekilde bağlarını kurmak için yoğun araştırma ve okumaya yönelmesini böyle açıklamak gerekir. Kemal Tahir, romanı tanımlarken ve ona bir konum belirlerken sosyal olanı merkeze alır. 'Roman toplum meselesidir'14 ifadesi onun romana yaklaşımının da bir özeti ve belki de romana bakış açısının kristalleşmiş biçimidir. Bundandır ki, bir romanın kaderinin ait olduğu toplumun kaderiyle iç içe olduğunu dillendirmektedir. Romanı, psikoloji, biyografi, bireysel bilinç özelinde değil de toplum ve çevre çerçevesinde algılaması ve kendi roman dünyasını buna göre oluşturması, Kemal Tahir'in roman sosyolojisi açısından önemini göstermektedir. O bu yönüyle roman sosyolojisine hem teorik anlamda katkıda bulunmakta ve hem de kendi yapıtı ile sınırsız malzeme kazandırmaktadır.</p>

  <p class="block7">Romanın ödevi, gerçeği kurcalamaktır, toplumsal gerçekle ilgilenmek ve dikkatleri bu gerçeğe çekmektir. Çünkü romanın gerçeği yansıtma özelliği vardır. Kemal Tahir roman konusunda iki boyutlu düşünceye sahiptir: Romanın hem sosyal gerçekliği yansıttığını dillendirir hem de o gerçeklikten ayrı olarak roman formu üzerine düşünür.15 Ne toplumsal gerçekliği romana ne de romanın bir sanat oluşunu toplumsal gerçekliğe kurban etmekten yanadır. Ama en başa romanın bir 'sosyal ödevi'nin olduğunu yazmadan da geçemeyecektir. Bunu da aydınlatma kavramına dayanarak açıklamaktadır: "Roman, insana insanı aydınlatan bir sanat koludur. İnsanın ay gibi, hiç görünmez öteki yüzünü, ruhunu, davranışlarının gizli kalan yönlerini aydınlatan bir sanat kolu..."16</p>

  <p class="block7">Romancı, toplumsal bir varlıktır, toplum yasalarının etkisindedir. Dolayısıyla roman konularını seçerken hem hürdür hem de değildir. Toplumun içinde bulunduğu ruh hali, toplumsal sorunlar, toplumsal dönüşüm sancıları romancıyı etkiler ve zorlar. Romancı ile içinde bulunduğu toplumsal ortamın birbirini kayıtladığını ifade eden Kemal Tahir,17 böylece roman sosyolojisinin en temel iddiasını paylaşmaktadır. Bir toplumsal varlık olarak romancı, toplumsal durumun etkisi altındadır ve tüm benliği ile olmasa da önemli bir yanıyla bu etkiyi taşımaktadır. Eserini oluştururken içinde bulunduğu ortam onu kuşatmakta ve eserinin ruhuna sinmektedir. Türk toplumunun dönüşümleri ve yapısal özelliklerine romanlarından bakan Kemal Tahir, ayrıca roman sosyolojisinin temel hususlarına da işaret eder ve böylece roman sosyolojisinin oluşma imkânına kapı aralar.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">10. Hilmi Yavuz, "Bir Roman Kuramcısı Olarak Kemal Tahir II", Roman Kavramı ve Türk Romanı (içinde), Bilgi Yay., Ankara, 1977, s. 63.</p>
        </td>
      </tr>

      <tr class="calibre4">
        <td class="td1">
          <p class="block14">11. Kemal Tahir, Notlar/Sanat Edebiyat 1, s. 55.</p>
        </td>
      </tr>

      <tr class="calibre4">
        <td class="td1">
          <p class="block14">12. Kemal Tahir, Notlar/Sanat Edebiyat 4, Bağlam Yay., İstanbul, 1990, s. 41.</p>
        </td>
      </tr>

      <tr class="calibre4">
        <td class="td1">
          <p class="block14">13. Kurtuluş Kayalı, "Kemal Tahir Gibi Yerli Bir Entelektüeli Doğru Anlamanın Yolu Düşünsel Konumunun Farklılığını Kavramaktan Geçer", Doğu Batı, Sayı 11, Mayıs-Haziran-Temmuz 2000, s. 80.</p>
        </td>
      </tr>

      <tr class="calibre4">
        <td class="td1">
          <p class="block14">14. Kemal Tahir, Notlar/Sanat Edebiyat 1, s. 161.</p>
        </td>
      </tr>

      <tr class="calibre4">
        <td class="td1">
          <p class="block14">15. Kurtuluş Kayalı, "Bir Arayışın Önemli Bir Durağı: Devlet Ana", Hece, Sayı: 65/66/67, Mayıs-Haziran- Temmuz 2002, s. 670.</p>
        </td>
      </tr>

      <tr class="calibre4">
        <td class="td1">
          <p class="block14">16. Kemal Tahir, Notlar/Sanat Edebiyat 2, s. 19.</p>
        </td>
      </tr>

      <tr class="calibre4">
        <td class="td2">
          <p class="block14">17. Kemal Tahir, Notiar/Sanat Edebiyat J,s. 141. "Romancı, romanlarıyla ilintisinde, bütün yaratıklar gibi, çevresinin etkisindedir. Konularını bu etki altında seçer. Üzerinde çalıştığı konulardan hangisini, ne zaman yazacağında bile bir bakıma hür sayılmaz. İçinde yaşadığı toplumun o sıralardaki ruh hali, ilgilendiği meseleler, yazılacak konuyu öne almakta romancıya baskı yapar", K.Tahir, a. g. e., s. 182.</p>
        </td>
      </tr>
    </tbody>
  </table>

  <p class="block13" id="calibre_pb_40"></p>
</body>
</html>
