<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">Kemal Tahir’de İdeoloji Ve İktidar</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_35">Kenan Çağan</h2>

  <div>
    <br />
  </div>

  <div>
    <br />
  </div>

  <p class="block7">Kemal Tahir'le ilgili bu yazıya bir tespit ve bir itirafla başlamanın zorunluluk olduğu kanaatin deyim. Daha doğrusu bu yazıyla ilgili bütün okumalarım ve ön hazırlıklarım, başlarken beni bir tespite ve bir itirafa mecbur etti. Tespitim şu; Kemal Tahir'le ilgili neredeyse yapılmış her çalışma, ister lehte olsun ister aleyhte, aynı eksende dolanmakta, aynı şeyleri tekrar tekrar yazıp durmakta. Yani lehte yazanlar sürekli aynı argümanları tekrarlamakta, aleyhte yazanlar ise karşı argümanlarına büyük bir sadakatle sahip çıkmaktalar. Konuyla ilgili yazanların çokluğu, tartışmada bir çeşniye sebep olmamakta. İtirafımı merak edenleri bekletmeden hemen söyleyeyim; korkarım ki, bu yazı da kendinden önceki yazıların bir tekrarı olmakla karşı karşıya. Belki bir tek farkla; gerçekleşme ihtimalini kestirememekle birlikte, bu yazı Kemal Tahir'e ilişkin her iki uç tavrın karşısında daha mesafeli olmayı deneyecektir.</p>

  <p class="block7">Kemal Tahir'in Türk edebiyatında özgün bir yeri olduğu konusunda kimsenin kuşkusu yoktur herhalde. Özgünlüğünü, kimi takipçileri tarafından ona atfedilen 'XX. yüzyılın en büyük romancısı' (Sezer, 2003:27) yakıştırmasına ya da bazı eleştirmenlerce neredeyse edebiyat dışı görülmesi iddiasına borçlu değildir kuşkusuz. Kemal Tahir özgünlüğünü, bu birbiriyle yüzde yüz çelişik iddiaları besleyen edebiyat yapma biçimine borçludur. O da şudur; Kemal Tahir romanlarını, düşünsel tezlerini sergilediği bir platform olarak görmüştür. Bu nedenle onun romanları, Türk tarihi üzerine yaptığı araştırmalardan çıkardığı sonuçları duyurma araçlarıdır (Moran, 1990:130). Bu tespitle vurgulamak istenen onun romancı kimliğiyle düşün adamı kimliğinin ne kadar at başı gittiklerini göstermektir. Yoksa; edebiyatı araçsallaştıran bu anlayışın onun romanlarını edebiyatın dışına taşıdığı iddiasını desteklemek değildir.</p>

  <p class="block7">Edebiyatla gerçek toplumsal meseleler üzerinde odaklanmanın, Kemal Tahir’in toplumsal gerçekçi sanat anlayışının doğal bir tezahürü olduğu açıktır. Kemal Tahir edebiyatla düşüncenin, siyasetin ve ideolojinin iç içeliğini savunmuş bir yazardır. Burada dikkate değer olan şey, ideolojik bir tavrı olan herhangi bir yazarın, kaleme aldığı eserlerinde bu ideolojik tavrı iradi ya da gayri iradi bir biçimde yansıtıyor olması değildir. Burada söz konusu olan ideolojik bakışın edebi metne çok bilinçli bir biçimde taşınıyor olmasıdır. Kemal Tahir temel düşünsel argümanlarını edebi metinler üzerinde tartışmaktan; onları edebiyat aracılığıyla dillendirmekten yana açık bir tavır sergilemiştir. Bu nedenledir ki onun romanları, yer yer bir fikir kitabına, ideolojik bir argümana, bir tarih tezine Kemal Tahir'i tanımlayacak ilk özelliği romancılığıdır. Ancak onu ilgiye değer kılan sadece romancılığı olmamıştır. Zira Kemal Tahir düşünür kimliğiyle, Türk toplumu ve tarihi üzerine yaptığı çalışmalarıyla, ileri sürdüğü tezleriyle çok konuşulmuş, çok tartışılmış bir aydındır. Kendini siyasi yelpazenin solunda gören Kemal Tahir, ideolojik olarak bilimsel sosyalizmin savunuculuğunu yapmıştır. Ancak Kemal Tahir, Türkiye'de yaygın bir biçimde rastlanan; Batılı ideolojileri oldukları gibi alan ve Türkiye'ye aktaran taklitçi aydınlardan değildir. Kemal Tahir'i genel anlamda Türk aydınlarından farklılaştıran, sol cenah içerisinde yalnızlaştıran, savunduğu ideolojiyle kurduğu ilişki dönüşürler. biçimidir. Kemal Tahir (1992a: 176-177) sosyalizmin Türk toplumu ve tarihini anlamada yardımcı olacak bir biçimde yeniden yorumlanması gerektiğini savunarak, aktarmacı ve taklitçi olmaktan kaçınmaya çalışmıştır. Nitekim tam da bu nedenden dolayı sosyalizmi ihtimalini gündeme getirip, bu ideolojik açılımın imkânı üzerine kafa yormuş, bu çabasıyla da öncü hüviyeti kazanmış bir aydındır. Kemal Tahir'e göre sosyalizmin batılı biçimini, dünyada bilimsel sosyalizm tektir diye sunmak aldatmacadır. Bu nedenden ötürü Kemal Tahir, yerli sosyalizmi aramaktan yan çizenleri, hazır kalıplar var olduğunu savunanları, bunların işe yaradığını öne sürenleri, kim olurlarsa olsunlar ya da nereden gelirlerse gelsinler büyük emperyalist ajanlar olarak kabul etmiştir. Nitekim Kemal Tahir Türk sosyalistlerini tam da bu gerekçelerden dolayı eleştirmiş; onları tepeden inmeci, kurtuluşu dışarıdan bekleyen, toplumsal gerçeklerden kopuk ve halka yabancı olmakla suçlamıştır. Kemal Tahir toplumsal gerçeği çok önemseyen bir yazardır. Zaten Kemal Tahir’in (1992b: 46,50) bilimsel sosyalizmden kastı gerçekle irtibatlı olmaktır. Aksi taktirde gerçekle irtibatlı olmayan her doktrin ne kadar bilimsellik iddiasında bulunursa bulunsun, ütopiktir. Gerçek ise bizzat halkın kendisidir. Halka ilişki kuramayan her sosyalizm teoride sekter, gerçek dışı kalmış, pratiği de buna göre kısır, verimsiz ve bölücüdür.</p>

  <p class="block7">Kemal Tahir'e (1992b: 65,67) göre sosyalizm, en başta kişinin her türlü baskıdan, tahakkümden kurtulduğu bir özgürlük tasarımıdır, insan, sosyalizmin temel tasarımıdır. Kemal Tahir'e göre sosyalizm ezilen sınıflara tarihsel ödevlerini yerine getirmede savaşma bilinci verir. Kemal Tahir sosyalist bir toplumun ana temellerini; üretim araçlarının toplumsal mülkiyete geçmesi, bu araçların demokratça idare edilmesi ve üretilen malların insanların ihtiyacını giderecek şekilde organize edilmesi şeklinde belirliyor. Kemal Tahir yerli sosyalizm çabalarını entelektüel bir özgünlük kaygısıyla değil; toplumsal ve tarihsel bir zorunluluk nedeniyle gerçekleştirmiş bir yazardır. Çünkü Kemal Tahir'e göre Türkiye toplumu, tarihsel ve toplumsal tezahürleriyle batılı tarihsel ve toplumsal tecrübeyle örtüşmemektedir. Dolayısıyla Türk toplumunu ve tarihini Türk sosyalistlerinin yaptığı gibi Marksizm'in en kaba şablonları ve sloganlarıyla analiz etmek çok yanlıştır. Çünkü Türk toplumu nevi şahsına münhasırdır. Dolayısıyla onu anlamayı, analiz etmeyi ve en nihayetinde de onun sorunlarına çözüm üretmeyi kendine hedef edinmiş her zihinsel faaliyetin bu özgünlüğü göz önünde bulundurması gerektiğini belirtmiştir. Kemal Tahir'in birincil amacı Türk tarihi dolayımında Türk insanın dramını dile getirmektir (Sezer, 2003:30).</p>

  <p class="block7">Söz konusu çabalar ve endişeler Kemal Tahir'i bir entelektüel kılmaya yetmiştir. Ancak Kemal Tahir'in yerliliği evrensel nosyonlardan kopan, kendini dar sınırlara hapseden, indirgemeci, küçültücü bir yedilik değildir. Kemal Tahir'in yerliliği, ait olduğu toplumun gerçeğini ve faydasını göz ardı etmeme duyarlılığına dayanır. Ertan Eğribel (2003:67) bu duyarlılığın Kemal Tahir'in ideolojik yönelimlerindeki öncelik sırasını değiştirdiğini ifade etmektedir. Eğribel'e göre Kemal Tahir 'kendisini tanımlamak için sosyalist değil Türkiye'nin yararına' olduğu için sosyalist olmuştur. Yine Eğribel'e göre Kemal Tahir "sosyalizmin hazır kalıplarını Türkiye'ye uyarlamak yerine, Türk toplum gerçeğinden yola çıkarak sosyalizme yaklaşmıştır." Eğribel’in bu tespitlerinin bir yanıyla tartışmalı olduğunu belirtmek gerekir. Çünkü Kemal Tahir’in en azından bütün yaşam öyküsünde hep aynı öncelikleri koruduğunu söylemek fazlaca iddialı olur. Kemal Tahir’in önceliklerini zaman içinde değiştirdiği doğrudur. Ancak sosyalizm tercihinin yediliğinden önce olduğunu, zamanla yediliğe doğru evrildiğini söylemek daha isabetli görünmektedir. Ama en nihayetinde hangi öncelikle hareket ederse etsin Kemal Tahir düşüncesi her ikisinin toplamıdır. Nitekim Kemal Tahir yaşamı boyunca bir yandan sosyalizmin temel ilkelerine bağlılığını korumuş, ama öte yandan söz konusu ilkeleri ait olduğu toplumun şartları gereğince yorumlamış bir aydındır. Nitekim Kemal Tahir’in ! önemli takipçilerinden biri olan Selahattin Hilav da aynı kanaattedir. Selahattin Hilav'a (1993:78) göre Kemal Tahir devrimci aksiyon ve fikir içinde yetişmiş, sosyalist düşünceyi hayatının alınyazısı haline getirmiş bir yazardır, iyi niyetli bir okuma Kemal Tahir'in sosyalizmi kendi toplumsal şartları i içerisinde yorumlama gayretini evrensellikle yerellik arasındaki dengeyi koruma çabasına tahvil edebilir. Aynı iyi niyetli okuma bu dengenin 'enternasyonel' bahanesiyle kendi toplumuna ihanet etmeyi ya da yerlilik iddiasıyla sosyalizmin evrensel ilkelerini yürürlükten kaldırmayı içermediğini de varsayabilir.</p>

  <p class="block7">Kemal Tahir sosyalist bir aydın olarak, genelde Türk aydınından, özelde ise sosyalist aydın- j lardan farklılaşır. Onu Türk aydınından farklılaştıran yanı, tek başına yerlilik vurgusu değildir. Zira i yerlilik vurgusu milliyetçi ve muhafazakâr çevrelerde zaten sürekli bir biçimde üretilen ve işletilen bir tavırdır. Ancak milliyetçi ve muhafazakâr çevrelerde üretilen ve savunulan yerlilik, ait olunan ideolojinin doğal bir tezahüründen ibarettir. Oysa Kemal Tahir yerliliği, sağ ideolojik yapılanmanın dışında, sosyalist referanslarla keşfedilip inşa edilen bir şeydir. O referansların başında Marksizm'in bütün ideolojik ilkeleri ve diyalektik yöntemi gelir. Bunun yanı sıra özgürlük, eşitlik, kolektiflik, kardeşlik, toplumsal adalet, sınıfsız toplum, işbirliği, ilerleme, barış, refah, bereket, mutluluk, hakça paylaşım ve nereden ve kimden gelirse gelsin sömürüye ve zulme karşı olmak gibi temel prensipler gelir (Giddens, 2002:57). Andrevv Heyvvood (2007:134) ise bu değerleri toplum, işbirliği, eşitlik, sosyal sınıf, ortak sahiplik olarak belirliyor.</p>

  <p class="block7">Kemal Tahir söz konusu yerlilik vurgusuyla -özellikle de Türk modernleşme tarihi açısından- bir anlamda bir kaşife ve bir put kırıcıya dönüşür. Çünkü Türk modernleşmesi, bir ön kabulün, bir öykünmenin, bir teslimiyetin; en nihayetinde de bir yenilginin tarihidir. Kemal Tahir Türk toplumun batılılaşma çabasını böyle okur. Kemal Tahir'e göre (1992a: 13) batılılaşma, Türk toplumunun en yanlış adımlarından biridir ve asla toplumun ileriye doğru bir atılımı şeklinde yorumlanmamalıdır. Çünkü batılılaşma bir yandan Türk toplum yaşamına uymayan, zorlama, biçimsel ve yüzeysel bir akım iken, öte yandan batılı emperyalistlerin Türk toplumunu kendi çıkarları için dönüştürmeleri anlamına gelen bir uygulamadır. Batı kimliğinin temelinde soygun ve sömürü vardır. Bu nedenle batılılaşma arzusu bir anlamda bu soygun ve sömürü düzeninin bir parçası olmayı istemek demektir. Ayrıca Kemal Tahir'e göre Batılılaşma, batılı olmayan Türk toplumunun, kendi benliğinden vazgeçerek, ondan büsbütün sıyrılarak başka bir'şey'olmaya çabalaması, yani imkansızı zorlaması anlamına gelir. Batılılaşmayla modernleşmeyi eş anlamlı görmeyen Kemal Tahir, batılılaşmaya karşı olduğu gibi modernleşmeye karşı değildir. Türk toplumunun modernleşmesi gerektiğine inanan Kemal Tahir'e göre modernleşmek için kendi toplumundan ve tarihinden kopmak ya da kendini inkar etmek şart değildir. Bu şartı yerine getirdiği sürece Türk toplumunun modernleşmesinde herhangi bir sakınca yoktur.</p>

  <p class="block7">Kemal Tahir sadece Osmanlı batılılaşmasını değil, Cumhuriyet batılılaşmasını da aynı düzeyde yanlış, tahripkâr bir hareket olarak değerlendirmiştir. Kemal Tahir’in batılılaşmaya bakışı sol ideolojik perspektifin Türk toplumundaki genel tezahürlerine aykırıdır. Çünkü Türk solu genelde Batı karşıtlığını bile Batıcı bir tavırla dile getirmiştir. Bu noktada Kemal Tahir'in eleştirileri salt Türk aydınıyla da sınırlı kalmaz ve eleştirilerin asıl odağı sosyalizmin o günkü sunuş biçimi olur. Çünkü o günkü sunum içinde "Sosyalizm Asya ve Doğu halklarının direnişi karşısında bu halkların denetimi altına almanın, Batı ile ilişkilere uyumlu hale getirmenin bir başka biçimi olmuştur" (Eğribel, 2003:70).</p>

  <p class="block7">Ancak Kemal Tahir’in batılılaşmayı değerlendirme biçimi ideolojik bir iç tutarlılık gösterir. Kemal Tahir, özellikle Cumhuriyet dönemi batılılaşma hareketlerini hep üst yapı kurumlarında olmakla suçlar. Ona göre toplumun altyapı unsurlarında hiçbir reforma gitmeden, toplumu üst yapı öğelerinden değiştirmeye çalışmak çok yanlıştır. Ayrıca Cumhuriyet dönemi batılılaşmasını yukarıdan aşağıya olmakla suçlar ve bu noktada Cumhuriyet dönemi batılılaşma hareketleriyle Osmanlı dönemi batılılaşmasının bazı noktalardan farklılaştıklarını belirtir. Ona göre dönüşümün yukarıdan aşağıya olması konusunda her iki batılılaşma benzeşirler, ama Osmanlı Batılılaşması Cumhuriyet dönemi batılılaşmasıyla kıyaslandığında daha ikna edici içsel dinamiklere sahiptir (Tahir, 1992a: 72). 0 da şudur; Osmanlı batılılaşması bir var olma yok olma sorunudur; Osmanlının çöküşünü durdurmak, onu restore etmek amacıyla yapılmıştır. Buna karşın Cumhuriyet batılılaşması Osmanlı’yı inkâr etmek için yürürlüğe konulmuştur. Dolayısıyla sonuçta biri toplumun faydası gözetilerek yapılmış iyi niyetli; öteki Türk toplumu ve tarihine ihaneti esas alan yorum gerektirmeyecek açıklıkta bir yanlıştır. Sonuçta her ikisi de yanlıştır. Başka bir yerde Kemal Tahir (1992a: 35) bu yanlışlığı şöyle açıklıyor: "OsmanlIlarda başlayıp Cumhuriyet'te süren batılılaşma atılımı, bünyedeki milli uyanış ve davranışın yokluğu sebebiyle temelsiz başlayıp temelsiz sürmüştür."</p>

  <p class="block7">Kemal Tahir'in Türkiye'deki genel kabullerle çelişen tek görüşü batılılaşma meselesinde ortaya çıkmaz. Aksine daha geniş bir yelpazede Kemal Tahir, -özellikle Türk tarihi konusunda öne sürdüğü tezleriyle- Türkiye'deki temel kabullerle çelişir. Kemal Tahir'in tarihe olan ilgisiyle temelde yapmak istediği Türk tarihini yeniden okumak ve kavramaktı. Bunu soyut entelektüel bir çaba olarak değil, toplumsal gerçeklere nüfuz edip, çözüm önerileri getirebilme amacıyla yapmıştır (Hilav, 1993:88). Kemal Tahir Türk toplumu ve tarihiyle ilgili analizlerinde çoğu zaman Türkiye'de bütün ideolojik tarafları rahatsız edebilecek nitelikte görüşler ileri sürer. Kemal Tahir’in toplum ve tarih analizlerine sağ'dan gelebilecek bütün itirazlar doğaldır. Çünkü arada ideolojik bir farklılık vardır. Ama bazı konularda ileri sürdüğü görüşleriyle; özellikle de yerlilik ve özgünlük konularındaki görüşleriyle kimi zaman sağ literatüre yanaştığı, ortak paydalar ihdas ettiği rahatlıkla söylenebilir. Nitekim bu yakınlaşmalardan dolayı, Kemal Tahir sol çevrelerden çok büyük eleştiriler almış, hatta bu nedenle, aynı çevreler Kemal Tahir'i yeterince solcu olmamakla ya da hiç solcu olmamakla suçlamışlardır. Örneğin Murat Belge (1998:193) ‘kerim devlet' buluşuyla Kemal Tahir'in fiilen sağcı olduğunu, Taner Timur (2002:217) ise Türk insanına ulusal bir güven ve gurur kazandırmak isteyen tavrıyla 'Türk milliyetçiliğinin mirasçısı' olduğunu iddia etmiştir. Kemal Tahir solculuğunun masaya yatırılmasının başka bir gerekçesi de onun kendi döneminin sosyalist anlayışını ve beraberinde Kemalizm'i eleştirmesidir (Kayalı, 2003:42). Ancak suçlamaların şiddeti ve nedenleri neyi ihtiva ederse etsin, Kemal Tahir solda yer alan bir aydındır. Bunun sebebi sadece söylem düzeyinde kendini bir sosyalist olarak nitelemesi değildir. Kemal Tahir'in bir solcu olarak nitelendirilmesini, gerektiren şey, her düzeydeki algısını, düşüncesini ve eylemlerini sosyalizmle refere etmesidir.</p>

  <p class="block7">Bir sosyalist olarak Türk toplumu ve tarihi analizlerinde de bu referansları kullanmayı asla ihmal etmemiştir. Örneğin Kemal Tahir ((1992b: 136) herhangi bir toplumsal meselenin anlaşılma şartını, toplumsal ilişkilerin temelinde yatan ekonomik ilişkilere ve üretim kuvvetlerine baş vurmak olarak belirlemiştir. Nitekim bütün analizlerini tarihsel materyalizme dayandırdığı rahatlıkla söylenebilir. Bir sosyaliste yakışacak biçimde toplumun alt yapı unsurlarının diğer bütün üst kurumlarını şekillendirdiğine inanmaktadır. Kendi ifadesiyle: "İstihsal münasebetlerinin tümü, cemiyetin ekonomik yapısını, gerçek temelini teşkil eder ve bu gerçek temel üzerinde hukuki ve siyasi üst yapı yükselir" (Tahir, 1992b: 137). Yine bir sosyalistin inanması gerektiği gibi toplumların tarihini üretim araçlarının mülkiyeti üzerinden analiz etmektedir. Kemal Tahir Marksist kuramın evrimci anlayışını kabul ederek, toplumların evrimsel bir çizgiyi takip ederek dönüştüğüne inanmaktadır. Ona göre toplumsal evrimin dönüştürücü gücü ise üretim araçlarının farklılaşmasıdır. Kemal Tahir üretim araçlarının mülkiyetine bağlı olarak sınıfların ortaya çıktığını ve tarihin hemen her dönemde top- lumların sınıfsal karakterde olduğuna inanmaktadır. Sınıf çatışması tezine de sadık olan Kemal Tahir, aynı zamanda sosyalizmin eşitlik, adalet, özgürlük gibi nosyonlarına bağlıdır.</p>

  <p class="block7">Sosyalist ideolojinin bütün argümanlarına bağlı kalarak, Türk toplumu ve tarihini okumayı deneyen Kemal Tahir, kimi yorum farklılıklarıyla çağdaşı Türk sosyalistlerinden ayrılmıştır. Çalışmalarının önemli bir kısmını işgal eden Osmanlı, onun çalışmalarında sürekli bir biçimde ideolojik bir arka planla; üretim ilişkilerini eksene alan, tarihsel materyalizmin gerektirdiği biçimde alt yapıya öncelik veren bir ideolojik dayatmayla okunmuştur. Öyle ki, Kemal Tahir okunduğunda Osmanlı salt alt yapıdan ve üretim ilişkilerinden ibaret bir imparatorlukmuş izlenimi uyanmaktadır. Başka bir ifadeyle Osmanlı üst yapı kurumlarının hepsi, üretim ilişkileri karşısında o kadar edilgendir ki neredeyse toplumun inşasında hiçbir öneme sahip değildirler. Örneğin din gibi çok başat bir kurum neredeyse hiç dikkate değer bulunmaz. Birçok araştırmacı tarafından bir din devleti olarak tanımlanan Osmanlı’da dinin üretim ilişkileri karşısında yok derecesine indirgenmesi ideolojik kabullerin Kemal Tahir tarafından ne kadar içkinleştirildiğini gösterir. Dahası Kemal Tahir (1992c: 431) batılı araştırmacıları Osmanlı sistemini, temelde İslam görüşüne dayanıyor, yani temelde üst yapıya dayanıyor kabul ettiklerinden dolayı eleştirir. Ona göre Osmanlılığın gücü, Anadolu ve Rumeli'nin, dine değil, temeldeki ekonomik sisteme dayanır. Bu sistem, baş üretim aracı olan toprakta mülkiyeti -Batı anlamında mülkiyeti- kabul etmeyen Asya üretim tarzıdır.</p>

  <p class="block7">Türkiye'deki sol anlayış (özellikle 1960'larda) Marks'ın evrimci bir anlayışla tasarladığı toplum tipolojilerinden hareketle Türk tarihini değerlendirmiş, sonuçta da Osmanlı’ya feodal olarak nitelendirmiştir (Kayalı, 2008:1091). Sosyalizme ve komünizme giden sürecin ilkel komünal, kölelik, feodalizm ve kapitalizm gibi aşamalardan evrilerek gerçekleşeceğini varsayan Marksçı anlayışı olduğu gibi Türk toplumuna uyarlayanlar, Osmanlı’nın feodal olduğu konusunda aceleci ve ısrarcı bir yargıda bulunmuşlardır. Bir anlamda kendilerini bu yargıda bulunmak zorunda hissedenler, böylelikle ideolojik doktrine zarar vermemiş olacaklardı. Marks'ın çözümlemesini evrensel kabul edenler, Türk toplum yapısının da bu evrimsel çizginin paralelinde bir gelişim çizgisi izlediği konusunda bir anlayışla kendilerini yükümlü kabul ettiler.</p>

  <p class="block7">Kemal Tahir Türk solunun bu genel kabulünü paylaşmak konusunda biraz tereddütlü davranmış; Doğu ve Batı toplumlarının farklılığından yola çıkarak, Osmanlı’nın üretim ve mülkiyet ilişkilerinin Batılı toplumlardan tamamen farklı olduğunu, tarihsel ve coğrafi nedenlere dayanarak göstermiştir. Zaten Kemal Tahir çalışmalarında ağırlıklı olarak Osmanlı’nın ne olduğunu değil, ne olmadığını ortaya koymuştur. Buna göre Osmanlı hiçbir zaman üretim biçimlerinin egemen olduğu bir toplum olmamıştır (Kaçmazoğlu, 2003:97-98). Kemal Tahir, biraz da dönemin sol çevrelerinin Osmanlı’yı feodal olarak betimlemesinden dolayı, Osmanlı’nın asla bir feodalizm olmadığı yargısı üzerinde diğerlerine nispetle daha yoğun durmuştur. Ona göre Osmanlı asla bir feodalite olmamıştır (Tahir, 1992c: 117): Çünkü feodalizmin temel vasıflarıyla, Osmanlı toplumsal yapısı arasında çok belirgin farklıklar vardır. Örneğin feodalitede devlet yoktur, özel mülkiyet ve sınıflar vardır. Buna karşın Osmanlı bunların aksi özelliklere sahiptir. Ancak bu farkı gösteren Kemal Tahir Marksizm'e sadakatinden olsa gerek, Osmanlı’yı analiz etmek için yine ideolojik verilere başvurmuş ve bu nedenle ATÜT kavramını gündemine taşımıştır. ATÜT Marks'ın feodal olmayan doğulu toplumları analiz etmek için geliştirdiği, kendi evrimci anlayışında feodalizmden daha aşağı bir seviyeye tekabül eden bir kavramdır. Ayrıca ATÜT kavramının Marks'ta yeterince berraklığa kavuşmadığını da ifade etmek gerekir. Esasında sınıflı bir topluma bile geçememiş ilkel bir toplum yapısının simgesi olan ATÜT, Marksist literatürde 'Asya despotizmi' üst yapısıyla küçültücü bir anlam taşır (Timur, 2002:216).</p>

  <p class="block7">Kemal Tahir'in ATÜT vurgusu, Osmanlı’nın Batılı toplumlardan farklılığını belirginleştirmek açısından dikkate değerdir. Ancak Kemal Tahir ATÜT konusunda da sonuna kadar ısrarcı olmuş değildir. Bunun nedeni, ATÜT'ün de Osmanlı toplum yapısını analiz etmede yeterli veriyi ihtiva etmediğini tespit etmesidir. Sonraki çalışmalarında Doğu-Batı çatışması fikrine ulaşan Kemal Tahir; bu bağlamda bir yandan Doğu halklarının sözcülüğünü ve tarihsel öncülüğüne dikkat çekerken, öte yandan vurgusuyla, Osmanlı’nın Marksçı şablonla açıklanamayacağını keşfetmiş, Osmanlı’nın bütünüyle kendine özgü olduğu üzerine yoğunlaşmıştır (Sezer, 2003:28-29).</p>

  <p class="block7">Kemal Tahir’in kerim devlet ekseninde geliştirdiği düşünceleri yoğun tartışmalara sebep olmuştur. Sol çevrelerde bu ve benzeri tezlerinden dolayı yoğun olarak eleştirilen Kemal Tahir ideolojik bir dışlanmayla karşılaşmıştır. Örneğin Murat Belge (1998:176) Türk tarihinin özgüllüğünü vurgulamakla Kemal Tahir’in doğru ve önemli bir başlangıç yaptığını, ancak bu özgüllük vurgusunun zamanla bir özgünlük gösterisine dönüştüğünü ifade ederek onu eleştirmiştir. Murat Belge'ye göre;"Bir Asya üretim tarzı modelinin, Kemal Tahir’in vardığı'kerim devlet'sonucunu işaret eden hiçbir özelliği yoktur. Üstelik, bu'kerim devlet' ideolojisi, zamanla,'bize özgü'diye tanımlanan her şeyin şovenizminin yapılmasıyla sonuçlandı. Burada Kemal Tahir'in bir yapının nesnel analizinde bir ahlak ideolojisine kaydığını görüyoruz. Bu noktaya gelince kadar başvurduğu, olduğunu iddia ettiği nesnel belirleyicilerin gerçekten var olduğunu varsaysak bile, bundan çıkacak sonuç 'bizim insanlarımızın iyiliği' ve'başka insanların kötülüğü'olmamalıydı. Çünkü sorun bu şekilde tepetaklak edilince, kaçınılmaz bir şekilde ulusallık eksenine kaydırılıyor ve bir şeyin bizim açımızdan 'ulusal' olması baş tacı edilmesine gerekçe yapılabiliyordu. Tarihi maddecilikten ödünç alınma terimlerle milliyetçilik yapılması, belki bazı sağcıları sevindirir, ama ortaya çıkan şey ancak bir ucube olabilir."</p>

  <p class="block7">Murat Belge'nin eleştirilerindeki haklı taraflar, onun Kemal Tahir'i düşünceleriyle'şovenizme sebep olduğu'ya da 'bir ahlak ideolojisine kaydığı' iddialarına ilişkin yeterince ikna edici delil sunduğu anlamına gelmiyor. Dahası Murat Belge'nin Kemal Tahir’in metinlerinden'bizim insanlarımız iyi"başka insanlar kötü'sonucunu nasıl çıkardığı da sorulmalıdır. Eğer Kemal Tahir’in Batı eleştirileri bu bağlamda okunuyorsa, en iyi ifadeyle metnin bağlamından kopartıldığı söylenmelidir. Kaldı ki Kemal Tahir’in bizim insanımızın iyiliği konusundaki yargılarında çokça cömert olduğu konusunda da fazlaca delil olduğu kanaatinde değiliz. Aksine Kemal Tahir’in bu konudaki yargılarının mesafeli, hatta çoğunlukla negatif olduğunu söyleyebiliriz. Romanlarındaki -en azından bazı romanlarındaki- tipler analiz edilirse, bu konudaki hükmümüzün ne kadar doğru olduğu anlaşılır.</p>

  <p class="block7">Kemal Tahir'e göre Osmanlı tipik bir doğu devletidir. Doğu tarihindeki büyük merkezi devletlerin ana özelliklerine sahiptir. Ana misyonu Doğu'yu Batı saldırganlığına karşı savunmaktır. Osmanlı’nın kendine özgün sosyoekonomik şartları vardır. Kısmen ATÜT benzeri nitelikler gösterse de, son kertede Osmanlı Batılı anlamda sınıflı bir toplum değildir. Kamu çıkarı daima bireysel çıkarın önünde tutulduğundan Osmanlı’da sınıflar ortaya çıkmamış ya da sınıfların ortaya çıkması devletin geleceği açısından bilinçli olarak engellenmiştir. Osmanlı antifeodal olduğu için tabakalaşmaya; yani servet biriktirmeye de karşıdır.Dolayısıyla Osmanlı’da sınıf olmadığı için Batılı anlamda sınıf çatışması da yoktur. Osmanlı’da sınıflar olmadığı gibi insanlar arasında din, ırk, soy farkı da yoktur. Dolayısıyla toplumsal yapı herhangi bir sınıfın lehinde olabilecek şekilde değil, bütün toplumsal katmanları gözeten adalet esası üzerinde örgütlenmiştir. Kaldı ki Osmanlı’da derebeylik, asilzadelik, burjuva ve mülkiyet hakkı yoktur. Osmanlı merkezi yönetim anlayışıyla yönetilen bir memur devletidir. Devlet Osmanlı toplum yapısının en önemli unsurudur. Doğu toplumlarının çoğunda olduğu gibi Osmanlı’da da devlet merkezi ve bürokratiktir. Dolayısıyla doğuda devlet kutsaldır ve toplumdan önce gelir. Devlet kutsallığını tanrıya dayandırır. Devlet Tanrı'nın yeryüzündeki vekilidir. 0 yüzden devlet her şeyin üstündedir; her şey ona tabidir. Örneğin bu düzende toprak Tanrı'nındır. Padişah, Tanrı adına bu toprakları isteyenlere kiraya verir. Karşılığında devleti yürütecek artı değere hazine adına el koyar (Tahir, 1992c: 309).</p>

  <p class="block7">Kemal Tahir'e göre Osmanlı merkeziyetçi yapıya zarar verecek özel mülkiyete ve servet birikimine karşıdır. Çünkü kişisel mülkiyetin küçük bir azınlık elinde toplanıp da kendi varlığını tehdit etmesini istemez. Onun için Osmanlı temel üretim aracı olan toprağın mülkiyetine el koymuştur. Toprakla birlikte madenler, ormanlar, tersaneler, silah yapımı, iç ve dış ticaretin dayandığı yol ve barınma sistemleri de devlete aittir (Tahir, 1992a: 98). Bunlar sürekli devlet kontrolü ve müdahalesi altındadır. Devlet kendisine ait olan toprakları, işletilmek üzere halkına kiraya verir. Halk ekip biçtiği sürece, kendisine ait olmayan bu toprağı kullanma hakkına sahiptir. Devletle halk arasındaki ilişkiler adalet esası üzerinden yürüdüğünden, toprağın işletilmesi hususundaki hakları halka garanti eden tek şey, adalet ilkesidir. Adalet esası üzerinde var olan devlet Osmanlı da her şeyin üstünde bir değerdedir. Çünkü toplumun istikrarı ve sürekliliği devletin istikrarı ve sürekliliğine bağlanmıştır.</p>

  <p class="block7">Devleti toplumun var olma şartı olarak belirleyen Kemal Tahir (1992c: 318), Osmanlı devletini, tıpkı doğulu öteki devletler gibi, merkezi, bürokratik ve despot olarak tanımlar. Kemal Tahir (1992c: 324) devletin temel vazifelerini ise şu şekilde belirlemiştir: "Savunma (dış talan), Maliye (dış ve iç talan), Nafia, üretim güçlerini, başta sulama sistemi üzere, devletin kurup işler halde tutması. Bunu başarmak yani, kendi varoluşuyla şartlanan, toplumun yaşabilmesi, varoluş için merkezi bürokrat devlet, ister istemez despotik olmak, halkları angaryaya sürmek zorunluluğu duymuş, vergi olarak da ancak mülkiyeti kendinde bulunan toprak ürünlerinden belli bir yüzdeyle aynı vergi almayı düşünebilmiştir."</p>

  <p class="block7">Kemal Tahir’in Osmanlı’nın kendine özgülüğüne vurguda bulunması Marksist ideolojik doktrini tamamen terk ettiği, kültüralist bir anlayışa kaydığı anlamında değildir. Kemal Tahir'in yaptığı Osmanlı’yı en doğru biçimde anlamaktır. Kemal Tahir’in Marksist doktrini terk etmediğine ilişkin en sağlam kanıt; her ne kadar Osmanlı’yı başka toplumlarla kıyaslanmayacak nevi şahsına bir imparatorluk yargısına ulaşmış olsa da, Osmanlı tahlillerinin hepsi üretim ilişkileri ekseninde olmayı sürdürmüştür. Kemal Tahir'in Türk toplumu analizlerinde ideolojik bakışı hiç yitirmediğine ilişkin en önemli kanıtlardan birini satır aralarına dikkat ederek tespit edebiliriz. Şöyle ki; Kemal Tahir Osmanlı’da özel mülkiyetin olmamasını ve yine Osmanlı’nın sınıflı bir yapı arz etmemesini, sosyalizme evrilme sürecinde Türk toplumuna daha iyi bir arka plan sunduğu kanaatindedir. Ona göre "Anadolu Türk toplumunun ekonomik temelindeki mülkiyet anlayışı özelliği onu her bakımdan sosyalizme zorlar" (Tahir, 1992c: 141). Üstelik sosyalizme evrimle sürecinde sadece Türk toplumunun toplumsal yatkınlığından bahsetmez. Kemal Tahir'e (1992a: 66) göre Asya tipi toplumlar kapitalizmden daha çok sosyalizme yatkındırlar. Nitekim kurtuluşları da bilimsel sosyalizmdedir.</p>

  <p class="block7">Kemal Tahir sadece Osmanlı dönemi analizlerinde değil. Cumhuriyet dönemi analizlerinde de bu ideolojik duyarlılığı korumuştur. Örneğin sınıf analizlerinde (ya da burjuvazi yaratılma çabalarında) bu eleştirel duyarlılık hep belirgindir. Kemal Tahir'e göre Osmanlı sınıflı ve feodal üretim ilişkilerini yaşamadığı gibi burjuva üretim ilişkilerini de yaşamamıştır. Burjuva üretim ilişkilerini yaşayamayan sadece Osmanlı da değildir. Kemal Tahir'e (1992a: 38) göre Osmanlı nasıl feodal olamamışsa Cumhuriyet de burjuva olamamıştır. Dolayısıyla burjuva olamayan bir topluma, Batı'nın burjuva toplumları için düşünülmüş kurumlarını kalıp olarak alıp taklit etmek hatadır. Dolayısıyla batılılaşmayı devlet desteğiyle burjuva yaratma çabasından ibaret saymak çok yanlıştır. Osmanlı’nın biricik üretim şekli, gerek dışta, gerek içte talan/vergidir. Zenginliğin belli ellerde toplanması, tabakalaşma, sermaye birikimi kesin olarak önlenmiştir. Osmanlı’nın doğuşundaki kolaylık ve zorluk, feodalitenin olmamasından geldiği gibi, çöküşünü tamamladığı 1919'a kadar da yaşamındaki kolaylık ve zorluk, burjuva sınıfını meydana getirememesindendir. Kemal Tahir'e göre, 1300'lerde derebeyliğini yaşamamış bir toplum 1839'da da burjuvaziyi benimsememiştir (Kaçmazoğlu, 2003: 101-102).</p>

  <p class="block7">Batılılaşma çabalarında da aynı ideolojik duyarlılığın işletildiğini söylemek mümkündür. Onun içindir ki Kemal Tahir Cumhuriyet dönemi eleştirilerinde döneminin solcu entelektüellerine göre çok daha ataktır. Cumhuriyet dönemi eleştirilerinin ideolojik arka planına ilişkin yukarıda ifade ettiklerimizin yanı sıra, Kemal Tahir Cumhuriyet dönemini, iktidar tezahürleri açısından da eleştirir. İktidar bahsini açmışken, Kemal Tahir'deki iktidar algısına ilişkin bazı tespitlerde bulunmak yararlı olacaktır. Kemal Tahir'deki iktidar vurgusunun homojen bir göndermeye sahip olmadığını peşinen belirtmek gerekmektedir, iktidarı en somut tezahürü olan devlet bağlamında irdeleyen Kemal Tahir, iktidarı olumlu ve olumsuz içerikleriyle irdelemekten yanadır. İktidarın olumlu tezahürünü toplumun istikrarını ve sürekliliğini temin eden hakim, koruyucu, savunucu, bütünleştirici, halkın yararına olan devletle örnekler. Osmanlı Devleti'ni çoğu zaman bu bağlamda olumlar. Murat Belge (1998:176-177) Kemal Tahir'deki bu olumlanmış ve yüceltilmiş devlet imgesinin onun Türk toplumunun özgüllüğü vurgusunun bir sonucu olduğunu iddia ediyor. Murat Belge bu tespitini Kemal Tahir'in ideolojik konumlanışıyla ilgili bir sorgulamaya dönüştürüyor ve dünya görüşünde devlete 'iyilikperver özne' olarak yer veren Kemal Tahir'in solculuğunun, ancak sosyal demokraside mümkün olduğunu belirtiyor.</p>

  <p class="block7">Kemal Tahir'deki (1992a: 48) olumlu iktidar imgesinin başka bir kullanımı daha vardır. 0 da mevcut iktidarla ilgili olan değil, olacak olan iktidarla ilgili bir imgedir. Burada bilimsel sosyalizmle beslenmiş, inanç sahibi, iç ve dış sömürülere karşı çıkan, gerçekten halkçı ve ilerici ara zümrelerin iktidara gelme süreçleri vurgulanır. Dahası iktidarı bir şekilde elde edecek olan bu ara zümrelerin iktidarlarını muhafaza etme dinamikleri ve mücadeleleri anlatılır. Ancak Kemal Tahir sosyalistlerin iktidar süreçlerini, tarihsel ve toplumsal gerçekle irtibatlı olma kaydına bağlar. Yoksa bazı Türk sosyalistlerinin yaptığı gibi gerçeklerden uzak bir iktidar talebini yanlış ve ütopik bulur. Kemal Tahir'e (1992c: 510) göre mutlu azınlığın yararına değil, yoksul kitlelerin yararına olacak olan sosyalizm de, bütün öteki rejimler gibi, devlet tarafından yukarıdan aşağıya, toplumu (halkı) zorlayarak, halka rağmen gelecektir. Ona göre nüfus artışı, haksızlık ve üretimin ilkelliği bunu zorunlu kılmaktadır. Hiçbir gücün katiyen önleyemeyeceği sosyalist iktidar, doğulu devlet bünyesine zarar vermeyecek, aksine devletin gücünü artıracaktır.</p>

  <p class="block7">Kemal Tahir olumsuz karakteriyle iktidarı; yine devletin despot, buyurgan, biçimlendirici, özgürlüklere imkan tanımayan yanıyla tanımlar. Bu konuda hem Osmanlı Devleti'nden ve hem de Cumhuriyet Türkiye'sinden hareketle bazı değerlendirmelerde bulunur. Örneğin Türk toplumunda iktidar tezahürlerinin genel karakterine ilişkin şu tespitleri önemlidir: "Bizde iktidarlar sürekli olarak her çağda, bazı satılmışların suçsuz halkı aldattıklarını ileri sürerler de halkı -hele satılmışlar tarafından- aldatılmaz hale getirmenin baş ödevlerinden olduğunu neden hiç akıllarına getirmezler, asıl suçun bu akla getirmemek olduğunu hiç düşünmezler. Kaldı ki böyle bağıran heriflerin, halkı uyaracak gerçekleri saklamakta, halkı aldatanlarla yarışa girdikleri de bir gerçektir. Çünkü bu madrabazların iktidar umudu vardır. İktidarı ele geçirirlerse yapacakları şey, güçleri yettiğince halkı aldatmaktır" (Tahir, 1992a: 44-45).</p>

  <p class="block7">Kemal Tahir’in iktidarın olumsuz karakterine ilişkin eleştirilerine Cumhuriyet dönemi iktidar tezahürlerine getirdiği eleştiriler örnek gösterilebilir. Özellikle Kemalizm eleştirileri dikkate değerdir. Kemalizm! apaçık bir gericilik (Tahir, 1992d: 276) olarak değerlendiren Kemal Tahir'in (1992d: 124-125,140) Cumhuriyet dönemi eleştirilerinde Atatürk'le ilgili olanları da ilgi çekicidir. 1930'larda bir Atatürk hayranı olan Kemal Tahir’in (Timur, 2002:205) Atatürk'ü 'halka rağmen ve halka karşı' bir lider olarak tanımlaması Cumhuriyet dönemi siyasi gelişmeleri nasıl okuduğuna dair bir işarettir. Bu eleştirel okumalar batılılaşmanın kendisini, inkılapları, devlet eliyle zengin sınıfı yaratma gayretini, baskıcı siyasi pratikleri, Takriri Sükun'u, İstiklal mahkemelerini v.s. kapsıyor. Ayrıca Kemal Tahir’in dönemle ilgili değerlendirmelerinde Atatürk'e karşı İsmet İnönü'yü daha olumlayan tavrı ilginçtir. İsmet İnönü'yü 'halka rağmen' ama 'halktan yana' bir siyasi olarak değerlendirmesi, ezberi bozmaya dönük bir tarih okumasıdır. Kemal Tahir'e (1992d: 164) göre Mus- I tafa Kemal bizim toplumumuzun özelliklerini taşıyan bir ihtilalci, İsmet Paşa ise tarihteki en büyük devlet adamlarımızdan biridir.</p>

  <p class="block7">Söz konusu iktidar eleştirilerini hem teorik metinlerinde hem de romanlarında açık eden Kemal Tahir, bu eleştirilerinin en iyi metinlerinden birini (1995) romanıyla vermiştir, iktidarın, dev- j letin ideolojik aygıtlarından biri olan okulun (Althusser, 2002) yeni tip insanı yaratmada kullanılmasını anlatır. Bu yeni tip, toplumun bütün katmanlarını temsil etmelidir. Yani her toplumsal katmandan; özellikle de köylülerden vatandaşları ihtiva etmeli ve bu insanlar yeni devletin batılılaşma ideolojisine ve ideallerine inandırılmalıdırlar. Çünkü onlar yeni devletin rüyasını gerçekleştirecek olanlardır. Romandan bazı alıntılar enstitülerin ideolojik dönüşümdeki rolünü vurgulamak için iyi birer örnek olacaktır:</p>

  <p class="block7">(s. 24) Kuşkusuz köy enstitülerinin amaçlarından en başta geleni, yeni devletin değerlerine sımsıkı bağlı insanlar yetiştirmekti; bu hedef romanda fazlasıyla idealize edilmiştir. Yetiştirilecek gençler, yeni devleti kuran liderin vasıflarıyla hayal edilmiştir. Aşağıdaki paragrafta da benzer amaçlar dile getirilmiştir. Enstitülerin amacı köyde devletin sadık ve uyumlu vatandaşlarını yetiştirmektir. Yeni devlete, onun kurucu ideolojisine inanmış köylüler yetiştirilmelidir. Onlar rejimin inanmış müdafileri olmalıdırlar. Öyle ki gerekirse canları pahasına devlete, ideolojisine, hükümetine, hatta partisine sahip çıkmalı, rejim düşmanlarıyla mücadeleyi göze almalıdır:</p>

  <p class="block7">(s. 25). Köylüyü eğiterek kalkınmayı köyden başlatmak Cumhuriyetin icadı değildir. Zira Türk modernleşmesinde öteden beri; II. Meşrutiyet'ten bu yana, köyü merkeze alan, modernleşmeyi ve kalkınmayı köyün kalkındırılmasına ve köylünün modernleştirilmesine bağlayan çabalar hep var olmuştur (Karakaş, 2003:226). Cumhuriyet döneminde köy enstitüleriyle yapılmak istenen de bundan ibarettir. Köy enstitüleriyle köylü çocuklarından, köye her anlamda hizmet edecek öğretmenler yetiştirilmesi amaçlarımıştır.</p>

  <p class="block7">Kemal Tahir'in Köy Enstitüleri konusunda eleştirel bir tavrı herkesin malumudur. O enstitüleri 'Batılılaşma sürecinde ortaya konulmuş hazır reçetelere bağlı bir çözüm önerisi" (Karakaş, 2003: 239) ve Türk köyünü 1945'lerdeki durumundan çok daha eskilere, tarihin karanlıklarına götürme (Tahir, 1992d: 160) çabası olarak değerlendirmiştir. Bilindiği gibi Kemal Tahir toplumsal sorunların çözümü konusunda toplumsal yapıya uymayan hazır reçetelere karşı olmak gibi genel bir tavra sahip olmuştur. Köy enstitüleri meselesin de bu minvalde değerlendirmiş, bu nedenle eleştirel bir tutum sergilemiştir.</p>

  <p class="block7">Kemal Tahir’in bu meseledeki eleştirel tutumunun birinci sebebi, toplumsal dönüşümün aygıtı olarak DİA'ların öncelikli tercih olmasıdır. Yani Kemal Tahir'e göre sorun sosyoekonomik karakterdeyken bunu sadece eğitime indirgemek ve çözüm yollarını sadece eğitimde aramak doğru değildir. Toplumsal sorunlara çözüm aranıyorsa, öncelikle alt yapıdan başlamak gerekir. Çünkü "köklü bir ekonomik ve toplumsal devrim yapılmadan, yani üretim ilişkileri değişikliğe uğratılmadan, bu tür bir devrimi, gerçekleştiği toplulukların kültürüne ve ideolojik yapılarını tepeden inme uygulamaya çalışmak, hem tarih bilincini kösteklemek, hem de yararsız bir taklitçiliğe düşmektir" (Hilav, 1993:101). İkinci sebep ise DİA'ların yanlış bir zihniyetle yürürlüğe konulmasıdır. Kemal Tahir bu yanlış zihniyeti ifade ederken Köy Enstitülerinin eğitim anlayışının çocuklara doğayla mücadeleyi öğretme esasına dayanmasını gösterir. Oysa Kemal Tahir'e göre Köy Enstitüleri doğayla mücadeleyi öğretirken daha esaslı bir hedefi; insanla mücadeleyi gözden kaçırmışlardır:</p>

  <p class="block7">(s. 21).Bu anlayış romanın sonlarına doğru tekrar gündeme getirilerek eleştirilir. Enstitülerle ilgili dedikodular yaygınlaşmış kapatılması söz konusu edilmektedir. Doğayla mücadeleyi çocuklara öğreten enstitüler kendi gelecekleri tehlikeye girdiğinde kendini koruma azminde değildir. Çünkü çocuklar böyle yetiştirilmemiştir. Müdür Halim ile Müfettiş Şefik arasındaki diyalog şöyledir: (s. 37-380)</p>

  <p class="block7">Okul müdürü Halim Bey ile Bakanlık Müfettişi Şefik Bey arasındaki şu tartışma, Kemal Tahir’in meseleye bakışını göstermek için iyi bir örnektir: Yukarıda da ifade ettiğimiz gibi Kemal Tahir'in enstitülere itirazının temel noktalarından biri, enstitülerin toplumsal dönüşümü üst yapıdan başlatan anlayışın bir ürünü olmalarıydı. Oysa Kemal Tahir'e göre değişimin esas dinamiği ekonomiktir. Sosyoekonomik temelde başlatılmayan ve yürütülmeyen her çaba boşunadır.</p>

  <p class="block7">Tartışmanın devamında şu diyaloglar var: (s. 150-151) Rejimşor ifadesi çağrışımları açısından dikkate değerdir; tıpkı silahşor gibi. Dolayısıyla Kemal Tahir enstitülerin yüklendiği misyonu bu çağrışımlarla ne kadar tehlikeli bulduğunu ifade etmiş olmaktadır. Ona göre rejim, bir anlamda fedailerini yetiştirmek derdindedir.</p>

  <p class="block7">Kısacası Kemal Tahir iktidar bahsini kendi ideolojik referanslarıyla Türk toplumu özelinde irdelemiş bir yazardır. Kemal Tahir’in Türk tarihi içerisinde homojen bir iktidar algısına yaslanıp çözümlemede bulunmadığını ifade etmiştik. Olumlu ve olumsuz nitelikleriyle iktidarı analiz ettiğine bazı örnekler verdik. İktidar bahsi de, ele aldığı diğer bir çok mesele gibi, Türk toplumu gerçeğine endekslidir. Kemal Tahir’in esas kaygısı burada da kendini açık etmiştir.</p>

  <p class="block7">Sonuç olarak; Kemal Tahir, özellikle yaşadığı dönem itibanyla Türk düşüncesinin en kayda değer aydınların biridir. Türk tarihi ve toplumuyla ilgili düşüncelerinde ve çözümlemelerinde bir öncü olduğu muhakkaktır. Öncü rolünü salt Türk tarihi ve toplumu konusunda yaptığı özgüllük vurgusuna borçlu değildir; aynı zamanda Batılı bir ideoloji olan sosyalizme bağlılığına rağmen bu özgüllük vurgusunu yapmasına borçludur. Kemal Tahir bir sosyalist olarak başladığı ideolojik serüvenini yerli bir sosyalist olarak sürdürmüş ve tamamlamıştır. Başlangıçta sosyalizmin hazır verilerini olduğu gibi alıp Türk toplumunu ve tarihini analiz etmekte kullanan Kemal Tahir, zaman içerisinde bu hazır ideolojik verilerin kendine özgü nitelikleri olan Türk toplumu ve tarihini anlamada yeterli olmadığı sonucuna varmıştır. Kemal Tahir, özgüllük vurgusu nedeniyle, sol çevrelerden dışlanmaya çalışılmış; gibi birtakım yakıştırmalarla itham edilmiştir. Kanaatimizce, bunlar haksız ithamlardır. Zira bizce Kemal Tahir yaşamı boyunca ideolojik referanslarına sadık kalmış bir aydındır.</p>

  <table class="table">
    <tbody class="calibre3">
      <tr class="calibre4">
        <td class="td5">
          <p class="block14">Kaynakça</p>
        </td>
      </tr>

      <tr class="calibre4">
        <td class="td6">
          <p class="block14">ABACI, Tahir (2003), "Kemal Tahir" İstanbul: Türkiye iş Bankası Kültür Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">ALTHUSSER, Louis (2002), çev. Y. Alp - M. Özışık, İstanbul: İletişim Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">BELGE, Murat (1998), İstanbul: İletişim Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">BERKSOY, Naci Çelik (2003), "Kemal Tahir için Biyografi Çalışması", Yay. Haz. Ertan Eğribel- Ufuk Özcan, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">EĞRİBEL, Ertan (2003), "Kemal Tahir ve Sosyalizm", Yay. Haz. Ertan Eğribel - Ufuk Özcan, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">GİDDENS, Anthony (2002), çev. Müge Sözen, SabirYücesoy, İstanbul: Metis Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">HEYWOOD, Andrevv (2009), çev. A. Kemal Bayram, Özgür Tüfekçi, Ankara: Adres Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">HİLAV, Selahattin (1993), İstanbul: Yapı Kredi Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">KARAKAŞ, Mehmet (2003), "Bozkırdaki Çekirdek: Köy Enstitüleri Tartışmalarına Farklı Bir Bakış", Yay. Haz.</p>
        </td>
      </tr>

      <tr class="calibre4">
        <td class="td6">
          <p class="block14">Ertan Eğribel - Ufuk Özcan, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">KARPAT, Kemal (2009), çev. Onur Güneş Ayas, İstanbul: Timaş Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">KAÇMAZOĞLU, H. Bayram (2003), "Kemal Tahir ve Osmanlı') Yay. Haz. Ertan Eğribel - Ufuk Özcan, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">KAYALI, Kurtuluş (2003), "Kemal Tahir'de Köy ve Köycülük", Yay. Haz. Ertan Eğribel - Ufuk Özcan, İstanbul: Kı- zılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">KAYALI, Kurtuluş (2008), "ATÜT Tartışmalarının Hafife Alınmasının Nedenleri ve Bu Tartışmaların Atlanan Ruhu",, 2. Baskı, Edt. Tanıl Bora, Murat Gültekingil, İstanbul: iletişim Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">KAYALI, Kurtuluş (2008), "ATÜT Tartışmalarının Hafife Alınmasının Nedenleri ve Bu Tartışmaların Atlanan Ruhu",, 2. Baskı, Edt. Tanıl Bora, Murat Gültekingil, İstanbul: İletişim Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">MORAN, Berna (1990), İstanbul: İletişim Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">ORÇAN, Mustafa (2003), "Kemal Tahir’in Türk Düşünce Hayatında Bir'Mihenk'Olarak Yerli Doktrin Anlayışı", Yay. Haz. Ertan Eğribel- Ufuk Özcan, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">ÖZCAN, Ufuk (2003), "Kemal Tahir’in Soruları ve Sorgulama Biçimi Üzerine", Yay. Haz. Ertan Eğribel - Ufuk Özcan, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">SEZER, Baykan (2003), "Kemal Tahir Üzerine-İki Televizyon Konuşması", Yay. Haz. Ertan Eğribel - Ufuk Özcan, İstanbul: Kızılelma Yayıncılık.</p>
        </td>
      </tr>

      <tr class="calibre4">
        <td class="td6">
          <p class="block14">TAHİR, Kemal (1992a), Yay. Haz. Cengiz Yazoğlu, İstanbul: Bağlam Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">TAHİR, Kemal (1992b), Yay. Haz. Cengiz Yazoğlu, İstanbul: Bağlam Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">TAHİR, Kemal (1992c), Yay. Haz. Cengiz Yazoğlu, İstanbul: Bağlam Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">TAHİR, Kemal (1992d), Yay. Haz. Cengiz Yazoğlu, İstanbul: Bağlam Yayınları.</p>
        </td>
      </tr>

      <tr class="calibre4">
        <td class="td6">
          <p class="block14">TAHİR, Kemal (1995), 4. Basım, İstanbul: Tekin Yayınevi.</p>
        </td>
      </tr>

      <tr class="calibre4">
        <td class="td6">
          <p class="block14">TİMUR, Taner (2002), 2. Baskı, Ankara: İmge Kitabevi.</p>
        </td>
      </tr>

      <tr class="calibre4">
        <td class="td7">
          <p class="block14">VİNCENT, Andrevv (2006), çev. Arzu Tüfekçi, İstanbul: Paradigma Yayınları.</p>
        </td>
      </tr>
    </tbody>
  </table>

  <p class="block13" id="calibre_pb_42"></p>
</body>
</html>
