<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">KEMAL TAHİR İLE TARIK BUĞRANIN ROMANLARINDA YAKIN TARİHE BAKIŞ</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_36">Hüseyin Tuncer</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Kemal Tahir, Türk tarihine ve yakın dönemin siyasî hayatına bakış tarzıyla dikkatleri üzerinde toplayan bir yazardır. Marksist ve Osmanlı hayranı olarak bilinir. Bu yüzden Osmanlı’nın kuruluş sürecinden, Serbest Fıkra'ya kadar -hatta Bozkırdoki Çekirdek de dikkate alınırsa, Köy Enstitülerinin kuruluşuna kadar- yazmış olduğu nehir romanlarıyla tartışılmaktadır.</p>

  <p class="block7">Tarık Buğra da aynı şekilde, tarihi konu edinen romanlarında, Kemal Tahir'le aynı dönemleri işlemeleri bakımından, kendisinden söz ettirmektedir. Tarık Buğra'nın, Kemal Tahir'in Devlet Ano'sına karşılık Osmancık ı, Yorgun Savaşç/’sına karşılık Küçük Ağa’y\ ve Firavun imanı'nı yazdığı görülmektedir. Sosyal ve siyasal hayata yönelik olarak, Kemal Tahir'in Yol Ayrımı'na karşılık Yağmur Beklerken'i yazmıştır. Demokrat Parti dönemi ile sonrasını Siyah Kehribar, Dönemeçte ve Gençliğim Eyvah romanlarında anlatır. Bütün bunları ifade ederken, Tarık Buğra'nın sağda yer alan milliyetçi, muhafazakâr bir yazar olduğunu, halkın nabzını bu bağlamda tutmaya çalıştığını belirtmek yerinde olur. Nitekim onun eserlerinde, Türkislam sentezi dikkat çeker. Bu yüzden, Kemal Tahir'le yakın tarihimize bakış tarzları farklılıklar gösterir. Bu farklılıkları, her iki yazarın eserleri üzerinde somut bir biçimde göstermeye çalışacağız.</p>

  <p class="block7">Kemal Tahir (1910-1973) ile Tarık Buğra (1918-1994) arasında yaşadıkları dönem itibarıyla ortak bir bağ kurmak da mümkündür. Kemal Tahir'den sekiz yaş küçük olan Tarık Buğra, daha uzun bir ömür sürmüş, bu avantajını yakın tarihimize hasretmiştir. Kemal Tahir Bozkırdaki Çekirdek romanıyla günümüze yaklaşırken, Tarık Buğra 1980'li yılları da yaşamış olması bakımından, Gençliğim Eyvah'ı yazma imkânı bulmuştur. Tarık Buğra, romanlarında büyük ölçüde, siyasal ve toplumsal olayları sergilemeye çalışır. Kemal Tahir, yazmayı planladığı romanla ilgili -tarih, toplum, sanat ve edebiyat üzerine- notlarına bağlı kalır ve bu malzemeyi romanlarında kullanır.</p>

  <p class="block7">Kemal Tahir'in romanları Osmanlı’dan ismet İnönü dönemine kadar geniş yelpazede yazılmıştır. Devlet Ana, Osmanlı Devleti'nin kuruluş devrini (1290-1299); Bir Mülkiyet Kalesi, Abdülhamit devrini, son yıllarını ve Kurtuluş Savaşı'nın başladığı dönemi; Yorgun Savaşçı, Kurtuluş Savaşı çerçevesinde Millî Mücadele ve İttihatçıları; Esir Şehrin İnsanları ve Esir Şehrin Mahpusu, Mütareke yıllarını ve İstanbul'u; Yol Ayrımı, Cumhuriyet devrinin siyasal olaylarını ve Serbest Fırka'yı; Kurt Kanunu, İzmir Suikastını ve İttihatçıları; Bozkırdaki Çekirdek ise CHP ve ismet İnönü dönemindeki köy gerçeğini anlatır. Biz yazımızda, yukarıda adlarını andığımız romanlar üzerinde duracağız. Yazımızın başlığıyla sınırlı kalmaya özen göstereceğiz; ancak söz konusu tarih olunca, bütünlüğü ve aradaki bağlantıyı dikkate alarak, kısaca Osmanlı dönemine değinmenin de yararlı olacağı düşüncesindeyiz.</p>

  <p class="block7">Devlet Ana\ Osmanlı Devleti'nin kuruluş sürecini konu edinir; 1290-1299 yılları arasında Söğüt-Bursa çevresinde gelişen olayları kapsar: Demircan'ın öldürülüşü, Osman Bey'in yönetimi ele</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">1. Kemal Tahir, Devlet Ana, Bilgi Yayınevi, C.1, Ank., 1973,373 s.; C.2, Ank., 1973,381-775 s. Birinci cilt, Birinci Bölüm/Kanlı Vuruş {s.7-103), İkinci Bölüm/ Uyandırılan Işık (s.l 10- 242), Üçüncü Bölüm/ Dost Çelmesi (s.243- 373). İkinci cilt, Birinci Bölüm/ Fal (s.379- 486), İkinci Bölüm /Derin Geçit (s.487- 621), Üçüncü Bölüm/ Kerimcan'ın Yolu (s.623- 775).</p>
        </td>
      </tr>
    </tbody>
  </table>

  <p class="block7">almak için amcası Dündar Alp ve Bizans tekfurlarına karşı verdiği mücadele, Orhan Bey'in yetişmesi vb. Kemal Tahir, bu öz etrafında, esasen 600 yıl sürecek olan Osmanlı egemenliğinin Anadolu topraklarındaki temel felsefesini, devlet anlayışını anlatmaya çalışır.</p>

  <p class="block7">Murat Belge, Devlet Ana’nın roman türünün gerektirdiği kurallara uymadığını söyler.</p>

  <p class="block7">"Uymamasının nedeni belli bir çağ üzerinde bilgi vermek için, romana özgü olmayan yöntemlere başvurması"2 dır.</p>

  <p class="block7">Murat Belge, Kemal Tahir'in romanda Türklerin dünya görüşlerini ve olaylar karşısındaki davranışlarını ortaya koymayışını bir eksiklik olarak görür. Görüş ve davranışların verilmeyip, boyuna düzeni anlatmasını eleştirir. Özlem Fedai ise Kemal Tahir'in Devlet Ano'da sürekli devlet düzeni ve toplum yapısı hakkında uzun bilgiler vermesini birkaç nedene bağlar:</p>

  <p class="block7">"Osmanlı’nın 1290'lı yıllarda, yani henüz kuruluş aşamasındayken, toplumsal yapının ne kadar sağlam temellere oturduğunu göstererek, gurur duyulması gereken bir devlet teşkilâtının olduğunu gözler önüne sermek; bir başka sebep, Osmanlı’nın bir Doğu toplumu olarak daha o yıllarda ahlâkî değerler ve toplumsal kurallarının işleyişi bakımlarından Batı toplumundan ne kadar üstün olduğunu ispatlamaktır."3</p>

  <p class="block7">Kemal Tahir, "Ben, romanımda herhangi bir tarih dönemini anlatmıyorum; bir toplumun o çağdan bu çağa yansıyan dinamiğini belirtmeye çalışıyorum"4 der. Elindeki bilgi ve belgeleri tarihî atmosfere bağlı olarak değerlendirir; romanın figürlerini, duygu ve düşünceleriyle bu öz etrafında işlemeye çalışır.</p>

  <p class="block7">Osmancık5 romanının konusu, Osman Gazi'nin devlet adamlığı, hayatı ve çalışmalarıdır. Romanda; Osman'ın Osmancık, Kara Osman adıyla anıldığı devreler üzerinde durulur; Osmancık'ın Şeyh Edebali'den aldığı öğütlerle devlet adamlığı bilincine ulaşması, Osman Bey olması ve nihayet bir devletin kurucusu olarak, Osman Gazi Han kimliğiyle tarih sahnesinde yer alışı hikâye edilir. Tarık Buğra, bu romanında, tarihin en uzun ömürlü ve uygar devletinin kuruluş dönemini anlatırken, aşiretten devlet'e geçiş sürecindeki felsefesini vermeye çalışır. Osmancık'taki hareket noktası, "cihan devletini kuran irâde, şuûr ve karakterdir. Osmanlı'yı yaratan karakterin oluşumunda Şeyh Edeb Ali'nin rolü üzerinde durulur. Uzak hedeflere varış, aşiretten devlete geçiş ve cihana hâkim oluş sürecinde, Şeyh Edeb Ali'nin engin tecrübesi rehber olacaktır.</p>

  <p class="block7">Tarık Buğra, bakış açısı itibarıyla Kemal Tahir'in Devlet Ano'sından farklı özellikler gösterir. Romanda Osmanlı Devleti'nin sadece kılıç üstünlüğüne dayandığı inancını taşıyanlara karşı, bu devletin teknik, ilim, sanat ve sosyal yapı bakımından üstünlüğünü vurgulamaya çalışır. Osmanlı’yı ayakta tutan erdemlerin ve değer sistemlerinin başında adalet fikrinin geldiği belirtilir. Yazar, bu romanda, Küçük Ağa'da da göreceğimiz üzere, kahramanlık duygusu ile din duygusunu birleştirir. Şahısları canlandırırken, devrin örf ve âdetlerine, kültür ve inançlarına geniş ölçüde yer verir. İslamiyet'e içten bağlı olan Türk milletinin, ahlaken sağlam bir yapıda olduğunu sergiler. Osmanlı geleneğinde, aile içi ilişkilerde sevgi, saygı ve bağlılık duygularını öne çıkarır. Evlilik ve aile hayatı sağlam bir özellik gösterir. Tarık Buğra, romanında bu ayrıntıları ihmal etmez. Tarihî olayları gerektiği zaman özet</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">2. Murat Belge, Edebiyat Üstüne Yazılar, YKY., İst., 1994, s.163.</p>
        </td>
      </tr>

      <tr class="calibre4">
        <td class="td1">
          <p class="block14">3. Özlem Fedai (Durmaz), Kemal Tahir'in Romanlarında Tarih ve Toplum, DEÜ, Sosyal Bilimler Enstitüsü, Basılmamış Yüksek LİsansTezİ, İzmir, 1998, s. 206.</p>
        </td>
      </tr>

      <tr class="calibre4">
        <td class="td1">
          <p class="block14">4. İsmet Bozdağ, Kemal Tahir’in Sohbetleri, İst., 1980, s.100-101.</p>
        </td>
      </tr>

      <tr class="calibre4">
        <td class="td2">
          <p class="block14">5. Tarık Buğra, Osmancık, Ötüken Neşriyat, İstanbul, 1983,436 s., Eser, altı bölümden oluşmaktadır: I. Böiüm (s. 5-136), II. Bölüm (s.137- 212), III. Bölüm (s. 213- 333), IV. Bölüm (s. 334- 379), V. Bölüm (s. 380- 429), VI. Bölüm (s. 430- 436). Bu bölümlerin kendi içinde alt başlıkları yer alır.</p>
        </td>
      </tr>
    </tbody>
  </table>

  <p class="block7">leme tekniğini kullanarak verir. Asıl üzerinde durduğu, Osmanlı’yı ayakta tutan değerleri/erdemleri dile getirmiş ve yaşatmış olmasıdır. Bu yüzden, Osmanlı’nın kuruluş sürecini anlatan Devlet Ana ile Sepetçioğlu'nun Konak ve Çatı romanları kadar ilgi görür.</p>

  <p class="block7">Bir Mülkiyet Kalesi6, yazarın otobiyografik özelliği taşıyan, fakat geri planda tarihî bir döneme yer veren bir eserdir: Abdülhamid, Jön Türkler, 31 Mart Vakası, Balkan Harbi, I. Dünya Savaşı, İzmir'in İşgali, Kuvayı Milliye, düzenli ordu ve Mustafa Kemal önderliğinde kazanılan zaferler vb.</p>

  <p class="block7">Kemal Tahir, bu romanında babası Mahir Efendi'nin hayatını anlatır. Romanda mülkiyet ve kale, bir sığınma ve güven ifade eder. Bir Mülkiyet Kalesi, mülkiyet ve mahlül kavramları üzerinden, Kemal Tahir'in Osmanlı devlet teşkilatı, mülkiyet ilişkileri, toplum ve toprak düzenine olan hayranlığını yansıtır.</p>

  <p class="block7">"Yazara göre, Osmanlı Devleti; güçlü merkezî sistemi, padişahının otoritesi, ordusu, toprak düzeni ve mülkiyet ilişkileriyle bir kale gibidir. Yazar, bir yandan bu kaleyi ve içindeki toplum düzenini anlatırken; bir yandan da son zamanlarda siyasî otoritenin sarsılmasına, mülkiyet hakkının devlette olduğu, özel mülkiyetin bulunmadığı Osmanlı toplumunda geleneksel yapının bozulmaya başlamasına karşı duyduğu üzüntüyü dile getirmiştir."7</p>

  <p class="block7">Romanda Abdülhamid'e karşı duyulan hayranlık dikkat çeker. Jön Türkleri Osmanlı Devlet yapısının çöküşüne sebep olarak görür ve onlara karşı tavrı olumsuzdur. İttihatçıları, ülkeyi I. Dünya Savaşı'na soktukları için eleştirir; Enver Paşa'ya da kızar. Tarihçi bakış açısıyla Kurtuluş Savaşı'nı ayrıntılı bir şekilde anlatmaya koyulur.</p>

  <p class="block7">Yorgun Savaşçı6 da, Kemal Tahir, Mustafa Kemal'in Anadolu'da başlattığı Kuvayı Millîye hareketini ve bu harekete katılan İttihatçı Kadro'yu bütün boyutlarıyla tarihî gerçeklerle örtüşür şekilde anlatır. Yorgun Savaşçı, 1919-1920 yıllarında İstanbul'daki örgütlenmeyi, Anadolu'daki direnişi ve Kuvayı Millîye'nin ilk günlerini konu edinir. Balıkesir, Akhisar, İzmir bölgesindeki gelişmeleri dikkatlere sunar. Romanın ana figürü Cemil (Cehennem Topçu) Filistin cephesinde bulunur. Neriman teyzesinin kızıdır, bir süre sonra evlenirler. Çerkez Reşit Bey, Ethem Bey romandaki diğer tali kişilerdir.</p>

  <p class="block7">Roman üç bölümden oluşur: Von Kres Paşa'nın Dürbünü, Karanlığın Dibinde, Dönemeç. İlk bölümde Cemil'e Alman Subayı Von Kres Paşa'nın hediye ettiği dürbün konu edilir. Bölümün sonunda, Cemil Neriman ile evlenir. İkinci bölümde, Cemil'in Bandırma'ya gelişi, oradan İzmir'e geçişi ve oradaki olaylar anlatılır. İzmir'in işgalinin yarattığı şaşkınlık yaşanır. Bekir Sami Bey, 23 Mayıs 1919'da Balıkesir'e gider, oradan Akhisar'a geçer. Akhisar Yunan işgaline uğramıştır. Teğmen Faruk'un Akhisar'ı kurtarması beklenir. Üçüncü bölümde, Cemil Akhisar'a girer, Akhisar alınmış, Ethem Bey onu bekler.</p>

  <p class="block7">Birinci bölümde, Millî Mücadele öncesi olayları tartışılır. Kemal Tahir'in düşünceleri Dr. Münür ağzından anlatılır; merkez yansıtıcı olarak kullanılır. Yazar, bu dönemi anlatırken, tarihî bilgileri aktarmaya özen gösterir, romancılığı geri planda kalır. Yorgun Savaşçı'yı yazmayı tasarlayan yazar, notlarını bu kitabında kullanma çabası gösterdiği için, roman adına okunacak sayfaların çok az olduğu görülür. Dr. Reşit'in intiharı, Patriyot Ömer'in kaçırılması Cehennem Yüzbaşı Cemil'in evinin basılması sahnelerinde bile romancılığını pek gösterdiği söylenemez, ikinci bölümde, savaş yılgın</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">6. Kemal Tahir, Bir Mülkiyet Kalesi, Tekin Yaymevi, İst., 1982,518.S. Roman on iki bölümden oluşur: 1.Sarayı Hümayunda, 2. Bir Köylü Çocuğu, 3. Bir Abaza Kızı, 4. Kagir Ev, 5. Mal Hırsı, 6. Evdeki Pazarlık, 7. Seferberlik,</p>
        </td>
      </tr>

      <tr class="calibre4">
        <td class="td1">
          <p class="block14">8. Anadolu, 9. Bozgun, 10. Mütareke, 11. Kuvâyı Millîye, 12. Bir Mülkiyet Kalesi.</p>
        </td>
      </tr>

      <tr class="calibre4">
        <td class="td1">
          <p class="block14">7. Özlem Fedai (Durmaz), Kemal Tahir'in Romanlarında Tarih ve Toplum, s. 220.</p>
        </td>
      </tr>

      <tr class="calibre4">
        <td class="td2">
          <p class="block14">8. Kemal Tahir, Yorgun Savaşçı, Bilgi Yayınevi, Ankara, 1976,565 s.</p>
        </td>
      </tr>
    </tbody>
  </table>

  <p class="block7">lığının halkın üzerine sindiğini, herkesin geçim derdine düştüğünü ve yaşam mücadelesi vermekle meşgul olduğunu; bu yüzden savaşa karşı ilgisiz kaldıklarını görürüz. Bu bölümde, ittihatçılara karşı gösterilen düşmanlık üzerinde durulur. Yunan korkusunu silmeye çalışma çabası öne çıkar. Çerkez Ethem, Akhisarlıları dize getirir. Kavat Gavur Efe idam edilir. Son bölümdeki olaylar, Yüzbaşı Cemil'in 21 Mart 1920'de Bursa'ya gelişiyle başlar. Düzenli ordu kurulur. Halk subaylara karşı ilgisizdir, orduya güven kalmamıştır. İstanbul Hükümeti tarafından Millîcilerin öldürülmeleri istenir. Düzenli ordu, zafere ulaşır. Kemal Tahir, bu romanında da olaylardan yola çıkar, tarihî gerçekleri vermeye çalışır. Bu savaş sırasında insanların duyguları, düşünceleri üzerinde fazlaca durulmaz. Yorgun Savaşçı, bir belgesel niteliği taşır; romanda bu yıllara ilişkin bilgiler, romanlaştırılmaya çalışılmıştır.</p>

  <p class="block7">Yorgun Savaşçı romanı, "toplumsal açıdan emperyalist güçlerin saldırısına karşı memleketi kurtarmak isteyen subay takımı ile halkı karşı karşıya getirir. Ortak nokta "savaş''tır. Yazarın Batı- Doğu karşıtlığı konusundaki düşünceleri, bu iki toplumun savaşıyla nlhayetlenecektir. Kurtuluş Savaşı da sadece Türklerin değil, Doğu'nun Batı'ya galip gelmesinin ifadesi olacaktır."9</p>

  <p class="block7">Kemal Tahir, romanda halkın yorgun düştüğü ve savaşa soğuk baktığı düşüncesini işler; Mustafa Kemal'i Kuvayı Millîye'nin önderi olmaktan ziyade, Osmanlı’ya ve Padişaha başkaldıran biri olarak göstermeye çalışır.</p>

  <p class="block7">Sefahattin Hilav'a göre, Kemal Tahir, "Klasik Marksist öğretinin, Türk toplumu ve insanı açısından yeterli olmadığını, Marksist metodun orijinal bir şekilde uygulanarak gerçeklerimizin ortaya çıkarılması gerektiğini" düşünen ve savunan bir yazardır.10</p>

  <p class="block7">Küçük Ağa1 da 11, Mayıs 1919 ile Mayıs 1921 yılları arasındaki gelişmeler dile getirilir. Kuvayı Millîye, Ankara Hükümeti ile İstanbul Hükümeti arasındaki bocalama, Çerkez Ethem ile İsmet Paşa arasındaki sürtüşmeler üzerinde durulur. İstanbullu Hoca, 1921 sonrası gelişmelere bağlı olarak Küçük Ağa'ya dönüşür. Tarık Buğra, Kurtuluş Savaşı'na cepheden ve Ankara'dan, yani askerî ve politik açılardan bakmayan bir roman yazmak peşindedir. Bakış açısını kendisi şöyle ortaya koyar:</p>

  <p class="block7">"insanımızı neticeye göre değil, zafere ve yeni devlete göre değil, bu sonuç ile devlete giden zaman içinde yargılamak, değerlendirmek istedim."12</p>

  <p class="block7">Tarık Buğra, Kemal Tahir'in bakış açısına ters bir yol izler. Söz gelimi Kemal Tahir, Yorgun Savaşçı'da resmî tarih anlayışına bağlı kalır. Hoşumuza giden bilgiler aktarır; IV. bölümde Patriyot Ömer, Cemil ile Halil Paşa arasındaki tarih sohbeti13, Enver Paşa hakkındaki bilgiler verir.14 Kemal Tahir, konuyu, her şeyin olup bitişinden sonra ortaya çıkan değer hükümlerine göre işlemiş görünüyor. Tarık Buğra ise olayları oluştuğu ortam ve şartları dikkate alarak işler. Örneğin, Küçük Ağa'da o dönemi yaşayan insanlardan, o günleri ve olayları dinleyerek/anlayarak anlatır. Tarihi gerçeklerin dışında, sanatçı duruşu sergilemek bir başka önem kazanıyor. Yazar, konuya ilişkin düşüncelerini şu şekilde ortaya koyar:</p>

  <p class="block7">"Hain olmak kolay değildir, hele vatan haini olmak hiç kolay değildir. Kuvâyı Millîye'ye güvenmeyenlere de hain demek kolay olmamalıdır. Osmanlı’yı, Osmanlı’ya bağlılığı kesin olarak kötü, hatalı ve bozuk görmek, çok sonraları ortaya çıkan bir sapıklıktır. Altı yüz yıl, dimdik yaşamış, bir şah medeniyet kurmuş, o müziği, o edebiyat), o mimarlığı ve sosyal garantilere ortaya koymuş bir dev</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">9. Özlem Fedai (Durmaz), Kemal Tahir'in Romanlarında Tarih ve Toplum, s. 259</p>
        </td>
      </tr>

      <tr class="calibre4">
        <td class="td1">
          <p class="block14">10. Selahattİn Hilav, Edebiyat Yazıları, YKY., İst., 1995, s. 78</p>
        </td>
      </tr>

      <tr class="calibre4">
        <td class="td1">
          <p class="block14">11. Tarık Buğra, Küçük Ağa, Ötüken Neşriyat, İstanbul, 1981,624 s.</p>
        </td>
      </tr>

      <tr class="calibre4">
        <td class="td1">
          <p class="block14">12. Tarık Buğra, Politika Dışı, ötüken Neşriyat, İst., 1992, s. 245</p>
        </td>
      </tr>

      <tr class="calibre4">
        <td class="td1">
          <p class="block14">13. Yorgun Savaşçı, Bilgi Yayınevi, Ank., 1976, s.139-175.</p>
        </td>
      </tr>

      <tr class="calibre4">
        <td class="td2">
          <p class="block14">14. Age, s. 241-244.</p>
        </td>
      </tr>
    </tbody>
  </table>

  <p class="block7">letin insanları, kurtuluş yolu için bir başka ve yeni otoriteyi, bir yeni bayrağı elbette kolay kolay benimseyemezlerdi: Onların bu tereddütleri trajik olmakla kalmaz, övülmeye değer. Kurtuluşu herkes istiyordu, fakat kimin ve hangi bayrağın peşinde.</p>

  <p class="block7">Bir yanda altı yüz yıllık şanların, şereflerin, zaferlerin sahibi devlet, öte yanda yepyeni bir otorite! Küçük Ağa'yı besleyen çelişme işte buradadır. Bu iki yol arasında sallantı geçirenleri trajedisi yürek paralayıcıdır, hainlik değildir. Küçük Ağa'da bunu anlatmak istedim."15</p>

  <p class="block7">Küçük Ağa, İstiklâl Savaşı yıllarında, Türklük ruhunun doğuşunu, dirilişini ve yeni bir başkentin vücuda gelebilmesi için, vatan millet aşkını, bütün sevgi ve çıkarlardan üstün tutan İstanbullu Hoca1 nın Küçük Ağa olarak ortaya çıkışını; Çolak Salih, Ali Emmi ve Ceza Reisi'nin göstermiş oldukları üstün gayretleri anlatır. İslami dünya görüşünü benimseyen yazar, gelişmeler karşısında Hoca'nın halkı etkileyen konuşmalarıyla olumlu bir hava estirir ve biz Hoca'nın hain olamayacağını, gelişen olaylar karşısında Kuvvacı olabileceğini Sezeriz. Bu durum, toplumun değer yargılarıyla çelişmez. İslami dünya görüşünü benimseyen yazar, gözlemden çok, dünya görüşü ve bakış açısıyla duygu ve düşünce yoğunluğunu ortaya koyar.</p>

  <p class="block7">Romancı, bir tarihçi olmadığına göre, gerçekleri birebir romanına sokmaz; hayal gücüne başvurur, gerçeğe yakın olanı alır, tarihle ilgisini kurarak anlatır. Bu bağlamda, Küçük Ağa'nın bir vatansever değil, hain olduğu öne sürülebilir. Elbette ki Küçük Ağa, tıpatıp tarihi ele almış değildir. Yazar, yaratıcı gücünü kullanır, Akşehir insanlarını işler. Çocukluk yıllarında hafızasında kalanları ve dinlediklerini çok iyi değerlendirir. Tarık Buğra, Küçük Ağa'nın yaşayıp yaşamadığını önemsemez, çizdiği portrenin yaşadığı dönem içindeki gerçekliğini esas alır. Aynı şekilde, Çerkez Ethem'in hain olup olmadığı da romancı açısından değil, tarihçilerin bakış açısından sorgulanabilir. Yazar, Çerkez Ethem'in dramını ve trajedisini gözler önün sermekle yetinebilir. Nitekim yazar, Çerkez Ethem'in trajedisini çizerken onun ve kardeşinin ihtiras ve gururlarına tutsak olduklarını teşhis eder. Parti Pehlivan'ın vatansever olduğu halde, hain gösterilmiş olmasını da bu bağlamda değerlendirmek gerekir.</p>

  <p class="block7">Firavun İmanı16 Sakarya Savaşı, öncesi ve sonrasıyla ele alınır. Savaş yıllarındaki çıkarcı gruplar, vurguncular üzerinde durulur. Kurulmakta olan yeni devletin kuruluş günleri anlatılır. Romanda, Mehmet Akif, Hüseyin Avni Ulaş, Haşan Basri Çantay gibi gerçek hayatta yaşamış kişiler yer alır. Bunların düşünceleriyle, memleketin kurtuluş ve kuruluşuna katkıda bulundukları vurgulanır. Tarık Buğra bu romanını, büyük savaş boyunca sözünü ettiği ikinci doğum'un sahteleri, yutturmaca- ları bulunduğunu bilir ve bu düşünceyle yazar.17</p>

  <p class="block7">Romanın içinde yer alan başlıklardan da anlaşılacağı üzere, Firavun İmanı, Sakarya Meydan Muharebesi sonrasında Kurtuluş Savaşı'nın seyrini anlatır. Romanda yer alan Mehmet Akif, Hüseyin Avni, Haşan Basri gibi yaşamış şahsiyetler, kurtuluş ve kuruluş sürecinde Türkislam ülküsünün esas alınması gerektiğini savunurlar. Romanda değişik görüşlere sahip insanların Medis'te yer aldığı görülür; ortak amaçları, bağımsızlığa kavuşmaktır; bunun için mücadele verirler. Romanda Ali Yusuf,</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">15. Tarık Buğra, Politika Dışı, s. 245- 246.</p>
        </td>
      </tr>

      <tr class="calibre4">
        <td class="td1">
          <p class="block14">16. Tarık Buğra, Firavun İmanı, Kervan Yayınları, İst, 1976,218 s. Roman, on bölümden oluşur: 1. Sakarya Kana Bulanırken (s. 5- 26), 2. Savaş İçinde Savaş (s. 27- 34), 3. Zİle'de Bir Adam (s. 35- 38), 4. Ve Küçük Kız Sordu (s. 59-89), 5. Mısır Tarlasında Domuzları Ürkütmek (s. 90- 95), 6. Akıl Denen Cife (s. 96- 129), 7. Bir Gelir İnsan Cihana (s. 131-166), 8. Kürsüdeki Mücahitler (s. 167-183), 9. En Büyük Başlangıca veya En Büyük Dramatik Sona Doğru (s. 185- 204), 10. Tek Yenilmez Vicdan (s. 205- 218).</p>
        </td>
      </tr>

      <tr class="calibre4">
        <td class="td2">
          <p class="block14">17. Tarık Buğra, Kurtuluş Savaşı: Niçin ve Nasıl?, Türk Dili Dergisi, Türk Romanında Kurtuluş Savaşı Özel Sayısı, S: 298,Temmuz 1976, s. 116.</p>
        </td>
      </tr>
    </tbody>
  </table>

  <p class="block7">olumsuz kişiliğiyle dikkat çeker. Tefecilik ve şantaj yoluyla getirim elde etmiştir. Zile'de başlattığı isyanı Âkif, Hüseyin Avni, Haşan Basri ekibi bastırmayı başarır; bu olumlu durumu kendi lehine çevirmeye çalışır. Ankara'da Gazi Paşa'nın güvenini kazanır. Ankara ile Rusya arasındaki ilişkileri düzenler; onun entrikaları romanda epeyce anlatılır.</p>

  <p class="block7">Tarık Buğra, Firavun İmam'nda Küçük Ağa'da yer alan figürlere göndermede bulunur. Küçük Ağrı'nın hâlâ Akşehirli hoca olduğunu ve Bursa'da Ankara Hükûmeti'nden saklandığı belirtilir. Küçük Ağa'nın fikrini değiştirip Kuvvacı olma yolunda olduğuna işaret edilir. Aynı şekilde Çolak Salih'ten de söz edilir. Hüseyin Avni, Zile'ye gitmeden önce, durumu araştırmak üzere, Çolak Salih'i görevlendirir.</p>

  <p class="block7">Tarık Buğra, romanda tarihî gerçekleri göz önünde tutar. Büyük Millet Medisi'nin Başkomutanlık yetkilerini Mustafa Kemal Paşa'ya devrettiğini, buna rağmen, mebuslardan çoğunun bu yetkiyi Medis'in elinde bulundurması gerektiğini düşünenlerin de var olduğunu belirtir. Mustafa Kemal Paşa'yı maceracı bulanlar, cephe zaferi uğrunda ülkeyi felakete sürükleyebileceğini öne sürenler vardır. Bursa'nın düşüşü karşısında, Türkiye'nin de düşebileceği kanaati oluşmuştur. Bütün bunlara rağmen, Mustafa Kemal Paşa'nın zafere giden kararlılığının da altı çizilmiş; zaman içinde haklılığı ortaya çıkmıştır. İşte yazar, olumlu ve olumsuz bakış tarzlarını romanda çok iyi biçimde yoğurur.</p>

  <p class="block7">Romanda muhalif görünen kişilerin, savaş ortamında üzerine düşen sorumluluklarını yerine getirmeye çalıştıklarını da görmekteyiz. Yazar, bu durumları olayların akışına bağlı olarak usta bir şekilde işler. Yoksul ve perişan insanların ülke çıkarları söz konusu olunca, ayrıntılardan nasıl uzak kaldıklarını, Türkiye'nin kurtuluşu ve bağımsızlığa kavuşması yolunda birleştiklerini görürüz. Romanda, Meclisin emperyalizme karşı savaş iradesinden doğuşuna tanık oluruz. Özellikle romanda Âkif in erdemli ve kararlı kişiliğine, yüklendiği sorumluluğu yerine getirme gayretlerine geniş ölçüde yer verilir.</p>

  <p class="block7">Tarık Buğra, tarihî realiteyi göz ardı etmeden romancı yanıyla, Firavun İmanı'nda çıkarcıları, vurguncuları, ikiyüzlü satılmışları dile getirirken; ülkesini seven yiğit ve inançlı vatan evlatlarını, yeni bir devletin kuruluşuna katkıda bulunan irade sahibi erdemli kişileri de yüceltir. Savaşın bu şekilde kazanıldığını ortaya koymaya çalışır.</p>

  <p class="block7">Esir Şehrin insanları18 Kâmil Bey, Abdülhamid dönemi paşalarından birinin varlıklı oğludur. Ülkesinin insanını ve gerçeklerini tanımış ve devrimci olmuştur. Romanda Kâmil Bey ile Millî Mücadele yıllarındaki Türkiye'nin durumu ele alınıp sorgulanır. Kâmil Bey, halkın arasına katılır, mahalle kahvesine gider, böylece bir değişim süreci yaşar. Bu arada İnönü zaferi kazanılmıştır. Kâmil Bey, Anadolu'ya bir plan göndermekten dolayı tutuklanır. Romanda onun mahpus hayatına yer verilir. O, sürekli olarak eşi Nermin Hanimi düşünür. Yazar, Kâmil Bey'in mahpushane hayatını Esir Şehrin Mahpusu adlı romanında anlatır. Karısı Nermin Hanimi eserin sonunda boşadığını görürüz. Nermin Hanimin ağzından Kâmil Bey'in Kuvayı Millîye'de çalıştığı için, 1921'de yedi yıl ağır cezaya çarptırıldığını öğreniriz. Eserde, yazarın Türk aydını üzerindeki yorumları dikkat çeker. Bir aydının yeniden doğuşu ve Millî Mücadele'ye katılışı anlatılır.</p>

  <p class="block7">Esir Şehrin Mahpusu™ nda, Kâmil Bey'in Anadolu'daki direnişi desteklemesi nedeniyle hapse atılışı ve Millî Mücadele'ye katılamayışı ve sevdiklerinden uzak kalışı anlatılır. O, mahpus olarak tek başınadır. Kurtuluş Savaşı'nın geçek yüzünü öğrenmiş bir aydın olarak kendisiyle ve toplumla baş</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">18. Esir Şehir Üçlemesi 1. cilt, Sander Yayınları, İst, 1970,466 s. Eser üç bölümden oluşur: Birinci bölüm: Esir İstanbul (s. 9- 216), ikinci bölüm: Bulanık Su (s. 217- 283), Üçüncü bölüm: Kâmil Bey (s. 284-466).</p>
        </td>
      </tr>

      <tr class="calibre4">
        <td class="td2">
          <p class="block14">19. Esir Şehir Üçlemesi, 2. cilt, Sander Yayınları, İst., 1978,383 s. Eser iki bölümden oluşur: Birinci bölüm: Hafız Ağa (s. 9-206), ikinci Bölüm: Mİllîci Abi (s. 207- 383).</p>
        </td>
      </tr>
    </tbody>
  </table>

  <p class="block7">başadır. Namuslu yaşamak adına mücadele eden Kâmil Bey'in yaşadığı değişim sürecinden sonra, Batı kültürüne bağlı bir Osmanlı aydını olduğunu görürüz. Kâmil Bey, romanda, çöküşe giden bir toplumda değişimi idrak eden/algılayan bir aydındır. O, Anadolu insanına, Millî Mücadele'ye ve hayata bakış tarzını mahpus yatarken şekillendirir.</p>

  <p class="block7">Serbest Cumhuriyet Fırkası (8 Ağustos 1930-17 Kasım 1930), Terakkiperver Cumhuriyet Fırkası (17 Kasım 1924- 5 Haziran 1925)'ndan sonra kurulan ikinci partidir. Serbest Fırka hakkında çeşitli kaynaklarda değişik düşünceler ileri sürülmüştür20. Sağda yer alan bir parti olduğu, muhalefet fikri taşıdığı, Atatürk'ün isteği ve yakın arkadaşları tarafından kurulduğu ileri sürülmüştür. Rejime karşı olanların partiye girmeleri, bürokratik kadroyu hedef almaları gibi sebeplerle kısa ömürlü olduğu ve kapatıldığı belirtilmektedir. Seçim öncesi İzmir ve çevresinde halkın desteklediği bir parti olarak ortaya çıkmıştır. Cumhuriyet döneminde çok partili hayata geçişi göstermek üzere kurulmuştur; Terakkiperver Cumhuriyet Fırkası'ndan sonra denenen bir siyasî partidir.</p>

  <p class="block7">Ali Fethi Bey, Atatürk'ün isteğiyle bu partiyi kurmuştur. Programında cumhuriyetçi, milliyetçi ve laik bir anlayışa sahip olduğu belirtilmiştir. Kısa sürede büyük ilgi görür, bu durum CHP'yi kaygıya düşürür. İktidara gelirse kötü sonuçların ortaya çıkabileceğini düşünen Ali Fethi Bey, SCF'nin feshedildiğini açıklar. Böylece bu dönem de kapanmış olur.</p>

  <p class="block7">YolAyrımı2\ Serbest Fırka'yı konu edinir. Romanda Serbest Fırka'nın kuruluşu, işleyişi ve kapatılışı üzerine bilgiler öne çıkar. Belgelere dayalı bilgi aktarımı Ahmet Ağaoğlu'nun Serbest Fırka Hatıraları'ndan hareketle sürdürülür. Anadolu'da particilik yüzünden halkın ikiye bölünmüş olduğu, devlet düzeninin bozulduğu gibi düşünceler romanda dile getirilir, İzmir olayları anlatılır. Bu durumların roman figürleri üzerindeki etkilerini görmekte zorlanırız. Yazar, kişisel yorumlarıyla Serbest Fırka'ya bakmaya çalışır. İnsanı duygu ve düşünce yoğunluğuyla kavrayan sayfalar çok azdır. Örneğin bu durumu, Tango Ömer ile Ramiz Hoca'nın anlatıldığı sayfalarda görebiliyoruz. Oysa Yağmur Beklerken'de her sayfada roman havasını yaşarız. Halkın tedirginliği, birbirlerine düşmanlıkları, dostlukları, yakınlaşmaları, uzaklaşmaları canlı biçimde anlatılır. Romanın ana figürü Rahmi ile Güldâne'nin sevgisi, anababanın çocuklarıyla ilişkileri hoşumuza gidecek şekilde dile getirilir. Romanda tarihî bilgiler öne çıkar.</p>

  <p class="block7">"Yol Ayrımı da Serbest Fırka'yı anlatıyor, Yağmur Beklerken de. Ama Kemal Tahir'in yaklaşımı bir toplumbilimci yaklaşımı, üstelik nesnel davranmayan bir toplumbilimci yaklaşımı; bunun için Serbest Fırka olgusunun insanlar üzerindeki etkilerini bulamıyoruz Yol Ayrımı'nda. Ahmet Ağaoğlu'ndan sayfalarca alıntı yapmasının nedeni bu. Oysa Tarık Buğra'nın Serbest Fırka olgusuna yaklaşımı bir romancı yaklaşımı; Yağmur Beklerken'de Serbest Fıkra olgusunun Türkiye insanlarını ne hale getirdiğini görüyoruz."22</p>

  <p class="block7">Yağmur Beklerken21, Avukat Kenarı Bey, kasabada Serbest Fırka'yı kurmak ister, Rahmi'nin kendisine yardımcı olmasını ister. Rahmi bu işten uzak durmaya çalışır. Kenarı Bey, bu duruma</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">20. Mete Tunçay (1999), Türkiye Cumhuriyeti'nde Tek Parti Yönetiminin Kurulması (1923-1931). Çetin Yetkin (1997), Atatürk'ün Başarısız Demokrasi Devrimi: Serbest Cumhuriyet Fırkası. Cem Emrence (2006), 99 Günlük Muhalefet: Serbest Cumhuriyet Fırkası. Tevfık Çavdar (1995), "Serbest Fırka", Cumhuriyet Dönemi Türkiye Ansiklopedisi, C:8, s.252- 259. Tarık ZaferTunaya (1952), Türkiye'de Siyasî Partiler. Erdoğan Teziç (1976), Serbest Fırka. Ahmet Ağaoğlu (1969), Serbest Fırka Hatıra/ar/. Taner Timur (1971), Türk Devrimi ve Sonrası (1919- 1946).</p>
        </td>
      </tr>

      <tr class="calibre4">
        <td class="td1">
          <p class="block14">21. Sander Yayınları, İst., 1971,464 s. Esir Şehir üçlemesinin üçüncü kitabı olan bu roman, üç bölümden oluşmaktadır: Birinci Bölüm: Madrabazlık (S.7-140), İkinci Böiüm: Kuvayi Miliîyeciler (s.141-311), Üçüncü Bölüm: Yol Ayrımı (s. 313-464).</p>
        </td>
      </tr>

      <tr class="calibre4">
        <td class="td1">
          <p class="block14">22. Fethi Naci, "Yağmur Beklerken", 40 Yılda 40 Roman, Oğlak Yayıncılık, İst., 1994, s.163-164.</p>
        </td>
      </tr>

      <tr class="calibre4">
        <td class="td2">
          <p class="block14">23. Tarık Buğra, Yağmur Beklerken, Ötüken Neşriyat, İst., 1981,256 s.</p>
        </td>
      </tr>
    </tbody>
  </table>

  <p class="block7">üzülür. Rahmi, Kenarı Bey'le görüşür, bu konuşma kendisini çok etkiler. Kenarı Bey hastalanır, kasabada Serbest Fırka'yı kurmaya karar verir. Romanda Kenarı Bey'in temsil ettiği görüşün karşısında yer alan kişi olarak Halk Fırkası müfettişlerinden Hilmi Bey'i görürüz. Romanda karşıt görüşler arasında bir dengenin gözetilmediği dikkat çeker. Halk Fırkası'na taraftar olanlar silik ve olumsuz özellikleriyle karşımıza çıkarlar. Romanda kasaba hayatı ve kişiler çok başarılı bir biçimde, gerçek hayatta karşılaşabileceğimiz tarzda anlatılırlar. Rahmi, Rıza Efendi, Kenarı Bey, Güldâne, Müberrer, Serdar gibi...</p>

  <p class="block7">Romanın can alıcı yeri, romanın adıyla bütünleşen yağmur duası sahnesidir.24 Yağmur Beklerken, Serbest Fırka'yı konu edinir. Naki Bey, Serbest Fırka'nın yöneticisidir. Ceza Yargıcı Ahmet Kemal Bey de Serbest Fırka'ya taraftardır. Kaymakam, savcı ve müfettiş Hilmi Bey'ler ise Halk Fırkası taraftarıdırlar. Romanda Serbest Fırka yanlısı olanlar: Çarıkçı'nın Veli, Hacı Rüstem, Deli Yakup, Şoför Akoğlan, Şaşı Ömer, Nalbant Mustafa Efendi, Altınbaşların Halit ve babasıdır. Halk Fırkası'ndan yana olan Gülbeyaz'ların Mahmut ve Asım Ağa aynı zamanda partinin yöneticileridir.</p>

  <p class="block7">Kasabanın sevilen kişisi Avukat Rahmi'ye Serbest Fırka'yı kurma teklifi gelir; kabul eder, zor günler yaşar, kasabada huzursuzluk başlar. Avukat Rahmi'ye vekillik teklif edilir. Yağmur Beklerken, Serbest Fırka dönemini ve bir büyük kuraklığı anlatır. Yazar, politikanın insanları değiştirdiği ve insanlar arasındaki ilişkileri etkilediği yolundaki düşüncelerini ortaya koymaya çalışır. Romanda, kasabadaki insanların bu yüzden ayrıştığı dikkat çeker. Serbest Fırka ve Halk Fırkası taraftarı olanlar bu çıkmazı yaşarlar.Serbest Cumhuriyet Fırkası'nı, kasabada kurma girişimi tereddütlere neden olur. Halk Fırkası'na karşı çıkmak, İsmet Paşa ile Gazi Paşa'ya karşı çıkmak şeklinde algılanır. Bu yüzden partiyi kurmaktan imtina ederler. Her şeye rağmen, Gazi Paşa'nın isteği doğrultusunda Avukat Rahmi, kasabada Serbest Cumhuriyet Fırkası'nı kurma önerisine sıcak bakar, konuyu yakın çevresiyle tartışır.</p>

  <p class="block7">Romanın üçüncü bölümü "Tavuğuna mı Kışt Dedik Len Oğlum'' başlığı altında bunu dile getirir; Rahmi:</p>

  <p class="block7">"- (...) Ne erer benim aklım siyasete? Üstelik başımı kaşıyacak vaktim yok benim. Sevmiyorum da öyle şeyleri, enişte. Demin söyledim işte; inatlaşmalar, hasetler, hırslar, tiksindiriyor beni. Fırkacılık dediğin de daha bir azdıracak bunları., görürüz. Bilirim ben insanları. Şimdiden selâmı, sabahı kesenler var. Geçenlerde., hangi geçenlerde? Bu cuma, İplik Câmi'nin şadırvanında, herifin biri abdest alırken, yanındaki muslukta abdest alana; "Len oğlum, tavuğuna mı kış dedik? neye alman selâmımı?" dedi. Tanırım ikisini de: Biri Gülbeyaz'lardan; Halk Fırkalı yâni. Öteki de, sağda, solda Serbest Fırka demeye başlayan kırk yıllık dostu.m</p>

  <p class="block7">Kenarı, Rahmi'yi Serbest Fırka'ya katılması için ikna etmeye çalışırken,</p>

  <p class="block7">“Yeni Fırka Gazi Paşa hazretlerinin, sadece teşvik ve müsaadeleriyle değil, asıl mühimmi, en eski ve en yakın arkadaşlarını tavzifiyle kurulmuştur."26 der.</p>

  <p class="block7">Bugünkü durumun İttihat Terakki ve Terakkiperver Cumhuriyet devriyle de alakası olmadığını belirtmiştir.</p>

  <p class="block7">Romana adını veren, Yağmur Beklerken, halkın beklentileriyle örtüşür mahiyette, şu şekilde ifade edilir:</p>

  <p class="block7">" Yağmurun ne demek olduğunu, üç beş maaşlı ile beş, on haytadan başka herkes biliyor. Yağmurun nasıl beklendiğini de(...) Halk onları, ancak, toprağın yağmur bekleyişi gibi bekler: Dilsiz, kelimesiz, aksülamelsiz."17</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">24. Age, s. 119-120.</p>
        </td>
      </tr>

      <tr class="calibre4">
        <td class="td1">
          <p class="block14">25. Tarık Buğra, Yağmur Beklerken, Ötüken Neşriyat, İst., 1981, s. 84.</p>
        </td>
      </tr>

      <tr class="calibre4">
        <td class="td2">
          <p class="block14">26. Age, s. 136.</p>
        </td>
      </tr>
    </tbody>
  </table>

  <p class="block7"></p>

  <p class="block7">Rahmi'nin partiye katıldığını Rahmi'nin dayısı Rıza Efendi başta olmak üzere sevinçle karşılayanlar olur. Siyasete kavuşan Rahmi, bankadan ayrılır, yerine Vehbi dayısının geçmesini düşünür, bu istek kabul görür. Rahmi'ye göre, "Fırkacılık milleti birbirine düşürmeden, düşman etmeden" yapılmalıdır. Bu anlayışı çevrede görememesine karşın Rahmi, bir şeyler yapabilmek için çırpınır, korkmamasına rağmen tedirgindir.</p>

  <p class="block7">Serbest Fırkacılar, "Serbest Fırka'yı, memleket ve millet kurtulsun diye, Gazi Hazretleri kur- durttu. İsmet'ten ve Ismet'in mûtemetlerinden kurtulmak için başka yol bulamadı. Gazi Paşa'ya karşı gelmek olur mu?"28 diye propaganda yaparlarken, Halkçılar da "Serbest Fırka'yı bir komünistlik ve Dersim'in öcünü almak için kullanılan bir bölücülük harekatı gibi tanıtmaya çalışıyorlardı."29</p>

  <p class="block7">Ülkede seçim yaklaşırken bu tür propagandaların yaygın bir hâl alması ve sürtüşmenin artması, günümüzde de tanık olduğumuz, somut örneklerdendir. Tarık Buğra, Yağmur Beklerken'de, particiliğin, küçük bir kasabayı ve insanlarını nasıl değiştirdiğini, İnsanî ilişkiler bağlamında anlatmaya çalışır. Romanda öne çıkan, particiliğin insanları harekete geçiren, değişimi sağlayan boyutudur.</p>

  <p class="block7">Kurt Kanunu10, Mustafa Kemal'e karşı düzenlenen İzmir suikastını konu edinirken, Cumhuriyetin ilk yıllarındaki siyasî çekişmeleri de anlatır. Romanda; İttihatçılar, Mustafa Kemal, Cumhuriyet devrimleri, istiklâl Mahkemeleri, çok partili hayata geçiş üzerinde durulur. Roman üç bölümden oluşur: Kanlı Tuzak, Sürek Avı, İnsanlık Sorunu. Kurt Kanunu, ittihatçıların kötü sonlarını, istiklâl Mahkemeleri tarafından idam cezasına çarptırılmalarını anlatır; İstiklâl Mahkemeleri'ni işleyişi açısından da eleştirir. 1926 yılı İzmir Suikastı'nı gerçekleştirmek isteyen Kara Kemal, Kanlı Tuzak ve Sürek Avı bölümlerinde ayrıntılı bir şekilde anlatılır. Kara Kemal saklanır, İngiliz Elçiliği'ne sığınma isteği reddedilir. Emin Bey'in yanına sığınan Kara Kemal, bahçedeki, kümeste saklanır, baskın sırasında tabanca ile kendisini vurur.</p>

  <p class="block7">Romanın adı olan Kurt Kanunu, muhalefeti ve İttihatçıları yok etmek için alınan sert önlemlere göndermede bulunur; bu yüzden Kurt Kanunu diye anılır. Kurtlukta düşeni yemenin kanun olduğu düşüncesi esas alınır. Terakkiperver Partisi'nin kurulması ve Cumhuriyet Halk Partisi'ne bu partinin muhalefet etmesi bir kurt kapanı olarak algılanır. Çünkü muhalifler, iktidarı ele geçirmek için, İzmir'de suikast girişiminde bulunmayı planlar. İttihatçıların tamamı suçlu olmamakla birlikte yaşadıkları son kötü olmuştur. Yazar, bu duruma tepkilidir; Mustafa Kemal'e Sarı Paşa, İsmet İnönü'ye de Sağır Paşa der. Yazar, Kara Kemal'in "Oysa demokratik bir Halk Cumhuriyeti çıkabilirdi" düşüncesine katılır; yanlışlıkların nedenleri, üzerinde durulmasını savunur. Kemal Tahir, romanda Mustafa Kemal'i devrimleriyle ülkeyi Batı'ya benzetmekle suçlar. Türk milletinin kendisine özgü özellikleriyle ayakta durmasını ister. Cumhuriyet devrimlerinin batıcılık düşüncesine dayandırılmasına karşı çıkar. Emin Bey'in şahsında dönem aydınlarını sorgular, onların geri planda kalmalarını ve sorumluluk almamalarını eleştirir.</p>

  <p class="block7">Siyah Kehribar1', Tarık Buğra, Siyah Kehribar1 di 19401ı yılların tek partili diktasını eleştirir. Millî Şefin diktatörlüğüne değinir. Romanda bunları açıkça söylemez, olaylar İtalya/ Roma'da geçer. İtalya'daki faşizmin egemenliğinden söz edilir. Aydınların sürekli olarak izlenmesinin, onlarda ya</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">27. Age, s. 119.</p>
        </td>
      </tr>

      <tr class="calibre4">
        <td class="td1">
          <p class="block14">28. Age, s. 221-222.</p>
        </td>
      </tr>

      <tr class="calibre4">
        <td class="td1">
          <p class="block14">29. Age, s. 222.</p>
        </td>
      </tr>

      <tr class="calibre4">
        <td class="td1">
          <p class="block14">30. Kemal Tahir, Kurt Kanunu, Bilgi Yayınevi, Ank., 1969, s. 404.</p>
        </td>
      </tr>

      <tr class="calibre4">
        <td class="td2">
          <p class="block14">31. Tarık Buğra, Siyah Kehribar, ötüken Neşriyat, İst., 1991, s. 328.</p>
        </td>
      </tr>
    </tbody>
  </table>

  <p class="block7">rattığı psikolojik travma vurgulanır. Baskıdan bunalan aydınların sürekli birkaçış psikozu içinde oldukları, romanda ayrıntılarıyla verilir. İtalya'da sanat tarihi doktorasını yapan Türk genci, faşist bir yönetimden uzak, özgür ve mutlu bir dünya arayışındadır. Tarık Buğra, özel hayatına ilişkin bir not düşer, bu da Siyah Kehribar1 ın özünü yansıtması bakımından önem taşır:</p>

  <p class="block7">"Askerde tam on bir sürgünüm vardır. Sebebi de "Bıyık inkılâbı" der. Millî Şef bıyıklarını kesmişti, bütün asker ve memurlardan da bıyıklarını kesmelerini istiyordu. Kesmedim. Bıyık yasak değildi, üstelik şekli bile tesbit edilmişti. Köle değildim. Sürgün mü, baskı mı, hay hay. Ama bıyık kesmeye hayır."32</p>

  <p class="block7">Bu itiraftan da anlaşılacağı üzere, yazarın mizacı Siyah Kehribarca kendisini gösteriyor. Tarık Buğra, romanı hakkında düşüncelerini şu şekilde belirtir:</p>

  <p class="block7">"Diktatörlere, sebep oldukları şahsiyet, yani gurur buhranı yüzünden düşmanımdır. Siyah Kehribar, bir bakıma da bu tiksinti ile bu düşmanlığın romanıdır."33</p>

  <p class="block7">Bu noktadan hareket edilirse, Siyah Kehribar"m tezli bir roman olduğu belirtilebilir. Bozkırdaki Çekirdek,34 Köy Enstitüleri gerçeğini anlatır. Yazar, Köy Enstitülerine eleştirel bir bakışla yaklaşır. Kemal Tahir, halkın enstitülere yaklaşımını gözler önüne sermeye çalışır; Köy Enstitülerine35 siyasetçiler ve köylülerin gözüyle yaklaşır.</p>

  <p class="block7">Üç bölümden oluşan36 romanda, Enstitünün siyasî amaçlı olduğu düşünüldüğü için, rahatsızlık yarattığı belirtilir. Kemal Tahir, bu Enstitülerin aslında siyasî bir oyun ve deney olduğunu ve bu işte köylülerin kullanılmış olduğu düşüncesini romanında işlemeye çalışır. Kemal Tahir, Bozkırdaki Çekirdekte köylülere Enstitülerde uygulanan programın ilk ve en önemli maddesinin; köy çocuklarına köylülüklerini unutturmamak, İkincisinin ise, öğrencilerin saflığının bozulmaması olduğunu belirtir.</p>

  <p class="block7">"Köylüyü modern teknikten uzak tutmak, köyde kalmasını, arıcılık, ziraatçılık, hayvancılık yapmasını sağlamak için, 'kendine yeterlik' fikrinin aşılanması gerekmektedir. Dolayısıyla Kemal Tahir'e göre, aslında köylüye öğretilen tüm pratik bilgiler, onun Osmanlı devrinden beri bildiği şeylerdir ve köylüye yapılan, onun 'azla yetinme' gücünün sömürülerek köyde kalmasının sağlanması olmuştur."37</p>

  <p class="block7">Dönemeçte38, 1945- 1950 yılları arasını konu edinir; 1946'da kurulan Demokrat Parti'nin çok partili sistemde yerini alışı irdelenir. DP'nin kuruluş yıllarının anlatıldığı eserde, Demokrat Parti'ye bağlı kişiler arasında; Kara Yusuf, Şükrü, Deli Kadir, Berber Haydar, Terzi Latif ve Mahmut yer alır. Romanda Tarikatçıların önemli bir baskı grubu olarak yer aldığını gözlemleriz. Bu roman da Yağmuru Beklerken'den sonra, Türkiye'nin çok partili döneme geçiş yıllarını sorgular. Olaylar, 1947 yılında, Orta Anadolu'nun küçük bir kasabasında geçer. Kasabanın doktoru Cevdet Bey, kızı Handan'ı iyi yetiştirmeye çalışır. Ancak, Handan'ın yetişkin bir kız olması, beraberinde bazı sorunları da getirir. Kasabaya gelen genç Doktor Şerif ile Doktor Cevdet Bey'in kızı Nilgün arasında bir ilişki başlar. Handan'da bu genç doktora hayranlık duyar; ancak Handan bu sevgi karşısında bir çelişki yaşar. Kasabaya gelen savcı yardımcısı Orhan ile Handan nişanlanır. Cevdet Bey, Eczacı Celal'den bu nişanın bozulmasını</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">32. Hüseyin Tuncer, Tank Buğra, Kültür ve Turizm Bakanlığı Yay., Ank., 1988, s. 9.</p>
        </td>
      </tr>

      <tr class="calibre4">
        <td class="td1">
          <p class="block14">33. Tarık Buğra, "Siyah Kehribar", "Megolomanİ" ve "Eleştirmeye Dair", Yenilik, S:35, Kanun 1955, s. 11.</p>
        </td>
      </tr>

      <tr class="calibre4">
        <td class="td1">
          <p class="block14">34. Kemal Tahir, Bozkırdaki Çekirdek, Bilgi Yayınevi, Ank., 1972, s. 565.</p>
        </td>
      </tr>

      <tr class="calibre4">
        <td class="td1">
          <p class="block14">35. Köy Enstitüleri, ilkokul Öğretmeni yetiştirmek üzere, 17 Nisan 1940 tarihinde açıldı. 27 Ocak 1954'te kapatıldı. Kurucusu İsmail Hakkı Tonguç'tur.</p>
        </td>
      </tr>

      <tr class="calibre4">
        <td class="td1">
          <p class="block14">36. Tarık Buğra, Dönemeçte, 1. Bölüm: Ortam, 2. Bölüm: Deney, 3. Bölüm: Bozkırdaki Çekirdek.</p>
        </td>
      </tr>

      <tr class="calibre4">
        <td class="td1">
          <p class="block14">37. özlem Fedai (Durmaz), Kemal Tahir'in Romanlarında Tarih ve Toplum, s. 421.</p>
        </td>
      </tr>

      <tr class="calibre4">
        <td class="td2">
          <p class="block14">38. Tarık Buğra, Dönemeçte, ötüken Neşriyat, İst., 1980, s. 310.</p>
        </td>
      </tr>
    </tbody>
  </table>

  <p class="block7">ister. Orhan, Handan'ı bu nişanı bozmaya zorlamak amacıyla bir plan kurar. Kazadan tayinini istediğini Dr. Şerife söyler. Şerifin gidip durumu Handan'a söylemeyeceğini düşünür. Şerif, Orhan'ın gerçekte tayinini istemediğini bir tesadüf sonucu öğrenir. Dolayısıyla romanda, Orhan, Handan ve Şerif arasındaki ilişkiler, romanın en ilgi çekici yanını oluşturur/ öne çıkarır. Üç bölümden oluşan romanda39 yazar, insan ve kader üzerinde durur, bunu da top ve fıskiye ile sembolleştirir. Dr. Şerif isyan hallerinde bir topu hırsla ezer; ancak kadere karşı konulamaz, Eczacı Celal'in ölümüne engel olamadığı gibi, sevmediği politikaya atılmaktan kendini alamaz. Romanda, kendi kaderiyle barışık hâlinde en iyi biçimde yaşayan figür Fakir Halit'tir; sürekli olarak itaat ve ibadet halindedir. Aydın kesimin köklerinden kopuşlarına işaret edilir. Fakir Halit, Mevleviliğe gönül vermiş bir halk adamıdır. Dr. Şerifin diğer memurlardan farklı olduğuna inanır. Ancak Dr. Şerif siyasetten hoşlanmaz, ortada olan siyasetçilere meydanı bırakmak istemez, bu kararsızlığı nedeniyle bir ‘dönemeÇ e gelmiştir.</p>

  <p class="block7">"Doktor, işte şimdi, Fakirin teklifini ve bunun dayandırdığı düşünüş ve anlayışı birlikte ele alıyor, bu yüzden de önündeki dönemecin zorluğunu anlıyordu. Ve düşünüyordu ki dönemeç yalnız kendisinin değil, bütünüyle Türkiye'nin Türkiye insanlarının önünde idi... Üstelikbiryol ayrımı söz konusu değildi. Yol mutlaka bu dönemeçten geçecekti. "40</p>

  <p class="block7">Çok partili dönem, demokrasiyle birlikte, kasabada bir silkiniş ve uyanışa neden olur. Buna rağmen, Serbest Fırka denemesinin hatıraları, ittihatçıların kıyımları, Milli Şefin gölgesi, halkın hafızasında canlılığını korur. CHP ilçe başkanına tepki devam ederken, muhalefet edenlerin de komünistlerin maşası olduğu ileri sürülür. Olaylar, bu siyasi anlayış çerçevesinde ele alınır.</p>

  <p class="block7">Gençliğim Eyvah*', 1908-1965 yılları aralığında, devlete düşman olanların, devleti kullanarak amaçlarını nasıl gerçekleştirmeye çalıştıklarını dile getirir/ sorgular. On bölümden oluşan42 romanın ana figürü İhtiyar, Türkiye'de anarşinin yaratıcısı durumundadır. İkinci Meşrutiyet, Mütareke, Cumhuriyet ve İnönü dönemlerinde kirli ve karanlık işlere bulaşmıştır. Güliz'i istediği şekilde kullanır. İhtiyar kendi yerine geçirmeye ikna edemediği Delikanlı (Raşid)'yı Güliz kanalıyla kandırmaya çalışır. Ne var ki Güliz'le Delikanlı arasındaki ilişki aşka dönüşür. Bunun üzerine ihtiyar, Delikanlı'yı öldürmeye karar verir. Güliz Delikanlı'yı sevdiği için, İhtiyari zehirlemeye çalışırken, esas oğlanın ihtiyarı öldürmek üzere köşke geldiğini, Güliz ile İhtiyar'ı ölü bulduğunu görürüz. Romandaki İhtiyar, devleti devlet eliyle yıpratmaya çalışır. "Bir mozaik tip olan ihtiyar, aynı zamanda, Türkiye'mizi kaosa sürükleyen insanların, tutum ve davranışlarının hem sembolü, hem de kışkırtıcısıdır, besleyicisidir."43</p>

  <p class="block7">Yazar, bir başka yazısında ihtiyari şeytanla eşdeğer bulur. İhtiyar, anarşinin teşvikçilerini, destekçilerini temsil eder; insanı temsil etmekten çıkar, kötülükleri temsil eder. Buna karşılık romanda, Delikanlı anarşinin eline düşüp düşmemekte tereddüt eder, dolayısıyla Türk gençliğini simgeler. İhtiyarin onu iknaya çalışması, Türk gençliğini anarşi ve teröre çekmeye yöneliktir.</p>

  <p class="block7">"Anarşinin, çürümenin, çirkinleştirmenin, yozlaştırmanın, yabancılaştırmanın, kısacası, insani tek ve çırılçıplak tıpkı mağara devrindeki gibi bırakma sapkınlığının, milyarlarca kırıntısına sembol!"44</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">39. Her İnsana Bir Başka Sabah (s.5-68), Hep Aynı Şarkılarla (s. 69-114), Kader Olandır (s. 115-330).</p>
        </td>
      </tr>

      <tr class="calibre4">
        <td class="td1">
          <p class="block14">40. Tarık Buğra, Dönemeçte, Ötüken Neşriyat, İst., 1980, s. 233-234.</p>
        </td>
      </tr>

      <tr class="calibre4">
        <td class="td1">
          <p class="block14">41. Tarık Buğra, Gençliğim Eyvah, Ötüken Neşriyat, İst., 1979, s. 437.</p>
        </td>
      </tr>

      <tr class="calibre4">
        <td class="td1">
          <p class="block14">42. Sonun Başlangıcında {s. 5-7), Köşk (s. 7-10), Dile Benden Ne Dilersen (s. 10-32), İhtiyar'ın İşleri (s. 33-35)'nden sonra, Birinci Bölüm İhtiyar (s. 36-81), İkinci Bölüm Güliz Dönemi (s. 82-104), Üçüncü Bölüm Delikanlı (s. 105-136), Dördüncü Bölüm Örümcek (s. 137-149), Beşinci Bölüm Aşka Davet (s. 150-191), Altıncı Bölüm Kırkıncı Oda (s.192- 236), Yedinci Bölüm Oynamadan önce (s. 237-296), Sekizinci Bölüm Bedel (s. 297- 317), Dokuzuncu BölümTaş Sürmek (s. 318-372), Onuncu Bölüm Anahtarı Nerede? (s. 373- 437).</p>
        </td>
      </tr>

      <tr class="calibre4">
        <td class="td1">
          <p class="block14">43. Tarık Buğra, "Hey Zaman, Hey!", Tercüman, 19 Nisan, 1981, s. 6.</p>
        </td>
      </tr>

      <tr class="calibre4">
        <td class="td2">
          <p class="block14">44. Tarık Buğra, Dönemeçte, Ötüken Neşriyat, İst.,1980, s. 406.</p>
        </td>
      </tr>
    </tbody>
  </table>

  <p class="block7"></p>

  <p class="block7">Bütün bunlar dikkate alındığında, yazarın Gençliğim Eyvah'ta Türkiye'nin 12 Eylül 1980 öncesini vermeye çalıştığına tanık oluruz. Eser Türkiye'de yaşanan bunalımların gerçek hikâyesini gözler önüne serer. Böylece, ırmak roman bağlamında, Serbest Fırka'yı konu edinen Yağmur Beklerken, Millî Şef dönemini anlatan Siyah Kehribar, Demokrat Parti dönemini kapsayan Dönemeçte romanları, sosyal ve siyasal çatışmaları, ayrışmaları dile getirmek suretiyle tarihimize ışık tutmaya çalışır. Fethi Naci, 'Tarih ve Edebiyat" adlı yazısında, Kemal Tahir'den söz açar:</p>

  <p class="block7">"Kemal Tahir, birtakım tarihsel ve toplumsal sorunlara kafasından çözüm bulduktan sonra, bu "Kuramsal" çözümleri dile getirerek açıklayıcı kişiler çizmek için tarihten yararlanmaya kalkar; birtakım ünlü kişileri dilediği gibi konuşturmaktan çekinmez. Yaklaşımı bir romancı yaklaşımı değil, bir toplumbilimci yaklaşımıdır, üstelik nesnel davranmayan bir toplumbilimci yaklaşımı." der.45</p>

  <p class="block7">Kemal Tahir, ana çizgileriyle Marksist, mistik ve Osmanlı hayranı bir yazardır. Temel olarak Osmanlı’nın devlet yapısını, toprak sistemini ve adalet anlayışını, bakış açısı itibarıyla öne çıkarır. Batı'nın bize benzemeyişi düşüncesinden hareketle Batı'ya sıcak bakmaz. Bizi biz yapan değerler üzerinde yürümemiz gerektiğine inanır. Bu anlayışla, romanlarını -Osmanlı’dan Cumhuriyet sonrasına kadar- yazar. Bağımsızlık mücadelesi ve cumhuriyetle birlikte demokratikleşme süreci, onun romanlarında sorgulanır.</p>

  <p class="block7">Kemal Tahir'in Türk tarihine bakışında, Osmanlı Devleti önemli bir yer tutar. Tarihe bağlılık fikri, eserlerinde görülmekle birlikte, Bir Mülkiyet Kalesi, Esir Şehrin İnsanları, Esir Şehrin Mahpusu ve Bozkırdaki Çekirdek gibi romanlarında, tarihi bir araç olarak kullandığı gözlenir. Aynı şekilde Yorgun Savaşçı, Kurt Kanunu ve Yol Ayrımı romanlarında Türklerin devlet kurma dehasını vurgularken de tarihi amaç olarak kullanır.</p>

  <p class="block7">Tarık Buğra, insana değer verir ve önemser; bu yüzden de sanatın gayesinin insanı yüceltmek olduğuna inanır ve bu düşünceyi savunur. Bitmemiş Senfoni adlı hikâyesinde, "San'at, kâinatı ve insanları bir mizaca göre yeniden yaratmaktır" der.</p>

  <p class="block7">O, sosyal gerçekçilerin sanat anlayışından ayrılır; insana, çevreye ve topluma gözlemci bir gözle değil, sanatçı gibi bakılması gerektiğine inanır; sanat gerçeğini, eşyada, dış görünüşlerde aramaz insanın ilişkilerinde ve insanın bu münasebetleri düzenleyen değişmez yanlarında arar. Mizaç ve psikoloji üzerinde duran yazar, insan ve sosyal olaylara yönelir; romanlarında kişi, çevre ve olaylara izlenimci bir yaklaşımla bakar. Bu doğrultuda yazan Tarık Buğra'nın eserlerinde sanat, insana ve hayata rehberlik eder, moral kazandırır. Toplumla sanatı birlikte götüren yazar, sanat anlayışının özünü oluşturan insanı, eserlerinde merkeze oturtur. İnsana büyüklüğünü, yapıcılığını anlatma çabası gösterir; insanı onurlu, dimdik ayakta duracak ve alnı açık dolaşacak hâlde görmek ve göstermek ister. Bu yüzden, yukarıda irdelemeye çalıştığımız romanlarında insanlar, günahları ve sevaplarıyla, acıları ve sevinçleriyle, duygu ve düşünce yoğunluğuyla karşımıza canlı olarak çıkarlar.</p>

  <p class="block7">Kemal Tahir, romancılığında bireyi değil, toplumu öne çıkarır; toplumun bir çağdan diğer bir çağa aktarılan dimağını yansıtmaya çalışır. Modern roman, yazarın düşüncelerini tebliğ etmez; yarattığı karakterlerin iç dünyalarının derinliklerine odaklanır; dil ve üslûp hassasiyeti de gözetmek suretiyle insana yönelmeyi hedefler. Kemal Tahir ile Tarık Buğra benzer konuları ele almakla birlikte, farklı bakış açılarından olayları işlerler; Türk romanının gelişmesine katkıda bulunurlar. Dil ve üslûp konusunda da her iki yazarın kendilerine özgü özellikleri ortaya çıkar. Türk romanında her iki yazar da layık oldukları yeri alır ve geniş bir okuyucu kitlesine hitap ederler.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">45. Fethi Naci, Eleştiride Kırk Yıl, Adam Yayıncılık, İst., 1994, s. 78.</p>
        </td>
      </tr>
    </tbody>
  </table>

  <p class="block7"></p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">Kaynakça</p>
        </td>
      </tr>

      <tr class="calibre4">
        <td class="td1">
          <p class="block14">BELGE, Murat, Edebiyat Üstüne Yazılar, YKY., İst., 1994.</p>
        </td>
      </tr>

      <tr class="calibre4">
        <td class="td1">
          <p class="block14">BOZDAĞ, ismet, Kemal Tahir'in Sohbetleri, İst., 1980.</p>
        </td>
      </tr>

      <tr class="calibre4">
        <td class="td1">
          <p class="block14">BUĞRA, Tarık, Osmancık, Ötüken Neşriyat, İstanbul, 1983,436 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Küçük Ağa, Ötüken Neşriyat, İstanbul, 1981,624 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Firavun İmanı, Kervan Yayınları, İst, 1976,218 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Yağmur Beklerken, Ötüken Neşriyat, İst., 1981,256 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Siyah Kehribar, Ötüken Neşriyat, İst., 1991,328 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Dönemeçte, Ötüken Neşriyat, İst., 1980,310 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Gençliğim Eyvah, Ötüken Neşriyat, İst., 1979,437 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Politika Dışı, Ötüken Neşriyat, İst., 1992,245 s.</p>
        </td>
      </tr>

      <tr class="calibre4">
        <td class="td1">
          <p class="block14">—, "Siyah Kehribar", "Megolomani" ve "Eleştirmeye Dair", Yenilik, S: 35, Kanun 1955.</p>
        </td>
      </tr>

      <tr class="calibre4">
        <td class="td1">
          <p class="block14">—, "Kurtuluş Savaşı: Niçin ve Nasıl?", Türk Dili Dergisi, Türk Romanında Kurtuluş Savaşı Özel Sayısı, S: 298, Temmuz 1976.</p>
        </td>
      </tr>

      <tr class="calibre4">
        <td class="td1">
          <p class="block14">—, "Hey Zaman, Hey!", Tercüman, 19 Nisan, 1981, s. 6.</p>
        </td>
      </tr>

      <tr class="calibre4">
        <td class="td1">
          <p class="block14">—, "Ezeli ve Ebedî", Türkiye, 1 Ekim 1989.</p>
        </td>
      </tr>

      <tr class="calibre4">
        <td class="td1">
          <p class="block14">(DEMİR), Kemal Tahir, Devlet Ana, Bilgi Yayınevi, C.1, Ank., 1973,373 s.; C. 2, Ank., 1973,381- 775 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Bir Mülkiyet Kalesi, Tekin Yayınevi, İst., 1982,518 s.</p>
        </td>
      </tr>

      <tr class="calibre4">
        <td class="td1">
          <p class="block14">—,Yorgun Savaşçı, Bilgi Yayınevi, Ankara, 1976,565 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Esir Şehrin insanları, Sander Yayınları, İst, 1970,466 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Esir Şehrin Mahpusu, Sander Yayınları, İst., 1978,383 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Yol Ayrımı, Sander Yayınları, İst., 1971,464 s.</p>
        </td>
      </tr>

      <tr class="calibre4">
        <td class="td1">
          <p class="block14">—, Kurt Kanunu, Bilgi Yayınevi, Ank., 1969,404 s.</p>
        </td>
      </tr>

      <tr class="calibre4">
        <td class="td1">
          <p class="block14">, Bozkırdaki Çekirdek, Bilgi Yayınevi, Ank., 1972,565 s.</p>
        </td>
      </tr>

      <tr class="calibre4">
        <td class="td1">
          <p class="block14">DURMAZ, Özlem Fedai, Kemal Tahir'in Romanlarında Tarih ve Toplum, DEÜ. Sosyal Bilimler Enstitüsü, Basılmamış Yüksek Lisans Tezi, İzmir, 1998,511 s.</p>
        </td>
      </tr>

      <tr class="calibre4">
        <td class="td1">
          <p class="block14">HİLAV, Selahattin, Edebiyat Yazıları, YKY., İst., 1995.</p>
        </td>
      </tr>

      <tr class="calibre4">
        <td class="td1">
          <p class="block14">(KALPAKÇIOĞLU), Fethi Naci, "Yağmur Beklerken", 40 Yılda 40Roman, Oğlak Yayıncılık, İst., 1994.</p>
        </td>
      </tr>

      <tr class="calibre4">
        <td class="td1">
          <p class="block14">—, Eleştiride Kırk Yıl, Adam Yayıncılık, İst., 1994, s. 78.</p>
        </td>
      </tr>

      <tr class="calibre4">
        <td class="td2">
          <p class="block14">TUNCER, Hüseyin, Tarık Buğra, Kültür ve Turizm Bakanlığı Yay.,Ank., 1988, s. 196.</p>
        </td>
      </tr>
    </tbody>
  </table>

  <p class="block13" id="calibre_pb_43"></p>
</body>
</html>
