<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block6">KEMAL TAHİR ROMANLARINDA TOPLUMSAL DEĞİŞME VE KÖY</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_28">Olgun Gündüz</h2>

  <div>
    <br />
  </div>

  <p class="block10"></p>

  <p class="block8">"Sen hiç utanmaz mısın? Yamören'de kavga âdeti çkaracak. Bizim köyümüzde elli yıldır kan dökülmedi."1</p>

  <p class="block8"><br /></p>

  <p class="block8"><br /></p>

  <p class="block11"></p>

  <p class="block11"></p>

  <p class="block7">Kemal Tahir romanları, gerek konuları gerekse konuların ele alınma şekli bakımından çoklu okumalara açık metinlerdir.’Türkiye'de sosyal bilimler alanında disiplinlerin henüz yetkinleşmediği bir dönemde yazan Kemal Tahir, romana 'drama düşmüş insan'ı anlatmak gayesi ile başlamış bunu başarabilmek için de toplumsal yapı dinamiklerini çözümlemek, ele aldığı meseleleri nedenleri ve sonuçlarıyla ortaya koymak, bir dönemden diğerine taşınan problematiği belirlemek gibi hedeflere yönelmiştir. Edebî yönü güçlü olduğu kadar sosyal muhtevası da zengin bu romanlar</p>

  <p class="block7">Anadolu Selçuklulardan Osmanlı’ya, Tanzimat'tan Cumhuriyet'e uzanan geniş bir tarihsel dönemi kapsamaktadır. Yakın tarihimize taşınan sorunların kaynağını geçmişteki tarihsel ve toplumsal koşullar içinde aramanın doğru olacağına inanan Kemal Tahir, bu yaklaşımın neticesinde konuların birbirine bağlandığı nehir romanlar yazmıştır. Sağırdere-Körduman İkilisi, Yediçınar Yaylası-Köyün Kamburu-Büyük Mal üçlemesi bu yaklaşım şeklinin ürünleridir. Bu romanlar İçerdikleri konuları kapsamlı bir şekilde tartışmakla birlikte bu konulara getirdiği perspektif farkıyla da değişik disiplinlere gönderme yapmaktadır. Romanlardaki problematiğin anlaşılıp çözümlenebilmesi büyük oranda farklı bilim dallarının bilimsel izahından faydalanınayı gerekli kılmaktadır. Bunun gerçekleşmesi, romanlara edebiyat dışında başka disiplinlerin yönelmesi ile mümkün olmuştur. Disiplinlerarası çalışmaların yaygınlık kazandığı günümüzde Kemal Tahir romanları, tarih, sosyoloji, siyaset bilimi, antropoloji ve halkbilimi gibi disiplinlerin inceleme alanına girmiş ve bu sayede romanlarda konu edilen meselelerle ilgili olarak değişik çalışmalar ortaya çıkmıştır. Edebiyat ve sosyoloji arasındaki disiplinlerarasılık bağlantısıyla Kemal Tahir romanlarında toplumsal değişme ve köy ilişkisini konu alan bu çalışmada genelde Cumhuriyet döneminde köyün siyasal karşılığı ve yazın alanına yansıma biçimi üzerinde durulacak, özelde ise yazarın Sağırdere ve Körduman2 romanları ele alınacaktır.</p>

  <p class="block7">Sağırdere-Körduman romanları önemli sosyal, siyasal ve ekonomik dönüşüm evresinin yaşandığı Cumhuriyet döneminin romanlarıdır. Bu romanlar, köye dair folklorik zenginliği canlı bir şekilde sunması yanında, dönemin yerli kalkınma arayışları, halkçılık ve devletçilik politikaları, ulusal ekonomi, tarımda makineleşme, laik eğitime geçiş, Tevhidi Tedrisat, tarımda susuzluk sorunu, eğitmen kursları, kırdan şehre göç, köycülük akımı gibi olguları bir roman kurgusu içinde gösterebilmiş olması açısından da önemlidir. Romanlarının geçtiği 1930'lu yılların sonu, Osmanlı geleneksel toplum yapısı, değerleri ve kurumlan ile Cumhuriyetin yeni rejiminin ilkeleri ve uygulamaları arasında gelenek, eğitim, din gibi alanlarda ikiliğin yaşandığı yıllardır. Bu ikiliğin en açık hissedildiği alan toplumsal yapıdır. Toplumsal yapı dinamiklerine bakıldığında o dönem için nüfusun yüzde sekseninin köylerde yaşadığı görülmektedir. Bu sebeple dönemin özelliklerinin toplumsal yapı üzerindeki etkilerini anlamak açısından köye bakmak isabetlidir. Köyü o dönem şartlarında anlatan en yetkin metinler köye dair yazılan romanlardır. Ancak Cumhuriyet döneminde köyün yazın alanında</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">1. Kemal Tahir, Körduman, s. 368.</p>
        </td>
      </tr>

      <tr class="calibre4">
        <td class="td2">
          <p class="block14">2. Bu çalışmada romanların Sağırdere, İthaki Yayınları, İstanbul, 2006 ve Körduman, Adam Yayınları, İstanbul, 2004 baskıları kullanılmıştır. Alıntılar, Sağırdere için'S', Körduman için 'K' diye gösterilecektir.</p>
        </td>
      </tr>
    </tbody>
  </table>

  <p class="block7">betimlenme biçimi başka tartışmaları beraberinde getirecektir. Erken dönem köy romanları ideolojik temelli romantizm etkisiyle köyü tasvir ederken, ellili yıllarda yazılan romanlar, toplumcu gerçekçi akımın Marksist temeli üzerinden ele alacaktır. Sağırdere-Körduman romanlarında anlatılan köyün dinamiklerini daha iyi anlamak için, olay örgüsünün geçtiği 1930'lu yılların siyasal iklimine bakmak gerekir. Bu bölümde köycülük söylemi üzerinden Cumhuriyet rejiminin köye bakışına değinilecek daha sonra bu dönemde köyü anlatan romanlar hakkında bilgi verilecektir.</p>

  <p class="block7">1930'lu Yılların Siyasal İkliminde Köy</p>

  <p class="block7">Cumhuriyet rejiminin 1930'lu yıllarda köye yönelmesi, köylüyü yeni rejimin ilkelerine destek bir halk olarak görme arayışının tezahürüdür. Bu dönemde köy, ne Osmanlı toplumsal yapısının sosyal ku- rumlarının etkisinin sürdüğü ne de yeni rejimin kendi kurumlarının egemenlik alanı bulabildiği yerdir. Sağırdere-Körduman romanları tam da bu ikircikli durumu betimler. Köy eski geleneksel kurumlarının getirisi olan norm sistemini yitirmiş ancak yeni rejimin değer örüntüsüne de henüz alışamamıştır. Geleneksel yapısı içinde yarenlik kurumunun ihtiva ettiği inanç, saygı, gibi mekanizmaların varlığı sayesinde muhafaza edebildiği düzeni önemli ölçüde yitiren köy, yeni dönemde batıl inançların, kurnazlıkların, cinsel gevşekliklerin, birbirinin canına kastetmelere varan çatışmaların köyü hâline gelmiştir. 1930'lu yıllar Cumhuriyet rejiminin Türkiye'de köyü önceleyen politikalarının yaygınlık kazanmaya başladığı yıllardır. "Osmanlı enkazından çıkan Türkiye Cumhuriyeti, geçmişle bağlarını koparmalı ve yeni bir kimliğe kavuşmalT'dır.3 Cumhuriyet rejiminin inşa edildiği dönemde egemen toplumsal ve kültürel yapılar, geleneksel ve prekapitalist özellikler taşımaktadır. Bu, aşılanmak istenen yeni kültürel değerleri benimsetmek açısından önemli zorluklar doğurmaktadır. Eğer yeni rejim, yeni bir yönetim biçimi ve onunla uyumlu yeni bir toplum yaratmak istiyorsa egemen sosyoekonomikve kültürel yapıları mutlaka değiştirmesi gerekecektir.4 Bu şartlar altında Cumhuriyet, seçkinci kadroları ile yönünü köylere çevirmekte ve böylece büyük bir köycülük uygulamaları dönemi başlatmaktadır. İlk ve en önemli hamle söylemlerde köylüyü idealize etmek ve yüceltmek olmuştur. Bu dönemde 'Köylü, efendimizdir.' düsturu altında bir dizi seferberlik denemelerine girişilmektedir. Köycülük kolları kurulmasının ardından teşekkül ettirilen halkevleri bu uygulamaların en öne çıkanıdır. "Halkevleri devletin doğrudan kontrolünde olmayan her türlü siyasi, kültürel, entelektüel vb. gibi kurumların yerine devlet güdümlü bir kurumsallaşma projesinin parçasıdır."5 Bunu izleyen diğer bir uygulama halk odaları da halkevlerinin köylerdeki küçük bir yansımasıdır.</p>

  <p class="block7">Cumhuriyet yönetiminin 1930'lu yılların başından itibaren köye yönelmesinin siyasal ve sosyal sebepleri yanında ekonomik sebepleri de vardır. Devlet eliyle ithal ikame eden sanayi sektörünün kurulması için, elde yeteri kadar sermaye birikimi bulunmamaktadır. Devletin imkânları bellidir, ham madde ihracatçısı olan Türkiye bir tarım ülkesidir. Büyük bir köylü nüfusuna sahip olan Türkiye'nin kendi kendine yeterliliği hedefleyebileceği ilk sektör, tarım sektörüdür. O zaman gidilecek adres de kişi de bellidir: köy ve köylü. Köy, taşıdığı potansiyelle Cumhuriyet yönetiminin her bakımdan ilgisini çekmektedir. Bu amaçla, devletçi politika doğrultusunda, tarımsal üretimi destekleme yönünde yeniden bir yapılanmaya gidilerek, tarımsal üretimin arttırılmasının yolları aranır. Sermaye kıtlığı, tarımda makineleşmeye gidilmesine imkân vermemektedir. Bu şartlar altında bulunabilecek en az maliyetli ve en kolay çözüm, köylülere yeni teknikler öğretmektir.6 Cumhuriyet yö</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">3. Taner Timur, Osmanlı-Türk Romanında Tarih, Toplum ve Kimlik, İmge Kitabevi, Ankara, 2002, s. 59.</p>
        </td>
      </tr>

      <tr class="calibre4">
        <td class="td1">
          <p class="block14">4. Sefa Şimşek, Bir İdeolojik Seferberlik Deneyimi: Halkevleri, Boğaziçi Üniversitesi Yay., İstanbul, 2002, s. 127.</p>
        </td>
      </tr>

      <tr class="calibre4">
        <td class="td1">
          <p class="block14">5. Asım KaraÖmerlİoğlu,"Tek Parti Döneminde Halkevleri ve Halkçılık", Toplum ve Bilim, Sayı: 88, Bahar</p>
        </td>
      </tr>

      <tr class="calibre4">
        <td class="td1">
          <p class="block14">2001, s. 165.</p>
        </td>
      </tr>

      <tr class="calibre4">
        <td class="td2">
          <p class="block14">6. Asım Karaömerlİoğlu,"Köy Enstitüleri Üzerine Düşünceler", Toplum ve Bilim, Sayı: 76, Bahar 1998, s. 58.</p>
        </td>
      </tr>
    </tbody>
  </table>

  <p class="block7">netimi bu sorunu, köye giderek, köyde üretim çeşitliliğini ve verimliliğini artırmaya yönelik eğitimi gerçekleştirerek aşmaya çalışacaktır.</p>

  <p class="block7">Cumhuriyet rejimi yeni ilkelerini halka benimsetmekte köy öğretmenlerini önemli bir aktör görmektedir. Köye uygun yetiştirilecek öğretmenlerin seçiminde köylüler kullanılacaktır. Böylelikle hem modern eğitimin hem de zirai tarımda yeni tekniklerin köylüye öğretilmesi kolaylaşacaktır. Yeni yönetim köylüyü eğitmek yolu ile köy yaşamını yeni tekniklerle canlandırma hedefinin ilk hamlesini köy eğitmen kursları açarak başlatmıştır. Daha sonra bu uygulamayı köy enstitüleri izlemiştir. 1950'lere kadar yeni yönetim çeşitli yöntemler kullanarak köye ve köylüye biçim verme amacına yönelik farklı politikalar denemiştir. Bu uygulamaların son kertede ne derecede başarılı olduğu başka bir çalışmanın konusudur. Ancak bu çalışmada bizi ilgilendiren Sağırdere-Körduman romanlarında anlatılan köyün 1930'lu yılların sonunda geçiyor olması nedeniyle dönemin siyasal ikliminden bağımsız olmadığıdır. Körduman'da Murat'ın Kastamonu'ya eğitmenlik kursuna gitmesi bu tarihsel arka plan içinde değerlendirildiğinde anlam kazanmaktadır.</p>

  <p class="block7">Köycü uygulamaların bir başka özelliği bazı durumlarda geleneksel ilişkilerin korunmasını savunması, yeni ilişkilere ve değişmeye karşı direnç göstermesidir. Buna karşılık köy kimi durumda yeni siyasete destek olacak ilişkiler içinde de yer almaktadır. 1917'de Rusya'da köylü desteği ile gerçekleştirilen devrim gibi dönemin dünya ölçeğindeki siyasal hareketlenmeleri yeni yönetimi, köylü nüfusun kendisine böyle bir tehdit olma ihtimaline karşı tavır alma arayışına itmektedir. Diğer yandan tarımsal yapıların çözülmesi ve susuzluk sorunu köylünün geçimlik ekonomisinde önemli daralmalara yol açmaktadır. Köylülerin en küçük huzursuzluklarının yol açacağı bir hareket dönemin yeni yapılanması için önemli bir tehdit olacaktır. Bu olasılıklardan en endişe verici olanı köylerde geçine- meyen nüfusun şehirlere göç etme eğilimidir. Cumhuriyet rejimi köycülük ideolojisi ile "bir yandan Büyük Buhran'ın meşakkatli zamanlarında tarımla geçimini sağlayan nüfusun taleplerini karşılamaya çalışırken, bir yandan da Türk köylüsünün muhafazakar olduğu varsayımından yola çıkarak rejimin muhafazakarlığını pekiştirmeyi hedeflemiş 'gerçek' Türk'ü köylerde arayan bir efsaneleştirme sürecine esin kaynağı olmuştur".7 Köycüler düşüncelerini gerçekleştirmek için ütopik ve gerçek dışı bir köy hayatı ve iktisadı resmetmektedirler. Köylüler, Türk milletinin aslını oluşturan, ulusal gelişmede belirleyici, saflığı bozulmamış, asil ve değişime açık insanlar olarak tasavvur edilmektedir.8 Dönemin yönetici kadrolarının, bu şekilde idealize ettiği köylünün, yaşam alanını da 'İdeal Cumhuriyet Köyü' adıyla projelendirildiği görülür. Köye biçim verme arayışının ironik bir ürünü olan bu proje, Cumhuriyet yönetiminin köy tasavvurunun yarı gerçekçi, yarı ütopyacı fikriyata dayandığının en üç örneği olarak dikkat çekicidir.9</p>

  <p class="block7">Ancak Cumhuriyet döneminde yeni rejimin köye yaklaşımında önemli bir zihinsel paradoks göze çarpmaktadır. Osmanlı toplumsal yapısının önemli bir dayanağı sayılan köy, Cumhuriyet yönetimince, yeni rejimin geçmişten farkını vurgulamak için 'geri kalmış', 'yıkık', 'viran',' bakımsız' gibi sıfatlarla tanımlanmakta ve köylünün aç kalmasına neden olan bir 'yoksulluk ocağı' sayılmaktadır. Diğer yandan gerçekleştirilen inkılapların ve devrimci uygulamalarının köylü halk tarafından desteklenmesi ihtiyacı içinde köy, 'saf, 'bozulmamış', 'asil' 'heyecan menbaı', 'hayat kaynağı' gibi</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">7. Asım Karaömerlioğlu, "Erken Dönem Türk Edebiyatında Köylüler", Doğu Batı, Sayı: 22,2003, ss. 105-106.</p>
        </td>
      </tr>

      <tr class="calibre4">
        <td class="td1">
          <p class="block14">8. Asım Karaömerlioğlu,"Tek Parti Döneminde Halkevleri ve Halkçılık", Toplum ve Bilim, Sayı: 88, Bahar 2001,s.174.</p>
        </td>
      </tr>

      <tr class="calibre4">
        <td class="td2">
          <p class="block14">9. Bu konuda ayrıntılı bir çalışma için bkz. Serdar Şahinkaya, "İdeal Cumhuriyet Köyü: Cumhuriyeti Kuranların Tahayyülüne Bir Örnek", Mülkiye Dergisi, cilt: XXIV, Sayı: 225, ss. 38-44.</p>
        </td>
      </tr>
    </tbody>
  </table>

  <p class="block7">nitelemelerle yüceltilmekte ve övülmektedir.10 Aynı köy ve köylü söz konusu Osmanlı olunca tasfiye edilmeli, ancak söz konusu Cumhuriyet rejimine destek olunca yüceltilmeli ve özellikleri muhafaza edilmelidir. Özetle bu dönem köy ve köylü Cumhuriyet aydınları arasında hem büyük bir ilgi, hem de büyük bir endişe kaynağıdır denilebilir. Cumhuriyetin ilk dönem köy algısının yazın alanına yansıması büyük ölçüde romantik anlatım dolayımında şekillenecektir. 1950'lerden sonra köyün tasvirinde bu anlatım yerini başka bir anlatıma bırakacaktır.</p>

  <p class="block7">Bu bölümde Cumhuriyetin ilk dönem (1930'lar) köy romanlarındaki romantizm ile ikinci dönem (1950'ler) köy romanlarındaki toplumcu gerçekçilik akımı karşılaştırılacak ve Kemal Tahir'in köyü ele alma biçimi ortaya konacaktır.</p>

  <p class="block7">Köy Romanı</p>

  <p class="block7">1930'lu yıllarda köy romanı yazan Cumhuriyet ideallerine bağlanmış yazarların çoğu köydeki yaşamı gerçekçi biçimde anlatmak gibi bir dert.edememişlerdir. Köy hakkında yazılan bir çok romanda köycü eğilimin romantik izlerini bulmak mümkündür.11 "Cumhuriyet idealleri doğrultusunda yazılan ve hayali köy ve köylü tasvirleri ile umutlu bir gelecek vadeden Burhan Cahit Morkaya'nın 'Köy Hekim'i (1932), Ethem İzzet Benice'nin 'On Yılın Romanı' (1932), Falih Rıfkı Atay'ın 'Zeytindağı' (1932) ve Cahit Beğenç'in 'Bizim Köy' (1946) romanları köye resmi ideoloji ile yaklaşmışlardır".12 Bu dönemde Kurtuluş Kayah'nın dediği gibi "Adeta yapay, tipik Türk filmlerini çağrıştıran herkesin herkesi sevdiği bir ortamın oluşturulduğu bir roman tasavvur edilmektedir. Bu temel köylü tutkusu Cumhuriyet döneminin temel zihniyetiyle uyuşmaktadır. Şiirlere de konu olmuş Anadolu imajı çok yaygın bir olumlu imaj oluşturmuştur. 'Dertlerden kurtulursun gezsen Anadolu'yu' dizelerindeki gibi. Bu nedenle Anadolu ve köy olağanüstü olumlu görülmektedir."13</p>

  <p class="block7">Köy hakkında romantik tasvirlerin dışına çıkan gerçekçi romanların yazılması ancak 1950'lerde biraz da 'toplumcu gerçekçi edebiyat akımı'nın etkisi ile mümkün olabilmiştir. Elliler, yazın alanında 'köy romanı' olarak anılan bir dönemi karakterize eden yıllardır.14 1930'lu yılların sonunu anlatan Sağırdere-Körduman romanları da ellili yıllarda yayımlanmıştır. Mahmut Makal'ın 'Bizim Köy'ü, Orhan Kemal'in 'Bereketli Topraklar Üzerinde'si, Talip Apaydın'm 'Sarı Traktörü, Yaşar Kemal'in İnce Memed'i, Fakir Baykurt'un 'Yılanların Öcü' bu dönemde yazılan önemli diğer köy romanlarıdır. Bu dönemin köy romancıları "Cumhuriyet'in köylülük üzerine inşa etmeyi öngördüğü Modernleşme projesinin ideolojik taşıyıcıları olmamışlardır hiçbir zaman! Tam tersine, 'Köy Romancıları', resmi ideolojinin 'orda bir köy var uzakta' konsepti ile 'gidilmese de, görülmese de' bizim köyümüz olarak allayıp pullayıp takdim ettikleri Anadolu kırsalını, acı yoksulluğu, vahim sefaleti ve yürek karartıcı geri bıraktırılmışlığı ile açıkça ortaya koymuşlardır".15 Cumhuriyetin erken dönem köy romanlarına karşın ellilerde yazılan bu romanlar toplumcu gerçekçilik akımının içinden daha inandırıcı köy anlatımı yapmışlarsa da büyük çoğunluk Marksist kurama mutlak bağlılık ve köy enstitüsü mezunu olmak gibi nedenlerle şabloncu, şematik bir roman anlayışının sığlığında kalmışlardır. Kemal Tahir'in romanlarında köyün anlatımı bu anlayıştan farklılık göstermektedir.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">10. Recep Ertürk, Türk Sosyolojisinde ve Cumhuriyet Döneminde Köy Tartışmaları, İstanbul Üniversitesi Edebiyat Fakültesi Yayınları, Ankara, 1997, s. 58.</p>
        </td>
      </tr>

      <tr class="calibre4">
        <td class="td1">
          <p class="block14">11. ÖmerTürkeş, "Taşra İktidarı", Toplum ve Bilim, Sayı: 88, Bahar 2001, ss. 207-208.</p>
        </td>
      </tr>

      <tr class="calibre4">
        <td class="td1">
          <p class="block14">12. agm., s. 203.</p>
        </td>
      </tr>

      <tr class="calibre4">
        <td class="td1">
          <p class="block14">13. Kurtuluş Kayalı, "Kemal Tahir'de Köy ve Köylülük", Kemal Tahir’in 30. Ölüm Yıldönümü Anısına, Kızılelma Yayınları, İstanbul, 2003, s. 49.</p>
        </td>
      </tr>

      <tr class="calibre4">
        <td class="td1">
          <p class="block14">14. Bu konuda ayrıntılı bir çalışma için bkz. Ramazan Kaplan, Cumhuriyet Dönemi Türk Romanında Köy, Akçağ Yayınları, Ankara, 1997.</p>
        </td>
      </tr>

      <tr class="calibre4">
        <td class="td2">
          <p class="block14">15. Hilmi Yavuz, "Köy Romanı" Özel Hayattan Küreselleşmeye, Boyut Yayıncılık, İstanbul, 2001, s. 230.</p>
        </td>
      </tr>
    </tbody>
  </table>

  <p class="block7"></p>

  <p class="block7">Alemdar Yalçın'ın nitelemesi ile "köy romanı anlayışında bir kırılma noktası"16 olarak adlandırılan bu dönemin köy romanları içinde Kemal Tahir'in, köyü farklı bir kuramsal pespektif içinden ele aldığı görülür. Kemal Tahir gerçekçilik akımından beslendiği kadar Marksist kuramdan da istifade etmiştir. Ancak kuramın Türkiye toplumsal yapısı ile uyumlu olduğu kadar uyumsuz yanlarının da olduğunu göstermiş, her toplumun kendi özgül şartları çerçevesinde değerlendirilmesinin doğru olacağını savunmuştur. Böylelikle özgül tarihsel ve toplumsal koşullar ve kuramsal perspektif yanında, toplumsal gerçekliğin ancak "gerçeğin karmaşık bütünsellik içinde kavranabileceği"17 sonucuna ulaşmıştır. Romanların belli kalıplar içinde sıkışmamasını sağlayan en temel neden bu yaklaşım farklılığıdır. Kemal Tahir'in köye dair yazdığı romanların ayırt ediciliği hakkında Fatih Andı "bu romanlar, devir dışı kimi köy romancılarında gözlemlediğimiz üzere, Marksist düşüncenin doğurduğu hazır şablonların bir uyarlaması, bir savunu makamında hep söylenegeldiği gibi yalnızca köyün gerçeklerine işaret etmekle yetinen kalıpmetinler olmaktan çok öte, problemi ortaya koymayı amaçlayan, fakat aynı zamanda bu probleme tarihten aktüele taşınan bir süreç perspektifinden temellen- dirmeler araştıran eserlerdir"18 tespitinde bulunur.</p>

  <p class="block7">Kemal Tahir'in köy algısı önemli ölçüde onu, Anadolu tarihi, gelenekleri içinde ve Osmanlı siyasal kültürünün ortaya çıkardığı kurumsal örgütlenme biçiminin karşılığı olarak değerlendirmesine dayanır. Nitekim bu çalışmada konu edilen romanlarda bu değerlendirme ile uyumlu olarak, köydeki toplumsal düzeni ayakta tutan belli kurumlar vardır. Bu kurumların en önemlisi yârenliktir. İki roman boyunca köyün yaşadığı değişim yarenlik kurumunun çözülmesi üzerinden gösterilir. Bu anlamda toplumsal değişmenin yapısal belirleyicisi yârenlik kurumunun çözülmesidir. Yarenlik kurumunun çözülmesi ile evlilik ve din gibi kurumlar da değişecektir. Diğer yandan tarımsal yapıların çözülmesi ve köyün şehirle olan gurbetçilik ilişkisi köyün yaşadığı değişimde etkisi olan diğer faktörlerdir. Sağırdere-Körduman'da düğün merasimi ve yarenlik kurumunun çok detaylı anlatımı verilir. Düğün gibi toplumların gelenekgöreneklerinin ve adetlerinin açığa çıktığı kutlamalar köyün folklorik görünümü hakkında da önemli bilgiler sunmaktadır. Sağırdere-Körduman'ın bu anlamda halk bilimi çalışmaları için ayrı bir önemi vardır.19</p>

  <p class="block7">Kemal Tahir'in köye bakışı nesnel bir gerçekliğe dayanmakla birlikte önemli bir kuramsal soyutlamadır. Romanlarda nedensel bağlantılar arasındaki dizini belli kurallara bağlaması sıradan gerçek ile belirleyici temel gerçek (somut tarihi gerçek) arasındaki ilişki ve ayrımı ortaya çıkarması açısından son derece önemlidir.20 Bu özellik Sağırdere-Körduman romanlarında konu edilen köyün yaşadığı değişimin ana dinamiklerini belirlemek açısından önem arz etmektedir. Köyün içinde bulunduğu şartlara bakıldığında susuzluk sorunu yaşandığı, tarıma elverişli arazilerin azlığı ve tarım yapacak araçlardan yoksunluk ve köyden şehre göç gibi nedenlerle köydeki toplumsal yapının başkalaştığı anlaşılmaktadır. Diğer yandan Kemal Tahir köyün yaşadığı değişimi sosyal kurumların zayıflaması üzerinden göstermektedir. Bu anlamda iki romanda da sayılan sebepler sıradan gerçek iken yârenlik kurumunun çözülmesi belirleyici temel gerçek olmaktadır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">16. Alemdar Yalçın, Çağdaş Türk Romanı 1946-2000, Akçağ Yay., Ankara, 2005, s. 154.</p>
        </td>
      </tr>

      <tr class="calibre4">
        <td class="td1">
          <p class="block14">17. Osman Konuk, "Türk Sosyolojisi ve Türk Romanı: Paralel Bir Okumaya Giriş'', Baykan Sezer'e Armağan, Kızılelma Yayıncılık, İstanbul, 2004, s. 490.</p>
        </td>
      </tr>

      <tr class="calibre4">
        <td class="td1">
          <p class="block14">18. Fatih Andı, "Türk Romanında Köy ve Kemal Tahir", Baykan Sezer'e Armağan, Kızılelma Yayıncılık, İstanbul, 2004, s. 516.</p>
        </td>
      </tr>

      <tr class="calibre4">
        <td class="td1">
          <p class="block14">19. Bkz. Kamuran Eronat, "Kemal Tahir'in Sağırdere ve Körduman Romanlarında Halkbilimi Öğeleri", Millî Folklor, Yıl: 17, Sayı: 65, 2005, ss. 94-101.</p>
        </td>
      </tr>

      <tr class="calibre4">
        <td class="td2">
          <p class="block14">20. Ertan Eğribel, "Kemal Tahir'de Roman ve Toplum Gerçeği Açısından Yöntem", Kemal Tahir'in 30. Ölüm Yıldönümü Anısına, Kızılelma Yayınları, İstanbul, 2003, ss. 80-81.</p>
        </td>
      </tr>
    </tbody>
  </table>

  <p class="block7"></p>

  <p class="block7">Cumhuriyet dönemi, Osmanlı geleneksel toplum yapısında kırılmaların yaşandığı, değer sistemini ve davranış örüntülerini belirleyici yapı ve kurumların eski gücünden uzaklaşarak zayıfladığı adına toplumsal değişme, dediğimiz sürecin sancılı bir şekilde yaşandığı zaman dilimidir. Özellikle 1930'lar, Osmanlı düzeninin kurumlarının toplumun yaşam düzeni ile ilgili meşrulaştırıcı işlevini önemli ölçüde yitirdiği yıllardır. Osmanlı devlet yapısının siyasal kültürü, köy gibi küçük topluluklarda örgütlenme biçimini belirli kurumlar üzerinden sağlamaktadır. Osmanlı Devleti'nin askerî- siyasi yapılanması içinde köy bu siyaseti destekleyen en önemli kurumdur. Köyün düzeni bu anlamda mevcut siyasi yapıyla uyumludur. Ancak yönetim işleriyle toplum arasındaki ayrım ve ikilik nedeniyle köyde toplumsal ilişkiler küçük toplulukların kendi kuralları, değerleri ve normlarıyla meşru belli yapılar içinde hareket etmelerini zorunlu kılmaktadır. Yarenlik kurumunun meşruiyeti bu bağlam içinde anlam kazanmaktadır.</p>

  <p class="block7">Sağırdere ve Körduman Romanlarında Köy</p>

  <p class="block7">Roman kurgusu içinde, adlarını yörenin coğrafi özelliklerinden alan Sağırdere ve Körduman'da olay örgüsü Çankırı'nın Kurşunlu ilçesinde bağlı Yamören köyünde geçer. Köyün bir deresi olan Sa- ğırdere ilk romana, köyün üzerinden eksik olmayan körduman da ikinci romana isim kaynağı olmuştur. Köyde Kulaksız ve Hocalar sülaleleri arasındaki husumet iki roman boyunca toplumsal ilişkilerdeki mesafeyi ve çatışmaların kaynağını belirleyen en önemli unsur olarak gösterilir. İki romanda da ana karakter olan Mustafa, sülalelerin Kulaksız tarafından olup 'Kulaksız'ın Mustafa' diye çağrılmaktadır. İki ailenin en önde temsilcileri Kulaksız'ın Yakup Ağa ve Hocalar'ın Hakkı Ağa'dır. Mustafa'nın babası olan Yakup Ağa ile Hocalar sülalesi arasında geçmişte yaşanan hadiselere dayalı bir düşmanlık vardır. Yakup Ağa'nın sahip olduğu bir tekenin Hocalar tarafından kaçırılıp kesilmesi olayına dayandırılan bu husumetin zorunlu taşıyıcıları Yakup Ağa'nın oğulları Mustafa ve Murat'tır. Eğitimi ve yaşam algısı bakımından ortalama köylü anlam dünyasının çok üzerinde olan Murat, babasının bu noktadaki beklentilerine cevap olamaz. Mustafa'nın ağabeyi olan Murat köyde aynı zamanda 'küçük başağa'lık da yapmaktadır. Mustafa ise yaşının küçük olması ve eğitimsizliği ile Yakup Ağa'nın karşı kabileye karşı sürdürdüğü husumette, umut bağladığı tek öç alma aracıdır. Oğlu Mustafa'nın Hocalar'ın Hakkı'nın ikinci eş olarak aldığı Ayşe'ye olan ilgisini kullanarak öç alma arayışını sürdüren Yakup Ağa nihayetinde bu amacına ulaşacaktır. Mustafa, Yakup Ağa'nın bu dileğini yerine getirecektir ancak bunun bedelini bir öküzünden olarak ödeyecektir. Sonuçta köydeki temel çatışma unsurları sadece form değiştirecek ancak husumet sürecektir.</p>

  <p class="block7">Sağırdere-Körduman'da köy, kırsal yapıların çözülmesi sonrası içinde bulunduğu yeni koşulların ortaya çıkardığı sorunlarla baş etmede zorluk çekmekte Osmanlı toplumsal örgütlenme kültürünün karşılığı olan yârenlik kurumu etrafında ayakta kalmaya çalışmaktadır. Köylüler ağır vergiler yüzünden sahip oldukları hayvanları sayımcılardan kaçırmak zorunda kalmakta, susuzluk sorunu ile mücadeleyi gölet yapımı gibi çabalarla aşmaya çalışmaktadır. Köylülerin ekilecek toprağının yetersizliği ve çoğunun bir çift öküz ve sabandan yoksun oluşu onları ortakçılık gibi uygulamalara sevket- mektedir. Büyük ölçüde ekonomik nedenlerle açıklanabilecek gurbetçilik köylünün yaşam döngüsünde deneyimlemek zorunda kaldığı aynı zamanda bu yolla şehirdeki yaşamı da öğrendiği önemli bir diğer olgudur. Sağırdere-Körduman romanlarında köyün içinde bulunduğu nesnel şartlar ortaya konmakta ancak yârenlik kurumu üzerinden köyün dönüşümünde temel dinamik olan toplumsal örgütlenme biçimindeki çözülmeye dikkat çekilmektedir.</p>

  <p class="block7">Köyün varsıl ağalarının köy içindeki konumlanışı ve diğer köylü ile ilişkisi Hocalar'ın Hakkı ve Kulaksız'ın Yakup üzerinden gösterilir. Büyük Başağa Battal'ı tanıtırken önce köydeki geleneksel bir düzenleme ve denetim aracı olan yârenlik töresi anlatılır. Köyün biçimlenişinde belirleyici olan anlam sisteminin ne olduğu böylece açıklık kazanır. Dinî otoriteyi temsil eden Reşit Hoca ve modern okul öğretmeni Mahmut Hoca ve onun öğrencisi Murat köyde karşılığı ve etkisi olan önemli prototiplerdir. "Murat belki de okumanın getirdiği farklılıkla tipik köylü, Kemal Tahir'in köylüsü gibi davranmamakta, cinsellikte gevşeklik göstermediği gibi, birbirleriyle mücadelede de ilkel davranış biçimlerinden sıyrılmaya çalışmaktadır."21 Eşkıya Eğri Ahmet köylünün yaşam döngüsünde önemli yer tutan eşkıyalık olgusunu anlatmada kullanılır. Cemal Usta üzerinden, köy kökenli eğitimli birinin şehirdeki düşünce sistemi ve davranış pratiği gösterilir. Hocalar'ın Haşan, Hocalar kabilesinin, Kulaksız kabilesine olan düşmanlığını şehre taşıyan kişidir. Kulaksızın Mustafa romanlarda ana karakter olup ortalama bir köylü algısı, düşüncesi ve davranış örüntüsünü temsil eder. Topal İsmail, köy gibi geçimin beden gücüne dayalı olduğu yerlerde fiziksel zayıflığın ne gibi sıkıntılar yarattığı ve bu zayıflığın hangi mekanizmalarla(hırsızlıklaf taşımayalakalık) kapatıldığını ve Pelvan Vahit de köyde arkası ve kimsesi olmayan birinin başkalarınca kullanılışını, köydeki sahipsizlerin konumunu (hatta acı sonunu) göstermek için kullanılır. Kemal Tahir’in romanlarında tipler belli klişelerle idealize edilmediği gibi ideolojik indirgemelerle de betimlenmemiştir. Öğretmen, hoca ve muhtar gibi köylülerden rol ve statü olarak farklılaşan karakterler etkilerinin sınırlılıkları içinde değerlendirilmektedir.22 Sağır- dere romanı ferefene eğlencesi ile başlar ve sonrasında düğün merasimi anlatılır. Düğün merasimi tüm detaylarıyla verilen bölümde köydeki evlilik şekli ve aile algısı büyük bir düzen içinde aktarılır. Yarenlik töresinin köylünün toplumsal yaşam pratiklerinin en ince detayına sirayet etmiş görünümü iki roman boyunca her ayrıntıda hissedilir.</p>

  <p class="block7">Geleneksel Yapıların Çözülmesi: Yarenlik Töresi</p>

  <p class="block7">Eski bir Ahi geleneğine ait olduğu bilgisi romanda verilen yârenlik töresi, belli normlara ve kurallara dayalı, geleneksel olarak kuşaktan kuşağa aktarılan bir yapı içinde, köyün özellikle gençleri üzerinde denetim işlevi görmektedir. "Yaren, köyün ve gençlerin ahlakını koruyan, onları disiplin altında tutan fakat dışardan yönlendirme ile değil halkın içinden çıkmış demokratik örgütlenme biçimidir".23 Yârenlik yazarın Sağırdere romanında dipnotla verdiği bilgiye göre "Çankırı köylerinde köy delikanlıları her sene bir "büyük başağa" (Buna "yiğitbaşı" da diyorlar) bir "küçük başağa", bir de çavuşbaşı seçerler. Bunlar delikanlıları çeker çevirir. Gittikçe değerini kaybeden eski bir Ahi yasası olsa gerek" diye betimlenir. (S.s. 46)". "Düğün yapanlardan, gücüne göre para alırsın. Delikanlıyı güzel güt! Delikanlı birbirine tutkun olsun. Eski töre bozulmasın." (K.s. 157). Bu ifadeler yârenlikte yeni başağa olarak seçilen Nail'e, töre gereği eskiden beri söylenegelen öğütlerdir. Yârenlik töresinin köy için anlamı töreyi bozmamak yani bu yolla sosyal yapıyı muhafaza etmektir. Geleneksel yapılar köylünün düzeni muhafaza etmede kullandığı en önemli enstrümandır. Köy gibi yaşamı idame ettirmenin sert koşullar içinde sürdüğü yapılarda yârenlik kurumu, önemli bir dayanışma ve iş birliği kaynağıdır: "Halit Ağa ile Osman Ağa'dan on lira alacağımız var. - Dursun. - Ferahlayınca verirler. - Sıkıştırmak gerekmez."(K.s. 153) ifadelerinden ekonomik gücü az olanların yârenlik kurumu tarafından desteklendiği görülür.</p>

  <p class="block7">Sağırdere'de anlatıldığı hâli ile köyün, küçük ve büyük olmak üzere birer senelik aralarla seçilen başağaları yârenlik töresinin temsilcileridir. Köyün girdisi çıktısı, yapılacak düğünler, kırgınlıklar,</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">21. Kurtuluş Kayalı, "Kemal Tahir'de Köy ve Köylülük", Kemal Tahir'in 30. Ölüm Yıldönümü Anısına, Kızılelma Yayınları, İstanbul, 2003, s. 46.</p>
        </td>
      </tr>

      <tr class="calibre4">
        <td class="td1">
          <p class="block14">22. Age, s. 45.</p>
        </td>
      </tr>

      <tr class="calibre4">
        <td class="td2">
          <p class="block14">23. Alemdar Yalçın, Çağdaş Türk Romanı, Akçağ Yay., Ankara, 2005, s. 160.</p>
        </td>
      </tr>
    </tbody>
  </table>

  <p class="block7">töreye aykırı davrananlar hep bu mecliste görüşülüp karara bağlanmaktadır. Hem ekonomik hem de sosyal yönü olan yârenlik kurumu, köydeki kırgınlıkları sulha bağlamak yolu ile tesis edilmiş olan huzur ortamını muhafaza etmeye çalışır:Başağa dargınımız var? - Kim kime? - Pelvan Vahitle İsmail Ağa geçende ileri geri etmişler, duyduğuma göre konuşmazlarmış... - Peki! Dargınlık günah... Hadi delikanlı önünde barışsınlar bakalım." (K.s. 157). Köyde törenin dışında keyfi davranışlarda bulunmak yârene aykırı gelmek demek olduğundan hoş karşılanmaz ve karşılığı çeşitli ceza mekanizmaları ile derhal verilir. Sağırdere romanında taş ustası Hasan'ın bir dönem köyde küçük başağa seçildiği ancak delikanlı parası yediği için yârenden çıkarıldığı anlatılır: "Bu Haşan, köyde delikanlı üzerine küçük başağa seçildi. "Yapmayın, ceremesini çekersiniz" dedim, dinletemedim... Sonunda delikanlı parası yedi. Hasan'ı, bu yüzden yarene almazlar." (S.s. 276). Yârenlik yasaları kesin olup aksi davranışta bulunanları katı kurallar beklemektedir. Hatta bu mesafeli tutum Hasan'ın köyden şehre gitmek zorunda kalmasının nedeni olarak gösterilir. Yine Sağırdere'de Pelvan Vahit'e, yaptığı uygunsuz bir davranıştan ötürü (köpeği yaralamak) 'terbiye dayağı' adı ile sopa çekilir. Bu iki örnekte yârenlik kurumunun köydeki töreye aykırı davranışları karşılıksız bırakmadığı ve toplumsal düzeni rahatsız edecek tavır ve davranışlardan toplumun geri kalanını koruma refleksi sergilediği görülür.</p>

  <p class="block7">Yârenlik kurumu, koyduğu kurallarla "kötü söz söylemek, kin tutmak, yalan söylemek, hile yapmak, kandırmaya yönelmek, hovardalık yapmak gibi" toplumda kanunen yasak olmadığı hâlde, yayılması ahlak ve maneviyat açısından sakıncalı eylemler yasaklanmıştır. Temel ilke olarak "açık ve kapalı" diye bir ilke benimsenmiştir. Açık olması gerekenler (alın, kalp, kapı ve sofra), kapalı olması gerekenler (el, dil ve beldir) ve onlar da mana olarak haramdan, dedikodudan, yalandan, zinadan uzak durulması, sır saklanması ile ifade edilebilir. Yârenlik kurumunda aykırı davrananlar verilen çeşitli cezalarla terbiye edilmeye çalışılır. Verilen bu cezalarda sosyal içerik gözetilir. "Yarende kuralları, gelenekleri ihlal edenler için uygulanan üç tür ceza vardır. Bunlar çeşitli yörelerde farklılıklar taşısa da öz olarak aynıdır. Cezalar şu şekilde uygulanır: 1-İhtar; 2-Ziyafet veya yardım cezası. Ceza alan kişi yarenlere mükellef bir ziyafet verir. Bazı yerlerde de bir yoksulun kışlık ihtiyacı (odun, kömür, yiyecek, giyecek) alınır; 3- Kovma (çeşitli yerlerde dayak/falaka da) bir ceza biçimi olarak uygulanmaktadır. Kovulma en ağır cezadır ve çok nadir uygulanır. Kovulan kişiye kovulduğu yüzüne söylenmez. Yarende bulunanların ayakkabıları karmakarışık bir şekilde kapı önünde bir yerde toplanır. Yalnızca kovulanın ayakkabısı düzgün bir şekilde yanıbaşına mum, çıra ya da fener yakılarak bir kenara bırakılır. Kişi bu durumdan kovulduğunu anlar. Kovulmanın yarattığı sonuçlar çok ağırdır. Suç işleyip Yarenden kovulan biriyle kimse kız alıp vermez, alışveriş yapmaz. Yarenden kovulan kişi bir nevi toplumsal aforoza uğrayarak, yaşadığı kenti terk etmek zorunda kalır."24 Körduman'da yârenden çıkarılan Hasan'ın durumunun görüşüldüğü mecliste bu sahneler aynen tekrarlanır: "Para yedi utanmadı, delikanlıları birbirine katacaktı, utanmadı. Bir de sonunda kalktı, aramıza geldi; şuraya oturdu. Yoluyla, "Kalk git" dedik, aldırmaz. Ayakkaplarını önüne çevirdik, aldırmaz... Yamaklar süpürge ile önünü süpürdüler. Sopa yiyeceğini aklı kesmeden defolmadı. Hey Allah! Adam kısmisi, önüne ayak- kapları çevrilir de sıçrayıp gitmez mi? Ben böyle utanmaz görmedim." (K.s. 152). Sağırdere'de Küçük Başağa Murat gençler üzerinde önemli bir saygı ve otorite kaynağıdır. Mustafa, aynı zamanda ağabeyi de olan Murat'ın başağalığı döneminde köyde ona duyduğu saygı ve korkudan herhangi bir uygunsuz davranışta bulunmayacaktır. Mustafa'nın Ayşe ile olan diyaloğunda geçen: "Murat Ağama derim! "Mustafa bana bir etmediğini komadı" derim... Murat Ağasının ismi geçer geçmez Mustafa</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">24. http://www.zeybekoloji.com.</p>
        </td>
      </tr>
    </tbody>
  </table>

  <p class="block7">korkuyla bakındı." (S.s. 67) ifadelerinden bu çekince açıkça görülebilir. Nitekim Mustafa elde etmeyi çok istediği Ayşe'yle ilişkisini Sağırdere'de daha fazla ilerletemeyecek ancak Körduman'da değişen yârenin, düzeni muhafaza etmede azalan gücünün ortaya çıkardığı başıboşluk döneminde, babasının da öç almak için yönlendirmesiyle birlikte istediğini yapabilecektir.</p>

  <p class="block7">Yârenlik meclisinde 'başağa' seçme zamanı büyük bir ritüel olarak tüm detayları ile Körduman'da anlatılır: "Yamören köyünün on üç yaşından otuz yaşına kadar bütün gençleri "başağa'ları seçmek için Himmet Çavuş'un odasında toplanmışlardı"(K.s. 150). Seçim için toplananlar yine töreye uygun olarak aralarında sessize konuşmaktadırlar. Oturma şekli rasgele değil bir düzene bağlıdır: "Kapıdan girince sağa düşen sedirin baş tarafında Büyük Başağa Battal, onun karşısına, sol sedirin başına da Küçük Başağa Murat kurulmuştu" (S.s. 150). Oturma düzeninin yanında oturma şekli de bir o kadar önemlidir. Başağanın oturma şekli taklit edilir, kesinlikle keyfi davranılmaz. Belli bir oturma şeklinde sabitlenen başağanın bu hâli ile diğerlerine bir mesaj verdiği anlaşılmaktadır: "Yorulmaz. Başağa, yorulsa da, sık değiştirmeyecek bacağını... Delikanlı terbiyesidir bu" (K.s. 151). Sağırdere romanında delikanlı parası yediği için yarenden çıkarılan Hasan'ın bu mecliste bağışlanması konu edilmektedir: "Gelin bağışlayalım. 0 da bizim köylümüz. Sevaptır. Üç yıldan beri dışarıda... "Bir Hasan'ı terbiyeye alamamışlar!" diyerek lafımızı etmekte komşu köyler..." (K.s. 151-152). Ancak yârenlik geleneği böyle kabahatlerin affını öyle kolay görmemektedir. Sonuçta Haşan için bir yıl daha bağışlanmaması kararı çıkacaktır. Hasan'ın yârenlikten çıkartılıp en ağır ceza olan dışlama cezası almasına sebep olan eylemlere bakıldığında yârenlik töresinin hangi durumlarda katı tutumlar sergilediği açıklık kazanır: "Haşan bağışlanır mı imiş? Başağa yaptık, başımıza çıkardık, delikanlı parası yedi. Fazladan ötekini, berikini, birbirine düşürdü. Az kalsın, köy delikanlısı iki bölük olacaktı" (K.s. 151). Bu örnekle yârenlik töresinin bu tarz davranışlara karşı katılığının 'düzen bozulmasın'anlayışıyla belirlendiği görülmektedir.</p>

  <p class="block7">Aynı meclisin anlatıldığı bölümde geçen: "Yaren'in de tadı yok Ömer Ağa... Nerde eski Yarenler! Eskiden Yaren iyi imiş bakma şimdi... Bacağım uyuştu. Dizinin birini dikip oturacaksın. Ba- şağanın keyfi bilir... Başağa delikanlının bacağından başka şeye karışamaz olmuş. Bir de gençler mutlaka birbirine 'Ağa' diyecek. Dışarıda ana avrat sövüşenler, içeride "Ağa gel", "Ağa git" (K.s. 162) ifadeleri yârenlik töresinin sosyal etkisinin ve denetleme gücünün önemli ölçüde zayıfladığını göstermektedir. Özetle, köyde önemli bir denetim mekanizması işlevi görmesi beklenen yârenlik meclisinin giderek şekilden ibaret kaldığı Sağırdere'de zayıflayan formları ile alttan alta hissettirilir. Körduman'da ise yârendeki Küçük Başağa Murat'ın değişmesi ile bireysel bir çaba ile köyde sağlanmaya çalışılan huzur ortamı "elli yıldan beri öldürme görmemiş köy" özelliğini Pelvan Vahit'in Mustafa tarafından öldürülesi ile yitirecektir. Köy toplumunda evlilik, din gibi diğer kurumların da bozulmadan yaşaması yârenlik kurumunun güçlü olmasına bağlıdır. Nitekim Körduman'da yârenlik kurumunun çözülmesi diğer kurumların da bundan zarar görmesine yol açacak, nihayetinde toplumsal yapıdaki düzen ortamı yerini başıboşluğa bırakacaktır.</p>

  <p class="block7">Düğün, Evlilik ve Cinsellik</p>

  <p class="block7">Toplumların yaşamlarında geçiş dönemlerinden biri olarak kabul edilen evlilik için yapılan düğünler, bir kuşak tarafından uyulan ve diğer kuşağa bozulmadan aktarılan gelenek ve göreneklerin neler olduğunu görmek bakımından dikkat çekicidir.25 Sağırdere'de bir düğün merasimi tüm detayları ile verilirken düğün üzerinden köyün gelenek ve görenekleri, moda algısı, âdetleri en ince</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">25. Erman Artun, Türk Halkbilimi, Kİtabevi Yayınları, İstanbul, 2008, s. 166.</p>
        </td>
      </tr>
    </tbody>
  </table>

  <p class="block7">ayrıntısına kadar büyük bir kurallar manzumesi bütünlüğü içinde anlatılır. Düğünün aşamaları anlatılırken köyün o dönemde bu merasimi gerçekleştirmede, içinde sosyalleştiği toplumun benimsediği değer sistemine olan bağlılığı da ortaya konur. Sağırdere'de düğün, önemli ölçüde dinî ritüellere bağlı olarak gerçekleştirilir. Cami, cami hocası ve dua, düğünün başlangıcından bitimine merasime eşlik eden temel unsurlardır.</p>

  <p class="block7">Başağası Battal Ağa'nın düğünü, Reşit Hoca'nın güvey evinde yaptırdığı dua ile başlar. Hemen her aşaması çok ince esaslara bağlı bu düğün merasiminde içinde kuru üzümler, incirler, kurabiyeler olan kalburlar taşınmaktadır. "Merdiven kapısından önce başlarında birer kalbur taşıyan altı çocuk çıktı" (S.s. 93). Bunun sonrasında bal şerbeti sunumu vardır. Orada da bir düzen göze çarpar. Önce Reşit Hoca, sonra ihtiyarlar, sonra gençler, daha sonra da çocuklar şerbetten içmektedir. Düğün alayı daha sonra köyün içinden geçerek camiye gidecektir ancak köylü, başını Reşit Hoca'nın çektiği düğün alayının yolunu keserek "Bizim eve de buyurun! Biz de kalbur hazırladık!" dediklerinden alay pek yavaş ilerlemektedir (S.s. 95). Kalbur hazırlanan evlerin kapısının önünde durularak dua edilir sonra camide bitecek olan yola devam edilir. "Orta mahalleden, Aşağı mahalleye ininceye kadar, kalbur taşıyan çocukların sayısı on bire çıktı" (S.s. 95). Nihayetinde onbeşe ulaşan bu sayının içinde Hocalar'ın Hakkı'nın kalburunun olmaması yadırganır. Güvey Battal'ın sağdıcı Murat'tır. Sağdıcın da düğün sürecince ne yapacağı belirlidir. "Cami kapısında sağdıç hazır olmalı" (S.s. 98). "Reşit Hoca yaşlılarla beraber güveyi alıp camiye girince Murat kalburları bir araya topladı. Leblebileri, incirleri, üzümleri, kurabiyeleri, kavurgaları cinsi cinsine ayırdı. Bir kısmını itişip kakışan çocuklara dağıttı. Camiden çıkacaklara verilecekleri böldü, gerisini, dibek yerine götürmek üzere iki delikanlıya teslim etti" (S.s. 99). Güvey evine tekrar dönen düğün alayı şimdi de güvey evinden başlayıp dibek taşında bitecek olan ekin çuvalı taşıma merasimini izlemektedir: "Ekin çuvalını dibek taşının yanına indiren Battal, dalgın dalgın Reşit Hoca'nın okuduğu duayı dinliyordu. Yüzü ter içinde kalmıştı. Dua bitince oğlan babası, çuvalın ağzını açtı. Dibeğe biraz buğday koyup üzerine su döktü. Ağaç tokmağı oğlunun eline verdi: -Haydi oğlum bismillah de, Ekinin bol olsun" (S.s. 103). Battal'dan sonra sağdıcı Murat ve köyün diğer delikanlıları da dibek dövme merasimine katılırlar. Bu bölümde Mustafa'nın sevdiği kız Ayşe'nin evli olan Hocalar'ın Hakkı'ya verilmesi hâlinde düğününde dibeklerinin dövül- meyeceği bilgisi de verilir. Köyün töresinde böyle bir uygulama olduğunu: "Kuma üstüne gittiklerinden dibekleri dövülmeyecek" ifadelerinden anlıyoruz. (S.s. 106). Düğün bir hafta sürecektir. Düğünde bir diğer unsur evlenenin delikanlı parası olarak belirlenen miktarı vermesidir: "-Başağa dedin de aklıma geldi, Battal Ağa kaç lira delikanlı parası vermiş? -Bilmem... On beş lira vermiştir. Yasası on lira... Ama yiğitbaşı olduğundan fazla verir. Ne dersin abla?" (S.s. 110). Salı günü başlayan düğün, 'gerdek cuması'na gelindiğinde nihayetlenir. Güvey evine yaklaşan gelini şimdi de güveyin annesi karşılamakta, gelin yaklaştıkça eteğindeki buğdayı saçmaktadır. Burada da niyet, uğur ve dirliktir.</p>

  <p class="block7">Özellikle düğünlerde eğlence tertip edip oyun oynamak önemli bir gelenekgörenektir. Sağırdere'de Battal Ağa'nın düğününde Sinsin oyunu şöyle anlatılmaktadır: "Sinsin oyunu epey kızışmıştı. Orta yerde çam dallarıyla yakılan kocaman ateşi Yamören'in yakın köylerin delikanlıları çevirmişlerdi... Bir delikanlı, sol elini havada sallayarak sıradan çıktı. Davullarının sesine ayak uydurarak ateşe doğru koştu. Sağ elini, arkasına koymuştu. Bazen bir ayağının, bazen öteki ayağının üzerinde yükseliyor, iki yana sallanıyordu... Oyunda arkadan saldırmak yoktu. Bunun için ortaya çıkan delikanlı, yalnız önüne bakıyor, yanlarını kollayarak ayak oyunları yapıyordu... Candarma Nail sıradan fişek gibi koptu. Ateşin üzerinden sıçradığı için oyuncuyu şaşırtmış, sıraya yetişinceye kadar sırtına üç tokat yetiştirmişti. Çocuklar sevinçle bağrıştılar." (S.s. 117-118). Görüldüğü üzere bu oyunda belirli kurallara uymak önemlidir. Pelvan Vahit'in Mustafa'ya "Ne dersin, şunun üzerine gidip bir pelvan sillesi yapıştırayım mı?" (S.s. 118) demesi üzerine önemli bir norm daha ortaya çıkar: "Bir kabile arasında Sinsin dövüşü ayıptır. Sen ona vurursun. 0 sana vurur. Yavan köyün delikanlısı gibi... Rezillik." (S.s. 118). Gerdek günü düğün merasimi arasında göze çarpan bir diğer unsur köçeklerdir. Köçeklerin de oyunundan sonra güvey tarafı gelini ister: "Kapıyı açın, bir sözümüz var!" sözüne karşılık alamayınca "Canım, bir pankanot daha olsun - Benden de bir lira geliyor." (S.s. 128) diye teklifte artış yapılır ve nihayetinde kapı açılır. "Gelin iniyor, hayvanı çekin!" sözü üzerine "Gümüşlü Osmanlı eğeri vurulmuş hayvan" kapıya getirilir (S.s. 128). Burada da birtakım görenekler devreye girer: "Kızın babası avluda durmuştu. Mustafa'nın başı üzerinden iki avuç bozuk para, iki avuç boyalı şeker serpti. Silahlar sık sık atılıyor, arkadaki kaşık seslerinden, köçeklerin hem yürüyüp hem oynadıkları anlaşılıyordu." (S.s. 128). Düğün alayın bir sonraki durağı camidir. Gelini kapıda karşılayan Reşit Hoca 'dua türküsü' okumaktadır. "Gelini, caminin çevresinde üç kere dolaştırmak" (S.s. 129) işlemi de tamamlanınca düğün alayı oğlan evine yönelir: "Gelin önde, davulzurna arkada, alay Aşağı mahalleye doğru yavaş yavaş yürüdü... Yolun iki tarafında, avluların kapısında bekleyen koca karılar, üzerine avuç avuç buğday, arpa serperek bağırıyorlardı: -Uğurlu, bereketli olsun!/-Ağzınızın tadı bozulmasın." (S.s. 130). Başlangıcından bitimine caminin merkezde olduğu düğün merasiminin anlatımı, din kurumunun toplumsal yapı içindeki yerinin önemini göstermektedir.</p>

  <p class="block7">Gelinlerden, evlendikten sonra yaşayacağı evde sadece kocasına değil, kocasının annesi, babası ve kardeşlerine de hizmet etmesi beklenir. Mustafa'nın ağabeyi Murat'ın evlendiği Feride'nin Mustafa'ya karşı olan yükümlülükleri şöyle anlatılır: "Feride bundan böyle sizin evin kızı... Bu akşamdan sonra anası babası öldü demektir. Kız kısmı karnını doyuracağı yerin malı... Geceleri odadan gelmeni bekleyecek... Sen yatmadan yatmayacak. Senin bundan sonra hizmetini hep gelin görür." (S.s. 170). Kadının toplumsal rolü içindeki yeri çoğu kez kocasından sonra gelmektedir. Kadınların köy işlerinde en önde çalıştırılmalarına rağmen sofraya birlikte oturmadıkları ancak bu anlayışın Yakup Ağa'nın gelinini sofrada yanına oturtması davranışıyla değişmeye başladığı anlaşılmaktadır: "Feride (Murat'ın karısı), "Kaynatam beni ekmek yemeğe oturtmakta..." diye salınmaktaymış" (K.s. 62-63) cümlelerinden ve "Gelini sofraya oturtmakta... Yakında alır Cumhuriyet balosuna götürmezse, nah bıyıkları kazıtırım." (K.s. 165) ifadelerinden Yakup Ağa'nın bu tutumunun köylü için yadırgatıcı olduğu kadar köy için de önemli bir değişiklik olduğu görülmektedir.</p>

  <p class="block7">Sağırdere'de düğün merasimi ile birlikte evlilik kurumu toplumsal yapının çekirdek birimi olarak ele alınır. Sağırdere'de kadın erkek arasındaki ilişkiyi düzenleyen evlilik kurumudur. Yârenlik töresinin gereği diğer ilişkilerde olduğu gibi kadın-erkek arasındaki ilişki de belirlenen kurallar çerçevesinde gerçekleşmelidir. Körduman'da ise evlilik ve düğün gibi formlar ortadan kalkar ve ilişkiler yaygın bir cinsellik ağında cereyan etmeye başlar. Kadın-erkek arasındaki münasebetin evlilik kurumu meşruiyetinden çıkıp, yerini cinsel birlikteliğin keyfiliğine bırakması, Yârenlik töresinin etkisinin zayıflaması sonucudur. Köyün özellikle gençleri üzerinde etkisi olan Yârenlik, Murat'ın başağalığı döneminde başta Mustafa olmak üzere gençlerin cinsel isteklerini meşru kanallar içinde sınırlandırmalarını sağlayabilmiştir. Köyün gençlerinin kadınlara karşı aşın ilgisi ve cinsellikte gösterdiği zayıflık Murat'ı 'küçük başağa'lıkta zorlayan en önemli unsurdur. İki sene yârende 'küçük başağa'lık görevini yerine getiren Murat, Kastamonu'ya eğitmenlik kursuna gitmesini ve Sımıcak'ta tren işçiliği yapmasını bahane göstererek bu görevi bırakır. Yârenlikteki yeni seçimde 'küçük başağa'nın (Nail) değişmesi köyde biriken bireysel heveslerin açığa çıkmasına neden olur. Gençler ilk iş olarak bir kadın getirip oynatmak isterler. Seçilen yeni küçük başağanın kişiliği bu isteği yerine getirmeye elverişlidir. Oynatmaya getirilen kadın aynı zamanda köyün delikanlılarının birlikte olacağı kadındır. Murat bu noktada taktik davranarak köye "illetli kadın" getirmiş böylelikle gençlerin getirilen kadınla birlikte olmasını engellemiştir. Yeni 'küçük başağa' denetimi elinde tutmakta zayıflık gösterince, yârenlik terbiyesinin getirdiği ahlaki normlara bağlı kalmakta güçlük çeken gençlerin tamamen kendi arzuları doğrultusunda hareket etmeleri mümkün hâle gelir. Aralarında husumet olan Mustafa ve Pelvan Vahit'in, yâren terbiyesi içinde barışmak yerine iyice zıtlaşması ve nihayetinde Mustafa'nın Vahit'i öldürmesi ile gelen acı son köyde geleneksel kurumların zayıflamasının yarattığı boşluğun ne gibi hadiseler ortaya çıkardığını göstermesi bakımından dikkat çekicidir.</p>

  <p class="block7">Köylüye Biçim Verme Aracı Olarak Eğitim</p>

  <p class="block7">Köylülerin anlam dünyasını oluşturan değerler sistemini çözümlemek, düşüncelerini ve davranışlarını anlamak bakımından önemlidir. "Köylünün hayatını yöneten kurallar, Anadolu'da eski medeniyetlerden kalma inançlar, Orta Asya'dan göç eden Türklerle gelen ve İslamiyet'in yayılışından çok sonra eklenen yeni itikatlar ve geleneklerin karışımından meydana gelen bir değerler ve inançlar sistemidir".26 Bu yüzden köylülerin düşünceleri ve davranışları zaman zaman dinî öğretilerle şekillendiği gibi zaman da hurafeler ve batıl inançlarla veya geleneklerle de biçimlenebilmektedir. Cumhuriyetin kurulmasından kısa süre sonra yapılan inkılapların hedefi geleneksel yapıların modern araçlarla dönüştürülmesidir. Bu dönemde köylüyü aydınlatma ve dönüştürme projesinin karşılığı olarak bir dizi gelişme yaşanır. Modern değerler sistemini, geleneksel yapıların yerine ikame etmek söz konusu köy olunca kolay değildir. Bu durum Cumhuriyet yönetimi önünde ciddi bir sorun olarak durmaktadır. Bu sorunu aşma yollarının en önemlisi köylüyü bir öğretmen vasıtası ile eğiterek aydınlatmak, 'mesnetsiz inanışlarından arındırmak ve yeni değerleri benimsetmektir.</p>

  <p class="block7">Sadece dinî eğitimin verildiği Yamören köyünde okul bulunmamaktadır. Bir zamanlar yapılmıştır ancak bakımsızlık ve ilgisizlikten yıkılmıştır. Murat'tan başka köylülerin, Reşit Hoca'dan aldıkları dinî eğitimin dışında herhangi bir eğitimi yoktur. Murat, Kurşunlu'daki beş senelik ilkokulu bitirmiş ve eğitmen yetiştirme kursuna devam etmektedir. Murat'ın öğretmeni de Mahmut Hoca'dır. Sağırdere'de köylünün modern eğitime bakışı geçmişte Eşkıya Eğri Ahmet'in ilçeye gönderilen bir öğretmeni köye getirip meydanda oynatması üzerinden verilir. Bir eğlence anlayışı içinde değerlendirilen bu olay köylünün o dönem öğretmene bakışındaki mesafeyi de göstermesi açısından dikkat çekicidir. Olayın bir başka boyutu bunu yapan Eşkıya Eğri Ahmet'in bu ve benzeri davranışlarıyla köylüde hayranlık uyandırmasıdır. Bu olay, eşkıyaların bu dönemde devletin toplum içinde temsilcileri saydıkları öğretmen ve subaylara karşı aldığı tavrı anlamak bakımından önemlidir. Köylünün eğitim algısı köy yerinde kendisine güç ve prestij kazandırdığı ölçüde meşruiyet kazanır. Kulaksızın Yakup Ağa'nın oğlu olan Murat'ın bu anlamda eğitimi köy için bir anlam ifade etmemektedir. Yakup Ağa, Murat'tan köyde muhtar olmasını beklerken onun eğitimine eğitmen kursundan devam edip eğitmen olmayı seçmesi Yakup Ağa'nın en büyük hayal kırıklığıdır. Murat'tan bu beklentisini gerçekleştiremeyen Yakup Ağa şimdi de Mustafa'nın okuyup köye Muhtar olmasını istemektedir. Yakup Ağa, Murat'ın 'küçük başağa'lığı bırakmasına kızdığı gibi kardeşi Mustafa'yı bu göreve önermemesine de sinirlenmiştir. Murat'ın yerine seçilen 'küçük başağa' Nail'dir. Nail ise Hocalar sülale- sindendir. Yakup Ağa'nın eğitime bakışı köydeki güç mekanizmaları üzerindendir.</p>

  <p class="block7">Murat'ın, Körduman'da Kastamonu'ya eğitmenlik kursuna gittiği bilgisi verilir. O dönem için</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">26. Kemal Karpat, Osmanlı’dan Günümüze Edebiyat ve Toplum, Timaş Yayınları, İstanbul, 2009, s. 103.</p>
        </td>
      </tr>
    </tbody>
  </table>

  <p class="block23"></p>

  <p class="block7">köy eğitmeni yetiştirme kurslarının "köylüyü devrimci, laik ve cumhuriyetçi inançlarla yetiştirmek ve bunları köylüye benimsetmek; köylünün sosyal hayatında ekili olabilmek, medeni kanunun hükümlerini köyde hâkim kılmak, modern görgü kurallarını köylüye öğretmek; köyün ekonomik hayatını etkileyebilmek, ileri tarım yöntemlerini, pazar ilişkilerini onlara anlatmak" gibi hedeflerle açıldığı görülmektedir. İlk kez 1936'da Eskişehir'de açılan bu kurslar zamanla diğer illere de yayılır. 1938'de Eskişehir, Edirne, Kocaeli, Erzincan, İzmir, Kars, Kastamonu, Kayseri, Manisa ve Malatya'da toplam 11 eğitmen kursu açılmıştır.27 "Yeni köy ve köylünün yaratılması daha en başından bir siyasi projedir. Hem eğitmen kursları hem de köy enstitüleri bu projenin, 'dönüştürme' işlevini yerine getirecek araçlar olarak kurgulanmışlardır. Yine her ikisinin de dönüştürme nesnesi, çocuğuyla, yetişkiniyle tüm köylülerdir. Yani burada söz konusu olan bir öğretim hamlesi yapmaktan ziyade, bütün olarak köylüyü bir siyasi proje kapsamında, dönüştürme esasında eğitmektir".28</p>

  <p class="block7">Köylülere yeni teknikler öğretmenin yöntemi olarak düşünülen köy eğitmeni yetiştirme kurslarının o dönem şartlarında köydeki etkisi Murat ve Hocalar'ın Hakkı ilişkisi üzerinden gösterilir. Yağışların az olması sebebi ile mağdur olan köylünün kötü iklim koşullarında ekinleri yanmıştır. Tüm köylü bu durum karşısında hiçbir şey yapamamanın verdiği çaresizlikle umutsuz beklerken, Hocalar'ın Hakkı ekilmiş tarlaları sürerek yeniden ekme yoluna gider. Körduman'da bu sahne şöyle anlatılır: "Fukaralar çaresizlik içinde boyunlarını bükmüşler, "Topraktan ve Allah'tan köylü kısmı umut kesmeyecek!" diyorlardı. Yamören'e kalsa, için için kan ağlayarak, elleri böğründe ilk yazı bekleyecekti. Ama Hocaların Hakkı, bir sabah köyü allak bullak eden bir işe başlayıverdi. Korucu Ali içeri girip, "Hakkı, ekilmiş tarlaları sürüyor" dediği zaman muhtar odasında bağdaşta oturanlar hep birden, "ya Allah!" diyerek diz üstüne kalktılar." (K.s. 322). Mustafa'nın bunu neden yaptığı sorması üzerine ise "Benim aklım kitap aklı! Murat Ağan bir kitapta okutmuştu geçen yıl... Yanan ekinin tarlası yorgun olmazmış. Bu da nadas yerini tutar diye kitaba yazmışlar. Anladın mı?" (K.s. 330). Tarlaları yeniden sürüp buğday eken Hocalar'ın Hakkı köyde bir ilk daha yapıp evin damında kavak fidanı yetiştirmeye girişir: "Ankara'da ağaç bayramı icat olmuş. Ya biz neciyiz?" (K.s. 323).</p>

  <p class="block7">Köylüyü aydınlatma ve dönüştürme düşüncesinin karşılık bulduğu bir diğer alan da dindir. Cumhuriyet, okul ve öğretmenleri Osmanlı’nın hoca ve cami ilişkisinin yerine ikame etmek istemektedir. Din kurumunun toplumsal etkisinin sınırlandırılması amacıyla modern eğitim sisteminin bir parçası olarak konumlandırılması hedeflenmektedir. Bu hedefi gerçekleştirmek için birtakım yapısal düzenlemeler gereklidir.25 Ezanın Arapça okunmasının yasaklanıp Türkçe okutulması, dönemin laik uygulamalarının en dikkati çeken örneğidir. Sağırdere'de geleneksel kurumların etkisinin güçlü olduğu dönemde ezanın Arapça okunduğu: "Allahü ekber... Allahü ekber! Anladık Amca" (S.s. 98), Körduman'da ise Cumhuriyet yönetiminin laik uygulamalarının köyde de karşılık bulduğunun yansıması olarak ezanın Türkçe okunmaya başlandığı "Reşit Hoca "Tanrı Uludur" diye bağırmaya başlayınca" (K.s. 223) bilgisinin, diğer geleneksel kurumların etkisinin zayıflamasına paralel olarak verilmesi dikkati çeken bir diğer unsurdur. Reşit Hoca'nın köyde din eğitimi verdiği ancak bunun gizlice yapıldığının da altı çizilir: "Reşit Hoca'nın Yamören çocuklarına hükümetten gizli namaz duaları, eski</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">27. Mustafa Ergün, "öğretmen Yetiştirme Tarihimizde Köy Eğitmeni Yetiştirme Kursları", öğretmen Okullarının 160. Yılı, 2008, Ankara, s. 76.</p>
        </td>
      </tr>

      <tr class="calibre4">
        <td class="td1">
          <p class="block14">28. Çiğdem Erdem, "Cumhuriyet Yönetiminin 1930'lu Yıllarda Köyde ve Köylülükte 'Dönüşüm'ü Gerçekleştirme İsteğinin Bir Aracı Olarak'Köy Eğitmen Kursları'", Gazi Üniversitesi İktisadi ve İdari Bilimler Fakültesi Dergisi, 2008, Sayı: 10/3, s. 190.</p>
        </td>
      </tr>

      <tr class="calibre4">
        <td class="td1">
          <p class="block14">29. Bu konuda ayrıntılı bir çalışma için bkz. Esma Torun, "II. Dünya Savaşı Yıllarında Laiklik Uygulamaları: Değişimin İlk İşaretleri", Ankara Üniversitesi Türk İnkılâp Tarihi Enstitüsü Atatürk Yolu Dergisi, 2002, Sayı 29-</p>
        </td>
      </tr>

      <tr class="calibre4">
        <td class="td2">
          <p class="block14">30. Mayıs-Kasım, ss. 143-158.</p>
        </td>
      </tr>
    </tbody>
  </table>

  <p class="block7">yazı öğrettiği ev" (K.s. 73) cümlesinden o dönem için dinî eğitimin verilmesinin yasaklandığı ve modern eğitime geçildiği ancak gizli de olsa sürdüğü anlaşılmaktadır.</p>

  <p class="block7">Kırsal Yapının Çözülmesi: Köyden Şehre Göç</p>

  <p class="block7">Köyden şehre göç etmeyi gerekli kılan şartlara bakıldığında, bunun nedenlerinin tarımsal yapının çözülmesi olarak özetlenebilecek bir sürecin sonucu olarak gerçekleştiği görülür. Susuzluk ve üretim araçlarına sahip olacak ekonomik güçten yoksunluk köylünün geçimlik ekonomisini sınırlandırmaktadır. Böyle olunca, ek kazanç amacıyla şehre dönem dönem çalışmaya gidip para biriktirmek zorunludur. Köylüyü, Osmanlı geleneksel yapısındaki tarımsal üretimin temel dinamiği konumundan çıkartıp şehre göç etmeye iten faktörleri, tarihsel arka planı ile değerlendirmek açıklayıcı olur. Halil İnalcık'ın dediğine göre "1950'ye kadar varlığını koruyan küçük köylü aile işletmelerine dayanan sosyoekonomik yapıyı, Osmanlı miri toprak rejimi ve çift hane sistemine borçluyuz".30 Ancak bu tarihten sonra traktörün yaygınlaşması ve tarıma pazar ekonomisinin girişi İle başlayan köklü bir değişim meydana gelecektir. Bu durumda 1930'lar sonrası köyü Osmanlı toplumsal örgütlenmesinin bir karşılığı içinde değerlendirmek isabetli olacaktır. Osmanlı ekonomik yapısı büyük oranda tarıma dayanmaktadır. Bu yapıda toprak devletindir. Köylü devletin belirlediği toprağın sürekli işleyicisidir. Köylü üretime katılarak devlete yük olmamakta, devlet de tarımın sürmesi için başta güvenlik olmak üzere üretim koşullarını sağlamaktadır. Devletin köydeki görevli memuru sipahi bu düzenin yürümesini sağlamakla yükümlüdür. Bu yapının değişmesi 1858 tarihli Arazi Kanunu'nun çıkarılması ile başlar.31 Bu düzenleme ile toprağı işleyen köylüye kolaylıklar sağlanarak nihayetinde köylünün İşlenen topraklar üzerindeki hakkı yasalaştırılır. Kısaca bu yasa ile devlete ait bir toprak parçasını işleyen köylü on yıl öşür ödedikten sonra toprak sahibi olabilecektir. Bu durumun yarattığı sonuçlara bakıldığında köylünün konumu güçlenirken toprak mülkiyeti de pazar ilişkilerine açılmış olmaktadır. Bu da toprağın fiilen satılabilir olması demektir.32 İkinci önemli değişiklik 1925'te öşürün kaldırılmasıyla yaşanır. 1929 ekonomik buhranı tarımsal kesimde fiyatların ve gelirlerin aşağı çekilmesini zorunlu kılmıştır. Borçlanan köylü bu dönemde -ağalar, tefeciler- insafına kalmıştır. Öşürün kaldırılması ardından konulan sabit vergiler bu dönemde köylü için ek bir yük hâline gelince toprak ve hayvan vergilerini ödeyemeyen köylü, ya hayvanlarını kesmiş ya da satmış ve ortakçılık yapmak zorunda kalmıştır.33</p>

  <p class="block7">Köyde bir çift öküze ve karasabana sahip olmak büyük bir meseledir. Köyün önde gelenlerinden biri olmasına rağmen Körduman'da Yakup Ağa'nın bir çift öküze ömründe ilk kez sahip olduğu anlatılırken, ancak bundan sonra kendisinin ağa olarak görüleceğinden bahseder. Bir çift öküze sahip olmak ağa olmaya yetecek kadar önemli ve değerlidir. Buna sahip olmayan köylüler, topraklarını yarıcı olarak vermek durumundadırlar. Toprakları olsa bile köylünün büyük çoğunluğu üretim araçlarından yoksundur. 'Çiftçiyi Topraklandırma Kanunu' üzerine Şevket Pamukla birlikte bir çalışma yapan Çağlar Keyder bu noktanın altını çizerek şu saptamayı yapar: "Eğer açılmaya hazır toprak varsa, köylü niçin kendi toprağında üretime geçmektense, gidip ağanın toprağında kiracı veya ortakçı olarak çalışsın? Burada verilecek cevap basit: Çünkü köylünün hayvanı ve hatta sabanı yok. Bu koşullarda ağanın ağalığı çeki hayvanlarını tekelinde bulundurmasından kaynaklanmak-</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">30. Halil İnalcık, "Köy, Köylü ve İmparatorluk" Osmanlı İmparatorluğu, Eren Yayıncılık, İstanbul, 1996, s. 1.</p>
        </td>
      </tr>

      <tr class="calibre4">
        <td class="td1">
          <p class="block14">31. Recep Ertürk, Türk Sosyolojisinde ve Cumhuriyet Döneminde Köy Tartışmaları, İstanbul Üniversitesi</p>
        </td>
      </tr>

      <tr class="calibre4">
        <td class="td1">
          <p class="block14">Edebiyat Fakültesi Yayınları, Ankara, 1997, s. 18.</p>
        </td>
      </tr>

      <tr class="calibre4">
        <td class="td1">
          <p class="block14">32. Çağlar Keyder, Toplumsal Tarih Çalışmaları, İletişim Yayınları, İstanbul, 2009, s. 264.</p>
        </td>
      </tr>

      <tr class="calibre4">
        <td class="td2">
          <p class="block14">33. Age, s. 273.</p>
        </td>
      </tr>
    </tbody>
  </table>

  <p class="block7">taydı... Köylü bir çift öküz ve bir saban alacak kadar para biriktiremediği için ortakçı ve kiracı olmak zorunda kalıyordu.. Bu koşullarda gerekli olan, toprak reformu değil öküz reformuydu."34 Çiftçiyi topraklandırma kanunu, ancak tarıma traktörün girmesi ile anlam kazanacaktır.35</p>

  <p class="block7">"Gurbet yaban... Geçim zoru olmasa köylü kısmı gurbette bir gün duramaz" (K.s. 35). Mustafa ile ağabeyi Murat arasında geçen bu diyalogda, Murat'ın Mustafa'ya verdiği yanıt, göçün nedeninin zorunluluk olduğunu ortaya koyar. Kemal Tahir'in köylünün otarşik (kendi kendine yeterli) olmadığı saptaması da bu görüşü destekler: "(Otarşik kavramı) Bizim köyümüzü belirlemek için kolayca kullanılamaz. Bizim köy topluluklarımızda, orta köylülüğün yüzde doksanını üstünde çalıştığı toprak, yılın on iki ayı doyurmaz. Her ev bir iki insanını, her yıl belli süre için gurbete salmak, yaşa- ; ması için zorunlu ihtiyaçlarını, bunların kazancıyla kapatmak zorundadır."36 Köyün şehirle gurbetçilik üzerinden kurduğu ilişki köy yaşamını eski ilkelerle benimseme tutumunu zayıflatan bir diğer etkendir. Bir mevsimik göç biçimi olan gurbetçilik olgusunun en önemli sonucu köy insanının dış dünyayla temasını sağlayarak ona, köyünü, kendi hayatını etkileyen koşulları yorumlama yetisi kazandırmasıdır.37 Mustafa'nın, bu tespite paralel olarak gittiği Ankara'da birçok yeniliği farkederek köydeki yaşamı şehirle kıyaslamaya başladığı görülür. "Mustafa, gurbete çıkan Yamörenlilerin köye dönüşlerinde mutlak, alafranga saat kullandıklarını, zipka yerine pantolon giydiklerini hatırlayarak saatim çıkardı... Haydi, saati olan alafrangaya düzeltsin! Ankara'da imam saati sökmez... Adama gülerler" (S.s. 188) ifadelerinden şehirdeki yaşamın köyden farklı değişkenlerle tanımlandığı anlaşıl- j maktadır.</p>

  <p class="block7">Köyün şehirle olan ilişkisinde temel belirleyici sadece ekonomik sebepler değildir. Hocalar'ın Hasan'ın ve Mustafa'nın şehre neden gitmek durumunda kaldıklarının bilgisi gurbetçiliğin başka dinamiklere de bağlı olduğunu göstermektedir. Bilindiği gibi Hocalar'ın Haşan köyde küçük başağalık yaptığı sırada 'delikanlı parası' yediği için yarene alınmammış, dışlanmış ve köyü terk etmek zorunda kalmıştır. Mustafa da ağabeyi Murat'ın başağalık döneminde Ayşe'yi elde etme isteğini yârenlik yasasını delemediğinden yerine getirememiş şehre bu yüzden bir anlamda kaçmak zorunda kalmıştır. Bu iki örnek köyün şehirle olan gurbetçilik ilişkisinde geçimlik ekonominin sınırlılıkları yanında geleneksel kurumların varlığının da etkisinin olabileceğini göstermektedir.</p>

  <p class="block7">Gurbete giden köylülerin ilk kaldıkları yerler hanlardaki odalardır. Çoğunlukla hemşehrilerin birlikte kaldığı bu yerler köyden yeni gelenler için önemli bir şehre alışma ortamıdır.38 Ancak, sağlık koşulları hiç elverişli olmayan bu yerlerde kalmak ağır çalışma şartları ile birleşince kısa sürede yaralanmak veya hastalanmak kaçınılmazdır. Sağırdere'de Pelvan Vahit'in ayağına taş düşüp yaralanması ve Gurbetçi Ömer'in hastanede kalacak kadar sağlığının bozulması bu durumun örnekleridir.</p>

  <p class="block7">Gurbette hemen iş bulmak önemli bir meseledir. Bu noktada birilerinin aracı olması veya referans olması gereklidir. "Köyünden sökülen insanlar, kendi iradelerinin dışında ister istemez şehirlere sürüldükleri zaman -hele 20. yüzyılın başından bu yana- şehirlerde ve sanayi merkezlerinde bütün çıkış kapılarının, geçitlerin, iş alanlarının tutulduğunu görürler. Sömürme her yana yayılmış ve birleşmiştir. Bundan dışarda kalmak imkansızdır. İş tutmak, bilmediği bir yere yerleşmek, ancak oradaki şartlara uyabilmekle olur... Böylece toprağından sökülen, şehirdeki yeni şartlara uymaya hazırlan</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">34. Age, s. 338.</p>
        </td>
      </tr>

      <tr class="calibre4">
        <td class="td1">
          <p class="block14">35. Traktörün tarıma etkisi ile ilgili bir çalışma için bkz. Mesut Doğan, "Türkiye Ziraatında Makineleşme: Traktör ve Biçerdöverin Etkileri", Coğrafya Dergisi, 2005, Sayı, 14, ss. 66-75, İstanbul.</p>
        </td>
      </tr>

      <tr class="calibre4">
        <td class="td1">
          <p class="block14">36. Kemal Tahir, Notlar/Çöküntü, Bağlam Yayınları, İstanbul, 1992, ss. 172-173.</p>
        </td>
      </tr>

      <tr class="calibre4">
        <td class="td1">
          <p class="block14">37. Kemal Karpat, Türkiye'de Toplumsal Dönüşüm, İmge Kİtabevi, Ankara, 2003, s. 103.</p>
        </td>
      </tr>

      <tr class="calibre4">
        <td class="td2">
          <p class="block14">38. Kemal Karpat, Osmanlıdan Günümüze Edebiyat ve Toplum, Timaş Yayınları, jstanbul, 2009, ss. 110-111.</p>
        </td>
      </tr>
    </tbody>
  </table>

  <p class="block7">mamış kitleler, kalifiye olmayan kara işçi -daha doğrusu- işsizler yığınlarını artırır. Burada korkunç bir iş bulma boğuşması başlar. Bütün bu karışıklığı, burjuva sisteminin temelindeki anarşi, plansızlık, büyüğün küçüğü, güçlünün güçsüzü yenmesi kanununu her yana iyice yayarak, her çeşit kolay barınma imkanlarını hemen de imkansız hale getirir. Köyünden çıkanlar, toprağından sökülenler, böylece, kısmen sanayi işçisi haline gelirken, çoğunlukla da burjuvalaşmış büyük şehirlerinin sisteminin getirdiği kanun dışı sahalara dökülürler."39 Kulaksızın Mustafa'ya iş bulan Hocalar'ın Haşan olmuştur. Aksi hâlde köyden gelenler amele pazarında gündelik işçiliğe gitmek zorunda kalacaklardır. Eğitimi ve herhangi bir yeteneği olmayan köylüleri gurbette kötü koşullar beklemektedir. Şehri, köyle birlikte değerlendirmenin doğruluğuna işaret eden Kemal Tahir, Hocalar'ın Hasan'la, Kulaksız'ın Mustafa arasındaki sülalelerarası husumetin şehre de taşındığını gösterir. Kendisine iş bulmada yardımcı olan Haşan, Mustafa'nın kısa süre sonra işten kovulmasını sağlar. Bu durumu öğrenen Mustafa da Hocalar'ın Hasan'ı küçük bir oyunla işinden eder. Kısaca köydeki çatışmaya dayalı düzen şehirde de varlığını sürdürür.</p>

  <p class="block7">Şehre köyden gelenler arasında iki tip önemlidir, bunlardan biri Taş Ustası Cemal diğeri de Odacı Recep'tir. Taş Ustası Cemal Mustafa'nın ağabeyi Murat'ın okul arkadaşıdır. Şehirde Mustafa'ya sahip çıkan ve çalışması karşılığında emeğinin karşılığını eksiksiz kendisine veren Cemal Usta'dır. Cemal, eğitimi, ustalık hüneri ve edindiği çevresi ile diğer gurbetçilerden ayrılır. Düşünce yapısı ve davranışları ile Murat'a benzeyen Cemal Usta Mustafa'yı şehirde yetiştiren kişi olmuştur. Recep ise bayındırlıkta odacı olarak çalışmakta bu yönü ile gurbete gelen köylülerden nitelik olarak bir nebze de olsa farklılaşmaktadır.</p>

  <p class="block7">Mustafa'nın şehre (Ankara) gitmesi ile göreceği birçok farklılık köye dönüşünde belli alanlarda yaşam algısını etkileyecektir. Bu alanların en öne çıkanı, geleneksel usullerle yapılan tarımdır. Tarımda makineleşmenin başladığı bu yıllarda Yamören köyüne henüz traktör, biçerdöver, pulluk gibi yenilikler girmemiştir. Şehre giden Mustafa bu araçları görmüş ve köye döndüğünde bunlardan babasına bahsetmiştir: "Cemal Usta dedi ki: On altı milyon Türk'e yetişecek ekin makineyle üç vilayetten çıkar. Taşlı memlekette oturanlar da arıcılık, meyvecilik yaparsınız" (K.s. 100). Ancak Yakup Ağa makinenin ve makineleşmenin etkilerine mesafeli yaklaşmaktadır. Yine, Mustafa gölet yapımı sırasında Ankara'da gördüğü 'yarma makinesi'nden bahsedince, babası 'gavur icadı'40 diyerek tepki gösterir. (K.s. 291). Yakup Ağa tarımda makineleşme ile önceden kendilerinin emek sarf ederek yaptığı aynı zamanda yaparken kişiliğini de bu rol üzerinden kurduğu işlerin makinelerle yapılması hâlinde kendi konumunun boşlukta kalacağını düşünür. Bu rol yitimi ile birlikte köyde işlevsiz kalacağından şehre çalışmak için gitmek zorunluluğu doğacağını, şehirde ise vasıfsız amele işçi hâline gelmekten duyduğu endişeyi dile getirir. Tarıma dayalı geleneksel toplum yapısında belirli bir rolü ve görevi olan toplum içinde başkalarınca saygınlığı bu konum üzerinden tanımlanan köylü Yakup Ağa'nın bu tedirginliği yeni düzendeki yerinin ve karşılığının olmamasına dayanmaktadır. Yakup Ağa'nın bu tepkisi makineleşmeye karşı kaba bir direnç değil aksine teknik araçlarının getireceği yeni düzene karşı çekincedir. Mustafa'nın şehre gidip taş işçiliği yapması Cemil Usta'nın ona sahip çıkması sayesinde bir zanaat öğrenebilmesi ile mümkün olmuştur. Ancak diğer çalışmak zorunda kalan köylülerin amele pazarındaki görünümü Yakup Ağa'nın tepkisinin haklılığını doğrulamaktadır.</p>

  <table class="table">
    <tbody class="calibre3">
      <tr class="calibre4">
        <td class="td">
          <p class="block14">39. Kemal Tahir, Notlar/Çöküntü, Bağlam Yayınları, İstanbul, 1992, ss. 185-186.</p>
        </td>
      </tr>

      <tr class="calibre4">
        <td class="td2">
          <p class="block14">40. Bu tabirin yenilik karşısında kaba bir direnç olmadığı, aksine kullanıldığı bağlamın toplumsal ve tarihsel şartları içinde değerlendirilmesi gerektiği ile ilgili ayrıntılı bir çalışma için bkz. İsmet Özel, Üç Mesele, Şule Yayınları, İstanbul, 2008, ss. 161-162.</p>
        </td>
      </tr>
    </tbody>
  </table>

  <p class="block7"></p>

  <p class="block7">Sonuç ve Değerlendirme</p>

  <p class="block7">Sağırdere-Körduman, Kemal Tahir'in 1930'lu yılların sonunda bir köyün geçirdiği değişimi yârenlik kurumunun zayıflaması ile başlayan ahlaki çözülme süreci üzerinden ele alan önemli iki romandır. Bu romanlar aynı zamanda Cumhuriyet yönetiminin köye olan ilgisinin paradoksal muhtevasını görmek bakımından da işlevseldir. Bu iki roman, köylüyü aydınlatma ve dönüştürme çabası, köycülük politikaları, tarımda gerçekleştirilmek istenen modernizasyon çalışmaları, köylünün üzerinde makineleşmenin etkisi, geleneksel kurumların çözülmesi, kırdan kente göç gibi dönemin özelliklerini bir roman kurgusu üzerinden göstermesi açısından dikkat çekicidir. 1930'lu yıllarda Osmanlı toplumsal örgütlenmesinin karşılığı olan kurumlar etkisini büyük ölçüde yitirmiştir. Bu kurumların çözülmesi sonrası, köylünün, sosyal düzeni ve sahip olduğu geleneksel değerleri muhafaza etmesi güçleşmiştir. Dönemin ekonomik, siyasi ve toplumsal koşulları içinde bir köyün yaşadığı dönüşümü yârenlik kurumunun zayıflaması üzerinden konu eden Sağırdere-Körduman romanları bu özellikleriyle, edebî olduğu kadar sosyolojik karakteriyle de öne çıkan romanlardır.</p>

  <p class="block7">Eski düzende köyde, geleneksel usûl, terbiye, ahlak gibi kavramlar etrafında şekillenen sosyal yapı, yeni düzende modern sisteme geçilmeyle birlikte değişime uğrayacak, geleneksel usullere bağlı hareket edilmeyecek, terbiye gözetilmeyecek, ahlaki bir yozlaşma kendini gösterecektir. Yârenlik töresinin gereği olan bağlılık, terbiye, dayanışma köyün düzenini sağlamada belirleyici olduğundan, törenin bozulması düzenin de bozulmasına yol açacaktır.</p>

  <p class="block7">Kemal Tahir, Osmanlı toplumsal yapısının bir karşılığı olarak gördüğü köyü anlatan ilk romanı Sağırdere'yi eski yazıyla yazmıştır. Roman, tefrika edilmeye başladığında, başta -Fakir Bay- kurt, Orhan Kemal- olmak üzere dönemin diğer köy romancıları Sağırdere'den etkilendiklerini gizlememişlerdir.41 Bu etkiyi verebilmesi romanın dili ile olduğu kadar köyü anlatma biçimi ile de ilgilidir. Romanın düğün bölümünde anlatılan köyün folklorik özellikleri, köydeki geleneksel yaşama düzenini göstermede başarılı bir şekilde kullanılmıştır. Köy ilk kez belli bir sosyal yapının -Osmanlı siyasal kültürü ve toplumsal örgütlenme biçimi- içinde ele alınmıştır. Yârenlik töresinin, köyün yaşadığı değişimde belirleyici temel gerçek olduğu gösterilmiştir. Ana karakter Mustafa'nın Körduman'da sürdürülen hikâyesi üzerinden köyün yaşadığı toplumsal değişim "töremiz bozulmasın" endişesini haklı çıkaracak gelişmelerin etrafında anlatılmıştır. Sağırdere'nin başlangıcında Mustafa ile Vahit'in can yoldaş görünümünün sıcaklığı (törenin bağlayıcılığı), Körduman'm sonunda yerini birinin diğerini vurması gerçeğinin soğukluğuna (törenin bozulması) bırakmıştır. Mustafa'nın bu eylemi köyün düzenini bozan bir girişim olarak kabul edildiğinden, köy bu olayla birlikte dirliğini ve düzenini olduğu gibi "elli yıldan beri öldürme görmemiş köy" özelliğini de yitirmiştir.</p>

  <table class="table">
    <tbody class="calibre3">
      <tr class="calibre4">
        <td class="td4">
          <p class="block14">41. Bu konuda ayrıntılı bir bilgi için bkz. Kemal Tahir, Beş Romancı Tartışıyor, Düşün Yayınevi.</p>
        </td>
      </tr>
    </tbody>
  </table>

  <p class="block13" id="calibre_pb_34"></p>
</body>
</html>
