<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <h1 class="block6">KEMAL TAHİR DEĞERLENDİRMELERİNDE MECRA DEĞİŞİKLİKLERİ: KEMAL TAHİR'İN GÖRÜŞLERİ VE SİYASET İLİŞKİSİ ÜZERİNE</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_29">Ertan Eğribel</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block10"></p>

  <p class="block7">Kemal Tahir bir Türk romancısıdır. Bir Türk romancısı olarak olaylara yaklaşımı sosyalizm görüşü tarafından belirlenmiştir. Batı sosyalizm geleneği ve temel sorunları üzerinde önemle durdu.</p>

  <p class="block7">Düşünsel serüveni boyunca sosyalist bir yazar olarak kaldı. Ancak bunu düz olarak almamak gerekir. Kemal Tahir, Türk romanı ve toplum gerçeğine yaklaşımında olduğu gibi sosyalizme bakışında da mevcut açıklama kalıplarını, önümüze konan hazır reçeteleri, şemaları eleştirmekten geri durmadı. Bu eleştiri/sorgulama içinde sosyalizm anlayışı gelişme gösterdi. Kemal Tahir sosyalizmin hazır kalıplarını Türkiye'ye uygulamak yerine, Türk toplum gerçeğinden yola çıkarak sosyalizme yaklaşmıştır. Sosyalist teoriye katkısı burada ortaya çıkmaktadır. Sosyalizm teorisi daha başlangıçtan itibaren kendi görüş ve uygulamaları üzerine yaptığı tartışmalarla gelişmiştir. Kemal Tahir mevcut tartışmalara ve birikime sahip çıkarak sosyalizmin sorunlarını aşmak yolunda bir çaba göstermiştir.</p>

  <p class="block7">Kemal Tahir'in sosyalizm eleştirilerinin antikomünizmle ilişkisi yoktur. Kemal Tahir'in eleştirilerini döneklik olarak değerlendirme çabası, görüşlerini “aforof etmekten başka bir anlam taşımamaktadır. Sosyalizmden dışlama girişimlerine karşılık Kemal Tahir hayatının sonuna kadar sosyalist kalmayı sürdürdü. Günümüzde Batı sosyalizminin yenilgisi sonrasında Kemal Tahir'in görüşlerinin geçerliliği bütün açıklığıyla ortaya çıkmıştır.</p>

  <p class="block7">Dünya egemenliği içinde Batı adına belli bir rol üstlenen Sovyetler Birliği'nin tasfiyesinin sonuçları sadece sosyalist blokla ve sosyalist çevrelerle sınırlı kalmamıştır. Türkiye'nin toplumlararası ilişkiler içindeki yeri ve rolü de günümüzde sorgulanır durumdadır. Yeni dönemde Türkiye'nin yeri ve rolü, diğer deyişle toplumlararası ilişkiler içinde dayanağının ne olacağı konusundaki tartışmalar giderek mevcut toplum yapısının eleştirisine, toplumun varlığına ve kimliğine yönelik olumsuz yönde belli tartışmaya dönüşmüştür. Bu tartışma Batı'yla sınırlı kalmamıştır. Türkiye'de Batıcılaşmaya bağlı çeşitli aydınlar da bu tartışmalara bağlanarak yeni siyasi gelişmelere uygun bir biçimde yeni Türkiye'nin kuruluşuyla, Osmanlı Batıcılaşmasıyla ilgili belli eleştirilere soyunmuşlardır. Solun içindeki dönüşüm yanında kendilerini sağ, muhafazakar olarak tanımlayan çevreler de kendi görüşlerini Batı'da ortaya çıkan yeni gelişmelere uyumlu bir biçimde değiştirmek zorunda kalmışlardır. Türk aydını siyasette ortaya çıkan değişmelere göre görüşlerini değiştirirken, bu değişikliğe uygun yeni kadroların kendilerini gündeme getirme çabası geçmişe yönelik belli eleştiriler biçimindedir. Bu gelişme içinde geçmişte dışlanan, marjinal görünen aydınlar yeniden sağ ve sol tarafından ortak bir anlayışla bir başka biçimde gündeme getirilmiştir. Şerif Mardin, Cemil Meriç, A. H. Tanpınar bunlardan sadece birkaçıdır. Ancak Kemal Tahir'i bütün bu yazarlardan ayrı tutmak gerekir. Bu dönemin başlangıcında “Kemal Tahir'i sağa vere/ım. "antikomünistliği ile ünlenen "Peyami Sefa'yı biz alalım." gibi sözler fantezi olmaktan ileri gitmemiştir. Elbet Kemal Tahir'i almak, vermek kimsenin tekelinde değildir. Kemal Tahir kendi başına görüşleriyle ayaktadır. Esas ilgi çekici olan bu değişimler yaşanırken, geçmişte "unutulan", "kenarda" kalan bazı aydınlar sağ ve sol tarafından ortak bir anlayışla gündeme gelirken Kemal Tahir'i böyle bir gündeme getirme çabası yoktur. Bu dönemde Kemal Tahir'in geçmişte çok tartışılan ve yayımlanması beklenen "tarih tezler!1 diğer "notlar!’ ile birlikte yayımlanmış olmasına karşılık belirtilen yazarlara benzer bir biçimde gündeme gelişten, takım olarak sahip çıkma girişiminden, öne çıkarmadan söz etmek mümkün değildir. Bu, elbette Kemal Tahir'e ilgisiz kalındığı anlamına gelmemektedir. Ancak bu ilgi daha çok siyasi takımlar dışı bir ilgi biçimindedir. Kemal Tahir'e olan ilgi yeni kaygılardan, değişmelerden bağımsız olarak gelişmeye devam etmiştir. Kemal Tahir'e karşı çeşitli takımların sessiz kalışında aslında Kemal Tahir'in yayımlanan "Afof/ör"ına Baykan Sezer'in yazdığı açıklamalı önsözlerin rolü gözden uzak tutulmamalıdır. Bu "Önsözlerle yayımlanan "Notlar" sağın ve solun, Kemal Tahir'i Batı'da ortaya çıkan yeni gelişmelere göre, Türkiye'nin varlığının ve Batıcılaşma birikiminin inkâr edilerek tartışılmasına destek olacak biçimde kullanılması imkânını sınırlamıştır. Yeni dönemde Kemal Tahir'i görmezden gelişte Baykan Sezer'in Kemal Tahir ile ilişkisi önemli bir rol oynamıştır. Baykan Sezer'in çeşitli Kemal Tahir toplantılarında yaptığı konuşmalar, "Notlar”a yazdığı "Önsözler, Kemal Tahir ile ilişkisini belirtip yayımladığı kitaplar da görmezden gelinmiştir. İlgi çekici olan Kemal Tahir ile Baykan Sezer ilişkisinin, bu ilişkinin şahidi olan kişiler tarafından da gözden kaçırılmasıdır. Kemal Tahir'in günümüzde gündemde olmaması Baykan Sezer ile ilişkisini görmezden gelme, Baykan Sezer'i görünmez hâle getirme çabasıyla birliktedir. Bu dönemde geçmişte kenarda bırakılan ve sonra öne çıkarılan yazarlar gündemden aynı hızla çıkarken Kemal Tahir düşüncesi, Baykan Sezer ilişkisi nedeniyle canlılığını korumaya devam etmektedir. Bu birikimin Türk toplum düşüncesinde değil ama egemen siyasetinde ağırlığının olmaması elbette Kemal Tahir ve Baykan Sezer'in eksikliğinden kaynaklanmamaktadır. Kemal Tahir ve Baykan Sezer düşüncesinin en belirgin yönü Batı açıklamalarına, çözüm reçetelerine karşı çıkarak Doğu toplum- larını, Anadolu Türk toplumunun tarihî birikimini gündeme getirmeleridir. Kemal Tahir ve Baykan Sezer düşüncesine Batı dünya egemenliği ve üstünlüğüne karşı düşünsel düzeyde temel dayanak olarak sahip çıkılmaktadır. Bu nedenle günümüzde siyasi düzeyde görmezden gelinip marjdışı olarak değerlendirilse de düşünce düzeyinde varlıklarını inkâr etmek mümkün olmamaktadır. Ke- i mal Tahir düşüncesine yaklaşımda mecra değişikliğinin günümüzde ilk görüntüsü Baykan Sezer ile Kemal Tahir ilişkisinin göz ardı edilmesi biçimindedir. Ancak bu konuda Kurtuluş Kayalı ve Sezgin Kızılçelik'in yazıları unutulmamalıdır.</p>

  <p class="block7">Kemal Tahir düşüncesinin Türk siyaseti ve sosyalizm içinde ağırlığının olmadığı görüşüne de yine kayıtla yaklaşmak gerekmektedir. Bu konuda ilgi çekici bir durum bulunmaktadır. Yaygın kanının tam tersine Kemal Tahir'in görüşlerinin siyasette, sağ siyasi kadrolar üzerinde etkisinden hiçbir dönemde söz edilmez. Düşünce düzeyinde de bu etki sınırlıdır. 2001 yılında Bilgi Üniversitesinde yapılan “Genel Olarak Asya Tipi Üretim Tarzı Tartışması, Özel Olarak Kemal Tahir ve Idris Küçükömer Gibi Düşünürlerin Türkiye'de Sağ Siyasi Düşünce ve Siyaset Üstünde EtkiierC başlıklı bir açık oturumla toplantıya katılan Abdullah Gül, Ahmet Davutoğlu, Mehmet Metiner ve Avni Özgürel tarafından bu uzaklık veya etkisizlik açıkça belirtilmiştir. Liberal sağ ve sol, İslamcı takımlar Kemal Tahir'in görüşleri yerine İdris Küçükömer'i öne çıkarma eğilimindedir. Bu öne çıkarma çabasında Küçükömer'in sağ kesime verdiği ilericilik rolü, buna karşılık CHP'nin gericiliği görüşü etkili olmuştur. Buna karşılık Kemal Tahir'i en çok eleştiren Kemalistsol kesimin içinde Kemal Tahir'in hem siyaset hem de düşünce düzeyinde belli bir etkisinden söz etmek mümkündür. Bu etki Kemal Tahir'in Kemalistsola doğrudan bağlanması biçiminde değildir. Türkiye'de solun gelişmesinde Kemalizm ile kurduğu ilişki belirleyici olmuştur. Buna karşılık Kemalizm de yeni koşullarda kendisini toplumsallaştırmak istediğinde sola açık bir hâle gelmiştir. Bu karşılıklı ilişkiyi düz bir biçimde anlamamak gerekir. Kadro düzeyinde farklılaşmalar, çelişkiler düşünce ve siyaset düzeyinde de geçerli olmuştur. Kemalistsolun radikal ve gizli temel örgütlenmesi Batı sosyalizmine bağlanarak Sovyetler Birliği savunuculuğuna koşulmuş ve Kemal Tahir ile bütün bağını koparmıştır. 1950 sonrasında Kemal Tahir ile Nâzım Hikmet arasındaki ilişkisizliğin, sessizliğin esas nedeni budur. 1960'larda bu durum daha da belirginleşmiştir. 1960'larda gizlilik kalkmış ve Kemalistsosyalizmin bir biçimi parlamento içinde de yer almıştır. Bu, Kemalistsolun ve daha sonra onun içinden çıkan ve"ulusala" özellikler taşıdığını söyleyen anlayış ve örgütlenmelerin de Kemal Tahir'e karşı tavrı olumsuzdur. Kemalistsosyalizm savunucularının kendi içinde farklılaşan çeşitli biçimleri olsa da iktidara gelmek İçin askerî müdahalelerden yardım beklemişlerdir. Bu anlayışın silahlı propagandayı temel hâle getirerek topluma tamamen yabancılaşan bir kesimi de (emperyalizme karşı ortak tavırda) "Kemalizm ile sosyalizm arasında Çin Seddi'nin olmadığı" görüşünü tekrarlamıştır. Batıcı resmi sosyalizm anlayışına dayalı, dışarıdan empoze ve dayatmalarla solun gelişmesini savunan kesimlerle Kemal Tahir'in ilişkisi genellikle olumsuz olmuştur. Kemal Tahir daha yaşarken bu girişimleri eleştirmiş ve özellikle askerî darbelerden çıkar uman bu anlayışa karşı çıkmıştır. Tepeden inmeci Kemalistsolun "militan" her çeşidinin Kemal Tahir'e yaklaşımı olumsuz ne demek Kemal Tahir'i aforoz etmek ve sosyalizm dışına itmek biçimindedir. Buna karşılık Kemalistsolun esas ana parçasını temsil eden CHP ile Kemal Tahir ilişkisi ilgi çekici bir seyir izlemiştir. CHP'nin kendini yenilemek, "seçkinci" bir parti olmaktan çıkmak ve toplumsal dayanak bulmak için Kemalizm anlayışını terk etmeden sola açılması yeni bir düşünce ve söylem değişikliğine neden olmuştur. Bu değişiklik Batıcı sosyalizmin devrim stratejisine, ittifaklar anlayışına dayalı “ulusal cephe" örgütlenmesine de uygundur. Ancak CHP kadroları bu anlayışa belli bir uzaklık taşımışlardır. Bu cephe anlayışıyla Türkiye'de sol, Sovyetler Birliği resmî sosyalizm anlayışının yedeği ve parçası olmaktan ileri gitmemektedir. Sovyetler Birliği'nin yerine Çin'in veya bir başkasının konulması da durumu değiştirmemektedir. Buna karşı çıkan ve Türk toplum ve tarihine doğru açılan yeni bir sol anlayışın CHP içinde savunulması ve bu eğilimin “yerir,"ulusal" sol biçiminde tanımlanması Bülent Ecevit'in çıkışıyla birliktedir. 1960'lardan 1980'lere kadar yeni bir arayış içinde kendisini sola açan CHP özellikle Bülent Ecevit'in girişimiyle (1960'larda ortaya çıkan çeşitli sol örgütlenmelere karşı tavır alarak) Kemal Tahir'in sosyalizm anlayışıyla bir bağ kurmuştur. Bu bağın geçici bir heves ve ilgi olmadığı Bülent Ecevit'in 1990'lı yıllardaki DSP serüveni ve iktidarı zamanında da Kemal Tahir ile ilgili yine en ilgi çekici, geniş bir proje girişiminin sahibi olmasından da anlaşılmaktadır.</p>

  <p class="block7">Gerçekten de Bülent Ecevit, Kemal Tahir'e olan ilgisi süreklilik gösteren ve bu ilgiyi somut girişimleriyle destekleyen Türkiye'deki ender aydınlardan ve siyasetçilerden biridir. Kemal Tahir'in çevresindekiler sürekli değişip ve yazdıklarına ve görüşlerine olan ilgi kesintilerle sürerken Bülent Ecevit'in tavrı farklılık göstermiştir. Bülent Ecevit, Kemal Tahir'in Devlet Ana romanı daha ilk yayımlandığında hemen bu roman hakkında olumlu görüşlerde bulunmuştur. Bunun ötesinde Bülent Ecevit'in Kemal Tahir'e olan ilgisi kişisel ve sanatedebiyat düzeyinde kalmamıştır. Bu ilgi Kemalist solun yeniden örgütlenmesi ve toplumsallaşması çabasıyla ilişkilidir. CHP'nin iktidara geldiği 1970'li yıllarda Bülent Ecevit, Kemal Tahir'in belki de en çok tartışılan ve Kemalist sol tarafından eleştirilen Yorgun Savaşçı romanının TRT tarafından dizi film hâline getirilmesi için bir girişim başlatmıştır. Bülent Ecevit 1990'lı yıllarda da DSP örgütlenmesi ile birlikte yeniden bir sağ koalisyon ile birlikte iktidara geldiğinde yine Kemal Tahir'in en çok tartışılan bir diğer romanı olan Devlet Ana romanının dizi filminin yapılması için gereken girişimleri bizzat başlatmıştır. Bülent Ecevit bu girişimiyle bir yandan “Kurtuluş Savaşı" ile ulusal bir sol anlayışını vurgularken, diğer yandan "Osmanlı" ile kurduğu ilişkiyle "ulusal" anlayışı, milliyetçi bir tavırla sınırlamadan daha geniş bir tarihsel perspektife oturtma çabasındadır. Ecevit'in iki ayrı dönemde Kemal Tahir'in iki romanından yola çıkarak yapmaya çalıştığı girişim, solda yeni bir açılım yapma girişimlerine benzer biçimde engellenmiştir. Bunun ötesinde ilgi çekici bir sonuçda Ecevit'in özellikle kendi dışındaki Kemalist solla ilişkisini kestiği son dönemde soldan dışlanması ve yalnız bırakılmasıdır. Hatta yalnız bırakılmanın ötesinde parti içinden ve dışından siyaset dışı bırakılması için şüpheli hastalığı da dâhil yoğun bir çaba gösterilmiştir. Bülent Ecevit'in iktidarları döneminde Kemal Tahir'in en önemli ve en çok tartışılan iki romanından yola çıkarak gerçekleştirmek istediği iki girişimin engellenmesi bir başka düzeyde tartışılmıştır. Yorgun Savaşçı filminin 1980 darbecileri tarafından yakılması olayı Kemal Tahir ile Bülent Ecevit ilişkisi ve yeni bir sol anlayışı gündeme getirme çabası temelinde eleştirilmiştir. Bunun yerine konu Halit Refiğ'in Kemal Tahir'den uyarladığı bir sanat eserinin yakılması veya yayınının engellenmesi biçiminde gündemde tutulmuştur. Tartışmanın bu hâl almasıyla esas tartışma Bülent Ecevit'in Yorgun Savaşçı ve Devlet Ana filmleriyle Kemal Tahir'i gündeme getirme çabası, Cumhuriyet'in sınırlarını genişletme ve toplum tarihimizle Türk solu arasında ilişki kurma biçimi tartışılmamıştır. Bir anlamda iki farklı dönemde siyaset düzeyinde en geniş biçimde Kemal Tahir romanlarının ve görüşlerinin gündeme getirilmesi çabası engellenmiştir. Yakılan film iki kanalda birden yayımlandığında da Halit Refiğ'e yapılan bir saldırı ve haksızlığın giderilmesi biçiminde konu sınırlanmış ve tartışmanın önü kapatılmıştır.</p>

  <p class="block7">Geçmişte Türkiye'de solun açılımı Batı sosyalizmine açılmak biçimindedir. Kemalist- sosyalizmin radikal kanadı bu gelenek içinde dönemin reel sosyalizmine yaklaşmıştır. Ancak buna bir tepki biçiminde Türkiye'ye dayalı bağımsız bir sol anlayışın savunulması 1960 sonrasındadır. Bu anlayış özellikle 1970'li yıllarda CHP ile toplumun geniş kesimleriyle bütünleşmiştir. Bu süreç 1980 darbesiyle kesintiye uğramıştır. Dünyada da Batı sosyalizminin ağırlığını kaybetmesi ve tek merkezli ABD egemenliğinin ortaya çıkması aynı döneme rastlamaktadır. Sovyetler Birliği'nin tasfiyesi sonrasında Türkiye'de sosyalist örgütlenmeler yeni arayış çabası içinde Türk sağına (Sovyetler Birliği yerine ABD savunuculuğuna) açılarak marjinal bir hâle gelmiştir. Yeni sol artık küreselleşmeci sol biçimindedir. 1960'lardaki duruma benzer bir biçimde Türkiye'de yeni arayışların olduğu 1990'larda da Kemalist solun Kemal Tahir anlayışına doğru gelişmesi engellenmiştir. 1960'lardan 2000'li yıllara kadar Batı sosyalizmi savunuculuğu dışında Anadolu toplum ve tarihine bağlı bağımsız, yerli bir sol anlayışı gündeme getiren Ecevit önderliğindeki sol darbelerle, müdahalelerle etkisiz kılınmıştır. Günümüzde Kemalist solun veya yerini alan küresel solun çeşitli takımlarının Kemal Tahir'e olan tavrıyla Bülent Ecevit'e karşı olan tavrı oldukça benzerlik göstermektedir. Bu benzerlik Anadolu toplum gerçeğine yaklaşımlarından kaynaklanmaktadır.</p>

  <p class="block7">Kemal Tahir bir sosyalist olarak önceliğini belli kalıplara, hazır şemalara değil Türkiye gerçeğine vermiştir. Sosyalizmle ilişkisi anti-Marksist bir temelde değil, sosyalizme Anadolu Türk toplum gerçeğini katarak zenginleştirme biçimindedir. Kemal Tahir, Anadolu Türk toplum ve tarihine dayalı, Türkiye'den yana bir sosyalizm savunucusudur. Dünya ve Türk soluna katkısı, yerli bir sosyalizm savunuculuğu biçimindedir. Bu elbette sömürüye karşı yeni bir dünya düzeni anlayışıyla birliktedir. Türk toplum gerçeğini ve zenginliğini sosyalizme katmak anlamında evrensellikten yanadır. Toplumlararası ilişkilerde söz sahibi olmak ve Türkiye'nin ağırlığını, önemini koymak için değişimden yanadır. Bülent Ecevit'in tavrı da tam bir özdeşlik kurulamasa bile bu yaklaşıma benzerlik göstermektedir. Kemal Tahir alışılagelmiş sosyalizm kalıplarını, Batıcılaşma girişimimizi ve sonuçlarını kurcalamaktadır. Bu, kolaycılığa alışmış Türk aydını için rahatsız edici bir durumdur. Kemal Tahir'n eski arkadaşları "Sosyalizmin Kemalist yorumu"m ve Batı çözüm reçetelerini savunurken Kemal Tahir Batı sosyalizminin ilericiliği, evrenselliği konularını tartışmaya açmıştır. 1960'lı yıllarda sosyalizm bir arayış olmaktan çıkıp bir uygulama kalıbı ve reçetenin savunusu biçimine dönüştüğünde de Kemal Tahir bu anlayışın dışında kalmıştır. 1960'lı yıllarda sosyalizm adına yeni bir şey söyleme çabası Kemal Tahir'den gelmiştir. Kemal Tahir'in Türkiye'nin yakın tarihinin önemli olaylarını aldığı romanlarından sonra Yorgun Savaşçı ve Devlet Ana romanlarını da yayımlaması bu nedenle alışıldık Batı değerlerine, sosyalizmin kalıplarına uymadığı için büyük bir tepki çekmiştir.</p>

  <p class="block7">Kemal Tahir'in sosyalizmden dışlanması nedeniyle sağ takımlar içinde Kemal Tahir'in söylediklerine belli bir ilgi ortaya çıkmıştır. Bunu sadece sosyalizmden dışlanmanın ürünü olarak da görmemek gerekir. Ancak bu ilgi aydınlarla sınırlıdır. Bu ilginin sağ siyaset içinde hiçbir izi yoktur. Türkiye'de CHP'nin sola açıldığı dönemde, Türk sağı da dünyadaki mevcut duruma uygun olarak yeni açılımıyla ABD'ye yaslanmıştır. İki kutuplu dünya farklı siyasetlerin ve görüşlerin savunusuna da izin vermektedir. Kemal Tahir bu bölünmenin üstünde kaldığı için tek bir siyasetin ve görüşün kendisine bağlanması da söz konusu değildir. Kemal Tahir 1950'li yıllardan itibaren o dönemde kimsenin gündeme getirmediği yakın tarihin temel siyasi olayları yanında, Osmanlı Batıcılaşması ve Osmanlı konusunda yeni bir tartışma başlatmıştır. Türkiye'nin özgünlüğünü (farklılığından öteye) gündeme getiren bu tartışma Batı toplum şemalarına bağlı Türk solunu rahatsız etmekle sınırlı kalmamıştır. Bunun ötesinde Kemal Tahir'in ilk defa sosyalizm ve Türkiye'nin özgünlüğü temelinde Türk toplum ve tarihini değerlendirmeye başlanması sağcı kesimlerde de bir rahatsızlık yaratmıştır. Kemalist solun inkârcılığa giden tavrı nedeniyle Türkçü, İslamcı kadroların tarih, toplum, gelenek, din, ulusalcılık, Osmanlılık, yeni Türkiye'nin kuruluşu gibi konularda tekeli Kemal Tahir ile birlikte ortadan kalkmıştır. Kemal Tahir ile sosyalizm çerçevesinde eleştirel düzeyde Türk toplum ve tarihinin ele alınarak geçmişin ve günümüz ilişkilerinin anlaşılması ve geleceğin inşa edilmesi anlamında kullanılması gündeme gelmiştir. Bu durum solun dışında kalan, geçmişi sadece bir övgü düzeyinde gündeme getiren, dişe dokunur bir söz etmeyen çeşitli sağ kadroları rahatsız etmiştir. Kemal Tahir'e Türkçü, İslamcı kadroların ihtiyatlı yaklaşımının bir nedeni budur. Kemalist solun bu dönemde tarihe olan ilgisi yenileşmenin hem eleştirisi hem de devamcısı olma kaygısı tarafından belirlenmiştir. Kemal Tahir'e çelişik yaklaşımın bir nedeni budur. Sol ve sağ takımlar dışında toplumun bu tür bir uzaklıkla Kemal Tahir'e yaklaşmadığının kanıtı Kemal Tahir romanlarına duyulan ilgidir. Kemal Tahir, çok yakın Cumhuriyet tarihi de olmak üzere aydınların tartışmadığı ve bilgilenme ihtiyacını duymadığı bir dönemde Türkiye'nin modernleşme tarihine yönelik bir ilgiyi kışkırtmıştır. Bununla kalmayarak genel bir tarih anlayışı çerçevesinde Türk toplum gerçeğini siyasetin de ilgisine sunmuştur. Bu ilgiye ilk yanıt tek parti yönetiminden çıkmış ve toplumla ilişkisinde sorunlar içinde bocalayan ve yeni bir dayanak arayışı içinde olan CHP'den gelmiştir. Bu aynı zamanda sağ takımın tarihe kendi başına sahip çıkarak CHP'yi köksüz, inkârcı gösterme tavrına da bir karşılık oluşturmuştur. CHP'nin Kemalizm'e çok partili döneme uygun bir biçimde yeni bir toplumsaltarihsel dayanak ekleme çabası Ecevit ile Anadolu Türk toplum ve tarihine dönük bir boyut kazanmıştır. Türkçü ve İslamcı kesimler geçmişleri nedeniyle böyle bir ihtiyaca gerek duymamışlardır. CHP'nin ve Kemalist solun sadece Cumhuriyet tarihi ve Kurtuluş Savaşı'yla tarihi sınırlanmayan, yenileşme ve Anadolu'daki varlık nedenimize de dayanan yeni bir anlayış ile birlikte kendini yenileme isteği yeni özgün çalışmaları ortaya çıkardığı gibi Osmanlı’ya olan ilgiyi de artırmıştır. Kemal Tahir ile yakınlık kurma çabasının bir nedeni budur.</p>

  <p class="block7">1960'larda Doğan Avcıoğlu'nun başını çektiği Yön başta olmak üzere sol içinde toplum tarihimiz ile sosyalizm arasında bir bağ kurarak, Kemalist sosyalizm anlayışının savunulması biçiminde bir değişme ve yenilenme kaygısı vardır. Kemalizm ile sosyalizm arasında ilişki kurulması Türkiye'nin yenileşme tarihi ile ilgili yeni çalışmaların da ortaya çıkmasına imkân vermiştir. Türkiye'nin Batıcı- laşma sürecine "sömürgeleşme, az gelişmişlik sürecf olarak eleştirel bir gözle bakan belli çalışmalar ortaya konulmuştur. Bu eleştiriler Batıcılaşmayı aşmak yerine Batı ile ilişkili yeni bir modernleşme anlayışının Batı sosyalizmi çerçevesinde ortaya konulması biçimindedir. Devletin yenileşme çabasındaki öncülüğü mevcut devlet yapısına yönelik hem bir eleştiriyi hem de devletin yeniden yapılandırılması görüşünü öne çıkarmıştır. Bu, düşünce düzeyinde de kalmamış siyasallaştırılmaya çalışılmıştır. Ancak bu yöneliş Batı toplum şemalarını savunmak ve kapitalist olmayan bir kalkınma yolu arayışı olmaktan ileri gitmemiş ve giderek darbeden medet uman, tepeden inmeci bir anlayışa dönüşmüştür. Geçmişte Kemalizm'in doğrudan ilan edilmeyen temel ilkelerinden biri antikomünizm söylemi üzerinden anti-Sovyetler Birliği'dir. Yeni dönemde Kemalizm'in bu ilkesini giderek sağ belirgin bir biçimde üstlenmiştir. Buna karşılık Kemalistsol kendini siyasallaştırmaya çalışırken giderek antikomünizm söylemini terk etmiştir. Bu girişim iktidara gelmek ve kalkınma sürecini askeri cuntanın uygulamalarıyla hızlandırmayı öne çıkarmıştır. Bülent Ecevit, askerî cuntadan medet uman anlayış yerine Türk toplum ve tarihinin Batı'dan farklılığına, özgünlüğüne ve gücüne dayalı yeni bir siyasetin savunucusu olmuştur. Bülent Ecevit'in Kemal Tahir romanlarına ve düşüncesine olan ilgisi de bu yöndedir.</p>

  <p class="block7">Kemal Tahir'in Yorgun Savaşçı ve Devlet Ana romanlarının ilkinde Yeni Türkiye'nin diğerinde ise Osmanlı’nın kuruluşu ve kuruluş şartları anlatılmıştır. Her ikisinde de amacı Anadolu'nun ayrıcalıklı konumunun önemini, devlet ve toplum ilişkilerini, devletin toplumda birleştirici ve koruyucu niteliğini, devlet kadrolarının öncülüğünü vurgulamaktadır. Özellikle Devlet Ana'da devletin birleşti- ricilik ve koruyuculuk görevi, toplumun kendi kendini koruması veya toplumun Batı'ya karşı en geniş biçimde sözcülüğü ve savunulması biçimindedir. Devletin öncülüğü ve birleştiriciliği Doğu-Batı ilişkileri geleneği temelinde ele alınmıştır. Anadolu Türk toplumu bu ilişkiler içinde dünya siyasetinin destekçisi ve savunucusudur. Toplum gerçeğimiz, toplumlararası ilişki ve çatışma içindeki yerimiz ve rolümüz tarafından belirlenmiştir. Devlet ile toplum arasındaki ilişki ve uyum dünya siyaseti çerçevesindedir. Aksi takdirde Türk toplumunun farklılığı açıklaması tarihî gelişmenin ve akışın dışına düşmüş olduğu görüşüne destek sağlamanın ötesine gitmemektedir. Kemalistsol anlayışın Batılılaşma eleştirisi (az gelişmişlik süreci) de bunun ötesine geçmemektedir. Batı toplum şemalarına verilen üstünlükle Türk toplumunun farklılığının tespiti Batı gelişme çizgisini izleyerek belli bir yere gelmekten başka bir anlam taşımamaktadır. Batı merkezli bu açıklama içinde sürekli bir geri kalmışlıktan kurtulma, Batı gibi olma çabasının ötesine gidilmemektedir. Kemal Tahir öncelikle bu çerçevenin dışına çıkmıştır. Dünya içindeki yerimiz ve rolümüzü Batı'ya eklemlenme çabası olmak yerine daha geniş bir biçimde dünya sorunları önünde söz sahibi olma çabası içinde ele almıştır. Devlet Ana'da sözü edilen Osmanlı Devleti'nin kuruluşu, kuruluş şartları bu geniş çerçevede toplumun bu siyasete verdiği desteği göstermektedir. Kemal Tahir'in Osmanlı’nın kuruluşuna, kuruluş şartlarına ilgisi geçmişe bir özlem ve övgü olmanın ötesinde günümüz açısından da faydalanacağımız bir geleneği ortaya koymaktadır. Yorgun Savaşçı romanında da her türlü yoksunluğa rağmen Anadolu Türk toplumunun devlete sahip çıkma ve savunma çabası, Batı saldırganlığına karşı direnme çabası anlatılmaktadır. Ancak yeni devlet giderek topluma yabancı bir siyasetin savunulmasına koşularak toplumdan kopmuştur. Kemal Tahir'e göre Anadolu Türk toplumunun devlete karşı yabancılaşmasının aşılması için tarih içindeki yerimizin doğru değerlendirilmesi gerekmektedir.</p>

  <p class="block7">Kemal Tahir'in romancı ve sosyalist kimliği yanında “düşünür" kimliğini vurgulayan ve kendisi üzerinde de etkisini açıkça belirten Baykan Sezer'dir. Baykan Sezer çok eski tarihlerden itibaren Kemal Tahir'in bu özelliğini öne çıkarmıştır. Bugün artık ortak bir kabul hâline gelen Kemal Tahir'in düşünür kimliği geçmişte eleştirilen ve romancı kimliği yanında küçümsenen bir özellikti.</p>

  <p class="block7">Günümüzde Kemal Tahir'in gözden uzak tutulması düşünür kimliğinin öne çıkması nedeniyledir. Bu gözden uzak tutmada dünyada ve Türkiye'de 1980 sonrası yeni gelişmeler önemli bir rol oynamıştır. Kemal Tahir'in düşünsel mirası, Batı sosyalizminin çöktüğü ve Doğu-Batı çatışmasından söz edilmeye başlandığı yeni dönemde daha çok önem kazanmıştır. Buna karşılık düşünce ve siyaset düzeyinde Kemal Tahir'in sosyalizm ve Doğu-Batı çatışması görüşleri âdeta gözden uzak tutularak yakın tarihin olaylarının eleştirisi gündeme getirilmiştir. Kemal Tahir'in sosyalizm anlayışı, Doğu-Batı çatışması görüşü Türkiye'nin yerinin ve rolünün önemini vurgulamak amacı taşımıştır. Buna karşılık yeni dönemde Batı üstünlüğü ve Batı'ya teslimiyet görüşü yaygınlaştırmak istenmiştir. Kemal Tahir'in düşünür yönünün gündeme getirilmemesi bu nedenledir.</p>

  <p class="block7">Türkiye kendi iradesiyle Batıcılaşma seçimini yapan tek Doğu ülkesidir. Osmanlı bu siyasi seçimini yaparken kendi özelliklerini, önemini korumak istemiştir. Bu nedenle toplum kimliğinin zorlanması ve değişmesi söz konusu olmamıştır. Ancak Doğulu toplumda Batılı siyaset tersliği devlet ile toplum arasındaki ayrımda bir uyumsuzluk ve yabancılaşma biçiminde ortaya çıkmıştır. Türkiye Doğu-Batı ilişkileri içinde ayrıcalıklı bir konuma sahiptir. Batı toplum modelleri ve şemalarıyla toplum ve tarihimizi değerlendirmek yerine kendi deneylerimize uygun bir biçimde sorunlarımızı ele almak gerekmektedir. Böylece sorunlarımızı saptamak yanında sorunlarımızı aşacak gücün kaynağı da ortaya konulmuş olacaktır. Sorun dünya içindeki yerimizi ve önemimizi koruyarak devlet ile toplum ilişkilerinde ortaya çıkan yabancılaşma ve karşıtlığı ortadan kaldırmaktır. Anadolu Türk toplumunun toplumlararası ilişkilerde sınırlanmışlığını aşmak ve devletle uyuşmasını sağlamak için öncelikle devletin kendi çerçevesini genişletmesi, siyasi sınırlanmışlığını aşması/tartışması gerekmektedir. Kemalizmi, yenileşme tarihini tartışmak bu anlamda daha sınırlı bir rolü benimsemek değil, Türkiye'nin önünü açabilecek biçimde Batıcılaşmayı aşmak, devletin/Anadolu Türk toplumunun toplumlararası ilişkiler içindeki ayrıcalıklı yerini ve rolünü belirgin bir biçimde ortaya çıkarmaktan geçmektedir. Kemal Tahir'in ve dolayısıyla Bülent Ecevit'in devlet eleştirileri ve devlet savunusu bu anlamdadır. Bülent Ecevit bunu Kıbrıs konusundaki tavrıyla da göstermiştir. Batı ile uyuşmazlığımız ve toplumun buna verdiği destek Kıbrıs Savaşı'nda maceracılıktan uzak bir biçimde en açık biçimde ortaya çıkmıştır. Günümüzde ortaya çıkan Kemalizm, modernleşme ve devlet eleştirileriyle tarih içindeki yerimizi ve rolümüzü gündeme getirmek yerine dünya içinde ayrıcalıklı konumumuz, toplumumuzun özellikleri sınırlandırılmak istemektedir. Kemalist sol anlayışın da gerisine düşülerek Ba- tıcılaşma/emperyalizm ve az gelişmişlik, sömürgeleşme eleştirileri yerine Kemalizm ve modernizm eleştirisi altında yakın tarihin olayları (Batıcılaşma, İttihat ve Terakki, Meşrutiyet, Cumhuriyetin ilk yılları, tek parti dönemi olayları) emperyalizmden, dayatmalardan söz etmeden Batı teslimiyetçiliği içinde olumsuz gelişmeler olarak değerlendirilmektedir. Bu nedenle geçmişte genel bir tarih anlayışı çerçevesinde bu olayları ele alan, Batı dayatmalarına karşı Türktoplumunun direncini ve dramını gösteren Kemal Tahir gündeme getirilememektedir.</p>

  <p class="block7">Türkiye'de Batıcı/küreselci sağ ve solun giderek söylemleri örtüşerek günümüzde farklılıkları ortadan kalkmaktadır. Her türlü görüşten farklı kadroların aynı siyasi örgütlenme içinde birlikte olması bu nedenle yadırganmamaktadır. Günümüzde Batı dünya egemenlik ilişkileri değil ama Türkiye'nin dünya içindeki önemi ve rolü tartışma konusudur. Türkiye'nin önemi ve rolü, yönü Batı dünya egemenlik düzeni dışında tartışılamaz. Buna karşılık, tartışma Batı dünya egemenliğinden söz etmeden varlık nedenimizi tartışmak biçimindedir. Kemalizm ve modernleşme eleştirisini öne çıkaranların Anadolu Türk toplumunun tarih içinde kimliğini belirleyen Batı'ya karşı Doğu savunuculuğu, koruyuculuğu geleneğini veya Batıcılaşma serüvenini militarizm eleştirisi altında suçlaması ve mahkûm etmeye çalışması boşuna değildir. Artık Türkiye'nin, Anadolu Türk toplum ve tarihinin özgünlüğünden söz eden kalmamıştır. Küreselleşme içinde farklılıktan söz edilse bile bu farklılık yeni bir söz söylenmesi, toplum ve tarihimizin özgünlüğü anlamında değildir. Her şeyin (toplum kimliğimizin, Türklüğümüzün, Anadolu'da varlık nedenimizin, Türkiye adının) tartışabileceği (hatta bir kadın memesine vatanın feda edilebileceği) söylenmekte ama kendi adımıza dünya sorunları önünde toplum olarak söz sahibi olabileceğimiz, rol üstlenebileceğimiz akıllara bile getirilmemektedir. Batı üstünlüğü ve egemenliği tartışılmaz görünmektedir. Batı saldırganlığının arttığı, Doğu halklarının yenilgi duygusu altında bocaladığı, kimliğini ve yaratıcılığını yitirdiği günümüzde Anadolu Türk toplumunun kimliğini ve direncini, sömürüye karşı savaşçı özelliklerini korumasından Batı'dan ve militan Batı savunucularından başka kim rahatsız olabilir?</p>

  <p class="block7">Kemal Tahir dünya sorunlarının açıklanması ve çözümünde Doğu halklarının ağırlığını, Anadolu Türk toplumunun güç ve potansiyelini gündeme getirmiştir. Osmanlı’ya, Batıcılaşma serüvenine ve hiç kimsenin ele almadığı bir dönemde yakın tarihin önemli olaylarına ilgisi de bu nedenledir. Türk insanının yaratıcı gücünü, tarihî zenginliğini dünya sorunlarının çözümünde değerlendirmek istemektedir. "Yer!!', “Türk sosyalizm!' anlayışı ile Anadolu Türk toplum tarihiyle Batı'ya karşı, Doğu savunuculuğu temelinde ilişki kurmuştur. Resmî dünya görüşüne ve Batı sosyalizm anlayışına sadece karşıt değil, mevcut çözümü kapsayarak aşan yeni bir açılımı belirtmektedir. Bu nedenle mevcut çözümün toplum tarihimiz temelinde geliştirilmesi görevini üstlenmiştir. Günümüzde Batı sosyalizminin yenilgiye uğradığı bir dönemde Kemal Tahir'in sosyalizm anlayışı, Doğu toplumları savunuculuğu görüşü ağırlıklı bir biçimde gündeme gelmemiştir. Batı'nın Doğu üzerinde egemenliği ve üstünlüğü nedeniyle Batı'ya bağlı değerlendirmeler sürdürülmektedir. Batı genel siyasetinin ve sosyalizm pratiğinin açmazları ve yenilgisi yeni bir arayış ve çözüme neden olmak yerine Batı'nın yeni açıklamalarına ve siyasetine bağlılığa dönüşmüştür. Buna karşı en güçlü karşı çıkışın kaynağı ve dayanağı yine Kemal Tahir'dedir. Kemal Tahir'in günümüzde güncelliğini sağlayan da bundan başka şey değildir.</p>

  <p class="block7">Kemal Tahir, çalışmalarının sonucunda Doğu-Batı çatışması görüşüne ulaşmış, Anadolu Türk toplum gerçeğini Batı karşısında Doğu toplumlarının öncülüğü ve savunuculuğu temelinde değerlendirmiştir. Türkiye'de sosyalizm anlayışını da kapsayacak biçimde ilericilik, çağdaşlık Batı tekelinde görülmüş, Batı değerleri olarak yüceltilmiştir. Kemal Tahir bu genel eğilimin dışında kalarak sosyalist olarak önemini sürdüren dünyadaki ender aydınlardan biridir. Batı dünya egemenliğine ve sömürüsüne bir Türk ve Doğu devrimcisi olarak karşı çıkmıştır. Kemal Tahir Anadolu Türk toplum ve tarihine duyduğu güvenle Batı'nın sosyalizmden vazgeçtiği günümüzde önemini sosyalist kalarak sürdürmektedir.</p>

  <p class="block13" id="calibre_pb_35">Baykan Sezer'in bir değerlendirmesiyle bitirelim. “Bugün Türkiye'nin ne Batı'nın tükenmişliğini, ne de bir dünya siyasetine dayalı bir imparatorluğun varisleri olarak yeni bir siyasi öneri ve yol göstericilikten yoksun bırakılmış Doğu'nun bugün içine itilmiş bulunduğu çaresizliğini paylaşmakta çıkarı vardır. Türkiye'nin kendi söyleyeceği sözü, geleceğin oluşturulmasında kendisine düşen önemli rolü bulunmaktadır. Kemal Tahir çapında bir romancı yetiştirerek bunu kanıtlamıştır. Türkiye’nin önündeki bu fırsatından gereğince yararlanıp yararlanamayacağı bir yerde Kemal Tahir'in görüşlerini, uyarılarını nasıl değerlendireceğimize bağlıdır."</p>
</body>
</html>
