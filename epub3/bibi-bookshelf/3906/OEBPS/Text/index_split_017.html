<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11"></p>

  <p class="block7"></p>

  <h1 class="block6">KEMAL TAHİRVE ESERLERİ HAKKINDA YAPILAN TEZLER BİBLİYOGRAFYASINA KATKI*</h1>

  <h2 class="block12 sigil_not_in_toc"><br /></h2>

  <h2 class="block12" id="sigil_toc_id_13">Ufuk Özcan</h2>

  <div>
    <br />
  </div>

  <div>
    <br />
  </div>

  <p class="block10"></p>

  <p class="block7">Kemal Tahir yaşamı, düşünsel serüveni ve eserleri bir bütün olarak göz önünde bulundurulduğunda salt edebiyat biliminin sınırları içinde değerlendirilebilecek bir kişilik değildir. Bunun en açık göstergelerinden biri, üniversitelerimizin çeşitli bölümlerinde Kemal Tahir'in çok değişik yönleri hakkında yapılmış tezlerdir." Gerçekten de Kemal Tahir en azından belirli bir dönem Türk sosyal bilim camiası üzerinde derinlikli bir şekilde etkili olmuştur. Cahit Tanyol, Baykan Sezer, Sencer Divitçioğlu gibi üniversite hocalarının yanı sıra Halit Refiğ, Selim İleri, Füruzan, Oğuz Atay, Selahattin Hilav, Kurtuluş Kayalı gibi sanatedebiyat ve düşünce dünyasında yer alan kişileri de etkilemiştir. Üniversitelerde son dönemde Kemal Tahir hakkında daha fazla araştırmanın yapıldığını görmekteyiz. Bu çalışmalar sosyal bilimlerin değişik alanlarına yayılmıştır. Çeşitli üniversitelerin Türk Dili ve Edebiyatı, Sosyoloji, Siyasal Bilimler (Kamu Yönetimi), iletişim Bilimleri (Gazetecilik, Radyo-Televizyon ve Sinema) ve Türk Tarihi bölümleri yazarımıza ilgi göstermiştir. Kemal Tahir hakkında biyografik incelemeler de bulunmaktadır. Ortaya konulan çalışmalar daha ilk başta Kemal Tahir'in çok yönlü kimliği hakkında bir fikir vermektedir.</p>

  <p class="block7">Tezlerin bağlı oldukları bilim/ana bilim dallarına göre ve tematik dağılımına baktığımızda en büyük ağırlığı on dört adet tezle Türk Dili ve Edebiyatı alanının oluşturduğu görülmektedir. Sonra beş adet tezle Sosyoloji alanı gelmektedir. Siyasal Bilimler (Kamu Yönetimi) ve İletişim Bilimleri (Gazetecilik, Radyo-Televizyon ve Sinema) alanında üçer tez, Türkiyat Araştırmaları Enstitüsü Türk Tarihi Ana Bilim Dalında bir adet tez yapılmıştır. Bu çalışmalardan bir kısmı disiplinlerarası nitelik taşımaktadır. Aşağıda kısaca değerlendirdiğimiz tezler, YÖK'ün web sayfasından elde ettiğimiz, kamuoyunun yararlanmasına açık olan tezlerdir. Bu tezleri belirli bir sistematik içinde değerlendirmeye çalışıyoruz.'"</p>

  <p class="block7">Edebiyatçı Kimliğiyle Kemal Tahir: Romanları ve Türk Edebiyatı İçindeki Yeri</p>

  <p class="block7">Sezai Coşkun'un Kemal Tahir: Şahsiyeti, Eserleri, Fikirleri başlıklı çalışmasında Kemal Tahir'in şahsiyeti, eserleri ve fikirleri ayrıntılı bir şekilde incelenmiştir. Ayrıca Kemal Tahir'in yaşadığı dönemin siyasal, sosyal ve ideolojik tartışmalarına da yer verilerek Kemal Tahir'in bir yazar ve düşünür olarak portresi etraflı bir biçimde ele alınmaya çalışılmıştır. Çalışmanın "Şahsiyeti" başlıklı bölümünde Kemal Tahir'in hayatı, aile ve arkadaş çevresi, eğitim ve edebiyat dünyasına girişi; "Eserleri" bölümünde şiir, hikâye ve romanlarının yapı ve içeriği; "Fikirleri" bölümünde ise gerek notlarında gerekse diğer eserlerinde yer alan fikirleri incelenip tahlil edilerek bir değerlendirmeye varılmıştır. Sezai Coşkun çalışmasında, Kemal Tahir'in Türk edebiyatında çok yönlü isimlerden biri olduğunu, roman ve hikâye alanında ortaya koyduğu eserleriyle Türk edebiyatının önde gelen yazarları arasında yer aldığını, geniş ilgi alanları, okumaları, araştırmaları ve girdiği tartışmalarla Türk düşünce hayatında kayda değer bir yer edindiğini, romanlarında ileri sürdüğü tezlerle büyük tartışmalara yol açtığını, böylece sadece Türk edebiyatının değil Türk toplum düşüncesinin de önemli kişilerinden biri hâline geldiğini belirtmektedir. Tezde, Kemal Tahir'in roman ve hikâyelerinden hareketle gerçek yaşamı konusunda bazı sonuçlara varılmıştır. Örneğin Bir Mülkiyet Kalesi romanından hareketle Kemal Tahir'in babasının padişah II. Abdülhamit'in sarayında görev yaptığını, Kemal Tahir'in de sarayda doğduğunu, bundan dolayı Kemal Tahir'in II. Abdülhamit'ten övgü ile bahsettiğini söyler. Yine Kemal Tahir'in bazı eserlerinde 'Gazeteci Murat' karakterinin Kemal Tahir'i temsil ettiğini, bu karakter aracılığıyla düşüncelerini okuyucuya aktardığını öğreniyoruz. Ancak bu tespiti genel bir kabul olarak benimsemek güçtür. Sözgelişi Yol Ayrımı ve Kurt Kanunu romanlarındaki Gazeteci Murat karakterinin Kemal Tahir'in kişiliğini yansıtan bir karakter olmadığını söyleyebiliriz. Tezde Kemal Tahir'in Çankırı yöresini konu olan romanlarında daha çok bireyin dramını, Malatya'yı konu olan romanlarda gelenek ve inançların bireyin dramına etkisini ele aldığı, Çorum'u konu alan romanlarında ise toplumun dramını bireyin dramının önüne aldığı belirtilmektedir. Sezai Coşkun, Kemal Tahir'in Yediçınar Yaylası, Köyün Kamburu, Büyük Mal ve Rahmet Yolları Kesti gibi Çorum'da geçen romanlarında Tanzimat Dönemi'nden başlayarak 1930'lu yılların Türkiye'sine kadar yüz yıllık toplumsal tarihin ele alındığını belirtmektedir. Yine, Kemal Tahir'in 1950'li yılların ortalarına kadar hareket noktası olarak Marks'ın şemalarını kullandığını, bu yıllardan sonra Marks'ın düşüncelerini referans almakla birlikte Türkiye’nin toplumsal dinamiklerini esas almaya başladığını, bu değişimin sosyalist Türk aydınları içerisinde büyük bir yankı uyandırdığını ve bu nedenle yazarın şiddetli eleştirilere maruz kaldığını vurgulamaktadır. Özellikle Rahmet Yolları Kesti romanında, o yıllarda olumlu anlamlar atfedilen eşkıyalığa oldukça farklı bir anlam yüklemesi tartışmaları alevlendirmiştir. Çalışmada ilgi çeken bir yön, Kemal Tahir'in eşkıya gerçeğine bakışının Yaşar Kemalin İnce Memed adlı romanıyla ve şehirliköylü ilişkisi bakımından da Orhan Kemal'in romanlarıyla karşılaştırılmasıdır.</p>

  <p class="block7">Seçkin Sevim'in Türk Edebiyatı Bölümünde yapılan Kemal Tahir'in Türk Romanı Düşüncesi başlıklı tezi de Kemal Tahir'in romanlarına odaklanmaktadır. Ancak araştırmacı konuyu ele alırken bu tür tezlerde sıklıkla karşılaştığımız tasviri yönteme başvurmamış, belirli problemleri öne çıkaran bir okuma yapmıştır. Bu da tezin olumlu bir yönüdür. Uzun bir girişle başlayan tezde birinci bölüm "Türk Romanı Düşüncesinin İdeolojik Arka Planı" başlığını taşımaktadır ve üç alt bölümde Kemal Tahir’in "Osmanlılık", "Batılılaşma" ve "Yerlilik" anlayışı ortaya koyulmaktadır. "Türk Romanı Düşüncesinin Temel Dayanakları" başlıklı ikinci bölüm ise "Kişinin Dramına Karşı Toplumun Dramı”, "Kemal Tahir'e Göre Türk Romancısının Misyonu", "Yerli Bir Öz, Yerli Bir Biçim, Yerli Bir Roman" konularını ele almaktadır. Tezin sonuç kısmında Kemal Tahir'in Türk romanı düşüncesinin mirası genel kabullerin dışına çıkan bir bakış açısıyla değerlendirilmiştir.</p>

  <p class="block7">Kemal Tahir’in romanlarında karakterler konusunda iki ayrı tez yapılmıştır. Nihayet Arslan'ın tezi, yazarın toplam yirmi romanında yer alan şahıslar sosyal statü, meslek, konum ve faaliyetlerine göre tasnif edilip ele alınmıştır. Söz konusu romanlardan, şahıslarla ilgili olarak seçilmiş diyaloglara da yer verilmiştir. Bu bilgilerin derli toplu bir şekilde sunumu, Kemal Tahir’in Türk toplumunun sınıf ve katmanları hakkında ne denli derinlikli düşündüğünü ve özgün tiplemeler yaratırken toplumsal bağlamdan kopmadığını göstermektedir. Kemal Tahir'in tiplemeleri, Türk toplumunun değişik tarihsel dönemlerinde, değişen kültürel, siyasal ve ekonomik koşullar içinde cisimleşmektedirler ve yazar onları oldukça gerçekçi bir bakış açısıyla ele almıştır. Yazarın romanlarında köylüler, ağalar, muhtarlar, imamlar, cinciler, dervişler, evliyalar, şeyhler, eşkıya, mahkumlar, koğuş ağaları, hapishane müdürleri, gardiyanlar, kaçakçılar, öğretmenler, devlet adamları, subaylar, yabancılar, kadınlar, çocuklar, gençler, yaşlılar ittihatçılar, şehirliler vb. toplumun bütünlüklü ve gerçekçi bir profilini ortaya koymaktadır. Dolayısıyla bu tür çalışmalar sosyolojik araştırmaya konu olacak niteliktedir. Alkan Yılmaz'ın Kemal Tahir'in Romanlarında Şahıslar Kadrosu başlıklı tezinde de aynı konu son derece titiz ve yetkin bir biçimde incelenmiştir. Her iki çalışma da kendi alanında önemli bir katkı niteliğindedir. Kemal Tahir'in temel uğraş alanı edebiyat, özellikle roman olduğu hâlde entelektüel çevreler Kemal Tahir'i genellikle toplum görüşleri bağlamında değerlendirmektedirler. Bu açıdan bakıldığında Kemal Tahir örneğine az rastlanabilecek bir kişiliktir. Yazarın kendisi "Roman çok derinlere giden, bilim, felsefe ve tekniğe dayalı; dünyadaki bütün meseleleri içine alabilen ve kullanılabilen geniş bir edebiyat türüdür." diyerek romana büyük bir önem vermiş, düşüncelerini roman aracılığıyla dile getirmiştir. Bu nedenle Kemal Tahir'in düşünsel yönelişleri ile romanları birbirinden kopuk olmayıp birbirini tamamlamaktadır. Bu durum elbette Kemal Tahir romanının edebî yönden değerlendirmesi önünde bir engel değildir. Alkan Yılmaz, Kemal Tahir'i realist bir romancı, toplumun her kesimi ile iletişim kuran, yer ve zaman seçiminde dikkatli, roman kişilerini iyi ve kötü, güzel ve çirkin yönleriyle yansıtan bir romancı olarak tanıtmaktadır. Kemal Tahir romanlarında toplumu sadece olumsuz ve eksik yönleriyle ele almamıştır. Toplumun içindeki çözüm cevherini de ortaya koymuştur. Olumsuz ve eksik yönlere ağırlık vermesinin nedeni, yazarın sınır tanımaz gerçekçiliğinin olduğu kadar, toplumun çözüm arayan sorunlarını dile getirme çabasının bir sonucudur. Başka bir deyişle Kemal Tahir'in bu çabasını toplumdaki eksikleri, kusurları yansıtarak gerçekliği ortaya çıkarmak çabası olarak ele almak gerekiyor. Gerçekten Kemal Tahir'in romanlarında sürekli diyalog içinde olan kişiler hayali kahramanlar olmaktan uzaktır. Toplumun somut sorunlarını, açmaz ve çarpıklıklarını sözleri ve davranışlarıyla yansıtan tiplerdir. Kemal Tahir romanlarındaki şahıs ve tiplerin bütünlüklü olarak bir araştırmaya konu olması önemlidir. Romanları arasındaki ilişkinin ortaya konulması açısından yazarın eserlerinin bütün olarak tanıtılması araştırmanın değerini artıran bir etkendir. Tez, araştırmasını bir sistematik içinde gerçekleştirmektedir. Romanlar, olayların içinde geçtiği mekânlar ve konularına göre sıralanınış, her roman için kısa bilgiler verildikten sonra şahısların genel değerlendirilmesi ve sınıflandırılması yapılmıştır. Kemal Tahir'in yirmi bir romanındaki şahıslar tekerteker incelenmiştir. Çalışmanın en dikkat çeken yönlerinden biri, yazarın belli kahramanların şahsında anlatıcı olarak ortaya çıktığı ve kendi tarih tezlerini dillendirdiği yerler hakkındaki bölümlerdir. Sözgelişi Esir Şehrin İnsanları'nda Dr. Münir Beyin Murat'la olan diyaloğu yazarın kendi dünya görüşünü ifade etmektedir: "Siz cumhuriyet çocukları'gözümüzü zaferle açtık' avuntusundasınız. Şimdi umulmaz yerde beklenmeyen yenilgilerle karşılaştıkça apışmayın! Biz Batı'yla er geç, ister istemez hesaplaşmak zorundayız." Kemal Tahir eserlerinde kişinin dramından toplumun dramına doğru bir açılım sergilemekte, farklı zamanlarda yaşayan, ülkenin farklı yörelerinden seçilen şahıslar, toplumu yansıtan birer ayna olarak tarihsel gerçekleri dile getirmektedir. Örneğin Devlet Ana 1300 yılından başlayıp 1950'lere kadar süren uzun tarihsel serüvenle hesaplaşır. Bozkırdaki Çekirdek ise orta Anadolu insanını sert bozkır ikliminin özellikleri içinde ele alır ve yörenin insanlarının ümitsizlik ve çaresizliklerini sergiler. Hapishanenin dar mekânı mahkumları sinirli ve hırçın bir kimliğe büründürürken bazıları tembelleşir ve hantallaşır. Malatya Cezaevinde mahkûm olarak bulunan Mazmanoğlu Hacı Abdullah gençken ihtiyar, cesurken korkak, ağırbaşlıyken huysuz hâle gelir. Bu durum, toplum gibi kahramanların da sürekli bir değişim içinde olduğu, daha doğrusu kahramanların içinde yaşadıkları değişken toplumsal koşullardan derinden etkilendikleri izlenimini okura verir. Araştırmacı, Kemal Tahir'in romanlarında yaklaşık olarak 550 civarında tip olduğunu tespit ederek bu tipleri olumluolumsuz, erkekkadın ve gençyaşlı olarak sınıflandırarak karşılaştırmıştır. Olumsuz kişilerin oranının olumlu kişilerden, erkeklerin oranının kadınlardan, genç oranının yaşlılardan daha fazla olduğunu saptamıştır. Alkan Yılmaz, olumsuz tiplerin oranının olumlu tiplerin oranından yüksek olmasını Kemal Tahir’in toplumun yoz ve eksik yanlarını gerçekçi bir biçimde yansıtma eğilimine bağlar. Kemal Tahir’in köy ve cezaevi ortamında geçen romanlarında olumsuz tiplere, şehir romanlarında ise olumlu tiplere daha çok yer verilmiş olması dikkat çekicidir.</p>

  <p class="block7">Fatih Cihangir Tekin'in Kemal Tahir’in Esir Şehrin insanları, Esir Şehrin Mahpusu ve Yol Ayrımı Adlı Eserlerindeki Devrik Yapı İncelemesi adlı çalışmasında Kemal Tahir’in söz konusu roman üçlemesinde devrik cümlelerin kullanıldığı yerler ve anlatımdaki rolleri belirlenmeye çalışılmaktadır. Tez, devrik cümlenin tanımını yaparak ve yapısal özelliklerini çözümleyerek işe başlamakta, devrik cümle konusunda birbirinden farklı görüşlere sahip Nurullah Ataç ve Cevdet Kudretin görüşlerinden faydalanınaktadır. Araştırmacı, Kemal Tahir’in genel olarak düz cümle kullandığını, ancak yer yer devrik cümlelere de başvurduğunu tespit etmektedir. Türk romanında devrik cümlenin öncüsü olarak Nurullah Ataç'ın ismi öne çıkmaktadır. Ataç, Türkçede söz diziminin yeniden kurulmasının gerekli olduğunu savunmuştur. Cevdet Kudret ise Ataç'ın bu görüşüne karşı çıkmış ve söz diziminin değiştirilmesi için zamana ve ihtiyaçlara uyarak bazı yeniliklerin kabul edilebileceğini ama bunun söz dizimi kurallarının kökten değiştirilmesi anlamına gelmeyeceğini belirtmektedir. Buna göre Kemal Tahir'in Cevdet Kudretin görüşü doğrultusunda Türkçe söz dizimi kuralına sadık kaldığı görülmektedir. Fatih Cihangir çalışmasında, Kemal Tahir’in sadece devrik cümle kullanımı ile yetinmemiş, yazarın romanlarını genel bir değerlendirmeye de tabi tutmuştur. Ona göre Kemal Tahir, dili kullanma üslubu, konu tespiti, tarihe yakın ilgisi ve kendine has ideolojik duruşu ile Türk romancılığının kilometre taşlarından biridir. Onun eserlerinde Türkçe edebî yönüyle olduğu kadar argosuyla, yöresel ağızlarıyla ve hatta resmî yazışma üslubuyla da boy gösterir. Bu açıdan Kemal Tahir romanlarında Türkçe son derece zengin bir anlatım özelliğiyle karşımıza çıkmaktadır. Araştırma, devrik cümle kullanan kişilerin çoğunlukla toplumun orta ve alt tabakalarına mensup kişiler olduğu dikkate alınarak bunu roman kişilerinin eğitim durumlarıyla izah etmeye çalışmaktadır. Ancak bu tezi demlendirecek dayanakların ortaya konulmasında güçlük bulunmaktadır. Bu ayrı bir çalışmanın konusu olup yazarın araştırmasının kapsamı dışında yer almaktadır. Şu kadarını söylemek gerekir ki Kemal Tahir romanlarında, metnin diyaloglar haricindeki yerlerinde devrik cümle kullanımına çok az yer vermiştir. Buradan da yazarın devrik cümle yapısına bilinçli bir tercihle ve roman kişilerinin dünya görüşünü ifade etmek amacıyla başvurduğu sonucunu çıkarmak mümkündür.</p>

  <p class="block7">Elif Pınar'ın Kemal Tahir’in Hikâye ve Romanlarında Anadolu başlıklı çalışmasında Kemal Tahir, edebiyat ve düşünce hayatının özgünlükten çok taklitle yürüdüğü bir ülkede, sanatı ve düşünceleriyle genel eğilimlerin dışında kalmış birkaç yazardan biri olarak tanıtılmıştır. Ancak araştırmacının, Kemal Tahir’in Anadolu ile Anadolu köylüsü arasında tam anlamıyla bir koşutluk gördüğü tespiti tartışmalıdır. Kemal Tahir'de Anadolu ve Anadolu köylüsü kendi başına değil, devlet aygıtıyla birlikte bir anlam kazanmaktadır. Elif Pınar, Kemal Tahir’in edebiyat dünyasına köy meselesini ele alarak girdiğini öne sürer. Buna örnek olarak da yazarın "Nam Uğruna"adlı öyküsünü gösterir. Bu öyküye göre Amerika, Türkiye'yi her yönden etkilemeye başlamıştır. Aydın kesim de bundan etkilenmiştir. Aydınlar ile Anadolu halkı arasındaki belirgin uyumsuzluk Anadolu'nun geri kalmışlığının temel sebebi olarak gösterilebilir. Çünkü kendi özüne sırtını dönen bir aydın kitlesinin o özün yaralarını iyileştirme çabaları daima hüsranla sonuçlanacaktır. Hikâyede Musa Çavuş'un yaptıkları ve onun başına gelenler dramatik bir şekilde anlatılır. Dindar tipler ise olumlu özellikler göstermemekte, aşırı sahtekâr bir tutum içinde resmedilmektedir. Araştırmacıya göre Kemal Tahir de diğer sosyalist yazarların izinden giden bir bakış açısına sahiptir. Ayrıca Elif Pınar, "Cezaevleri, Kemal Tahir'in Anadolu'ya dair ele aldığı mekânlar arasında gerçekliği tartışılmayacak belki de tek mekândır." tespitini yapmakla Kemal Tahir'in seçtiği diğer mekânların gerçekçilikten uzak olduğunu ima etmektedir ki, bir romancı için mekânın kurgusal olabileceği gerçeği karşısında bu eleştirinin roman sanatı bakımından bir anlamının olmadığını söyleyebiliriz. Ayrıca çalışmada, Kemal Tahir'in romanlarının daha çok tarihsel ve toplumsal özellikler taşıdığı, birey psikolojisinin derinliklerine inilmediği, mekân tasvirleriyle insan psikolojisi arasında bağlantının kurulamadığı, mekânın daha çok toplum hayatını kolaylaştıran veya zorlaştıran yanlarıyla işlendiği belirtilmektedir. Çalışmanın sonuç bölümünde, Osmanlı döneminin son yıllarından Cumhuriyetin ilk yıllarına uzanan devletin ve siyasetin yeniden yapılanmasında Osmanlı devlet geleneğinden uzaklaştıkça devletle toplum arasındaki organik ilişkinin koptuğu, yeni kurulan devletin Batılılaşma adına köylüyü ona uygun olmayan bir kimliğe zorladığı belirtilmektedir.</p>

  <p class="block7">Yusuf Ziya Sümbüllü'nün Kemal Tahir'in Tarihi Romanları Üzerine Oluşumsal Yapısalcı Eleştiri Bakımından Bir inceleme adlı çalışması yaklaşık dokuz yüz sayfa ve sekiz bölümden oluşmaktadır. Girişte sosyoloji ve edebiyat sosyolojisi hakkında bilgi verilmiş; ikinci bölümde Lucien Goldmann ve "Oluşumsal Yapısalcı Eleştiri" metodu açıklanmış; üçüncü bölümde Kemal Tahir'in hayatı, sanatı ve eserleri hakkında bilgi verilmiş; dört, beş, altı, yedi ve sekizinci bölümlerde sırasıyla Esir Şehrin İnsanları, Esir Şehrin Mahpusu, Yorgun Savaşçı, Kurt Kanunu ve Yol Ayrımı romanları "Oluşumsal Yapısalcı Eleştiri" metodu aracılığıyla incelenmiş, sonuç bölümünde ise çalışmadan elde edilen sonuçlar değerlendirilmiştir. Edebî eserin doğuşuna yön veren toplumsal, ekonomik, siyasi vb. bağlamlar arasındaki ilişkiler üstüne düşünmek, bu ilişkileri değerlendirmek esasına dayalı olan "Oluşumsal Yapısalcı Eleştiri" metodu için edebî eser, toplumsal koşul veya bilincin basit bir yansıması değil, o toplumu oluşturan öğelerden biridir. Sanat yapıtı, içerisinde doğduğu koşullardan bağımsız olamadığından sanat yapıtını tarihsel bir çözümlemenin dışında anlamaya da olanak yoktur. Sümbüllü'ye göre Kemal Tahir, anlatıcı tercihini çoğunlukla tanrısal bakış açısından yana kullanarak kurgunun üzerine inşa edildiği tarihsel çerçeve konusunda, okuyucuya öncesiyle sonrasıyla daha teferruatlı bilgi vermektedir. Kemal Tahir'in "Oluşumsal Yapısalcı Eleştiri Metodu" ile incelenen tarihî romanlarının tamamı, Osmanlı Devleti'nin kuruluşundan başlayarak imparatorluğun çöküntü devri, Cumhuriyetin kuruluşu ve Serbest Cumhuriyet Fırkası serüvenine kadarki siyasi dönemi daha yakından tanımaya ve anlamaya yardımcı olabilecek, çeşitli konularda kendine has açılımlarla okuyucuda farklı görüş açılarının oluşabilmesini sağlayacak önemleriyle, halka ait maddi ve manevi değerlerin siyasi ve toplumsal niteliklerle olan ilişkine yönelik kurgularıyla dikkate değer bir yapı sergilemektedir.</p>

  <p class="block7">Kemal Tahir'in Eserlerinin Sosyolojik Boyutu</p>

  <p class="block7">Yüksel Yıldırım’ın Kemal Tahir Düşüncesinde Osmanlı Devleti'nin Kuruluş Süreci ve Osmanlılık Siyasetinin Anlamı başlıklı tezinin konusunu, Kemal Tahir'in Osmanlı Devleti'nin kuruluşu ve Osmanlı dünya görüşü hakkındaki görüşlerinin çözümlenmesi oluşturmaktadır. Çalışmanın amacı, Kemal Tahir düşüncesinde Anadolu insanının dünya devleti kurabilme potansiyelinin en önemli görüntüsü olan Osmanlı Devleti'nin kuruluşunun ele alınışıyla ilgili belli yorumlara ulaşmak, bu yorumlardan sosyolojimiz için yararlı bilgiler çıkarmaktır. Yüksel Yıldırım "Romancı Kemal Tahir ve Düşünür Kemal Tahir" arasındaki ilişkiyi masaya yatırarak işe başlamaktadır. Yıldırım'a göre bugün "Romancı Kemal Tahir" ve "Düşünür Kemal Tahir" diye bir ayrım yapılmak istenebilir, ancak sonuçta görülecektir ki "Düşünür Kemal Tahir" Anadolu insanının tarihsel birikimini, temel özelliklerini, kendisiyle ve toplumla ilişkisini ele almış,"Romancı Kemal Tahir"ise bu özellikleri romanlarına yansıtmıştır. Çalışmanın ilk bölümünde, Kemal Tahir'in Osmanlı üzerindeki görüşlerini oluştururken yararlandığı H.A. Gibbons, Paul Wittek, Mehmet Ali Şevki Sevündük ve Fuat Köprülü'nün ortaya koydukları görüşler etraflıca değerlendirilmiştir. Sonraki bölümde Kemal Tabirin Osmanlı’nın kuruluşu ve dünya görüşü hakkındaki düşünceleri ele alınmıştır. Osmanlı’nın kendine özgü bir yapısı olduğunu vurgulayan Kemal Tahir, bu yargıyı "Osmanlılık" siyaseti içinde değerlendirmek gerektiğini söylemiştir. Çalışmada Osmanlı’nın feodal bir örgütlenmeye sahip olmadığı konusunda Kemal Tabirin görüşleri tutarlı bir bütün oluşturacak biçimde değerlendirilmiştir. Kemal Tahir'e göre toplumumuzda feodal bir çekirdeğin olduğunu iddia etmek feodaliteden önce Batı'dakine benzer bir kölelik sisteminin de var olduğunu söylemek anlamına gelecektir. Anadolu toprakları tarihin her aşamasında merkezî birliklerin kurulmasını zorunlu kılmıştır. Hititler, Bizans, Selçuklular ve Osmanlı Devleti göz önüne alındığında Anadolu'da merkezi devletlerden başka yapılanmaların hüküm sürmesinin imkânsız olduğu görülmektedir. Yıldırım'a göre Kemal Tahir Osmanlı’yı bir din devleti olarak kabul etmemektedir. Çalışmada Osmanlı Devleti'nin talancı bir düzene sahip olup olmadığı sorusuna da Kemal Tahir’in görüşlerinden hareketle cevap aranmıştır. Kemal Tahir'e göre Osmanlı devlet gücü ve toprak düzeni Batılı bakış açısıyla talancı bir düzen şeklinde gösterilmekte ise de müsadere uygulamalarının devletin ve toplumun çıkarlarını kişisel çıkarlardan üstün tutma anlayışının bir sonucu olduğu anlaşılmaktadır. Osmanlı’da devleti üç unsur temsil etmektedir ve üç unsur da devlette aynı ölçüde pay sahibidir. Padişah, askerler ve sivil kadrolar birbirleriyle karşılıklı uyuşma hâlindedirler. Uyuşmanın bozulduğu anda bu üçlüden ikisi bir olup diğerini alaşağı edebilmektedir. Hatta bu çatışma kimi zaman padişahın canını kaybetmesine de yol açabilmektedir. Bu durumda bir despotizmden söz etmek yanlıştır. Padişahın bile canının garantisinin olmadığı bir devlet düzeninde despotizmden bahsetmek mümkün değildir. Kemal Tahir'e göre Gibbons'un tezi Osmanlı Devleti'ni dünya tarihinde yanlış bir yere oturtmaktadır. Osmanlı, Bizans dünyası içinde açıklanmak istenmekte, Bizans'ın içindeki iktidar sorununa çözüm getiren yeni bir hanedan gibi tanıtılmaktadır. Halbuki Osmanlılığın açıklaması ancak Doğu-Batı çatışması çerçevesi içinde aranmalıdır. Wittek'in kuruluş sorununu açıklamak için ileri sürdüğü görüş Osmanlı’nın Batı dünyası karşısındaki konumunu açıklamak için önemlidir. Gazi geleneği, Batı ile mücadele anlamını taşıdığı için dikkate alınabilir. Ancak gazi geleneğini belirleyici unsur olarak ileri sürmek doğru olmayacaktır. Kemal Tahir Osmanlı’nın kuruluşunda ne Bizans ne de Selçuklu etkisini ön plana çıkarmış, Osmanlı Devleti'ni dünya tarihinin oluşumu içinde açıklamaya çalışmıştır.</p>

  <p class="block7">Erem Sarıkoca'nın Kemal Tahir'in Düşüncesinde Batılılaşma Olgusu başlıklı çalışması, Kemal Tahir’in Osmanlı-Türk toplumuna ilişkin sosyolojik mahiyet taşıyan görüşlerini incelemeyi konu edinmiştir. Kemal Tahir'in edebî kimliği çalışmanın kapsamı dışında tutulmuştur. Kemal Tahir, top- lumumuzun edebiyat alanında yetiştirdiği en önemli değerlerden biri olmasının yanı sıra içinde yaşadığı toplumun sorunlarıyla da yakından ilgilenen bir düşünürdür. Bu nedenle Erem Sarıkoca'nın yazarımızı, toplum sorunlarının nedenlerini açıklamaya çalışan, içinde yaşadığı toplumun yapısını ve tarihsel gelişimini araştıran bir sosyolog olarak ele almış olması isabetli bir yaklaşımdır. Kemal Tahir, Türkiye'nin toplumsal yapısı ve Türk toplumunun tarihsel gelişme serüvenine dair görüşlerini romanlarında olduğu kadar dost sohbetlerinde ve notlarında da dile getirmiştir. Çalışmada Kemal Tahir’in özellikle 15 ciltten oluşan Atat/oPından da yararlanılmış olması önemlidir. Bu Notlar, Kemal Tahir’in toplumumuzun iki yüz yıllık Batılılaşma çabaları konusunda ortaya koyduğu düşünceleri dolaysız ve yalın bir biçimde ifade etmektedir. Kemal Tahir, Türkiye'nin en temel sorunu olarak Batılılaşma çabalarını görmektedir. Sorunu katmerleştiren, Batılılaşmanın toplumun kendi gelişiminin doğal sonucu olarak değil, toplumun iradesi dışında ve devletin seçimiyle zoraki bir biçimde gerçekleştirilmeye çalışılmasıdır. Buna karşılık Kemal Tahir’in çözüm önerisi, toplumun kendi kaynaklarına dayalı, yerli bir arayıştan geçmektedir. Kemal Tahir Marksist bir düşünür olarak, Marksizmin Türk toplum yapısına ve tarihsel gelişme özelliklerine ters düşmeyecek bir şekilde yorumlanması gerektiği kanısındadır. Bu görüşleriyle, yaşadığı dönemin sosyalist aydınlarına ters düşmüştür. Kemal Tahir'e göre sosyalist Türk aydınları Marksizmi hazır bir çözüm reçetesi olarak görmekteydiler. Bu, kendi toplum gerçeklerine yabancı olmalarının bir sonucuydu. Marksizmi katı bir şekilde benimseyen aydınlar içinde yaşadıkları toplumun özgül koşullarını görmeyi reddetmişlerdir. Buna bağlı olarak Marksizme özgün, yerli bir katkı getirmekten yoksun kaldıkları gibi, kendi toplumla- rıyla da gerçek bir bağ kuramamışlardır. Kemal Tahir ise Türk toplum gerçeğini anlamak için Marx'ın özellikle Asya Tipi Üretim Tarzı (ATÜT) kavramına başvurmuştur. Başka deyişle Kemal Tahir, ATÜT üzerine çalışmalarını, Marksizme uygun açıklamalar bulmak yerine Türk toplum yapısını anlayıp açıklamak amacıyla yürütmüştür. Onun bu yöndeki çalışmalarının belki de en önemli yeniliği, Osmanlı’nın evrensel bir toplumsal formasyon içinde ele alınıp değerlendirilemeyeceği düşüncesiydi. Başka deyişle Osmanlı’nın feodalizmle hiçbir ilgisi bulunmamaktaydı. Kemal Tahir’in bu yöndeki değerlendirmelerinin geçerliliği bugün daha net bir biçimde anlaşılmaktadır. Ancak aynı şey, Osmanlı’nın ATÜT kapsamı içinde değerlendirilişi için söz konusu değildir. Nitekim ömrünün son dönemlerinde Kemal Tahir de ATÜT açıklamasını terk etmiştir. Erem Sarıkoca'nın çalışmasında Kemal Tahir’in görüşleri Anadolu'nun tarihîcoğrafi önemi, Bizans örgütlenmesi, Ahî örgütlenmesi, tımar sistemi, Osmanlı ekonomik örgütlenmesinin feodalizme uymazlığı, Osmanlı devlet örgütlenmesi, "Batılaşma" vb. konular paralelinde ele alınmıştır.</p>

  <p class="block7">Gökhan Yetişenin sosyoloji yüksek lisans tezi olarak yapılan çalışmasında ise Kemal Tahir'in gerçeklik anlayışı ele alınmıştır. Yazarın gerçeklik kavrayışının toplumumuz ve tarihimiz açısından neler sunduğu tartışılmaktadır. Yetişen'e göre, sosyal bilimler açısından gerçekliğin muhakkak sorgulanabilir olması, farklı toplumların farklı tarihsel gelişimleri göz önüne alındığında gerçeklik olarak sunulan bilginin de tartışılabilir olması gerekir. Kemal Tahir'e göre gerçek, ulaşılmış nihai bir bilgi değildir. Kemal Tahir, gerçekler değişir derken, koşulların ve durumların değişkenlik gösterebileceğini vurgulamaktadır. Çalışmada Kemal Tahir'in sadece edebî ve sanatsal yanı değil, düşünür yönü de ele alınmaktadır. Tartışılan Türkiye'nin tarihsel ve toplumsal gelişmeleri ile Kemal Tahir'in gerçeklik kavrayışı arasındaki ilişkidir. Kemal Tahir, Türkiye'de Batılılaşmanın sonuçlarından biri olarak toplumda ikili bir yapı meydana gelmesine işaret etmektedir. Bu ikili yapı sanatı ve sanatçıyı da etkilemiştir. Yazarımız "Türk sanatçılarının başında en az yüz elli yıldan beri 'çift gerçekçilik' belası vardır." diyerek bu sorunu ortaya koymaktadır. Çalışmada Kemal Tahir’in gerçeklik anlayışının izini sürmek için yazarın Esir Şehir Üçlemesi masaya yatırılmıştır. Zihinlerde oluşturulan bilginin tarihî gelişmeler önünde yanlışlanabileceği veya değişkenlik gösterebileceği vurgulanmaktadır.</p>

  <p class="block7">Yılmaz Daşlı'nın Kemal Tahir'in Düşün Eserlerindeki Bazı Sosyolojik Tartışmalar başlıklı çalışmasında Kemal Tahir düşün adamı yönüyle İncelenmektedir. Tezde, Kemal Tahir’in düşün alanındaki notlarından, Kemal Tahir üzerine araştırmalar yapan ve onun düşüncesinden etkilenen yazarlardan faydalanılmıştır. Yılmaz Daşlı çalışmasında Kemal Tahir’in düşüncelerini toplumsal yapı, tarih, Osmanlılık, Batılılaşma, toplum farklılaşmaları, sosyalizm, ATÜT ve Köy Enstitüleri sorunlarına odaklanarak masaya yatırmaktadır. Bu sorunların her biri ayrı başlıklar altında incelenmiştir.</p>

  <p class="block7">Konular Kemal Tahir'in tarihe bakışı ve özellikle de Osmanlılık üzerine görüşleri merkezinde ele alınmaktadır. Kemal Tahir dayanak yapılarak tarihimize sıkı sıkıya sarılmamız gerektiği, çözümün de orada saklı olduğu savunulmaktadır. Eklemek gerekir ki Kemal Tahir tarihî akış konusunda farklı görüşlere sahip bir düşünürdür. Hiçbir zaman tarihin veya kendi tarih görüşünün statikleşmesi yönünde bir çaba içinde olmamıştır. Sürekli bir arayış içinde, bir zamanlar doğru kabul ettiği şeyleri aşma çabası içinde olmuştur. Toplum gerçeğine toplum sorunları üzerine soru sormakla ulaşılabileceğini, soru daha sorulduğu andan itibaren açıklamanın da inşa edileceğini düşünmüştür. Ancak hiçbir açıklamanın mutlak olmadığını, sürgit geçerlilik gösteremeyeceğini ve açıklamaların tarihî koşullar önünde sınanacağını öne sürmektedir.</p>

  <p class="block7">Ömer Özdamar'ın tezi, Kemal Tahir’in Yorgun Savaşçı ve Kurt Kanunu, Yakup Kadri Karaos- manoğlu'nun Hüküm Gecesi adlı romanlarının İttihatçılarla ilgili bölümlerinin karşılıklı kıyaslamasına dayanmaktadır. Her iki yazarın söz konusu romanları arasındaki benzer ve farklı yönler tespit edilmeye çalışılmaktadır. Ömer Özdamar, romanın toplumsal ve tarihî olayların değerlendirilmesinde önemli bir kaynak olduğunu ileri sürerek romana edebiyat dışında bir anlam yüklemiştir. Kemal Tahir ve Yakup Kadri Karaosmanoğlu kaynak teşkil edebilecek tarihi romanlar yazmışlardır. Çalışma, İttihat ve Terakki Cemiyeti'nin (İTC) kuruluşundan başlayarak iktidara geliş süreci, I. Dünya Savaşı ve sonunda cemiyetin dağılması sürecini söz konusu romanlara dayanarak ele almaktadır. Yakup Kadri Karaosmanoğlu'nun Hüküm Gecesi romanında II. Meşrutiyet Dönemi'nde iktidarda bulunan İttihat ve Terakki Cemiyeti ile Hürriyet ve İtilaf Partileri arasındaki çekişmeler yansıtılmaktadır. Ömer Özdamar'a göre hem Kemal Tahir hem de Yakup Kadri Karaosmanoğlu İTC'ye eleştirel bir yaklaşım getirmektedir. Bir yandan yenilik ve gelişmeyi İTC ile özdeşleştirirken ve İTC'ye olumlu bakarken diğer yandan İTC'Iileri memlekete getirdikleri komitacılık, suikast ve baskı ortamından dolayı eleştirmektedirler. Bununla birlikte Kemal Tahir'in ittihatçılar karşısındaki tavrı Yakup Kadri'den farklıdır. Kemal Tahir’in gözünde "iyi ittihatçı", "kötü ittihatçı" vardır ve Kemal Tahir olumlu karakterlerini sadece İttihatçılar içinden seçer, iki romancı arasındaki farklılık Cumhuriyet devrimleri söz konusu olduğunda da görülmektedir. Kemal Tahir Cumhuriyetten sonra yaşanan Batılılaşma çabalarını, Kemalist rejimin politikalarını eleştirirken, Yakup Kadri bunları savunmuştur. Hüküm Gecesi'nin roman kahramanı Ahmet Kerimin gözünde halk, sokakta dahi yürümesini bilmeyen bir kalabalıktır ve bilinçten yoksundur. Böylece Yakup Kadri, tepeden inme devrimlerle yürütülen Batılılaşma çalışmalarını savunmuştur. Bu hususun da iki romancımız arasındaki en önemli fark olduğunu belirtmeden geçmeyelim. İki romancımızın aynı tarihsel dönem ve olaylara odaklanan romanlarının kıyaslamak incelenmesi edebiyat tarihimiz açısından önemli bir katkıdır.</p>

  <p class="block7">Faruk Nafiz Fazlıoğlu'nun, Kurtuluş Kayalı'nın danışmanlığında Gazetecilik Ana Bilim dalında yapılan Türk Düşüncesinin Yeniden Şekillenmesi Aşamasında Bir Aykırı Yaklaşım: Kemal Tahir ve Kimlik Sorunu konulu yüksek lisans tezi Kemal Tahir düşüncesini sosyolojik bir açıdan değerlendirmektedir. Çalışma, Kemal Tahirl düşünür yönüyle ve günümüz perspektiflerini göz ardı etmeden ele almaktadır. Kemal Tahir’in yerlilik düşüncesi, toplum kimliği, Türklük ve millîlik anlayışı tezde odaklanılan başlıca sorunlardır. Fazlıoğlu'nun tezi, Kemal Tahir’in düşünsel dünyasıyla yakınlık kurmamızı ve yazar hakkında güncel sosyolojik çıkarımlar yapmamızı sağlayacak önemli ipuçları içermektedir.</p>

  <p class="block7">Sosyoloji disiplinine bağlı olarak yapılmamakla birlikte Özlem Fedai (Durmaz)'ın Kemal Tahir'in Romanlarında Tarih ve Toplum başlıklı çalışması da yazarımızın romanlarının sosyolojik açıdan değerlendirilmesi yönünde malzeme sağlamaktadır. Özlem Fedai, Kemal Tahir'in Osmanlı’nın kuruluş devrinden Demokrat Partili yıllara kadar Türk tarihinin yedi yüz yıllık devresine ilişkin görüşlerini romanlarından ve notlarından kalkarak ele almaktadır. Bu uzun tarihî kesit içinde Türkiye'nin gelişimini tarihsel ve toplumsal boyutu ile birlikte işleyen Kemal Tahir’in romanları birçok problemi derinlemesine tartışmaktadır, bu nedenle salt bir edebî metin olarak okunamazlar. Giriş, iki bölüm ve bir sonuç bölümünden oluşan tez de Kemal Tahir’in metinlerini edebiyat biliminin sınırlarının ötesinde değerlendirmektedir. Girişte, edebiyat ile tarih arasındaki ilişki, tarihi romanın ortaya çıkışı, Türkiye'de tarihî roman ve Türk romanında toplumsal bağlam konuları ele alınmaktadır. "Kemal Tahir'in Romanlarında Tarih" başlığını taşıyan birinci bölümde, problem merkezli bir tartışmadan çok, roman odaklı ve tasviri bir okuma yapılmakta, tek tek romanların sıralı bir biçimde izi sürülmektedir, ikinci bölüm "Kemal Tahir'in Romanlarında Toplum" başlığını taşımaktadır ve yine seçilmiş tek tek romanlar üzerinden tematik bir okuma yapılmaktadır. Çalışmanın sonuna eklenen tablolar, Kemal Tahir’in romanlarındaki çeşitli karakterlerin sürekliliğini ve yazarın yaşamıyla roman kahramanları arasındaki ilişkiyi göstermektedir.</p>

  <p class="block7">Cumhuriyet Tarihi ve Siyasi Düşünce</p>

  <p class="block7">Davut Ekşi, Cumhuriyet Dönemi Siyasi Kültüründe Öç Çizgi, Üç Yazar adlı çalışmasında Yakup Kadri Karaosmanoğlu, Kemal Tahir ve Tarık Buğra'nın farklı üç siyasi çizgiyi temsil ettiği ileri sürmektedir. Davut Ekşi, Yakup Kadri Karaosmanoğlu'nun Atatürkçü düşüncenin sesini, Kemal Tahir’in millî sol paradigmayı,Tarık Buğra'nın ise milliyetçimuhafazakâr düşünceyi ifade ettiğini belirtmektedir. Çalışma yazarın daha çok Yakup Kadri Karaosmanoğlu'nun görüşlerine yakın durduğunu göstermektedir. Çalışmada incelenen üç yazarın farklı görüşlerinin yanı sıra birleştikleri ortak noktaların da olduğu vurgulanmaktadır. Ancak üç yazar arasındaki ortaklıklar havada kalmaktadır. Zira, araştırmacının da belirttiği gibi Yakup Kadri Karaosmanoğlu geleceğe, Tarık Buğra geçmişe sığınmıştır. Bu açıdan Kemal Tahir'in bu ikiliyle birleştiği herhangi bir nokta bulunmamaktadır. Kemal Tahir ne geçmişe saplanıp kalmıştır ne de muğlak bir gelecek adına geçmişe sırtını çevirmiştir. Romancımızın ifadesiyle: "Türkiye'de aydınlar, Tanzimat'tan bu yana iki kampa ayrılmışlardır. Bunlar birbirlerinin kanına susamış olsalar bile bir tek ana noktada yüzde yüz birleşmektedirler. Gerçekten kaçmada... Birinci kamp geçmişe kaçmaya çabalarken ikinci kamp geleceğe doğru kaçmaya uğraşmaktadır ki iki kaçış da gerçeği bulmayı geciktirme işinde farksızdır."' Dolayısıyla Kemal Tahir’in tarihle ilgisi, körü körüne bir geçmiş merakı veya bağlılığı ile ilgili değildir. 0, tarih bilgisine dayanmakla yetinmemiş, belirli bir tarih bilincini geliştirme çabası içinde olmuştur. Davut Ekşi'nin çalışmasında Kemal Tahir'in romanları dışında sadece sanatedebiyat notlarından faydalanılmıştır. Tezin konusu ve içeriği açısından yazarın diğer metinlerinin ele alınmaması şüphesiz bir eksikliktir.</p>

  <p class="block7">Batılılaşma ve Doğu-Batı sorunu Kemal Tahir'in düşünce dünyasının mihverini teşkil etmektedir. Bir bakıma bu konu çağdaş Türk düşüncesinin temel izleğidir. Ancak Kemal Tahir'in farklılığı, Osmanlı’nın son dönemlerinden bu yana oluşmuş Batılılaşma ile ilgili anaakım literatüre zıt bir yaklaşım biçimimi geliştirmesi ve oldukça sıra dışı ve orijinal görüşlere varmış olmasıdır. Esat Pınarbaşı'nın Kamu Yönetimi Ana Bilim Dalında gerçekleştirilen Kemal Tahir'de Batılılaşma: Türk Modernleşmesine Farklı Bir Yaklaşım adlı tezi Türk Batılılaşması sorununu Kemal Tahir'in düşüncelerinden hareketle ve Osmanlı ve Cumhuriyet dönemlerinin uygulamaları çerçevesinde ele almaktadır. Ayrıca çalışmada Said Halim Paşa, Mümtaz Turhan, Niyazi Berkes, idris Küçükömer gibi düşünürlerin Batılılaşmaya ilişkin analizlerine de kıyaslamak olarak yer verilmekte ve Kemal Tahir’in farklılığı ortaya konulmaktadır.</p>

  <table class="table">
    <tbody class="calibre3">
      <tr class="calibre4">
        <td class="td3">
          <p class="block16">1.Bkz. Kemal Tahir, Notlar / Sosyalizm, Toplum ve Gerçek, Yay. Haz. Cengiz Yazoğlu, Bağlam Yay., İstanbul, 1992, s. 10.</p>
        </td>
      </tr>
    </tbody>
  </table>

  <p class="block7"></p>

  <p class="block7">Kemal Tahir ve Türk Sineması: Kemal Tahir-Halit Refiğ İlişkisi</p>

  <p class="block7">Kemal Tahir sinemaya uyarlanmış yapıtlarıyla da göz dolduran, tartışılan bir isimdir, iletişim Fakültelerinin ilgili bölümlerinde bu konuda daha çok çalışma yapılması beklenirdi. Ne yazık ki İletişimciler konuya yeterli duyarlılığı göstermemişlerdir. Dilek İmançer’in Tıirk Sinemasında Kemal Tahir Uyarlamaları konulu yüksek lisans tezine ulaşamadığımız için değerlendiremiyoruz, ama benzer çalışmaların çoğalması kültürümüze bir katkı sağlayacaktır. Mehmet Gökyayla'nın Sinema- Edebiyat İlişkisi Çerçevesinde Türk Sinemasında Modernleşme: Kemal Tahir ve Halit Refiğ Örneği başlıklı çalışmasının amacı Kemal Tahir- Halit Refiğ birlikteliğinin sinemaedebiyat ilişkisi çerçevesinde Halit Refiğ filmlerinde nasıl karşılık bulduğunu açıklamaktır. Araştırmacı Batı düşüncesinden hareketle, her toplumun kendi tarih ve geleneklerinden bağımsız olarak sosyoekonomik gelişmeyle birlikte modern toplum düzeyine ulaşabileceğini belirtmektedir. Modernleşmenin Batı dışında gerçekleşmesini Batıdışı modernleşme kavramı ile açıklamaya çalışarak Batıdışı modernleşme kavramının bir melezliğe işaret ettiğini, bu nedenle Batı'nın dışında bulunan toplumların yaşadığı modernleşme süreçlerinin ekonomik ve kültürel bakımdan Batı'dan farklı gerçekleşeceğini söylemektedir. Bundan hareketle yazarTürk modernleşmesinin Batıdışı modernleşme projelerine örnek olacağını iddia etmektedir. Cumhuriyetin seçkin bir zümre tarafından kurulduğunu, geleneğe ve dinî oluşumlara yasaklamalar getirilerek oluşturulduğunu, bunun da modernite kavramının temel yaklaşımlarından biri olmasına rağmen geleneğin varlığını ortadan kaldırmadığını, bu nedenle Türkiye'nin tam anlamıyla Batılılaşamamış, melez bir toplum hâline geldiğini belirtmektedir. Mehmet Gökyayla'ya göre bazı aydınlar modernleşmenin bu şekilde gerçekleşmesine karşı çıkmışlardır, ancak bu tutum modernleşmenin kendisine değil şekline karşıdır. Bu aydınlar arasında Kemal Tahir ve Halit Refiğ de yer almaktadır.</p>

  <table class="table">
    <tbody class="calibre3">
      <tr class="calibre4">
        <td class="td5">
          <p class="block14">Kemal Tahir ve Eserleri Hakkında Yapılan Tezler</p>
        </td>
      </tr>

      <tr class="calibre4">
        <td class="td6">
          <p class="block14">Nilay Işıksalan, Kemal Tahir'in Tarihi Romanları Üzerine Bir inceleme, Yayımlanmamış Doktora Tezi, Danışman: Prof. Dr. Olcay Önertoy, Ankara Üniversitesi Sosyal Bilimler Enstitüsü, 1990,415 s.</p>
        </td>
      </tr>

      <tr class="calibre4">
        <td class="td6">
          <p class="block14">Dilek imançer, Tıirk Sinemasında Kemal Tahir Uyarlamaları, Yayımlanmamış Yüksek Lisans Tezi, Danışman: Prof.</p>
        </td>
      </tr>

      <tr class="calibre4">
        <td class="td6">
          <p class="block14">Dr. Oğuz Adanır, Dokuz Eylül Üniversitesi Sosyal Bilimler Enstitüsü, 1995,99 s.</p>
        </td>
      </tr>

      <tr class="calibre4">
        <td class="td6">
          <p class="block14">Erem Sarıkoca, Kemal Tahir Düşüncesinde Batılaşma Olgusu, Yayımlanmamış Yüksek Lisans Tezi, Danışman: Prof.</p>
        </td>
      </tr>

      <tr class="calibre4">
        <td class="td6">
          <p class="block14">Dr. Sabahattin Güllülü, Atatürk Üniversitesi Sosyal Bilimler Enstitüsü Sosyoloji Anabilim Dalı, 19%, 75 s. Müfide Öter, Kemal Tahir'in Esir Şehrin İnsanları, Esir Şehrin Mahpusu ve Yol Ayrımı Adlı Eserlerinde Geniş Zaman Kipinin Yapı veAnlambilim Bakımından incelenmesi, (2 cilt), Yayımlanmamış Yüksek Lisans Tezi, Danışman: Prof. Dr. Ş. Haluk Akalın, Çukurova Üniversitesi Sosyal Bilimler Enstitüsü, 1996,588 s.</p>
        </td>
      </tr>

      <tr class="calibre4">
        <td class="td6">
          <p class="block14">Vedat Kurukafa, Kemal Tahir’in Romanları Üzerine Bir İnceleme, Yayımlanmamış Doktora Tezi, Danışman: Prof.</p>
        </td>
      </tr>

      <tr class="calibre4">
        <td class="td6">
          <p class="block14">Dr. Şerif Aktaş, İnönü Üniversitesi Sosyal Bilimler Enstitüsü, 1997,387 s.</p>
        </td>
      </tr>

      <tr class="calibre4">
        <td class="td6">
          <p class="block14">Özlem Fedai (Durmaz), Kemal Tahir'in Romanlarında Tarih ve Toplum, Yayımlanmamış Yüksek Lisans Tezi, Danışman: Yrd. Doç. Dr. Hüseyin Tuncer, Dokuz Eylül Üniversitesi Sosyal Bilimler Enstitüsü, 1998,511 s. Esat Pınarbaşı, Kemal Tahir'de Batılılaşma: Türk Modernleşmesine Farklı Bir Yaklaşım, Yayımlanmamış Doktora Tezi, Danışman: Prof. Dr. İbrahim Erol Kozak, Sakarya Üniversitesi Sosyal Bilimler Enstitüsü, 2000,184 s.</p>
        </td>
      </tr>

      <tr class="calibre4">
        <td class="td6">
          <p class="block14">Nevzat Yavuz, Kemal Tahir’in Siyasal ve Toplumsal Görüşleri, Yayımlanmamış Doktora Tezi, Danışman: Prof. Dr.</p>
        </td>
      </tr>

      <tr class="calibre4">
        <td class="td6">
          <p class="block14">Sina Akşin, Ankara Üniversitesi Sosyal Bilimler Enstitüsü, 2000,516 s.</p>
        </td>
      </tr>

      <tr class="calibre4">
        <td class="td6">
          <p class="block14">Mustafa Aydemir, Kemal Tahir'in Romanlarında Sosyal Problemler, Yayımlanmamış Yüksek Lisans Tezi, Danışman: Doç. Dr. Mehmet Törenek, Atatürk Üniversitesi Sosyal Bilimler Enstitüsü Türk Dili ve Edebiyatı Anabilim Dalı, 2003,203 s.</p>
        </td>
      </tr>

      <tr class="calibre4">
        <td class="td6">
          <p class="block14">Özgür İldeş, Kemal Tahir’in Köy Romanlarında Mekân, Yayımlanmamış Yüksek Lisans Tezi, Danışman: Prof. Dr. Şerif Aktaş, Gazi Üniversitesi Sosyal Bilimler Enstitüsü, 2003,215 s.</p>
        </td>
      </tr>

      <tr class="calibre4">
        <td class="td6">
          <p class="block14">Seçkin Sevim, Kemal Tahir’in Türk Romanı Düşüncesi, Yayımlanmamış Yüksek Lisans Tezi, Danışman: Prof. Dr. Talat Sait Halman, Bilkent Üniversitesi Sosyal Bilimler Enstitüsü Türk Edebiyatı Bölümü, 2003,126 s.</p>
        </td>
      </tr>

      <tr class="calibre4">
        <td class="td6">
          <p class="block14">Yüksel Yıldırım, Kemal Tahir Düşüncesinde Osmanlı Devleti'nin Kuruluş Süreci ve Osmanlılık Siyasetinin Anlamı, Yayımlanmamış Yüksek Lisans Tezi, Danışman: Prof. Dr. Mahmut Arslan, İstanbul Üniversitesi Sosyal Bilimler Enstitüsü Sosyoloji Anabilim Dalı, 2003,98 s.</p>
        </td>
      </tr>

      <tr class="calibre4">
        <td class="td6">
          <p class="block14">Faruk Nafiz Fazlıoğlu, Türk Düşüncesinin Yeniden Şekillenmesi Aşamasında Bir Aykırı Yaklaşım: Kemal Tahir ve Kimlik Sorunu, Yayımlanmamış Yüksek Lisans Tezi, Danışman: Prof. Dr. Kurtuluş Kayalı, Ankara Üniversitesi Sosyal Bilimler Enstitüsü Gazetecilik Anabilim Dalı, 2004,82 s.</p>
        </td>
      </tr>

      <tr class="calibre4">
        <td class="td6">
          <p class="block14">Alkan Yılmaz, Kemal Tahir’in Romanlarında Şahıslar Kadrosu, Yayımlanmamış Yüksek Lisans Tezi, Danışman: Yrd. Doç. Dr. Mustafa Üstünova, Uludağ Üniversitesi Sosyal Bilimler Enstitüsü Türk Dili ve Edebiyatı Anabilim Dalı, 2005,364 s.</p>
        </td>
      </tr>

      <tr class="calibre4">
        <td class="td6">
          <p class="block14">Nihayet Arslan, Kemal Tahir’in Romanlarında Şahıslar Dünyası, Yayımlanmamış Yüksek Lisans Tezi, Danışman: Yrd. Doç. Dr. ismet Emre, Cumhuriyet Üniversitesi Sosyal Bilimler Enstitüsü Türk Dili ve Edebiyatı Anabilim Dalı, 2005,363 s.</p>
        </td>
      </tr>

      <tr class="calibre4">
        <td class="td6">
          <p class="block14">Yusuf Ziya Sümbüllü, Kemal Tahir'in Tarihi Romanları Üzerine Oluşumsal Yapısalcı Eleştiri Bakımından inceleme, Yayınlammamış Doktora Tezi, Danışman: Prof. Dr. Bilge Seyidoğlu, Atatürk Üniversitesi Sosyal Bilimler Enstitüsü Türk Dili ve Edebiyatı Anabilim Dalı, 2006,904 s.</p>
        </td>
      </tr>

      <tr class="calibre4">
        <td class="td6">
          <p class="block14">Fatih Cihangir Tekin, Kemal Tahir’in Esir Şehrin insanları, Esir Şehrin Mahpusu, Yol Ayrımı Adlı Eserlerinde Devrik Yapı, Yayımlanmamış Yüksek Lisans Tezi, Danışman: Doç. Dr. Ahmet Akçataş, Afyon Kocatepe Üniversitesi Sosyal Bilimler Enstitüsü Türk Dili ve Edebiyatı Anabilim Dalı, 2006,212 s.</p>
        </td>
      </tr>

      <tr class="calibre4">
        <td class="td6">
          <p class="block14">Davut Ekşi, Cumhuriyet Dönemi Siyasi Kültüründe Üç Çizgi, Üç Yazar (Y. Kadri Karaosmanoğlu, Kemal Tahir, Tarık Buğra), Yayımlanmamış Doktora Tezi, Danışman: Prof. Dr. Zekeriya Kurşun, Marmara Üniversitesi Türkiyat Araştırmaları Enstitüsü Türk Tarihi Anabilim Dalı, 2006,452 s.</p>
        </td>
      </tr>

      <tr class="calibre4">
        <td class="td6">
          <p class="block14">Sezai Coşkun, Kemal Tahir: Şahsiyeti, Eserleri, Fikirleri, Yayımlanmamış Doktora Tezi, Danışman: Prof. Dr. Emel Kefeli, Marmara Üniversitesi Türkiyat Araştırmaları Enstitüsü Türk Dili ve Edebiyatı Anabilim Dalı, 2006, 598 s.</p>
        </td>
      </tr>

      <tr class="calibre4">
        <td class="td6">
          <p class="block14">Yılmaz Daşlı, Kemal Tahir’in Düşün Eserlerindeki Bazı Sosyolojik Tartışmalar, YayımlanmamışYüksek Lisans Tezi, Danışman: Prof. Dr. Faruk Kocacık, Cumhuriyet Üniversitesi Sosyal Bilimler Enstitüsü Sosyoloji Anabilim Dalı, 2007,148 s.</p>
        </td>
      </tr>

      <tr class="calibre4">
        <td class="td6">
          <p class="block14">Mehmet Gökyayla, Sinema-Edebiyat ilişkisi Çerçevesinde Türk Sinemasında Modernleşme: Kemal Tahir ve Halit Refiğ Örneği, Yayımlanmamış Yüksek Lisans Tezi, Danışman: Yrd. Doç. Dr. Lale Kabadayı, Ege Üniversitesi Sosyal Bilimler Enstitüsü Radyo Televizyon ve Sinema Anabilim Dalı, İzmir, 2007,128 s.</p>
        </td>
      </tr>

      <tr class="calibre4">
        <td class="td6">
          <p class="block14">Gökhan Yetişen, Gerçekliğin Değişkenliği: Kemal Tahir Örneği, Yayımlanmamış Yüksek Lisans Tezi, Danışman: Prof. Dr. Korkut Tuna, İstanbul Üniversitesi Sosyal Bilimler Enstitüsü Sosyoloji Anabilim Dalı, 2007,83 s.</p>
        </td>
      </tr>

      <tr class="calibre4">
        <td class="td6">
          <p class="block14">Elif Pınar, Kemal Tahir’in Hikâye ve Romanlarında Anadolu, Yayımlanmamış Yüksek Lisans Tezi, Danışman: Prof. Dr. Kazım Yetiş, İstanbul Üniversitesi Sosyal Bilimler Enstitüsü Türk Edebiyatı Bölümü Yeni Türk Edebiyatı Anabilim Dalı, 2007,287 s.</p>
        </td>
      </tr>

      <tr class="calibre4">
        <td class="td6">
          <p class="block14">Ömer Özdamar, Yakup Kadri Karaosmanoğlu ve Kemal Tahir’in Romanlarında ittihat ve Terakki Cemiyeti, Yayımlanmamış Yüksek Lisans Tezi, Danışman: Yrd. Doç. Dr. Mustafa Kemal Şan, Sakarya Üniversitesi Sosyal Bilimler Enstitüsü Sosyoloji Bölümü Sosyoloji Anabilim Dalı, 2008,120 s.</p>
        </td>
      </tr>

      <tr class="calibre4">
        <td class="td6">
          <p class="block14">Hilal Doğan, Kemal Tahir'in Romanlarında Kadın Kahramanlar, Yayımlanmamış Yüksek Lisans Tezi, Danışman: Prof. Dr. Mehmet Tekin, Selçuk Üniversitesi Sosyal Bilimler Enstitüsü Türk Edebiyatı Bölümü Türk Dili ve Edebiyatı Anabilim Dalı, 2008,243 s.</p>
        </td>
      </tr>

      <tr class="calibre4">
        <td class="td7">
          <p class="block14">Muhammet Tahsin Şahin, Kemal Tahir’in Devlet Anlayışı ve Karakteristik Özellikleri, Yayımlanmamış Yüksek Lisans Tezi, Danışman: Yrd. Doç. Dr. Fatih Demirci, Dumlupınar Üniversitesi Sosyal Bilimler Enstitüsü Kamu Yönetimi Anabilim Dalı, 2009,173 s.</p>
        </td>
      </tr>
    </tbody>
  </table>

  <p class="block13" id="calibre_pb_17"></p>
</body>
</html>
