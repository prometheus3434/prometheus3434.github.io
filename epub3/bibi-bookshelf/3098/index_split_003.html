<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="OMERZEN"/>
    <meta name="date" content="2014-05-13T10:29:36+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre4" id="calibre_pb_2">VI </h2>
<p class="calibre1">Telefonu kapahp kayalıklara dayandı. </p>
<p class="calibre1">Simsiyah ovanın durağan karanlığı üstünde o güne dek hiç </p>
<p class="calibre1">görmediği bir yıldız kalabalığı kıpır kıpırdı, gümüşi bir parıltıyla aydınlanan gökyüzünün yıldızların ağırlığına dayanamayıp </p>
<p class="calibre1">kalın kadifeden bir halı gibi yeryüzüne doğru yumuşak </p>
<p class="calibre1">bir salıntıyla düşeceğini sanıyordu insan. "Sonsuzluk" diye düşündü, "ışıkla dolu olmalı." </p>
<p class="calibre1">Bitkindi. Omuzları, sırtı, ensesi bütün gün araba kullanmaktan, </p>
<p class="calibre1">yoğun dikkatten kaskatı kesilmiş ağrıyordu. Selim'in </p>
<p class="calibre1">sesinde belli belirsiz bir kıskançlık sezmişti, bazen </p>
<p class="calibre1">onun kendi kıskançlığıyla korkunç bir mücadele sürdürdüğünü, </p>
<p class="calibre1">bir güçsüzlük olarak gördüğü bu duyguyu bastırabilmek </p>
<p class="calibre1">için herkesden sakladığı utanç dolu acılar çektiğini düşünür, </p>
<p class="calibre1">bazen de onun kimseyi kıskanacak kadar sevmediğine </p>
<p class="calibre1">karar verirdi. Arada bir, aşklarının parçalayıcı gelgitleri </p>
<p class="calibre1">arasında birbirlerini endişesizce sevdikleri ve bu sevgiyi özgürce yaşadıkları bir gün yakalayabildiklerinde Selim kıskançlık </p>
<p class="calibre1">oyunları yapar, "seni öldürürüm" derdi, başka zaman </p>
<p class="calibre1">ona çok ilkel gözükebilecek bu cümle Yelda'yı nedense </p>
<p class="calibre1">sevindirir, güldürürdü. "Keşke beni kıskansaydı ya da kıskançlığını açıkça gösterseydi," diye çok düşünmüştü daha </p>
<p class="calibre1">sonraları, "belki mutlu olurduk." </p>
<p class="calibre1">Yıldızlara bir daha baktı. O kadar yakındılar ki sanki serin </p>
<p class="calibre1">su damlaları gibi yüzüne değdiklerini hissediyordu, onları </p>
<p class="calibre1">Selim'e gösterebilmek istedi, gördüğü her güzel ve ilginç </p>
<p class="calibre1">şeyi Selim'e de göstermek isterdi zaten. Ona, "gördüğüm gü- </p>
<p class="calibre1">56 </p>
<p class="calibre1">zel bir şeyi sana göstermediğimde bana o güzellikte bir eksiklik </p>
<p class="calibre1">varmış gibi geliyor," demişti bir defasında, Selim sevgi </p>
<p class="calibre1">ifade eden sözler karşısında zaman zaman gösterdiği tuhaf </p>
<p class="calibre1">beceriksizlikle, "aşkın ve sanatın kaynağında bu güzelliği </p>
<p class="calibre1">paylaşma isteği vardır" demişti, Yelda gülerek onu öpmüş, </p>
<p class="calibre1">"biliyor musun, sen iyi cilalanmış bir ahşapsın" demişti ama daha sonralan birçok şey arasında en çok bu beceriksizliğini </p>
<p class="calibre1">sevgiyle hatırlamıştı. </p>
<p class="calibre1">Yorgun bir halde neredeyse adımlarını sürüyerek eve doğru </p>
<p class="calibre1">yürüdü, karanlıkta nöbet tutan askerlerin sinirli kıpırtılarını </p>
<p class="calibre1">duyarak karakolun yanından geçti. Evin taş duvarları yıldız </p>
<p class="calibre1">yansımalarından mat bir beyazlıkla parlıyordu. Eve girdi. </p>
<p class="calibre1">İçerisi karanlıktı. Merdivenlerden çıkıp odasına gitti. Duvardaki düğmeye bastığında tavandan sarkan ampul yanmadı, </p>
<p class="calibre1">yatağın başucunda duran mumu hatırladı ama mum ışığına </p>
<p class="calibre1">dayanamayacağını fark edip yatağa uzandı. Pencerelerden </p>
<p class="calibre1">yıldızlar gözüküyor, gökyüzünün o sihirli parlaklığı odanın </p>
<p class="calibre1">kasvetli karanlığını daha da tahammül edilmez kılıyordu. </p>
<p class="calibre1">Pencereden eğilip baktığında barakaların toprağa düşen ışıklarını gördü, o anda aydınlık kadar çok istediği başka bir şey </p>
<p class="calibre1">olmadığını fark etti. · </p>
<p class="calibre1">Yorgunluğuna rağmen kalktı, evden çıkıp karanlığın içinde </p>
<p class="calibre1">yaldızlı kağıtlar gibi parlayan barakalara yürüdü. Barakanın kapısının yanında Leopold yere oturmuş sigara içiyordu, içeriye </p>
<p class="calibre1">bir göz attığında Taner'in odasının açık kapısından Rojda'run </p>
<p class="calibre1">orada olduğunu, birlikte güldüklerini gördü. </p>
<p class="calibre1">Leopold, rahat bir koltuğu işaret eder gibi toprağı gösterip, </p>
<p class="calibre1">"otursana" dedi. </p>
<p class="calibre1">İçeri girmekten vazgeçip Leopold'un yanına oturdu. Önceki </p>
<p class="calibre1">akşamki küstahlığına hiç benzemeyen hüzünlü bir dostluk </p>
<p class="calibre1">vardı halinde. Elindeki sigarayı Yelda'ya uzattı. </p>
<p class="calibre1">- İçer misin? </p>
<p class="calibre1">Yelda önce şaşırarak baktı neden sigarasını kendine uzattığını </p>
<p class="calibre1">anlamadan sonra birden fark etti ne teklif ettiğini. </p>
<p class="calibre1">57 </p>
<p class="calibre1">- Mersi, ben içmem. </p>
<p class="calibre1">- Marihuana içmez misin? </p>
<p class="calibre1">- Hayır. </p>
<p class="calibre1">- Hiç mi içmedin? </p>
<p class="calibre1">- Üniversitedeyken bir kere denedim ama sevmedim. </p>
<p class="calibre1">- Yazık, mutluluğu kaçırmışsın. </p>
<p class="calibre1">Yelda güldü. </p>
<p class="calibre1">- Hiç sanmıyorum, Leopold. </p>
<p class="calibre1">Sonra durup acılı bir sesle ekledi. </p>
<p class="calibre1">- Mutluluğu kaçırdığım doğru ama benim aradığım mutluluk </p>
<p class="calibre1">bu değildi zaten. </p>
<p class="calibre1">Leopold sırtını duvara dayadı, her nefes çektiğinde ateşi </p>
<p class="calibre1">karanlığın içinde küçük kırmızı bir çiçek gibi açılan sigarasından bir nefes daha aldı, kendi ahengiyle dalgalanan sesinin </p>
<p class="calibre1">peşine takılmış gibi dalgın konuşmaya başladı. </p>
<p class="calibre1">- Yanılıyorsun ... Şimdi burada oturuyorum, yalnızca bu </p>
<p class="calibre1">anı hissediyorum, yarın yok benim için şu anda, öbürsü gün </p>
<p class="calibre1">yok, bu an var, geleceği merak etmiyorum, onun için ölümden </p>
<p class="calibre1">de korkmuyorum. Ölüm korkusu geleceği merak etmektir. </p>
<p class="calibre1">Ölüm geleceğin içinde saklı. Şu anda buradayım, albmdaki toprağı, sırtımı dayadığım duvarı hissediyorum, geleceğe bakmıyorum, </p>
<p class="calibre1">geleceğin içinde saklı ölüme bakmıyorum, şu anda yaşıyorum, </p>
<p class="calibre1">mutluyum, şu anda ölüm yok işte, aa yok, kıçımın albndaki </p>
<p class="calibre1">toprak var, gökyüzü var, ben toprakla gökyüzü arasında </p>
<p class="calibre1">bir bağım, gökyüzünü hissediyorum, yıldızlan görüyorum. </p>
<p class="calibre1">Sigarasından bir nefes daha aldı. </p>
<p class="calibre1">- Bak, dedi, bundan bir nefes çekince geçmiş yok, gelecek </p>
<p class="calibre1">de yok. .. Geçmiş acı, gelecek ölüm ... Bu sigara ikisini de yok </p>
<p class="calibre1">ediyor ... Bu an kalıyor yalnızca. Kıçın ve gökyüzü ... Hepsi o ... </p>
<p class="calibre1">O sırada içerden Zerrin, Jacques ve yanlarında Yelda'nın </p>
<p class="calibre1">daha önce görmediği genç bir adam birlikte çıkhlar. Jacques </p>
<p class="calibre1">onların duvarın kenarında oturduğunu fark edince "ne yapıyorsunuz burada?" dedi. </p>
<p class="calibre1">- Leopold sigarasından içince ölümü unutup, nasıl mut- </p>
<p class="calibre1">58 </p>
<p class="calibre1">lu olduğunu anlahyordu ... Marihuana kilisesinin papazı gibi </p>
<p class="calibre1">beni de kiliseye almak için etkileyici bir vaaz veriyordu. </p>
<p class="calibre1">Jacques güldü. </p>
<p class="calibre1">- Çok mu mutluymuş? </p>
<p class="calibre1">- Çok mutluymuş ... </p>
<p class="calibre1">- Sor bakalım kendisine ... Öyleyse niye panik ataklar yaşayıp </p>
<p class="calibre1">duruyormuş ... </p>
<p class="calibre1">Yelda Leopold' a bakh ama o sesini çıkarmadan gülümseyerek </p>
<p class="calibre1">sigarasının ateşini inceliyordu. </p>
<p class="calibre1">- Biz yatmaya gidiyoruz, dedi Zerrin, geliyor musunuz? </p>
<p class="calibre1">- Ben biraz daha kalacağım, dedi Yelda. </p>
<p class="calibre1">- Ben de, dedi Leopold. </p>
<p class="calibre1">- İyi, sabah görüşürüz ... Gene aynı saatte çıkıyoruz ... Burada </p>
<p class="calibre1">buluşuruz. </p>
<p class="calibre1">Onlar gidince Yelda Leopold'a döndü, yumuk gözleri, siyah </p>
<p class="calibre1">boncuk gibi yuvarlak gözbebekleri, biçimli burnu, zeytuni </p>
<p class="calibre1">_mat cildi, siyah dik saçlarıyla yakışıklıydı ama Yelda'nın </p>
<p class="calibre1">/---hoşlandığı erkeksi çekicilik yoktu onda, dostluk edilecek ve </p>
<p class="calibre1">şefkat duyulacak bir erkeğe benziyordu. </p>
<p class="calibre1">- Panik ataklar mı yaşıyorsun? </p>
<p class="calibre1">- Eskiden ... Şimdi de var ama eskisi kadar sık değil... </p>
<p class="calibre1">Doktor atlatacağımı söylüyor. </p>
<p class="calibre1">- Niye panik atak yaşıyormuşsun peki? </p>
<p class="calibre1">- Ölümden korktuğum için herhalde. </p>
<p class="calibre1">- Herkes ölümden korkuyor, sen niçin panik atak geçiriyorsun? </p>
<p class="calibre1">- Daha önce öldüğüm için herhalde ... Birkaç defa öldüm </p>
<p class="calibre1">bence, birkaç defa da terk edildim ... Aslında hangisinden daha </p>
<p class="calibre1">çok korktuğumu bilmiyorum. Hangisi daha kötüydü onu </p>
<p class="calibre1">da hahrlamıyorum. </p>
<p class="calibre1">Yelda botlarının bağlarıyla oynamaya başlamışh. </p>
<p class="calibre1">- Bence hahrlıyorsun. </p>
<p class="calibre1">- Terk edilmek daha kötüydü herhalde ... Aldatılmak ... </p>
<p class="calibre1">Sen hiç aldahldın mı? </p>
<p class="calibre1">59 </p>
<p class="calibre1">Yelda içini çekti. </p>
<p class="calibre1">- Evet. </p>
<p class="calibre1">- Kötü değil mi? </p>
<p class="calibre1">- Kötü. </p>
<p class="calibre1">Leopold elindeki sigarayı söndürdü, cebinden bir teneke </p>
<p class="calibre1">kutu çıkartıp oradaki tütünden bir tutam alıp avucuna yerleştirdiği sigara kağıdının içine serpiştirdi, sonra küçük bir torba </p>
<p class="calibre1">çıkartıp onun içinden aldığı yeşilimsi otlan da tütünün içine </p>
<p class="calibre1">yayıp sigarayı sardı, diliyle ıslatarak yapıştırdı. Çakmağı çakınca yüzünde yeşilimsi bir alev ışığı dolaştı. </p>
<p class="calibre1">- Bir tane daha içeceğim ... Hala istemediğine emin misin? </p>
<p class="calibre1">- Eminim ... </p>
<p class="calibre1">- iyi... </p>
<p class="calibre1">Leopold boynunu bir sağa bir sola çevirdi, bir ağrıdan kurtulmak </p>
<p class="calibre1">ister gibiydi. </p>
<p class="calibre1">- İnsan, dedi usulca, sevince çok güveniyor, değil mi? Bu </p>
<p class="calibre1">garip aslında, sevince kuşkulanıyorsun da ama gene de anlaşılmaz </p>
<p class="calibre1">bir güven duyuyorsun ... Ben çok güvendim ... Çok sevdim, </p>
<p class="calibre1">çok güvendim ... Sonra bir gün ona telefon ettim, telefon </p>
<p class="calibre1">açıldı ve ben, biliyor musun, neredeyse yarım saat sevgilimin </p>
<p class="calibre1">bir başka herifle sevişmesini dinledim, onun sesini, bana söylediklerini aynı vurgularla tekrarlayışını, biraz daha fazla becerilmek </p>
<p class="calibre1">için yalvarışını, daha, daha diye inleyişini ... Korkunç </p>
<p class="calibre1">olan neydi biliyor musun, telefonu kapatamadım, bir sigara </p>
<p class="calibre1">sardım, onların sevişmesini dinledim, kasıklarının birbirine </p>
<p class="calibre1">çarparken çıkardığı sesi, çok tuhaf bir ses çıkıyor biliyor musun, insan kendisi sevişirken o kadar fark etmiyor, ıslak çarşaflar </p>
<p class="calibre1">birbirine vuruyormuş gibi bir ses, adam tren gibi soluyordu </p>
<p class="calibre1">... O telefon nasıl açıldı hiç anlamadım, mahsus mu açtı </p>
<p class="calibre1">acaba, bana bilerek mi dinletti, yoksa yanlışlıkla mı bir düğmeye bastı ... Bunu çok uzun düşündüm, biliyor musun, sanki </p>
<p class="calibre1">en önemli şey buymuş gibi... O telefon nasıl açıldı ... Yarım saat dinledim onları ... Yerimden bile kıpırdamadım ... Doktora </p>
<p class="calibre1">anlattığımda ne hissettin diye sordu, hatırlamıyorum dedim ... </p>
<p class="calibre1">60 </p>
<p class="calibre1">Ağladın mı diye sordu, hatırlamıyorum dedim ... </p>
<p class="calibre1">Yelda, dudağının tam kenarında gözünden akan yaşın tuzlu </p>
<p class="calibre1">ıslaklığını ancak sormak için ağzını açtığında hissetti. </p>
<p class="calibre1">- Ağladın mı? </p>
<p class="calibre1">- Evet. </p>
<p class="calibre1">Leopold, sanki bu hikaye onları çok eski ve yakın bir dost </p>
<p class="calibre1">haline getirmiş gibi uzanıp Yelda'nın yanağındaki yaşı sildi. </p>
<p class="calibre1">- Ama senin ağlamana gerek yok. </p>
<p class="calibre1">- Sana ağlamıyorum. </p>
<p class="calibre1">- Biliyorum, dedi Leopold gülerek, o kadar kaba biri olmadığını </p>
<p class="calibre1">ilk gördüğümde anlamıştım. </p>
<p class="calibre1">Yelda gözünü sildi. </p>
<p class="calibre1">- Sonra ne yaptın peki? </p>
<p class="calibre1">- Sonra ne yaptım ... </p>
<p class="calibre1">Sigarayı yüzüne doğru kaldırıp uzun uzun sigaranın </p>
<p class="calibre1">ucundaki ateşe baktı. </p>
<p class="calibre1">- Sadece benim sevgilim mi orospuydu yoksa hepiniz mi </p>
<p class="calibre1">öylesiniz diye merak ettim ... Dünyayı dolaştım, bütün kadınlara </p>
<p class="calibre1">baktım ... Sonunda karar verdim, sadece benim sevgilim </p>
<p class="calibre1">değil hepiniz orospusunuz. </p>
<p class="calibre1">İçerden gürültülü bir kahkaha sesi geldi, Yelda hafifçe başını </p>
<p class="calibre1">içeri uzatıp baktı, Taner'in odasında Rojda'yla birlikte bir </p>
<p class="calibre1">başka kız daha vardı şimdi, hep birlikte gülüyorlardı ama kızların kahkahası daha çok duyuluyordu. </p>
<p class="calibre1">- Ben de sana bir sır vereyim, dedi Yelda, böylece bir </p>
<p class="calibre1">dünya turu daha yapmana gerek kalmadan bir gerçeği daha </p>
<p class="calibre1">öğrenirsin ... Erkekler de orospu ... </p>
<p class="calibre1">Sonra ayağa kalktı. </p>
<p class="calibre1">- Hadi, ben yatmaya gidiyorum, daha şimdiden senin gibi </p>
<p class="calibre1">konuşmaya başladım, biraz daha kalsam senin esrarından </p>
<p class="calibre1">da içmeye başlayacağım. </p>
<p class="calibre1">- Ben de kalkıyorum, dedi Leopold. İyi geceler. </p>
<p class="calibre1">Sigarasını ayağının altında söndürüp köyün içindeki </p>
<p class="calibre1">evlerden birine doğru yürüdü, hiç sallanmıyor, dimdik yü- </p>
<p class="calibre1">61 </p>
<p class="calibre1">rüyordu, bilmeyen biri onun neredeyse bütün gün "ot" içtiğini anlayamazdı. </p>
<p class="calibre1">Yelda ayağa kalktığında yorgunluğunu, bütün bedenini, </p>
<p class="calibre1">tek tek bütün kemiklerini ve kaslarını saran ağrılan daha iyi </p>
<p class="calibre1">hissetti. Köy, her biri bir yana doğru kaymış çarpık evleri, siyah bir yumak gibi karışmış çamurlu dar sokakları, dağınık </p>
<p class="calibre1">bahçe duvarları, camsız boş pencereleri, çoğu yıkılmış bacalarıyla ölmeye hazırlanan sancılı bir ihtiyar gibi görünüyordu . </p>
<p class="calibre1">. Karanlık ve sessizdi. Köpek havlaması dahi duyulmuyordu. </p>
<p class="calibre1">Bu sessizliğine rağmen uykusunda bile huzursuz olduğu hissediliyordu. </p>
<p class="calibre1">Eve doğru yürümeden son kez barakadan içeri </p>
<p class="calibre1">baktı, Taner'le iki kız hala oturuyorlardı. </p>
<p class="calibre1">Ağır ağır yürümeye başladı, uykusu gelmişti ama uyku isteğinin </p>
<p class="calibre1">altında rahatsız edici, uyuyamayacağını söyleyen bir </p>
<p class="calibre1">gerginlik hissediliyordu. Selim'i değil ama onunla geçirdiği </p>
<p class="calibre1">güzel günlerden birini özledi, güldüğü, Selim'in "beni, senin gülmenden daha çok mutlu eden bir şeye hiç rastlamadım," </p>
<p class="calibre1">dediği, çocuk resimleri gibi gerçeğe benzemeyen ama insanın </p>
<p class="calibre1">içine girip yaşamayı arzuladığı, hayali andıran o günlerden </p>
<p class="calibre1">birini yaşamak istedi. Selim'le bu köy daha değişik görünür, </p>
<p class="calibre1">yorgunluk daha az hissedilirdi diye düşündü ama bu özlemin </p>
<p class="calibre1">altından öfke öylesine şiddetli ve ani bir şekilde ortaya </p>
<p class="calibre1">çıktı ki, bir an aklından geçirdiği "Selim'i arayayım" düşüncesinden vazgeçti. Neredeyse nefretle, "şimdi ne yapıyor acaba" </p>
<p class="calibre1">diye düşündü, düşmanlık dolu bir kıskançlıkla içi kasıldı, </p>
<p class="calibre1">Leopold'W\ sigarasının ucundaki o iri ateşe benzer bir acı </p>
<p class="calibre1">tek tek bütün iç organlarında dolaştı. </p>
<p class="calibre1">Karanlıkta eve girip, mumu yakmadan, üstünü bile çıkarmadan </p>
<p class="calibre1">uzanıp yattı. Uykusundan sık sık kendi hıçkırıklarını </p>
<p class="calibre1">duyarak uyandı. Her uyandığında aynı şeyi düşünüyordu. </p>
<p class="calibre1">"Selim ne yapıyor acaba şimdi." </p>
<p class="calibre1">Eğer düşOnceler manyetik küçük demir tozlan gibi evrene yayılsalar ve birDirini tamamlayan düşünceler birbirlerine boşlukta </p>
<p class="calibre1">yapışsalıınb, aynı anlarda ''Yelda ne yapıyor acaba şimdi" diye 62 </p>
<p class="calibre1">düşünen Selim' in düşünceleri Yelda'run uykusunun içinden patlayıveren düşüncelerle o köyün üstünde bir yerlerde buluşurdu. · </p>
<p class="calibre1">Telefonu kapatbğında Selim kabuğunu yitirmiş bir kaplumbağa </p>
<p class="calibre1">gibi garip bir çıplaklık ve üşüme hissettiğini fark etmişti, </p>
<p class="calibre1">sanki üstünden çoktandır alışbğı bir örtüyü çekmişlerdi. </p>
<p class="calibre1">Sevildiğini bilerek, buna inanarak yaşamanın insanı nasıl </p>
<p class="calibre1">güvenli ve sıcak tuttuğunu, şimdi o sevgiyi kaybetmekte olduğundan kuşkulandığında anlamışb. </p>
<p class="calibre1">Tam sezemediği bir yeri ezilmişti, neresine bir darbe yediğini </p>
<p class="calibre1">tam çıkaramıyordu ama o ezikliği hissediyordu. Memleketten </p>
<p class="calibre1">memlekete, şehirden şehire, lisandan lisana, okuldan </p>
<p class="calibre1">okula, kadından kadına dolaşırken karşılaşbğı övgüler ve </p>
<p class="calibre1">hayranlıklarla beslenip büyüyerek içine tüylü bir hayvan gibi </p>
<p class="calibre1">yerleşen kendini beğenmişliği, okuduğu bütün kitaplara, aldığı </p>
<p class="calibre1">eğitime, bir yanıyla gerçek bir incelmişliği taşımasına, incelikli davranışlara düşkünlüğüne, kıskançlığı küçümsemesine </p>
<p class="calibre1">rağmen bir kadının onda küçük de olsa bir eziklik yaratmasına </p>
<p class="calibre1">tahammül edemiyordu. </p>
<p class="calibre1">"Gerektiğinde ben söylerim" diyen Yelda'nın bu sözlerine , inanmışb, gerektiğinde gerçekten söyleyeceğini düşünüyordu </p>
<p class="calibre1">ama düşüncelerinin gerisinde, varlığını oluşturan o en dipteki </p>
<p class="calibre1">özün içinde düşünceye ya da duyguya benzemeyen hayvansı </p>
<p class="calibre1">bir içgüdü ona tehlikeli bir araziye girdiğini haber veriyordu. </p>
<p class="calibre1">Elinde, sarı bir ışıktan yapılmış gibi duran şarap kadehiyle </p>
<p class="calibre1">hiç kıpırtısız otururken, kendi kendisiyle mücadele ediyor, </p>
<p class="calibre1">yapmaya hazırlandığı hareketin bir güçsüzlük olacağını kendine </p>
<p class="calibre1">söylüyordu ama bunları düşünürken bile aslında çoktan </p>
<p class="calibre1">karar verdiğini, bu karara karşı çıkamayacağını da biliyordu. </p>
<p class="calibre1">Sonunda telefonu aldı, numaraları çevirdi. Bir an telefonun </p>
<p class="calibre1">açılmayacağından korktu, yıllardan beri duyduğu o yumuşak </p>
<p class="calibre1">"efendim" sesini duyduğunda, . uzun ve fırtınalı bir </p>
<p class="calibre1">yolculuktan sonra limanı görmüş denizciler gibi bir ferahlık </p>
<p class="calibre1">ve kurtuluş duygusuna kapıldı. </p>
<p class="calibre1">- Fahrünisa? </p>
<p class="calibre1">63 </p>
<p class="calibre1">Karşıda bir anlık bir duraklama bile olmadı sanki onu arayacağından haberdar gibiydi, "nasılsın?" dedi. </p>
<p class="calibre1">- İyiyim. Ne yapıyorsım? </p>
<p class="calibre1">- Kendime yemek hazırlıyorum. </p>
<p class="calibre1">- İki kişiye yetecek kadar yemeğin var mı? </p>
<p class="calibre1">- Gel, seni doyuracak bir şeyler bulurum ben. </p>
<p class="calibre1">Üniversitede ilk karşılaştıkları günden bu yana Selim'in </p>
<p class="calibre1">her konudaki açlığını doyurmayı başarmıştı, hiçbir zaman bir </p>
<p class="calibre1">tutku yaratacak şiddette olmayan ama her zaman bir açlığı </p>
<p class="calibre1">lezzetle doyurmaya yetecek cinselliğini de sakin sesinin ve iki </p>
<p class="calibre1">anlamlı cümlelerinin arasına koymaktan hoşlanır, Selim de </p>
<p class="calibre1">onun bu konuşmalarıyla kışkırtmaktan ziyade eğlenmeyi </p>
<p class="calibre1">amaçladığını bilirdi. </p>
<p class="calibre1">Oxford'un, Selim'e hep bej rengi solmuş bir kumaşı hatırlatan </p>
<p class="calibre1">sokaklarında, dar bahçeli, taş kemerli binalarında, uzun </p>
<p class="calibre1">pencereli küçük sınıflarında, eğlenceli bahar partilerinin verildiği geniş yeşil çimenliklerinde, nehir kenarındaki öğrenci birahanelerinde sık sık karşılaşmışlardı, ilk başlarda ikisi de birbiriyle </p>
<p class="calibre1">pek ilgilenmemiş, Türkçe konuşmaktan öteye bir ortaklıkları </p>
<p class="calibre1">olmamıştı. Biri tarih, biri iktisat okuyordu, ne Selim'in ilgi </p>
<p class="calibre1">çekici bir yakışıklılığı ne Fahrünisa'run çarpıcı bir güzelliği </p>
<p class="calibre1">vardı, zamanla ikisinin de edebiyat ve felsefe toplantılarını kaçırmadığını fark etmişlerdi. Bir felsefe toplantısından sonra Selim, </p>
<p class="calibre1">kendisine pek yakışan gençlik küstahlığıyla söz alıp, </p>
<p class="calibre1">"Kant felsefesinin, boşa harcanmış bir hayatın kötü etkileri uzun sürmüş talihsiz macerası" olduğunu anlatan bir konuşma </p>
<p class="calibre1">yaptığı sırada gözü bu sakin kıza ilişmiş ve onun gözlerinde </p>
<p class="calibre1">kendisini heyecanlandıran bir parlaklık görmüştü, göz göze </p>
<p class="calibre1">geldiklerinde o gece sevişeceklerini ikisi de anlamıştı. Fahrünisa'nın istediği zaman böyle cinsel bir alan yaratıp, istediği erkeği </p>
<p class="calibre1">geçici bir süre için bile olsa cinsel bir sarhoşluğa sürükleme </p>
<p class="calibre1">yeteneği bulunduğunu Selim daha sonraları çok şaşırarak </p>
<p class="calibre1">fark etmişti. Neredeyse "cinsiyetsiz" gözüken, kadınlığını hiç ön plana çıkarmayan, bir kere bile dekolte bir elbise giymeyen </p>
<p class="calibre1">64 </p>
<p class="calibre1">kızın bu yoğun dalgalanmaları yaratacak cinsel enerjiyi beninin </p>
<p class="calibre1">neresinde sakladığını hep merak etmişti. </p>
<p class="calibre1">Toplanbdan sonra birlikte çıkmışlar, sessiz sokaklarda yürümüşler, aralarında bu konuda tek kelime konuşulmamasına rağmen </p>
<p class="calibre1">Selim'in odasına gidip sanki daha önceden anlaşmışlar gibi </p>
<p class="calibre1">soyunup sevişmişlerdi. Unutulmayacak bir sevişme olmuştu. </p>
<p class="calibre1">Yeşile boyalı, rahatsız tahta yatağın başucunda duran komodinin </p>
<p class="calibre1">üstündeki Chesterfield paketinden bir sigara alıp ya- </p>
<p class="calibre1">. kan Selim, erkekliğinden memnun genç bir aygır gibi gerinip, </p>
<p class="calibre1">Oxford öğrencileri arasında pek moda olan "iyi bir eğitime </p>
<p class="calibre1">rağmen bu eğitimi aşacak bir terbiyesizliğe ulaşmak gerekir" </p>
<p class="calibre1">anlayışına uyarak, ''bu galiba bir ödüldü," demişti, "anladığım kadarıyla iyi bir konuşma yapbm." </p>
<p class="calibre1">Fahrünisa'nın sakin sesiyle söylediği tek kelime de onların </p>
<p class="calibre1">arasında bitmeyecek bir ilişki başlatmışb. </p>
<p class="calibre1">- Saçmalıyordun. </p>
<p class="calibre1">Selim şaşırmışh ... · </p>
<p class="calibre1">- Eee? </p>
<p class="calibre1">- Saçmalama cesaretin ilgi çekiciydi. </p>
<p class="calibre1">- Bence şimdi de sen saçmalıyorsun. </p>
<p class="calibre1">Fahrünisa bu saldın karşısında da sükfınetini hiç bozmamıştı. </p>
<p class="calibre1">- Benimki de ilgi çekici bir cesaret. </p>
<p class="calibre1">Yıl sonuna kadar bir daha hiç ayrılmamışlardı, o yaz, Selim </p>
<p class="calibre1">Fahrünisalann Kandilli sırtlarındaki Boğaziçi'ne bakan muhteşem </p>
<p class="calibre1">konağına gittiğinde, istediği zaman hiç fark edilmeyen, </p>
<p class="calibre1">istediği zaman çok etkileyici olabilen bu genç kızın yüzlerce </p>
<p class="calibre1">yıl geriye giden köklerini görmüştü. Aile, paşalarla, sadrazamlarla dolu bir geçmişe sahipti, geçtiğimiz yüzyılın başlarında </p>
<p class="calibre1">Meşrutiyet'in yeni zenginlerinden birinin aileye damat </p>
<p class="calibre1">olarak girmesiyle servetleri akıl almaz ölçülere ulaşmıştı. Bu </p>
<p class="calibre1">servetin şimdiki üç sahibi ise, anneanne, anne ve Fahrünisa' </p>
<p class="calibre1">dan oluşan üç kadındı. Anneanne ve anne Dame de Sion </p>
<p class="calibre1">mezunlarıydı, özellikle anneanne Meserret Hanım'ın hala bazı </p>
<p class="calibre1">kelimeleri eski İstanbul Türkçesiyle konuşması, "yanlışa," </p>
<p class="calibre1">65 </p>
<p class="calibre1">yanış" demesi Selim'in çok hoşuna gitmişti. Fahrünisa'nın annesi Nesrin Hanım ise hayatında gördüğü en.şık kadındı, bütün </p>
<p class="calibre1">hayatında bir daha o kadar şık ve o kadar sade giyinebilen, </p>
<p class="calibre1">onun kadar zevkli birini görmemişti. Üç kadının üçü de, </p>
<p class="calibre1">ayakkabıları da dahil olmak üzere her giydiklerini özel olarak </p>
<p class="calibre1">yaptırıyor, kendi deyimleriyle "sokaktan" bir şey almıyordu. </p>
<p class="calibre1">Ona, tatlı bir meyille sahile kadar inen geniş bahçedeki büyük </p>
<p class="calibre1">fıstık çamının altında, yasemin kokulan arasında, üstünde </p>
<p class="calibre1">eski Grek motifleri olan gümüş bir kap içinde kremalı </p>
<p class="calibre1">frambuaz ikram etmişlerdi. Fahrünisa her zamanki gibi çok </p>
<p class="calibre1">sakin oturmuş, iki yaşlı kadın Selim' in şakalarına gülüp, küstahlığıyla alay etmişlerdi ama alaylarında ipek bir mendille </p>
<p class="calibre1">bir çocuğun yüzüne dokunur gibi insanın ağırına gitmeyen </p>
<p class="calibre1">hoş bir hafiflik vardı. Nedense o günden en çok o gümüş kapla </p>
<p class="calibre1">frambuaz, iki kadının kendisiyle eğlenmeleri ve Nesrin Hanım'ın </p>
<p class="calibre1">ham deriden özel yapılmış, Roma imparatoriçelerini </p>
<p class="calibre1">hatırlatan sandaletleri aklında kalmıştı. </p>
<p class="calibre1">Bu üç kadın dünyayla alakası olmayan başka bir alemde </p>
<p class="calibre1">yaşıyor gibiydiler ama Selim onların o büyük serveti çok akıllı </p>
<p class="calibre1">bir şekilde kullandığını, o doğal otoriteleriyle bütün şirketlerin denetimini kimseye uygunsuz bir davranışta bulunma </p>
<p class="calibre1">fırsatı vermeden ellerinde tuttuklarını daha sonra öğrenmişti. </p>
<p class="calibre1">Evden çıktıklarında, "ailene aşık oldum" demişti, "bundan sonra· senden ayrılabilirim ama annenden asla." </p>
<p class="calibre1">Yaşlı kadınlar da "ambasodör çocuğu" olan genci beğenmişlerdi. </p>
<p class="calibre1">Selim' in züppeliğine uygun biçimde okulun son günü Oxford' </p>
<p class="calibre1">da arkadaşlarının ve hocalarının katıldığı küçük bir </p>
<p class="calibre1">"garden partiyle" evlenmişlerdi, daha büyük bir düğün isteyen iki "büyük hanıJn" ise "ambosödör çocuğunun" s'anıldığından d�ha serl bir ceviz olduğunu, aklına koyduğunu yaptığını </p>
<p class="calibre1">öğrenmişlerdi. </p>
<p class="calibre1">"Hayatımın en mutlu günü" dediği günün ertesi günü Se- . </p>
<p class="calibre1">lim "hayatının en kara gününü" yaşamış, oğullarıyla yeni ge- 1 • </p>
<p class="calibre1">!inlerini görmek için Bolivya'dan Londra'ya hareket eden annesiyle babası And Dağlarına çarpan uçakta ölmüşlerdi. Bu kaza, </p>
<p class="calibre1">Selim'in bütün hayatını da taze evliliğini de sarsmıştı, neşeyle </p>
<p class="calibre1">başlaması beklenen evlilik kederle ve yasla başlamıştı. </p>
<p class="calibre1">Bu kaza, onların ilişkisini bir bakıma daha başlarken bitirmiş, </p>
<p class="calibre1">bir bakıma bir dah mamak üzere sağlamlaştırmıştı. O </p>
<p class="calibre1">yaslı .. er ·sa' dan başka hiçbir kadın onun aasını </p>
<p class="calibre1">öylesin usul ve dostça bir şefkatle yatıştıramaz, onun kederini </p>
<p class="calibre1">öylesine incelikli bir özenle paylaşamaz, onu öylesine yumuşacık </p>
<p class="calibre1">ve öylesine sağlam tutup yeniden hayata bağlayamazdı. </p>
<p class="calibre1">O yazı köşkte geçirmişler, Meserret Hanım'la Nesrin Hanım </p>
<p class="calibre1">da gerçek bir anneanneyle gerçek bir anne gibi bu yeni </p>
<p class="calibre1">oğullarını sahiplenmişler, onu biraz eğlendirebilmek için ellerinden geleni yapmışlar, çeşitli armağanlarla şımartmışlardı. </p>
<p class="calibre1">Balzac'ın otantik el yazılan, Schiller'in şiirlerinin orijinal ilk baskısı, Abdülhamid' e ait sedef saplı altın makas hep o dönemin </p>
<p class="calibre1">armağanlarıydı . .M ısır pamuklusundan gömlekler, İtalyan </p>
<p class="calibre1">keteninden pantolonlar, özel dokunmuş ince yünden ceketler, </p>
<p class="calibre1">el yapımı mokasenler gardrobunu doldurmuştu. </p>
<p class="calibre1">Evliliğin ilk dönemindeki o yaslı günlerde Selim Fahrünisa'run </p>
<p class="calibre1">kadınlığına, dişiliğine, cinselliğine değil anneliğine, </p>
<p class="calibre1">dostluğuna, yakınlığına ihtiyaç duymuş, Fahrünisa da ona istediğini vermişti ve ilişkilerini biçimlendiren de bu olmuştu. </p>
<p class="calibre1">Acısı hafiflemeye başlayıp yeniden hayatı keşfetmeye koyulduğunda artık bir daha Fahrünisa'yı onu cinselliğiyle ayartan </p>
<p class="calibre1">bir kadın olarak görememişti, o Selim için asla vazgeçilemeyecek, zor zamanlarda sığınılacak ama aşk için, eğlence için, tutku </p>
<p class="calibre1">için, çılgınlık için ihtiyaç duyulmayacak biri olacaktı. </p>
<p class="calibre1">Onların ilişkisi, ya o kaza yüzünden ya da zaten öyle olması </p>
<p class="calibre1">kaçınılmaz olduğundan, aşka dönüşebilecekken tökezlemiş </p>
<p class="calibre1">ve yolundan saparak, şiddeti aşktan çok daha düşük </p>
<p class="calibre1">ama sağlamlığı aşktan çok daha dayanıklı bir sevgiye ve dostluğa </p>
<p class="calibre1">dönüşmüştü. </p>
<p class="calibre1">Selim'in evden uzakta geçirdiği zamanlar ve söylediği ya- </p>
<p class="calibre1">67 </p>
<p class="calibre1">lanlar artınca nikahlarından iki yıl sonra Fahrünisa boşanmak </p>
<p class="calibre1">için mahkemeye başvurmuştu. Boşandıkları gün mahkemeden </p>
<p class="calibre1">birlikte çıkarken Fahrünisa her zamanki sakin haliyle, </p>
<p class="calibre1">üzüntüsünü kendisine çok yakışan sadeliğiyle ortaya koyarak </p>
<p class="calibre1">"aslında bir hata yapbğımı biliyorum," demişti, "ama seninle hata yapmamak mümkün değil." </p>
<p class="calibre1">Birlikte bir lokantaya gitmişler, sahile yanaşan büyük yolcu </p>
<p class="calibre1">gemilerine bakarak yemek yemişler, Selim kurtulmuşluk </p>
<p class="calibre1">duygusunu sahte bir üzüntüyle saklamaya uğraşırken Fahrünisa </p>
<p class="calibre1">acısını soylu gülümsemesiyle kapatmışb. </p>
<p class="calibre1">- Boşanmaktan başka ne yapabilirdim, demişti Fahrünisa </p>
<p class="calibre1">... Sana mı benzeseydim, ben de seni mi aldatsaydım ... Benden </p>
<p class="calibre1">her şey yapabilirsin ama ikinci bir Selim yapamazsın ... </p>
<p class="calibre1">Ben o değilim ... Zaten sana rağmen olmadıysam hiçbir zaman </p>
<p class="calibre1">da olmayacağım demektir. </p>
<p class="calibre1">O günden sonra Fahrünisa'nın aşkla, Selim'in ise derin bir </p>
<p class="calibre1">sevgiyle bağlı olduğu ilişkileri bir başkasının anlayamayacağı </p>
<p class="calibre1">oir biçimde sürmüş, asla kopmamışb. İkisi de kopmayacağını </p>
<p class="calibre1">biliyorlardı. Fahrünisa Selim' in her zor zamanda sığındığı bir liman olmayı, başka hiçbir kadının onun hayabnda kendi yerini </p>
<p class="calibre1">alamayacağını bilmenin gizli gururuyla kabullenmişti. Buluşurlar, konuşurlar, dertleşirler, bazen sevişirler, tarbşırlar, sinemalara, konserlere giderlerdi, hiçbir zorunluluğu olmayan, hiçbir </p>
<p class="calibre1">duygusal açıklama yapılmayan, hiçbir hesap sorulmayan, </p>
<p class="calibre1">hafif ve sırf hafif olması nedeniyle de vazgeçilmez bir ilişkileri olmuştu. Selim, bu ilişkinin Fahrünisa için göründüğü kadar </p>
<p class="calibre1">hafif olmadığını hiçbir zaman kavrayamadığından ilişkileri için </p>
<p class="calibre1">"Polonya gobleni gibi," derdi, "eşi bulunmaz bir lüks." </p>
<p class="calibre1">Aşklarının ilk zamanlarında Yelda, Selim'in Fahrünisa ile </p>
<p class="calibre1">ilişkisini hiç anlayamamış, şiddetli kavgalarla sonuçlanan </p>
<p class="calibre1">sert tartışmalar çıkarmış, defalarca "neden seni o kadınla </p>
<p class="calibre1">paylaşmak zorundayım?" diye bağırrnışb. "Hem neyin o kadın senin, bir adı var mı varlığının, annen mi, karın mı, metresin </p>
<p class="calibre1">mi, neyin o kadın?" </p>
<p class="calibre1">· </p>
<p class="calibre1">68 </p>
<p class="calibre1">Selim, Fahrünisa'run gizli acısını anlayamadığı gibi Yelda'nın </p>
<p class="calibre1">açık üzüntüsünü de anlayamamış, "annem olsa çok </p>
<p class="calibre1">zengin olurduk" diye gülmüştü. Yelda'yı ve ilişkilerini ilk yaralayanın </p>
<p class="calibre1">"o kadın" olduğunu hiç bilememişti, kendisi Yelda'yı </p>
<p class="calibre1">böylesine aşkla severken onun başka bir kadını ciddiye </p>
<p class="calibre1">alabileceğine, bunun için acı çekebileceğine inanmamış, sığınağından vazgeçmemişti. </p>
<p class="calibre1">O gece de, her zaman olduğu gibi o sığınağına gitmiş, Fahrünisa'nın Bebek'teki, büyük teyzelerinden birinin adını taşıyan </p>
<p class="calibre1">koruluktaki yeni evinin üst kabnda, koydaki yelkenlilere, · </p>
<p class="calibre1">geniş kamaralı beyaz teknelere, ışıklar içinde akıp giden yolcu </p>
<p class="calibre1">gemilerine bakarak, iyi pişmiş bonfile, limonlu yeşil salata ve </p>
<p class="calibre1">kendisi gelmeden açılıp oda sıcaklığı kıvamına getirilmiş bir </p>
<p class="calibre1">şişe Chateauneuf-du-Pape'dan oluşan yemeklerini yemişler, </p>
<p class="calibre1">Selim, o seviyor diye her zaman evinde bu şaraptan birkaç şişe </p>
<p class="calibre1">bulunduran Fahrünisa'run dizine dokunarak, "tanrı aslında </p>
<p class="calibre1">seni, bakın ben istesem ne harikalar yaratabilirdim ama uğraşmaya gerek görmediğim için sizi böyle yapbm, demek için bir </p>
<p class="calibre1">mükemmellik örneği olarak yaratb herhalde," demişti. </p>
<p class="calibre1">Fahrünisa omuzlarını silkerek gülümsemişti. </p>
<p class="calibre1">Konuşmuşlardı biraz, daha ziyade Selim anlatmışb, okuldan </p>
<p class="calibre1">bahsetmiş, Mahmut'la dalga geçmiş, her zaman olduğu </p>
<p class="calibre1">gibi Fahrünisa'yı güldürmüştü. </p>
<p class="calibre1">Sonra Fahrünisa' dan yayılan o yoğun cinsellik dalgasını </p>
<p class="calibre1">hissetmişti, biraz da aklının derinlerinde "Yelda'nın bir </p>
<p class="calibre1">adamla koşuya çıkacağı" gerçeği bulunduğundan olsa gerek </p>
<p class="calibre1">kendini bu dalganın etkisine rahatlıkla bırakmıştı. </p>
<p class="calibre1">Fahrünisa onu elinden tutup yatak odasına götürmüştü. </p>
<p class="calibre1">Tutkuyla değil ama istekle, aralarındaki isimsiz ilişkinin </p>
<p class="calibre1">benzersiz yakınlığıyla sevişmişlerdi. </p>
<p class="calibre1">Sevişme molalanndan birinde, Selim yere kadar inen geniş </p>
<p class="calibre1">pencereden, şehrin göğsünden sessizce akıp giden karanlık sulara </p>
<p class="calibre1">bakarak, "Yelda şimdi ne yapıyor acaba?" diye düşünmüştü. </p>
<p class="calibre1">69 </p>
</body>
</html>
