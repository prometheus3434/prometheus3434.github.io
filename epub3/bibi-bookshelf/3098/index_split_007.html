<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="OMERZEN"/>
    <meta name="date" content="2014-05-13T10:29:36+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre4" id="calibre_pb_6">XI </h2>
<p class="calibre1">Uçurumdan pencerelere yansıyan uçuk kehribar rengi bir </p>
<p class="calibre1">ılıklığın içinde, oda arkadaşlarının parmaklarının tuşlara </p>
<p class="calibre1">değmesinden çıkan belli belirsiz tıkırtıyı dinleyerek bilgisayarındaki dosyaları düzenlerken, bağışlama fikrinin getirdiği </p>
<p class="calibre1">huzur, güzel bir ev sahibesi gibi geçmişin acılarını saklayan </p>
<p class="calibre1">·kapıları teker teker kapatıp geleceğin hayallerine uzanan kapıları açıyor, Yelda çok uzun zamandan beri yeniden hayaller </p>
<p class="calibre1">kuruyor, bu dünyadan uzak, neredeyse ilahi bir gülümsemeyle </p>
<p class="calibre1">yüzü yumuşak bir aydınlığa bürünüyordu. </p>
<p class="calibre1">Bir an önce Selim' in aramasını bekliyor, hayatlarındaki bu </p>
<p class="calibre1">yeni değişikliği ona da haber verip, bu huzuru onunla da </p>
<p class="calibre1">paylaşmak istiyordu. İlk günlerde olduğu gibi, içinde kuşkunun </p>
<p class="calibre1">bulunmadığı, güzel, temiz bir özlemle özlüyordu Selim'i, </p>
<p class="calibre1">onunla yeniden masallarından konuşmayı arzuluyordu. </p>
<p class="calibre1">Ölüm gerçeğinin, garip bir biçimde hayatın acılarını </p>
<p class="calibre1">önemsizleştirip gölgelendirdiği, mutluluğun ve hayallerin </p>
<p class="calibre1">ışıklarını parlattığı olağanüstü iki saat geçirdi. </p>
<p class="calibre1">Selim eğer o süre içinde arayabilmiş olsaydı herhalde aşkla, </p>
<p class="calibre1">yaşama isteğiyle, şefkatle dolu, geçmişi unutmaya hazır, bağışlayıcı bir sevgiliyle konuşacak, belki onun içinde de birçok duygu </p>
<p class="calibre1">değişecek, Yelda'nın kıskançlıklarının, krizlerinin yarattığı </p>
<p class="calibre1">bıkkınlığın altında saklı olan sevgi yeniden ortaya çıkacaktı. </p>
<p class="calibre1">Derslerinin arasında arayacak zamanı bulamadı. </p>
<p class="calibre1">Ölüm, hayatın acılarını anlamsızlaştırmaya, insanların </p>
<p class="calibre1">hayatı bambaşka bir ışın altında görmelerini sağlamaya </p>
<p class="calibre1">muktedir de olsa, insan, yapısı gereği, ölüm fikrini bütün </p>
<p class="calibre1">144 </p>
<p class="calibre1">gerçekliğiyle çok fazla içinde barındıramaz. Ölüm, insan ruhunun </p>
<p class="calibre1">duvarlarını, oralardaki eski acılan kapatarak bir başka </p>
<p class="calibre1">renge boyar ama bir süre sonra, eski boyaları kazınmadan </p>
<p class="calibre1">badana yapılmış bir duvar gibi insanın ruhundaki asıl renkler </p>
<p class="calibre1">yavaş yavaş ortaya çıkar. </p>
<p class="calibre1">Akşamüstüne doğru Jacques'ın anlattığı hikayenin büyüsü </p>
<p class="calibre1">solmaya başladı. Yelda'nın birkaç saatini mutluluğa benzer </p>
<p class="calibre1">hülyalı bir rüyanın içinde geçirmesini sağlayan huzur gün ışı- </p>
<p class="calibre1">. ğına çıkarılan bir mumya gibi çatlayıp sökülmeye, yer yer dökülmeye koyuldu, geçici bir süreliğine saklanan öfkeler, kızgınlıklar, </p>
<p class="calibre1">hayal kırıklıkları, ihanet yıkımları, terk edilmişlikler </p>
<p class="calibre1">hızla yayılan salgın hastalıklar gibi birbiri ardına sökün etti. </p>
<p class="calibre1">Bir an huzuru bulurmuş gibi olan, bütün acılarını geride bıraktığını, bütün dertlerini unuttuğunu sanan Yelda hiçbir şeyin </p>
<p class="calibre1">değişmediğini, kederin yerli yerli yerinde durduğunu görünce </p>
<p class="calibre1">eskisinden de beter bir ümitsizliğe düştü, "bundan kurtulamayacağım," </p>
<p class="calibre1">diye düşündü, "hiçbir çaresi yok bunun." </p>
<p class="calibre1">Bu çaresizlik duygusu onu bir teslim olmaya, bir yıkıma, </p>
<p class="calibre1">kader karşısında bir boyun eğişe götürmedi, tam aksine garip </p>
<p class="calibre1">bir dirilik, bir mücadele isteği, bir savaş arzusu hissetti, "bunu halledeceğim," dedi, "ne pahasına olursa olsun bunu halledeceğim, böyle yaşayamam, böyle ölemem bile, bir zavallı </p>
<p class="calibre1">olduğumu düşünürler arkamdan." </p>
<p class="calibre1">- Ben biraz dışarı çıkacağım, dedi. </p>
<p class="calibre1">Koridorda yürürken kendi topuk seslerinin duvarlardaki </p>
<p class="calibre1">çınlamasını duydu, sert, kararlı vuruşlar, bu ses hoşuna gitti, </p>
<p class="calibre1">daha kararlı, daha sert basarak yürüdü, topuklarının sesi kararlılığın gücünü ve çekiciliğini hatırlatıyordu ona. </p>
<p class="calibre1">Taner'in odasının önünden geçerken içeri baktı, boştu. </p>
<p class="calibre1">"Bu akşam beni yeniden davet ederse, ne yapmalıyım?" diye düşündü. Aslında gitmek, onun tuhaf hikayelerini dinlemek, </p>
<p class="calibre1">biraz gülmek, sıkıntısından bir geceliğine daha kurtulmak istiyordu ama iki gece üst üste gitmenin doğru olmayacağına </p>
<p class="calibre1">karar verdi. "Onu kırmadan nasıl reddetmeliyim?" diye ge-145 </p>
<p class="calibre1">çirdi aklından, onu kırmak istemiyordu, bir dahaki davette </p>
<p class="calibre1">gidecekti çünkü. Sonunda yemek saatinde odasına saklanmak </p>
<p class="calibre1">en iyi çare olarak gözüktü ona, yemek saatinde odasında </p>
<p class="calibre1">oyalanacak, Taner gittikten sonra ortaya çıkacaktı. </p>
<p class="calibre1">Barakanın önünde biraz durdu, derin derin nefes alıp dağlara, </p>
<p class="calibre1">köyün evlerine baktı, çok şaşırarak evlerin arasından çıkıp </p>
<p class="calibre1">barakaların arkasına doğru giden iki köylü gördü, Heja'yla </p>
<p class="calibre1">annesinden başka kimsenin burada olmadığını düşünmeye </p>
<p class="calibre1">başlamıştı. Uçurumun hemen yanındaki bu ıssız köy </p>
<p class="calibre1">ona bazen dünyanın ucundaymış ve birden aşağıya düşecekmiş </p>
<p class="calibre1">duygusu veriyordu. </p>
<p class="calibre1">Selim belki arar diye fazla dışarıda kalmayıp odaya döndüğünde, </p>
<p class="calibre1">"arayan oldu mu?" dedi Zerrin'e. </p>
<p class="calibre1">- Kimse aramadı. </p>
<p class="calibre1">Akşamüzeri koridorlarda sesler çoğalmaya, yemek hazırlıkları </p>
<p class="calibre1">yapılmaya başladığı sırada Yelda ofisten çıkıp eve gitti. </p>
<p class="calibre1">Önünden geçerken baktığı Taner' in odası boştu. Evin sıkıntılı </p>
<p class="calibre1">loşluğuna aldırmamaya çalışarak serin taş duvarların arasından </p>
<p class="calibre1">merdivenleri tırmandı, bir odanın içinden gelen bir gülme </p>
<p class="calibre1">sesi duyar gibi olduğunda, bu evde birinin gülebileceğini hiç </p>
<p class="calibre1">düşünmediğinden şaşırdı. Odasına girip kapıyı kapattı. </p>
<p class="calibre1">Bir çilehaneye benzeyen bu boş odanın içinde ne yapacağını </p>
<p class="calibre1">bilmiyordu, yatağına oturdu. Oda loştu, pencerelerden </p>
<p class="calibre1">ıssız tepeler, uçurum, insansız vadi, dar boğaz ve kızılımsı sarı dalgalarla usulca ürperen geniş ova gözüküyordu. Dışarının </p>
<p class="calibre1">aydınlığı odanın karanlığını, kederini ve yalnızlığını artırıyordu. </p>
<p class="calibre1">Bütün öğrenciler gittikten sonra okulda yapayalnız </p>
<p class="calibre1">kalmış bir çocuk gibiydi, insanların neşesinden, eğlencesinden, </p>
<p class="calibre1">bir arada gülüşmelerinden uzak düşmüş, gittikçe daha </p>
<p class="calibre1">grileşen bir yalnızlığın içine hapsedilmişti. Pencerenin önüne </p>
<p class="calibre1">gitti, camlara yansıyan kendi gölgesine baktı. Tepeler bomboştu. </p>
<p class="calibre1">Kayalıklar, yeryüzünde hiçbir insan kalmamış duygusunu </p>
<p class="calibre1">uyandırıyordu. Onların orada binlerce yıldan beri durduğunu </p>
<p class="calibre1">düşünmek nedense onu üzmüştü. Tepelerin hatırlat- </p>
<p class="calibre1">146 </p>
<p class="calibre1">1l </p>
<p class="calibre1">tığı zamanın genişliği ve sonsuzluğu içinde yok oluyormuş </p>
<p class="calibre1">duygusuna kapılmıştı. </p>
<p class="calibre1">Üstesinden gelemeyeceği bir kederle kuşatılmış bütün insanlar </p>
<p class="calibre1">gibi o da hareketsiz duramıyor, zihnini ve bedenini oyalayabilmek için sürekli kımıldamak, bir yerden bir yere gitmek, </p>
<p class="calibre1">insanların arasında dolaşmak ihtiyaanı hissediyordu. Hareket, </p>
<p class="calibre1">ağrıyan yerini ovalamak gibiydi, ağrıyı geçirmiyordu ama biraz </p>
<p class="calibre1">olsun hafifletiyordu. Hareketsiz durduğunda kaçmaya çalıştığı </p>
<p class="calibre1">keder onu yakalıyor ve hemen teslim alıyordu. </p>
<p class="calibre1">"Dayanamayacağım," diye düşündü, "buradan çıkmalıyım." </p>
<p class="calibre1">Boğulmak üzereyken boynuna dolanmış ipten son anda </p>
<p class="calibre1">kurtulan bir insan gibi telaşla odadan çıktı. "Taner'e bu </p>
<p class="calibre1">akşam onunla gelemeyeceğimi söylerim" diye geçiriyordu </p>
<p class="calibre1">aklından, bir daveti reddetmek, reddedecek güçte olmak hoşuna </p>
<p class="calibre1">gidecekti. "Belki de onunla yemeğe giderim." ·Kararsızdı. </p>
<p class="calibre1">Kararını orada, o anda verecekti. </p>
<p class="calibre1">Barakalara yaklaşırken Taner'in arabasının hareket ettiğini </p>
<p class="calibre1">gördü. Yanındaki koltukta kımıldayan başın Rojda'ya ait </p>
<p class="calibre1">olduğunu fark etti. </p>
<p class="calibre1">O kadar şaşırmıştı ki önce ne olduğunu anlayamadı, bir an </p>
<p class="calibre1">dönüp geri gelmelerini bekledi ama araba köyün içine girip </p>
<p class="calibre1">kaybolmuştu bile. </p>
<p class="calibre1">Bu, hiç beklemediği bir şeydi, o varken, onunla, kendi kendine </p>
<p class="calibre1">açıkça itiraf etmese de flört ederken Taner'in bir başka </p>
<p class="calibre1">kadını kendisine tercih edebileceği aklının ucundan bile geçmemişti. </p>
<p class="calibre1">İçten içe Taner'i küçümsediğinden onunla ilişkisinde </p>
<p class="calibre1">reddetmenin de kabul etmenin de tamamen kendi tekelinde </p>
<p class="calibre1">olduğunu sanıyordu. Çok sert bir yumruk yemiş gibi sersemleşmiş, </p>
<p class="calibre1">şaşkınlaşmış, sarsılmış, aklı karmakarışık olmuştu. </p>
<p class="calibre1">Tam da kanayan yerine vurmuşlardı. Selim kendisine ihanet </p>
<p class="calibre1">ettiğinde bile aklına gelmeyen korkunç bir endişeyi hayatında </p>
<p class="calibre1">ilk kez hissetti, "çekiciliğimi kayıp mı ettim, artık çekici bir kadın değil miyim?" sorusu zihninde uğulduyordu. Taner </p>
<p class="calibre1">gibi biri bile mi artık onu beğenmiyor, onu istemiyordu? </p>
<p class="calibre1">147 </p>
<p class="calibre1">İçine kızgın bir şiş sokup çekmişlerdi. Canı yanmıştı. Daha </p>
<p class="calibre1">ilk hamlede oyunu kaybetmiş acemi bir oyuncu gibi herkesin </p>
<p class="calibre1">alay konusu olacağını, Taner'le Rojda'nın kendisine güleceklerini sanıyordu. </p>
<p class="calibre1">Barakalara gitmekten vazgeçip kayalıklara doğru döndü. </p>
<p class="calibre1">Selim'i arayacaktı. Onun kim olduğunu, nasıl biri olduğunu, </p>
<p class="calibre1">zekasını, kadınlığını bilen birisiyle konuşmalıydı. Sürgün gittiği ülkede kimsenin kendisini ciddiye almadığı, önem vermediği </p>
<p class="calibre1">bir kraliçe gibi içi içini yiyordu, onun kraliçe olduğunu </p>
<p class="calibre1">bilen bir sese muhtaçtı. Kendisini tanımayanlara kim olduğunu </p>
<p class="calibre1">daha sonra gösterecek, bir kraliçeyi küçümseyemeyeceklerini </p>
<p class="calibre1">öğretecekti. Kayalıkların arasında birdenbire uyuşan </p>
<p class="calibre1">parmaklarıyla telefon numarasını çevirmeye çalışırken </p>
<p class="calibre1">gözleriyle de uçurumun kenarındaki patikadan vadiye inen </p>
<p class="calibre1">arabayı izliyordu. İçindeki kızgınlığın kıskançlığa benzemesi </p>
<p class="calibre1">onu şaşırtıyordu, "kıskanmam için ne sebep var?" diyordu sürekli olarak kendi kendine. </p>
<p class="calibre1">Telefon uzun uzun çaldıktan sonra Selim'in fısıldayan sesini </p>
<p class="calibre1">duydu. </p>
<p class="calibre1">- Efendim? </p>
<p class="calibre1">- Nerdesin? </p>
<p class="calibre1">Araba vadiye ulaşmıştı. </p>
<p class="calibre1">- Bölüm toplantısındayım canım. </p>
<p class="calibre1">: Ne zaman .çıkacaksın? </p>
<p class="calibre1">Araba minicik bir !oz yumağı gibi vadide ilerliyordu. </p>
<p class="calibre1">- İki saate kadar e\rde olurum. Ne oldu? İyi misin? </p>
<p class="calibre1">Araba boğaza yaklaşıyordu. </p>
<p class="calibre1">- İyiyim. Ben seni iki saat sonra ararım. Daha önce gelirsen </p>
<p class="calibre1">sen beni ofisten ara, herhalde ofiste olacağım. </p>
<p class="calibre1">148 </p>
<p class="calibre1">- Erken dönersem ararım canım ... Sen iyi misin? </p>
<p class="calibre1">- İyiyim. </p>
<p class="calibre1">Araba boğaza girmek üzereydi. </p>
<p class="calibre1">Telefonu kapatacakken aceleyle. </p>
<p class="calibre1">- Seni çok seviyorum, dedi. </p>
<p class="calibre1">j </p>
<p class="calibre1">Araba boğaza girip kaybolmuştu. </p>
<p class="calibre1">Telefonu kapatıp kayalara dayandı, hafif bir rüzgar esiyordu. </p>
<p class="calibre1">Baktığı yeri görmeden bakıyordu. Bütün duygular </p>
<p class="calibre1">üstüste yığılmış ve kendi ağırlıklarına dayanamayarak koca </p>
<p class="calibre1">bir bina gibi çökmüşlerdi, içinde tozdan başka bir şey yoktu o </p>
<p class="calibre1">anda, hiçbir duygu yoktu, toz dolu bir boşluktu ruhu. </p>
<p class="calibre1">Yemekhaneye gitmeye karar verdi, orada birileriyle konuşur, </p>
<p class="calibre1">sonra odasına giderdi, Selim'e bir mail daha yazmayı düşünüyordu, biraz dertleşmeye, içini dökmeye, sevdiği birinin </p>
<p class="calibre1">yakınlığını hissetmeye ihtiyacı vardı, bu yakınlığı, kendisi, </p>
<p class="calibre1">tek başına, yazacağı mektuplarla kendisi için yaratacaktı. </p>
<p class="calibre1">Ağır ağır, adımlarını sürüyerek uçurumun kenarından yürürken </p>
<p class="calibre1">Heja'nın gelip gelmeyeceğini düşünüyordu, "acaba </p>
<p class="calibre1">gidip çağırsam mı?" diye . aklından geçirdi ama annesinin </p>
<p class="calibre1">bundan hoşlanmayabileceğini düşünerek vazgeçti. </p>
<p class="calibre1">Karakola yaklaşırken genç teğmenin bahçe duvarına dayanıp </p>
<p class="calibre1">sigara içerek ovayı seyrettiğini gördü, "Teymın Ceyfır" </p>
<p class="calibre1">adı aklına gelince elinde olmadan gülümsedi, teğmen de o sırada </p>
<p class="calibre1">onun geldiği yana bakmış, onu görmüştü. Yelda kendisine </p>
<p class="calibre1">yaklaşınca teğmen ovayı gösterdi. </p>
<p class="calibre1">- Çok güzel, değil mi? </p>
<p class="calibre1">Yelda da ovaya baktı. Yeşillik biraz koyulaşmış, ufka yakın </p>
<p class="calibre1">uçları ise batan güneşin ışıklarıyla kızıla kesmişti, kenarları </p>
<p class="calibre1">tutuşup alev almış ipek bir kumaş gibi gözüküyordu. </p>
<p class="calibre1">- Güzel gerçekten. </p>
<p class="calibre1">Yelda yeniden yürüyecekken, teğmen, "bu ovayı seyretmekten </p>
<p class="calibre1">daha önemli bir işiniz mi var?" dedi. </p>
<p class="calibre1">- Gidip yemek yiyeceğim. </p>
<p class="calibre1">Teğmen, yakışıklı yüzüne çok yakışan o dalgacı gülümsemesiyle </p>
<p class="calibre1">güldü. </p>
<p class="calibre1">- Bizim de yemeğimiz var ... Üstelik bizim aşçı sizin aşçıdan </p>
<p class="calibre1">iyi. </p>
<p class="calibre1">Yelda önce teğmenin ne demek istediğini kestiremedi, </p>
<p class="calibre1">sonra kendisini yemeğe davet ettiğini anladı, nerede yemek </p>
<p class="calibre1">149 </p>
<p class="calibre1">yiyeceklerine baktı, yemek yenecek bir yer görmedi. </p>
<p class="calibre1">- Sizin aşçı bizimkinden iyi olabilir ama emin olun bizim </p>
<p class="calibre1">yemekhane de sizinkinden iyidir. </p>
<p class="calibre1">- Buradan daha güzel bir yemekhane yeryüzünde yok. </p>
<p class="calibre1">- Buradan mı? </p>
<p class="calibre1">- Evet, ovaya bakarak yiyeceksiniz yemeğinizi... Fena </p>
<p class="calibre1">teklif değil, değil mi? </p>
<p class="calibre1">Yelda etrafına bakındı. </p>
<p class="calibre1">- Peki nerede yiyeceğiz? </p>
<p class="calibre1">- İsterseniz kayalıkların oraya da bir masa koydurabiliriz. </p>
<p class="calibre1">Teğmen öylesine genç bir neşeyle doluydu ki Yelda da gülümsedi. </p>
<p class="calibre1">- Bunu yaptırabilir misin? </p>
<p class="calibre1">- Elbette ... Karakol komutanı demek köyün imparatoru </p>
<p class="calibre1">demek. </p>
<p class="calibre1">Yelda köye doğru baktı. </p>
<p class="calibre1">- Pek büyük bir imparatorluk değil. </p>
<p class="calibre1">- Ama gene de bir imparatorluk. </p>
<p class="calibre1">Yelda, bir tarihçinin sevgilisi olmanın sağladığı bilgilerle </p>
<p class="calibre1">insanları şaşırtmaktan hoşlanırdı, Napolyon'un kansı Josephine' </p>
<p class="calibre1">e yazdığı ünlü mektubu tekrarladı. </p>
<p class="calibre1">- Yirmi altı yaşındayım. Generalim. Yarın Roma ayaklarıma </p>
<p class="calibre1">kapanacak. Ama bütün bunlar neye yarar sen olmayınca, </p>
<p class="calibre1">Josephine ... İmparator Ceyfır, sen kaç yaşındasın? </p>
<p class="calibre1">Teğmen "kaç yaşında" olduğu sorusunu atlayıp abartılı </p>
<p class="calibre1">bir dargınlıkla baktı. </p>
<p class="calibre1">- Genç bir teğmeni Napolyon'la vurmak. .. Ordu düşmanı mısın sen, niye bir subayı üzmek istiyorsun? • </p>
<p class="calibre1">Teğmen öylesine doğal, öyle sevimli ve neşeliydi ki konuşma </p>
<p class="calibre1">"senli benli" bir hale dönüşmüştü bile. </p>
<p class="calibre1">- Sen bildiğimiz subaylara pek benzemiyorsun. </p>
<p class="calibre1">- Senin bildiğin subaylar neye benziyor? </p>
<p class="calibre1">- Ne bileyim, ama sen bildiğimiz subaylara benzemiyorsun. </p>
<p class="calibre1">150 </p>
<p class="calibre1">- Hadi söyle, hayatında kaç subayla tanıştın? </p>
<p class="calibre1">Yelda bir düşündü. </p>
<p class="calibre1">- Sen ilksin herhalde. </p>
<p class="calibre1">- Subaylar hakkında nasıl bir fikrin olabilir peki? </p>
<p class="calibre1">- Bütün subaylar senin gibi mi? </p>
<p class="calibre1">Cevap bir soru biçiminde geldi. </p>
<p class="calibre1">- Bütün kadınlar senin gibi mi? </p>
<p class="calibre1">- Ben diğer kadınlardan o kadar farklı değilim ... </p>
<p class="calibre1">- Tabii ... Mezopotamya Ovasının kenarındaki uçurumlara </p>
<p class="calibre1">yapılmış bütün köyler bilim kadınlarıyla dolu ... Burası bütün </p>
<p class="calibre1">kadınların gelmek için can attığı bir yer ... Sen de onlardan </p>
<p class="calibre1">birisin ... </p>
<p class="calibre1">- Bütün subaylar da Amerikan aksanıyla İngilizce konuşup, </p>
<p class="calibre1">akşamlan Mezopotamya Ovasına bakarak yemek yemek </p>
<p class="calibre1">için kadınları yemeğe davet ediyor ... Sen de onlardan birisin. </p>
<p class="calibre1">- Peki, ikimiz de farklıyız ve bunu kutlamak için ovaya </p>
<p class="calibre1">bakarak yemek yiyeceğiz ... Bu nasıl? </p>
<p class="calibre1">- Bu daha iyi. </p>
<p class="calibre1">Teğmen, karakolun avlusundaki askerlerden birine seslendi. </p>
<p class="calibre1">- Oğlum, bak buraya. </p>
<p class="calibre1">Askere seslenirken sesinde yaşından çok daha olgun ve </p>
<p class="calibre1">yaşlı bir otorite vardı. </p>
<p class="calibre1">- Emredin komutanım ... </p>
<p class="calibre1">- Şu bizim arka taraftaki masayı kayalıkların oraya koysunlar </p>
<p class="calibre1">... Sen de koş yemekhaneye iki tepsi kap gel bakayım. </p>
<p class="calibre1">- Emredersiniz komutanım ... </p>
<p class="calibre1">Asker koşa koşa gitti... Biraz sonra elinde, içleri yemek konulabilsin diye oyulmuş boş iki tepsiyle geldi. </p>
<p class="calibre1">- Masayı oraya koydular komutanım ... </p>
<p class="calibre1">Elindeki tepsileri de teğmene uzattı. </p>
<p class="calibre1">- Bunlar ne oğlum? </p>
<p class="calibre1">- Emrettiğiniz tepsiler komutanım ... </p>
<p class="calibre1">Teğmen gülmemeye çalıştı. </p>
<p class="calibre1">151 </p>
<p class="calibre1">- Bende de öyle bir izlenim uyandı ... Peki oğlum, şimdi </p>
<p class="calibre1">git, bu tepsilere bizim karavanadan yemek koydur, öyle getir. </p>
<p class="calibre1">- Emredersiniz komutanım. </p>
<p class="calibre1">Teğmen Yelda'ya döndü. </p>
<p class="calibre1">- Hadi, kayalıkların oraya gidelim. </p>
<p class="calibre1">Birlikte kayalıklara doğru yürüdüler, kayalıkların dibine </p>
<p class="calibre1">tahta bir masayla iki tahta iskemle konmuştu. Teğmen, Yelda'yı </p>
<p class="calibre1">ovaya karşı oturttu. </p>
<p class="calibre1">- Ceyfır, sen bu kadar iyi İngilizce konuşmayı nereden </p>
<p class="calibre1">öğrendin? </p>
<p class="calibre1">Teğmen güldü. </p>
<p class="calibre1">- Herkes sana bu soruyu soruyor, değil mi? </p>
<p class="calibre1">- Evet. </p>
<p class="calibre1">- Sen de bununla eğleniyorsun. </p>
<p class="calibre1">- Evet. </p>
<p class="calibre1">- Peki nerede öğrendin? </p>
<p class="calibre1">- Benim babam deniz subayıydı ... Amerika' da Norfolk </p>
<p class="calibre1">deniz üssünde iki yıl kaldık ben çocukken ... Bizim orada bir </p>
<p class="calibre1">subay heyetimiz vardır. Sonra babamlar dönerken onun yerine </p>
<p class="calibre1">bir sınıf arkadaşı tayin oldu, onların çocukları yoktu, babam </p>
<p class="calibre1">oradaki eğitimim kesilmesin diye beni onlarla bıraktı. </p>
<p class="calibre1">Orada öğrendim ... Liseye de New York'ta uzak bir akrabamız </p>
<p class="calibre1">yanında gittim ... </p>
<p class="calibre1">- Baban şimdi ne yapıyor? </p>
<p class="calibre1">- Amiral. </p>
<p class="calibre1">- Sen niye denizci olmadın? </p>
<p class="calibre1">Teğmen o sevimli gülümsemesiyle güldü gene. </p>
<p class="calibre1">- Denizciler genelkurmay başkanı olamıyor çünkü. </p>
<p class="calibre1">- Oooo, dedi Yelda, ihtiraslıyız. </p>
<p class="calibre1">- Bütün teğmenler öyledir ... Her teğmen Harbiye' den Napolyon </p>
<p class="calibre1">olarak mezun olur derler ... </p>
<p class="calibre1">O sırada bir er iki yemek tepsisiyle geldi, bir diğeri de </p>
<p class="calibre1">bir sepetin içinde ekmekle, teneke bir sürahide su getirdi. </p>
<p class="calibre1">Pilav, türlü ve hoşaf vardı. Yelda yemekleri görünce acık- </p>
<p class="calibre1">152 </p>
<p class="calibre1">mış olduğunu fark etti. Yemeğe başladı. </p>
<p class="calibre1">- Hakikaten güzelmiş yemekler. </p>
<p class="calibre1">- Söyledim. </p>
<p class="calibre1">- Peki sen niye buralara geldin baban amiralse ... Niye daha </p>
<p class="calibre1">iyi bir yete tayin olmadın. </p>
<p class="calibre1">Teğmen gene o dalgacı haliyle gülerek, "birincisi bizim orduda torpil yoktur," dedikten sonra devam etti: </p>
<p class="calibre1">- İkincisi benim babam gerçekten iyi askerdir, öldürsen </p>
<p class="calibre1">oğlu için torpil istemez ki annem onu bu yüzden öldürüyordur </p>
<p class="calibre1">şu anda bence ... Üçüncüsü ben buraya gelmek için gönüllü </p>
<p class="calibre1">oldum ... İnsanların senin düşündüğün gibi düşünmesini </p>
<p class="calibre1">istemedim çünkü. </p>
<p class="calibre1">- Niye subay oldun peki? Pek öyle katı disiplin içine girecek </p>
<p class="calibre1">birine benzemiyorsun. </p>
<p class="calibre1">Teğmen şakağını kaşıyarak düşündü. </p>
<p class="calibre1">- Seviyorum askerliği. </p>
<p class="calibre1">- İnsan öldürmeyi seviyorsun yani. </p>
<p class="calibre1">- İnsanlar için ölebileceğimi, onlar için hayatımı feda edebileceğimi düşünmeyi seviyorum bence ... Ama siz siviller askerlik </p>
<p class="calibre1">deyince çok yüzeysel bakıyorsunuz. Askerlik sadece disiplin </p>
<p class="calibre1">veya öldürme değil ki... Askerlik, gerçekten zekaya ve </p>
<p class="calibre1">yaratıcılığa dayanan bir meslektir. Tarihteki bütün büyük komutanlara bak, mutlaka o güne kadar kimsenin aklına gelmeyen </p>
<p class="calibre1">bir yöntem ya da silah yaratmışlardır ... Hem, unutma, savaşlar </p>
<p class="calibre1">ve askerler olmasaydı bilim bu kadar ilerlemezdi, büyük </p>
<p class="calibre1">buluşların çoğunu savaşlara borçludur insanlık ... Savaşı </p>
<p class="calibre1">seven askerler değil, savaşı seven insanlığın kendisi... </p>
<p class="calibre1">Yelda, teğmenin mesleğini gerçekten sevdiğini anlamıştı. </p>
<p class="calibre1">Ceyfır ise o aldırmaz tavrından sıyrılmış ciddiyetle anlatmaya </p>
<p class="calibre1">koyulmuştu. </p>
<p class="calibre1">- Hem niye askerleri öldüren insanlar olarak görüyorsunuz </p>
<p class="calibre1">da ölen insanlar olarak görmüyorsunuz? Üstüne bombalar, </p>
<p class="calibre1">mermiler yağarken, ölüm bir an meselesiyken yürümeye </p>
<p class="calibre1">devam etmek, insanları koruyabilmek için ölmeyi göze almak </p>
<p class="calibre1">153 </p>
<p class="calibre1">hiç mi saygıyı hak etmiyor? Asker olduğunda, üniformanı giyip </p>
<p class="calibre1">yemin ettiğinde, "ben öldürmeye hazırım" demiyorsun, </p>
<p class="calibre1">"ben ölmeye hazırım" diyorsun... Biz, öldürmek için değil, asıl ölmek için yemin ediyoruz ... Elbette biri benim ülkeme </p>
<p class="calibre1">saldırırsa, ülkemi savunmak, saldıranı durdurmak bunun </p>
<p class="calibre1">için öldürmek de benim görevim ... Sizin beceremediğiniz her </p>
<p class="calibre1">şeyi biz beceriyoruz, biz öldürüyoruz, biz ölüyoruz ... Siz de </p>
<p class="calibre1">bizi küçümsüyorsunuz ... İyi bir iş bölümü sizin açınızdan. </p>
<p class="calibre1">- Çatapat patlasa kaçacak yer ararsınız ama askerlerin merminin </p>
<p class="calibre1">üstüne yürümesini normal karşılarsınız. </p>
<p class="calibre1">Yelda omuzlarını silkti. </p>
<p class="calibre1">- Yürümeyin ... </p>
<p class="calibre1">Teğmen bir kadınla konuştuğunu fark edip güldü. </p>
<p class="calibre1">- Olur, yürümeyiz ... Siz de düşman askeri kapınızı kırıp </p>
<p class="calibre1">evinize girdiğinde "yürümeyin" tavsiyesinin akıllıca bir tavsiye olup olmadığını bir daha düşünürsünüz ... Tabii düşünmeye </p>
<p class="calibre1">vaktiniz kalırsa ... </p>
<p class="calibre1">- Sen askerliği gerçekten seviyorsun ... </p>
<p class="calibre1">Teğmen başını salladı. </p>
<p class="calibre1">- Yemek güzel diyorum inanmıyorsun, kayalıkların kenarında </p>
<p class="calibre1">yiyebilirsin diyorum inanmıyorsun, askerliği seviyorum </p>
<p class="calibre1">diyorum inanmıyorsun ... Sen benim niye hep yalan söylediğimi </p>
<p class="calibre1">düşünüyorsun ... </p>
<p class="calibre1">Sonra yeniden ciddileşti. </p>
<p class="calibre1">-Seviyorum gerçekten ... Bak, eski Roma' da savaşa giden </p>
<p class="calibre1">askerler, "Sezar, ölüme gidenler selamlıyor seni" diye bağırırlardı </p>
<p class="calibre1">... Bu ölüme gidişteki cesareti ve yiğitliği seviyorum ... </p>
<p class="calibre1">Yelda, biraz önce Taner'in arabasının küçük bir toz bulutu </p>
<p class="calibre1">halinde geçtiği boş vadiye bakarak, "niye tartışıyorum bunları?" </p>
<p class="calibre1">diye düşündü, teğmenin ihtiraslı sevgisi ilgisini çekiyordu, bir </p>
<p class="calibre1">başka zaman bu konuyu belki onunla daha içten ve coşkuyla </p>
<p class="calibre1">tartışırdı ama o anda birden ilgisini kaybetti. Bir insan sesi duymak, birisiyle konuşmak istiyordu ama duymak istedikleri bunlar </p>
<p class="calibre1">değildi. </p>
<p class="calibre1">154 </p>
<p class="calibre1">O sırada, iri omuzlarını hafifçe öne doğru eğerek yürüyen </p>
<p class="calibre1">uzun boylu bir başçavuş yaklaştı yanlarına. Teğmen, </p>
<p class="calibre1">- Gel başçavuşum, dedi, bir sandalye getirsinler de gel </p>
<p class="calibre1">otur. </p>
<p class="calibre1">Başçavuş Yelda'ya da teğmene de ilgiyle, araştıran gözlerle </p>
<p class="calibre1">bakıyordu. · </p>
<p class="calibre1">- Bu Yelda hanım, dedi Teğmen, misyondaki istatistikçi </p>
<p class="calibre1">hanım ... Bu da bizim Necati Başçavuşumuz. </p>
<p class="calibre1">Yelda, birden teğmenin o köydeki herkesin dosyasını okumuş </p>
<p class="calibre1">olduğunu, herkes hakkında bilgisi olduğunu anlayıverdi. </p>
<p class="calibre1">Başçavuş, </p>
<p class="calibre1">- Sağ olun komutanım, dedi, şu nöbetçilere bir bakayım, </p>
<p class="calibre1">geleyim ... </p>
<p class="calibre1">Başçavuş gidince teğmene döndü. </p>
<p class="calibre1">- Sen ne zaman geldin bu köye? </p>
<p class="calibre1">- Sizden iki gün önce ... Devir teslimle, sayımla uğraşıyorduk, </p>
<p class="calibre1">onun için çok yoğundu işler, şimdi düzene koyduk. </p>
<p class="calibre1">Yelda teğmenin yüzüne baktı. </p>
<p class="calibre1">- Ne oldu? dedi teğmen. </p>
<p class="calibre1">- Seni buraya özel olarak gönderdiler, değil mi Ceyfır? </p>
<p class="calibre1">dedi. Ben de dağın başında İngilizce konuşan teğmen de nereden </p>
<p class="calibre1">çıktı diyordum. </p>
<p class="calibre1">Teğmeni yakalamak Yelda'yı neşelendirmişti. Bu tuhaf </p>
<p class="calibre1">teğmenin o ıssız köyde karşılarına çıkmasının, harikulade İngilizce konuşmasının, bir subay üniformasının içinde görmeyi </p>
<p class="calibre1">beklemediği sevimliliğinin yarattığı şaşırtıcı belirsizlik birden aydınlanmış, özel biriyle karşı karşıya olduğunu anlamıştı. </p>
<p class="calibre1">Belirsizlik her zaman Yelda'yı tedirgin ederdi. Gerçeğin </p>
<p class="calibre1">kendisi ne kadar tedirgin edici olursa olsun, o gerçeği belirsizliğin kuşkusuna yeğlerdi. Şimdi çok daha rahatlamış, </p>
<p class="calibre1">"Teymın Ceyfır" onun için eğlenceli bir oyuna dönmüştü. </p>
<p class="calibre1">- Ceyfır teğmen, bir çay da içecek miyiz? </p>
<p class="calibre1">Teğmen bir askere işaret etti. </p>
<p class="calibre1">Hava kararmaya başlamıştı. Ovadaki kızıl ışık sönüyor, o </p>
<p class="calibre1">155 </p>
<p class="calibre1">kızıllığın içine koyu bir lacivert duman gibi dağılıyordu. Vadi </p>
<p class="calibre1">koyu bir gölgenin albna çekilmişti. Birden jeneratör homurtuy </p>
<p class="calibre1">la çalıştı. Barakaların ve karakolun ışıklan yandı. </p>
<p class="calibre1">Yelda teğmene takılıyordu. </p>
<p class="calibre1">- Sezar, seni misyonu gözetlemeye gidenler selamlıyor. </p>
<p class="calibre1">Teğmen, kendisini savunmuyor, Yelda'yla birlikte bu şakaya </p>
<p class="calibre1">gülüyor, konuşmaları iki çocuğun şakalaşmalarını andıran </p>
<p class="calibre1">bir hafiflikle sürüyordu. Yelda arkadaş olacaklarını anlamıştı. </p>
<p class="calibre1">Teğmenin gerçek görevinin ne olduğu onu ilgilendirmiyordu. </p>
<p class="calibre1">Garip bir şekilde onun askerlikle ilgili söylediklerinin </p>
<p class="calibre1">samimiyetine şimdi daha çok inanmıştı. </p>
<p class="calibre1">Onlar çaylarını içerlerken başçavuş geldi. </p>
<p class="calibre1">- Nöbetçileri yerleştirdin mi? </p>
<p class="calibre1">- Evet, komutanım. </p>
<p class="calibre1">Başçavuş masaya oturdu. Yelda onun ellerini fark etti önce, </p>
<p class="calibre1">parmakları kalındı, dirseklerini masaya dayayıp konuşurken </p>
<p class="calibre1">serçe parmaklarını diğer parmaklarından biraz ayrı ve yukarda </p>
<p class="calibre1">tutuyordu. Teğmene, göstermesi gereken saygıyı gösteriyor </p>
<p class="calibre1">ama gene de o saygıya rağmen hareketlerindeki gevşeklikten </p>
<p class="calibre1">tecrübesiz teğmenden fazla çekinmediği fark ediliyordu. </p>
<p class="calibre1">Telaşsız halinden bu bölgeyi iyi tanıdığı, her türlü zorluğun </p>
<p class="calibre1">çaresini bulacağına güvendiği, sorunlardan çekinmeyen </p>
<p class="calibre1">pratik bir adam olduğu, meseleleri çok derinliğine kurcalamadığı </p>
<p class="calibre1">anlaşılıyordu. Yelda, o köyde en rahat hayab o çavuşun </p>
<p class="calibre1">sürdürdüğüne emindi. </p>
<p class="calibre1">- Buralarda, komutanım, çok güzel lor peyniri yaparlar, </p>
<p class="calibre1">diyordu, keçi sütünden olduğundan lezzeti de pek firakhdır. </p>
<p class="calibre1">Ben buraya ilk geldiğimde, bir köyden çıktık, orada içine ot </p>
<p class="calibre1">koydurup bir peynirli dürüm de yaptırmıştım, biz bir pusuya </p>
<p class="calibre1">düştük. O zaman benim yeğen de bir kaza geçirmiş. Vay, </p>
<p class="calibre1">dedim kader. Zaten de kızgınım. Attım kendimi bir taşın dibine. </p>
<p class="calibre1">Koydum dürümü yanıma. Başımızda bir komando binbaşı </p>
<p class="calibre1">var. O da peyniri çok sever, kulakları çınlasın. Yiğit de </p>
<p class="calibre1">bir adam. Bir gece boyunca. Onlar atar biz atarız. Güvenme- ı </p>
<p class="calibre1">156 </p>
<p class="calibre1">yeceksin burada hiç kimseye ... Ama burada peynirin hasını </p>
<p class="calibre1">yaparlar o da başka. </p>
<p class="calibre1">Sanki cümleleri bir kutuya atıyor, sallayarak karıştırıyor </p>
<p class="calibre1">ve hepsini ortaya döküveriyordu. Hangi cümlenin hangi </p>
<p class="calibre1">cümlenin yanına geldiğine pek aldırmıyordu. Yelda başçavuşun </p>
<p class="calibre1">neyi anlattığını anlamaya çalışıyor, cümlelerin arasından </p>
<p class="calibre1">bir araya gelerek bir anlam oluşturacakları seçmeye uğraşıyordu. </p>
<p class="calibre1">Tek anlayabildiği peyniri çok sevdiğiydi. </p>
<p class="calibre1">- Bu kaleşnikovun şerefsiz bir sesi vardır, bu kaleşler ... </p>
<p class="calibre1">Yelda'ya döndü. </p>
<p class="calibre1">- Biz burada kaleşnikova kaleş deriz hanım bacım, bu kaleşler </p>
<p class="calibre1">patladı mı adamın tüyleri diken diken olur ... Alışana </p>
<p class="calibre1">kadar ... Dedim Necati, evi unut, her şeyi unut, burada her şeyi </p>
<p class="calibre1">unutacaksın ... Aklına bir fikir takıldı mı sen onu düşüneyim </p>
<p class="calibre1">derken alnına kurşunu yersin çünkü ... Bizim bölüğün olduğu </p>
<p class="calibre1">köyde bir pınar vardı, bir suyu var komutanım, buz gibi </p>
<p class="calibre1">ama tadı şeker ... Yahu dedim zehirlerler mi bunu ... İçirtmedim </p>
<p class="calibre1">kimseye ... Nöbetçi koydum başına ... Aradan zaman geçti, </p>
<p class="calibre1">bir akşam ağustosun ortası, yandım, gittim pınara ... Nöbetçiye </p>
<p class="calibre1">dedim çekil... Kana kana bir içmişim ... Güzel köydü. Karakola </p>
<p class="calibre1">roketle saldırdı imansızlar. Pınarı da vurdular ... Vay </p>
<p class="calibre1">dedim ... Bak şu işe ... </p>
<p class="calibre1">Karanlık çökmüştü. Karakol bahçesindeki hareketlilik artıyordu. </p>
<p class="calibre1">- Ben gideyim komutanım, gece görüşleri bir kontrol </p>
<p class="calibre1">edeyim ... İyi geceler hanım bacım ... Burada bir lor peyniri </p>
<p class="calibre1">olur ... Bulursan mutlaka ye ... </p>
<p class="calibre1">Başçavuş kalktı, Yelda, </p>
<p class="calibre1">- Ben de gideyim, dedi. </p>
<p class="calibre1">Ceyfır kalması için ısrar etmedi, onun da işlerinin başına </p>
<p class="calibre1">dönmek istediği anlaşılıyordu. </p>
<p class="calibre1">-'- Gece görüş dediği ne, dedi Yelda. Neyi kontrol edecek? </p>
<p class="calibre1">- Gece görüş dürbünlerini, geceleyin baktığinda karanlığın </p>
<p class="calibre1">içindeki bütün hareketleri görürsün ... Bir gün sana baktınnm. </p>
<p class="calibre1">157 </p>
<p class="calibre1">Yelda Ceyfır'ın yanında kayalıklara gitmek istemediğinden </p>
<p class="calibre1">önce eve doğru yürüdü. Evin önünde durup simsiyah </p>
<p class="calibre1">uzanan ovaya baktı. "Ben neredeyim," diye düşündü, "ne yapıyorum burada?" Sanki hayatı çatlamış, oluşan yarıktan içeri </p>
<p class="calibre1">daha önce türlerinin varlığından bile haberdar olmadığı değişik </p>
<p class="calibre1">insanlar boşalmış, içi soluk almasını zorlaştıran bir yabancılar </p>
<p class="calibre1">kalabalığıyla dolmuştu. Tanımadığı bu insanlar hayatında </p>
<p class="calibre1">gittikçe daha önemli bir hale geliyorlardı, biraz önce hiç </p>
<p class="calibre1">tanımadığı genç bir teğmenin arkadaşlığına sığınmaya çalıştığının farkındaydı ve karşılaştığı her sese, her insana sığınmaya </p>
<p class="calibre1">çalışmaktan utanıyordu. "Burada bir lor peyniri olur" diyen başçavuşu hatırlayıp kendine acıyarak gülümsedi. Evin </p>
<p class="calibre1">önündeki taş basamaklara oturdu. Gece her yanına siniyor, </p>
<p class="calibre1">yalnızlık ve kimsesizlik, çürümüş et gibi siyahlaşmış ağır bir </p>
<p class="calibre1">karanlıkla dolduruyordu içini. Korkuyordu. Neden korktuğunu </p>
<p class="calibre1">da kestiremiyordu. Bu, korkuyu daha da büyütüyordu. </p>
<p class="calibre1">Bütün duyguları onu utandıran biçimler alıyordu. Taner'le </p>
<p class="calibre1">Rojda'nın ne yaptığını huzursuz kıpırdanışlarla merak </p>
<p class="calibre1">ediyor, Selim'i böylesine sevip özlerken bir başka erkeği merak </p>
<p class="calibre1">etmek Selim'e duyduğu kuşkuyu artırıyordu, o da şu anda </p>
<p class="calibre1">bir başkasını aynı huzursuzlukla merak ediyor olabilirdi. </p>
<p class="calibre1">· "Kimse beni istemiyor," diye düşündü "ve ben herkesi istiyorum." </p>
<p class="calibre1">Taner'e duyduğu öfkeye bir neden bulmak için uğraşıyor, </p>
<p class="calibre1">bir neden bulamazsa bunun kıskançlık olduğunu kabul </p>
<p class="calibre1">etmek zorunda kalacağını biliyordu. Selim'i kıskanmaya alışmıştı, bu kıskançlık her şeye rağmen onu utandırmıyordu </p>
<p class="calibre1">ama beğenmediği bir erkeği kıskanmak zavallılıktan ve çaresizlikten başka neyin işaretiydi? "Sadece kabalığına kızdım" </p>
<p class="calibre1">dedi kendi kendine. </p>
<p class="calibre1">Selim'in sesini duymak istedi. </p>
<p class="calibre1">Onun sesi, içindeki bu yabancı kalabalığından, nedensiz </p>
<p class="calibre1">korkulardan, isimsiz ve rahatsız edici duygulardan anndırırdı </p>
<p class="calibre1">onu. "Tanrı beni cezalandırıyor," demişti Selim'e bir keresinde, </p>
<p class="calibre1">"mutluluğu beni en çok mutsuz eden adamda arıyo- </p>
<p class="calibre1">158 </p>
<p class="calibre1">rum hep. Seni bu yüzden affetmeyeceğim, bunca mutsuzluğun </p>
<p class="calibre1">içinde hep benim mutluluk hayalimi ayakta tuttuğun </p>
<p class="calibre1">için, o hayal yıkılsaydı daha çabuk kurtulabilirdim ama buna </p>
<p class="calibre1">hiç izin vermedin." </p>
<p class="calibre1">Bütün şikayetlerine rağmen gene de hayatı boyunca vazgeçmek </p>
<p class="calibre1">istemediği tek şeyin o mutluluk hayali olduğunu biliyordu. </p>
<p class="calibre1">Selim'e telefon etmek için kayalıklara doğru, karakolun </p>
<p class="calibre1">uzağından geçerek, hızla yürürken Selim'in sesinde o hayali </p>
<p class="calibre1">bulmayı umuyordu. O hayal onu herkesten ve en önemlisi </p>
<p class="calibre1">yavaş yavaş onu ürkütmeye başlayan kendisinden de koruyabilecek </p>
<p class="calibre1">tek güçtü. </p>
<p class="calibre1">Selim telefonu açtığında sesi soluk soluğaydı. </p>
<p class="calibre1">Yelda bir an paniğe kapıldı, gözlerinin karardığını hissetti. </p>
<p class="calibre1">- Ne yapıyorsun? dedi. </p>
<p class="calibre1">- Şimdi içeri girdim canım, telefonun sesini duyunca, sen </p>
<p class="calibre1">olduğunu tahmin edip koştum. </p>
<p class="calibre1">- Yalnız mısın? </p>
<p class="calibre1">Selim güldü. </p>
<p class="calibre1">- Yalnızım canım ... Bağırmamı ister misin? </p>
<p class="calibre1">- Hayır ... Beni özledin mi? </p>
<p class="calibre1">- Evet... Çok. </p>
<p class="calibre1">- Ben de seni çok özledim. </p>
<p class="calibre1">Bir an bir sessizlik oldu, Yelda karanlığa doğru baktı. </p>
<p class="calibre1">- Ben çok yalnızım. </p>
<p class="calibre1">Selim, bunun son bir çığlık olduğunu, Yelda'nın artık dayanamayacağını anlamadı ama sesteki derin kederi hissetti. </p>
<p class="calibre1">"Çok üzülüyor, keşke iyi bir adam bulsa ve bu üzüntüden </p>
<p class="calibre1">kurtulsa," diye geçirdi aklından. Bu dileğinde gerçekten içtendi. </p>
<p class="calibre1">Bu içtenliğinde, çaresiz bir hastalığa tutulmuş olan çocuğunu </p>
<p class="calibre1">kurtarabilmek için bütün servetini hatta kendi yaşamını </p>
<p class="calibre1">vermeye hazır bir babanın sevgisi ve kıskançlık krizlerinden, </p>
<p class="calibre1">acılardan yorulmuş bir sevgilinin bıkkınlığı vardı. Artık </p>
<p class="calibre1">ikisinin de kurtulmasını istiyordu. </p>
<p class="calibre1">Çok kısa bir süre sonra Selim bu duygusuna, böyle bir şe- </p>
<p class="calibre1">159 </p>
<p class="calibre1">yi nasıl hissedebilmiş olduğuna çok şaşacak, "acaba öyle bir duygu hissetmedim de daha sonra öyle bir duygu hissettiğimi </p>
<p class="calibre1">mi uydurdum?" diye kendine soracaktı. </p>
<p class="calibre1">- Geleyim mi oraya, Yeldacığım? dedi. </p>
<p class="calibre1">Yelda acıyla yüzünü buruşturdu, bu sorudan nefret ediyordu </p>
<p class="calibre1">artık. Onun bunu sormasıni değil, hiçbir şey sormadan </p>
<p class="calibre1">gelmesini istiyordu. Gelecek olan birinin bunu sormayacağını </p>
<p class="calibre1">biliyordu. </p>
<p class="calibre1">Ağlamaya başladı. </p>
<p class="calibre1">- Hayır canım, dedi, şimdi okulu bırakamazsın ... Ben hallederim. </p>
<p class="calibre1">- Neden ağlıyorsun? </p>
<p class="calibre1">- Bilmiyorum ... Bu köy çok karanlık. .. O sinirlerimi bozuyor </p>
<p class="calibre1">herhalde ... Neyse bak bugün ne oldu ... </p>
<p class="calibre1">Yelda, uçtırumun dibinden başlayıp gökyüzüne doğru </p>
<p class="calibre1">uzayan karanlığa bir şey ararmış gibi dikkatle bakarak Selim'e </p>
<p class="calibre1">Heja'yı, Teymın Ceyfır'ı, Necati Başçavuşu uzun uzun anlattı. </p>
<p class="calibre1">Konuşmaları bitecek diye korkuyor, her ayrıntıyı, bunların Selim'i sıkabileceğini düşünmesine rağmen teker teker anlatıyordu. </p>
<p class="calibre1">Telefonun öbür ucundan duyulan Selim'in soluğu o </p>
<p class="calibre1">anda onun hayatla tek bağı gibiydi, ondan kopamıyordu. </p>
<p class="calibre1">Artık konuşmaktan yorulmaya başladığı sırada karanlığın </p>
<p class="calibre1">içinde bir ışık gördü. Kımıldayan parlak bir iğne başı gibi küçücük beyaz ışık karanlığın içinden köye doğru yaklaşıyordu. </p>
<p class="calibre1">Yelda'nın ilk düşündüğü, "sevişecek zamanları olmamıştır," </p>
<p class="calibre1">oldu, bunu niye düşündüğünü bilmiyordu, bütün gece boyunca </p>
<p class="calibre1">böyle bir ihtimali aklından bile geçirmemişti. </p>
<p class="calibre1">160 </p>
<p class="calibre1">- Ben çok yoruldum canım, gidip yatacağım, dedi. </p>
<p class="calibre1">- Peki ... Güzel uyu, olur mu? </p>
<p class="calibre1">- İnşallah canım. </p>
<p class="calibre1">Yelda gözleriyle ışığın yaklaşmasını izliyordu. </p>
<p class="calibre1">- Sabah konuşuruz Selimciğim. </p>
<p class="calibre1">Işık uçurumun dibine gelmişti. </p>
<p class="calibre1">- Benim artık gitmem lazım. </p>
<p class="calibre1">Telefonu aceleyle kapatıp, hızla eve giderek merdivenleri </p>
<p class="calibre1">çıktı, karanlık odasına girip, sesleri dinlemeye başladı. </p>
<p class="calibre1">Ara�anın kapının önünde durduğunu, Rojda'nın eve girip </p>
<p class="calibre1">merdivenleri çıktığını duydu. </p>
<p class="calibre1">İçinde yadırgatıcı bir ferahlık hissetti. </p>
<p class="calibre1">Başucundaki mumu yaktı. </p>
<p class="calibre1">"Bu odaya artık alışmam lazım" diye düşündü. </p>
<p class="calibre1">161 </p>
</body>
</html>
