<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="OMERZEN"/>
    <meta name="date" content="2014-05-13T10:29:36+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre4" id="calibre_pb_13">XXI </h2>
<p class="calibre1">Telefonu kapattığında Selim tam anlamıyla bir panik ya- </p>
<p class="calibre1">- şıyordu. , </p>
<p class="calibre1">Uzun zamandır yüreğini sıkan Yelda'yı kaybetme endişesi, </p>
<p class="calibre1">Yelda'nın bütün o soruları cevapsız bırakarak gideceğine </p>
<p class="calibre1">dair nedensiz kuruntular şimdi birden gerçek bir tehlikeye </p>
<p class="calibre1">dönüşmüştü. </p>
<p class="calibre1">Yelda'nın şu anda bulunduğu yerleri Selim hiç görmemişti, </p>
<p class="calibre1">oralara dair gazetelerde okuduğu haberler dışında fazla bir </p>
<p class="calibre1">bilgisi yoktu, bilgisizlik her zaman olduğu gibi hayal gücünü </p>
<p class="calibre1">olumsuz bir biçimde kışkırtıyor, silahların patladığı, kimliği </p>
<p class="calibre1">belirsiz katillerin insanları kimseriin bilemeyeceği nedenlerle </p>
<p class="calibre1">öldürdüğü, karanlık ve tehlikeli bir cehennemde Yelda'nın </p>
<p class="calibre1">yapayalnız olduğunu düşünüyordu. Daha iki ay önce okuduğu, </p>
<p class="calibre1">Mardin' de on iki yaşında bir çocuğun bir baskında on yedi </p>
<p class="calibre1">kurşunla vurularak öldürüldüğü haberi şimdi onun hayatında </p>
<p class="calibre1">bir gerçek olarak beliriyordu. </p>
<p class="calibre1">Yelda'nın aklına gelmeyen bir ihtimal Selim'in aklına gelmişti, </p>
<p class="calibre1">"acaba Heja vasıtasıyla Yelda'nın dağdakilerle bağlantı kurduğundan mı kuşkulandılar, Heja vasıtasıyla aldığı bazı bilgileri </p>
<p class="calibre1">Yelda'nın Avrupalılara iletmesinden, bütün dünyaya yaymasından </p>
<p class="calibre1">mı çekiniyorlar?" diye soruyordu. </p>
<p class="calibre1">Bu soru bile içini titretmeye yetiyor, sabahın çok erken </p>
<p class="calibre1">bir saatinde uykusundan alışkın olduğu bir gerçeklik yerine </p>
<p class="calibre1">birdenbire bir başka gerçekliğe uyanıvermesi bilincinin </p>
<p class="calibre1">denetimli düşünme yeteneğini zorlayıp onu kabusların, </p>
<p class="calibre1">tehlikelerin, ölüm tehditlerinin kol gezdiği kendisine tü- </p>
<p class="calibre1">305 </p>
<p class="calibre1">müyle yabancı bir Alemde çaresiz bırakıyordu. </p>
<p class="calibre1">Hemen gitmek istiyordu. </p>
<p class="calibre1">Bir çıkış bulmayan tutkuların, kendine bir gelecek ümidi </p>
<p class="calibre1">yaratamayan aşkların bilincin derinliklerinde kılık değiştirdiğini, endişeye, şefkate, koruma isteğine benzeyerek ortaya </p>
<p class="calibre1">çıktığını, insan bilinicinin sevdiğine kavuşma isteğine başka </p>
<p class="calibre1">isimler taktığını biliyordu Selim ama Heja'nın ölümü, zihninin </p>
<p class="calibre1">oyunlarından kuşkulanmasına gerek bırakmayacak kadar </p>
<p class="calibre1">katı bir gerçekti. </p>
<p class="calibre1">Günlerdir içinde dolaştığı düşler ve kuruntular dünyasından, </p>
<p class="calibre1">bütün o kuruntuların gerçek olduğu bir dünyaya yaptığı </p>
<p class="calibre1">ani geçiş bütün duygularını altüst etmişti. </p>
<p class="calibre1">Biletini ayırtmak bile onu yatıştırmaya yetmemişti. </p>
<p class="calibre1">Onları geleceğe bağlayan, onlara ortak bir gelecek yaratan, </p>
<p class="calibre1">geçmişin bütün kirli görüntülerini bir prizma gibi tek ve parlak </p>
<p class="calibre1">bir ışığa çevirip geleceklerini o ışıkla aydınlatan Heja'nın </p>
<p class="calibre1">ölümü Yelda'yla yeniden bir araya gelebilme ümitlerini de öldürmüş </p>
<p class="calibre1">gibiydi; yüreğinin istekleriyle, sertleşip bir taş gibi </p>
<p class="calibre1">katılaşmış kişiliğinin, hiçbir hayale izin vermeyen yaralı egosunun çatışmasında tek uzlaştırıcı olabilecek çocuğu da kaybetmişlerdi. </p>
<p class="calibre1">Selim, oraya gittiğinde Yelda'ya ne söyleyeceğini bilmiyordu. </p>
<p class="calibre1">Heja' sız bir gelecekten konuşamazlardı. </p>
<p class="calibre1">İnandırıcı bir bahane bulamadan ruhundaki katılığı çözemeyeceğini, Yelda'ya dokunamayacağını biliyordu, ya Yelda'yı </p>
<p class="calibre1">da zihninde diğer kadınların arasına koyacak, onu ve </p>
<p class="calibre1">yaptıklarını önemsemeyecek, kendisini çok üzen hayatının en </p>
<p class="calibre1">büyük aşkını sıradanlığın kirli ve kalabalık mozolesine gömecek </p>
<p class="calibre1">ya da onu bir daha görmemek üzere bırakacaktı. Yelda'yı </p>
<p class="calibre1">sıradanlığın içine terk etmeye sevgisi, onu bütün yaşananların </p>
<p class="calibre1">yaralayıcı kederiyle kabul etmeye de bilinci izin vermiyordu. </p>
<p class="calibre1">Kendi içindeki çatışma, geleceği konusunda karar verme </p>
<p class="calibre1">gücünü ve iradesini onun elinden almış, onu güçsüzleştirmiş- </p>
<p class="calibre1">306 </p>
<p class="calibre1">ti. Kendisi dışında bir başka iradenin onun için tümüyle çıkışsız olan bu karmaşık ikilemi çözmesini, karar vermek zorunda </p>
<p class="calibre1">kalmadan Yelda'yla hayatını sürdürebilecek bir yol bulmasını </p>
<p class="calibre1">umuyordu ama o sırada ortada ne öyle bir irade ne de </p>
<p class="calibre1">öyle bir yol gözüküyordu. </p>
<p class="calibre1">Ne yapacağını bilemiyordu. </p>
<p class="calibre1">Erken bir yaz sabahının berrak ve temiz aydınlığı pencerelerden </p>
<p class="calibre1">salona yayılıyor, uyanmakta olan şehrin bildik uğultusu </p>
<p class="calibre1">başlıyordu. </p>
<p class="calibre1">Birdenbire, nasıl olduğunu hiç anlayamadan, "Taner" dedi, </p>
<p class="calibre1">"o adam Taner." </p>
<p class="calibre1">Yelda'nın her sözünü, sesindeki her kırılmayı Selim'in bile </p>
<p class="calibre1">fark edemediği bir dikkatle izleyip duran içindeki o karanlık </p>
<p class="calibre1">nokta, Yelda'yla yaptığı son konuşmayı, Selim kendi kendine </p>
<p class="calibre1">düşünürken bir daha gözden geçirmiş, her kelimeyi, her </p>
<p class="calibre1">vurguyu tartmış ve Yelda'nın Taner' den bahsederken sesinde </p>
<p class="calibre1">hissedilen o belirsiz çatlamayı yakalamıştı, onun adını nefretle </p>
<p class="calibre1">ama bir kadının yakından tanıdığı bir erkekten söz ederken </p>
<p class="calibre1">kullandığı bir vurguyla anmıştı. Selim, Yclda'nın Taner'in </p>
<p class="calibre1">adını söyleyişini belleğinin derinliklerinden çıkartıp bir daha </p>
<p class="calibre1">düşündü ve kesin kararını verdi, "evet, o." </p>
<p class="calibre1">O anda öyle bir nefret ve öylesine tuhaf bir iğrenti hissetti </p>
<p class="calibre1">ki eğer ortada Yelda'nın hayatına yönelik bir tehlike olduğunu </p>
<p class="calibre1">düşünmese yolculuğunu hemen iptal eder ve bütün duygularına </p>
<p class="calibre1">rağmen, hiç olmazsa o an için, Yelda'yı bir daha görmemek </p>
<p class="calibre1">üzere hayatından silerdi. </p>
<p class="calibre1">Taner gibi birinin onun sevdiği kadına dokunmasına, o kadını </p>
<p class="calibre1">aşağılamasına, azarlamasına izin verdiği, bu izinle hem o </p>
<p class="calibre1">kadını, hem de Selim'i kirlettiği (kesin bir kirlenmişlik duygusu hissediyordu) için Yelda'yı bir düşman gibi görüyordu, bunun </p>
<p class="calibre1">düşüncelerle anlaşılabilecek bir nedeni yoktu ama duyguları </p>
<p class="calibre1">düşüncelerinin aksine hiçbir zaman bir neden ar�mıyor, </p>
<p class="calibre1">sadece hissediyor ve o hissettiklerinin etrafında şekillenip </p>
<p class="calibre1">yeni biçimlere dönüşüyordu. </p>
<p class="calibre1">307 </p>
<p class="calibre1">Bir başka erkeğin hayalinin somutlaşması, o hayalin bir </p>
<p class="calibre1">beden, bir yüz, bir ses kazanmasıyla birlikte, Yelda'yla olan </p>
<p class="calibre1">bütün ilişkileri, bütün geçmişleri garip bir biçimde bayağılaşmıştı Selim'in gözünde, masallarını koruyan büyünün ruhundaki </p>
<p class="calibre1">son esrarengiz şatosu da yıkılmıştı. </p>
<p class="calibre1">Şimdi içinde yoğun bir nefretle, sığınacak., saklanacak bir </p>
<p class="calibre1">yer bulamayan, dokunduğu her duygu tarafından reddedilen, </p>
<p class="calibre1">sahipsiz ve bu sahipsizlik.le asileşmiş, saldırganlaşmış, </p>
<p class="calibre1">her türlü denetimden çıkıp bir orman yangınına dönmüş bir </p>
<p class="calibre1">sevgi, ruhunun her yanını ele geçirmek için korkunç bir savaşa </p>
<p class="calibre1">girmişlerdi. Selim, bütün bilinci, varlığı, geçmişiyle nefreti </p>
<p class="calibre1">destekliyor ama içindeki o saldırgan sevginin yakıcılığını </p>
<p class="calibre1">bastıramıyordu. </p>
<p class="calibre1">Yorulmuştu. </p>
<p class="calibre1">Geniş kanepeye oturdu. </p>
<p class="calibre1">İçindeki o korkunç duygu çatışmasına bedeninin daha fazla </p>
<p class="calibre1">dayanamayacağını hissediyordu, kolları uyuşmaya başlamıştı, </p>
<p class="calibre1">damarlarının parçalanacağını, oradan çıkan bir pıhtının beynini </p>
<p class="calibre1">ya da kalbini durduracağını sanıyordu, hemen bir karar vermesi, </p>
<p class="calibre1">ruhunda bir uzlaşma sağlaması gerekiyordu. "Gideceğim, </p>
<p class="calibre1">Yelda'yı oradan, o tehlikeden çıkartacağım, soruların cevaplarını öğreneceğim, sonra onu terk edeceğim." İçinde bir </p>
<p class="calibre1">yer, bu kararını uygulayabileceğinden kuşku duyuyordu ama o </p>
<p class="calibre1">kuşkuyu bastırmayı başardı. </p>
<p class="calibre1">Çantasını hazırladı. </p>
<p class="calibre1">Mahmut'u aradı. </p>
<p class="calibre1">- Ben gidiyorum, dedi. </p>
<p class="calibre1">- Nereye? </p>
<p class="calibre1">- Galiba Yelda'nın başı dertte ... Tam ne olduğunu bilmiyorum </p>
<p class="calibre1">ama onun çok sevdiği küçük bir çocuk vardı, onu öldürmüşler </p>
<p class="calibre1">... Yelda'ya da bir şey yapacaklar diye korkuyorum. </p>
<p class="calibre1">- Çocuğu mu öldürmüşler? Kim öldürmüş? </p>
<p class="calibre1">- Bilmiyorum ... Kimse bilmiyor ... Çocuğun bir kurye olmasından </p>
<p class="calibre1">kuşkulanıyorlarmış. </p>
<p class="calibre1">308 </p>
<p class="calibre1">- Kaç yaşındaymış çocuk? </p>
<p class="calibre1">- On iki ... </p>
<p class="calibre1">Bir sessizlik oldu. </p>
<p class="calibre1">- Selim, deli mi bunlar? </p>
<p class="calibre1">- Galiba ... Bizim anlayabileceğimiz bir dünya değil bu, </p>
<p class="calibre1">orada anlaşılan her şey farklı ... Akılla ya da mantıkla anlaşılacak bir şey değil... </p>
<p class="calibre1">- Sen niye gidiyorsun? Ne işin var öyle bir yerde? Yelda </p>
<p class="calibre1">·niye gelmiyor? </p>
<p class="calibre1">- Bilmiyorum ... Gelmeyeceğim dedi. </p>
<p class="calibre1">- Tam Yelda işte ... Eee, ne yapacağız? </p>
<p class="calibre1">- Benim derslere sen gir. </p>
<p class="calibre1">- Onu sormadım, o kolay, öyle bir yerde seninle Yelda </p>
<p class="calibre1">için ne yapacağız? </p>
<p class="calibre1">- Onu da bilmiyorum ama tehlikeyi ben de abartmış olabilirim, </p>
<p class="calibre1">daha doğrusu abartıyorum herhalde ama bu ihtimale </p>
<p class="calibre1">bile tahammül edemiyorum şu anda ... Gidip onu oradan alacağım. </p>
<p class="calibre1">- Peki ... Bana mutlaka haber ver ... Hay Allah, yarabbim, </p>
<p class="calibre1">bıktım senden ... Seni tanıdığımdan beri hep sorun çıkarırsın. </p>
<p class="calibre1">Selim güldü. </p>
<p class="calibre1">- Ben de bıktım benden Sultan Mahmut Bey ama biraz </p>
<p class="calibre1">daha sıkalım dişimizi, belki düzelirim ... Hadi, benim çıkmam </p>
<p class="calibre1">lazım, uçağı kaçıracağım. </p>
<p class="calibre1">Şehrin sokakları canlıydı, arabalar, koma sesleri, kaldırım- · </p>
<p class="calibre1">lardan rengarenk yazlık giysileriyle akan insanlar, göbeği </p>
<p class="calibre1">açık bluzları mini etekleriyle kadınlar, Boğaziçi'nin yemyeşil </p>
<p class="calibre1">tepeleri, kaldırımlardaki ağaçlar, çingene satıcıların önündeki </p>
<p class="calibre1">çiçekler, ıhlamur ve yosun kokusuna karışan asfalt ve ekzoz </p>
<p class="calibre1">kokusu Selim'i içine kapandığı o karanlık endişe dünyasından </p>
<p class="calibre1">çıkarttı. </p>
<p class="calibre1">Kendi kendine güldü, "ne oldu bana," diye düşündü, </p>
<p class="calibre1">"Yelda söz konusu oldu mu zıvanadan çıkıyorum, hemen </p>
<p class="calibre1">ölüm, tehlike, kaybetme ... Her şeyi abartıyorum." </p>
<p class="calibre1">309 </p>
<p class="calibre1">Şehrin kalabalığından kurtulup, havaalanına giden geniş </p>
<p class="calibre1">otoyola çıkınca hızlandı. Şehir, canlı gürültüsüyle içini rahatlatmış, onu tuhaf bir biçimde neşelendirmişti, duygularındaki </p>
<p class="calibre1">çatışma bile yatışmış, ona anlamsız gözükmeye başlamıştı. </p>
<p class="calibre1">Nedense o sokaklar Yelda'yı daha fazla özlemesine neden olmuştu, </p>
<p class="calibre1">belki de Yelda'yı karanlık ve uğursuz gözüken o köyün </p>
<p class="calibre1">dışında, bildikleri, dolaştıkları, mutlu oldukları sokaklarda </p>
<p class="calibre1">hayal edebildiği için bu özlem böyle, başka hiçbir duygu </p>
<p class="calibre1">tarafından engellenmeden ortaya çıkabilmişti. </p>
<p class="calibre1">Sibelius'un radyoda çalan keman konçertosuna ıslıkla eşlik </p>
<p class="calibre1">etti, arada bir iki nota kaçırınca neşeyle güldü. Havaalanındaki </p>
<p class="calibre1">işlemlerden de aynı neşeyle geçti. </p>
<p class="calibre1">Bekleme salonunda birden içi daraldı. </p>
<p class="calibre1">Huzursuzlandı. </p>
<p class="calibre1">Fahrünisa'yı aradı. </p>
<p class="calibre1">Fahrünisa'nın sesi her zamanki gibi yumuşaktı. </p>
<p class="calibre1">- Senin her yerde tanıdıkların vardır, dedi Selim, Güneydoğu' </p>
<p class="calibre1">da da bildiğin birileri var mı? </p>
<p class="calibre1">- Vardır herhalde ... Yoksa da buluruz ... Niye, ne oldu? </p>
<p class="calibre1">- Ben oraya gidiyorum ... Orada bir arkadaşım var, belki </p>
<p class="calibre1">bir sorun çıkar diye düşündüm ... Tanıdık birileri olursa iyi </p>
<p class="calibre1">olur? </p>
<p class="calibre1">- Olur, ben bakarım ... Arkadaşın kim? </p>
<p class="calibre1">- Eski bir arkadaş, sen tanımazsın ... </p>
<p class="calibre1">Fahrünisa güldü. </p>
<p class="calibre1">- Benim tanımadığım eski bir arkadaş, ha? Sen niye hep </p>
<p class="calibre1">yalan söylersin? </p>
<p class="calibre1">- Bilmem, alışkanlık herhalde ... Sen şimdi karakter tahlilini </p>
<p class="calibre1">bırakıp, tanıdık kim var diye bakar mısın lütfen ... </p>
<p class="calibre1">Fahrünisa ısrar etmedi </p>
<p class="calibre1">- Tamam ben hallederim ... Sen merak etme ... </p>
<p class="calibre1">Fahrünisa'nın kendi canı acıdığında bile yardımdan kaçınmayan </p>
<p class="calibre1">sevecen kibarlığı, gücünü zarafetle saklayışı her zaman </p>
<p class="calibre1">olduğu gibi Selim'i çok etkiledi, en zor şartlarda bile bu </p>
<p class="calibre1">310 </p>
<p class="calibre1">kadının sesi onu sakinleştiriyor, ona güven veriyordu. </p>
<p class="calibre1">- Fahrünisa ... </p>
<p class="calibre1">- Efendim? </p>
<p class="calibre1">Selim durdu, söylemeye karar verdiği şeyi söylemekten </p>
<p class="calibre1">vazgeçti. </p>
<p class="calibre1">- Döndüğümde bir yemek yiyelim ... Seni özledim. </p>
<p class="calibre1">- Olur ... </p>
<p class="calibre1">Fahrünisa telefonu kapatmadan önce, endişesini hissettirmemeye </p>
<p class="calibre1">çalışarak, usulca "beni aramayı unutma" dedi. </p>
<p class="calibre1">- Hiç unutur muyum? </p>
<p class="calibre1">Uçak havalanırken, Yelda'yla ilk karşılaştığında ne söyleyeceğini düşünüyordu. </p>
<p class="calibre1">311 </p>
</body>
</html>
