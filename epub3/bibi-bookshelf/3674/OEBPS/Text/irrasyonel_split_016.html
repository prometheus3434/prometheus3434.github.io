<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>irrasyonel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">12 yanlış bağlantılar kurmak</h1>

  <p class="normal1">Bilimin hiç olmadığı kadar hızla geliştiği günümüzde, homeopati, natüropati, biyodinamik, herbalizm, enerjiyle sağaltım ve diyet uzmanlığı gibi bunca sahte şifa yöntemi neden hâlâ var? Tekniklerinin faydasız olduğuna dair tüm kanıtlara rağmen, psikanaliz bile hâlâ bizimle. Çoğu muhtemelen dürüst kişiler olan psikanalistler, tedavilerinin yararlı olduğuna hâlâ nasıl inanıyorlar? Bunun pek çok nedeni var. İlki, bizzat kendilerinin de uzun, pahalı ve genellikle acılı bir eğitim analizinden geçmiş olmalarıdır: görmüş olduğumuz gibi, bu deneyimi haklı göstermek için bir fayda getirdiğine inanmaları gerekir. İkincisi, hastaların genellikle zamanla kendi kendilerine iyileşmeleri ve bu durumdan analistin kendisine pay çıkarmasıdır. Üçüncüsü, süreç boyunca kötüleşen pek çok hastanın analizi bırakmasıdır; oysa analist, devam edilseydi iyileşme olacağına inanmaktadır (bazı analizler beş ya da daha uzun yıllar sürer). Dördüncüsü, analistin hastasına dair dikkatli kayıtlar tutmayı ya da bunları incelemeyi ihmal etmesidir. Beşincisi, analistin başka tedavilerden yararlanan ya da hiç tedavi görmemiş hastalara dair kayıtlara erişim sahibi olmamasıdır; böylece diğerlerinin kendi hastasından daha iyi mi daha kötü mü bir gidişat gösterdiğini bilemez. Sonuncusu da, iyileşme belirtisi göstermeyen hastalarda analistin bu durumun hastanın işbirliği yapamamasından kaynaklandığını düşünebilmesidir –ve kesin bildiğim, sıklıkla böyle yaparlar.</p>

  <p class="normal1">Bu, nedenlere ve bağlantılara dair hatalı akıl yürütmenin aşırı bir örneğidir. Psikanaliz tekniklerinin faydasızlığına rağmen, empati kurabilen bir analist, bazen faydalı sonuçlara yol açabilir; yine de analiz nadiren iyileşmeyle sonuçlanır. Analist durumu bilinçdışı bir şekilde ve türlü yollarla aklileştirir; ancak mevcut amaçlarımız açısından, analistlerin hastalarına benzer ve psikanaliz görmeyen kişilere dair bilgi aramamalarına odaklanmak istiyorum. Pek çok nevrozun, bilhassa da en yaygın nevroz türü olan depresyonun belirli bir süresi vardır: hasta tedaviden bağımsız bir şekilde iyileşir. Plasebo tedavisi adı verilen (birinin hastayı gördüğü, sorunlarını dinlediği ve gerçek bir terapi yapmaya kalkışmadan destekleyici sesler çıkardığı) bir tedavi ile analizin etkilerini karşılaştıran kontrollü araştırmalar yapıldığında, plasebo tedavisinin psikanaliz kadar ya da ondan daha iyi sonuç verdiği görülür.</p>

  <p class="normal1">Bu bölüm, olaylar arasında bağlantı kurmaya çalışırken insanların düştükleri yanlışları inceleyecek, nedensel bağlantılara dair yanlışlara ise sonraki bölümde değinilecek. Analist, tedavisiyle hastanın durumundaki iyileşmeyi hatalı şekilde ilişkilendirmektedir. Olaylar arasında bu şekilde yanlış bağlantı kurmak yaygın bir hatadır, “yanılsamalı korelasyon” olarak bilinir.</p>

  <p class="normal1">Belirli bir hastalığı araştıran bir doktoru düşünün. Hastalığın, tümü başka hastalıklarla birlikte de görülebilen belirli belirtileri vardır; erken evrelerde hiçbiri bir teşhis koymak için kullanılamaz, ancak doktor, içlerinden birinin teşhis koyma açısından diğerlerinden daha belirleyici olduğunu düşünmektedir. Bu belirleyici bulgunun hastalıkla özellikle bağlantılı olduğunu teyit edebilmek için, hastalığa sahip olabileceğinden şüphelendiği tüm hastaların kayıtlarını tutar. Yeterince vaka topladığında, belirtiye sahip olanlardan sekseninin sonrasında hastalığa yakalandığı, yirmisinin ise yakalanmadığı ortaya çıkar. Belirtiye sahip olanlar olmayanlara kıyasla dört kat daha fazla hastalığa yakalanmış olduğu için, bu belirtinin, kusursuz olmasa da, hastalığın varlığına dair iyi bir işaret olduğu sonucuna varır. Böyle yapmakta haklı mıdır? Yanıt, hayırdır. Tesadüf bu ya, istatistikçi bir arkadaşıyla karşılaşır. Arkadaşına keşfinden bahseder, ama istatistikçi bu keşiften hiç mi hiç etkilenmez. Doktora, yalnızca belirtiye sahip hastalara bakarak bir sonuca varamayacağını söyler. Doktorun, belirti varken ve yokken görülen hastalık sıklıklarını karşılaştırması gerekmektedir. Doktor aptallığına lanet okuyarak dosyalarına döner ve belirtiye sahip olmayan hastalarından kırkının hastalığa yakalandığını, onunun da yakalanmadığını görür. Bu bilginin görüşünü desteklediğine inanır. Sonuçta belirti ortaya çıktıktan sonra hastalığa yakalananların sayısı (seksen hasta), belirti görülmemesine rağmen hastalığa yakalananların (kırk hasta) iki katıdır. Ancak doktorun akıl yürütme tarzı yine yanlıştır. Tablo 1’i incelerseniz nedenini anlarsınız. Belirtiye sahip olsalar da (yüz kişiden sekseni), olmasalar da (elli kişiden kırkı) hastalığa kapılan kişilerin oranı (beşte dört) aynıdır. O halde belirtinin hastalıkla bir alakası yoktur.</p>

  <p class="normal1">Daha genel şekilde ifade etmek gerekirse, iki olayın (Olay A ve Olay B) bulunma ve bulunmama sıklıklarına dair dört rakamın hepsi hesaba katılmadıkça, olaylar arasındaki bağlantıya ilişkin bir sonuca varılamaz. Bu rakamlar şu durumları ifade etmelidir:</p>

  <p class="indentmetin">Olay A ve Olay B mevcut.</p>

  <p class="indentmetin">Olay A mevcut, ancak Olay B yok.</p>

  <p class="indentmetin">Olay B mevcut, ancak Olay A yok.</p>

  <p class="indentmetin">Ne Olay A ne de Olay B mevcut.</p>

  <div class="clrb"></div>

  <p class="normal1">Dört durumdan her birinin ne sıklıkta görüldüğünü anlamanın en hızlı yolu, sıklıklara ilişkin, burada gösterilen türden “ikiye iki bir tablo” oluşturmaktır. Doktorun yanılmasının nedeni negatif durumları göz ardı etmesidir. İlk yanılgısı, belirti göstermeyen hastalara ne olduğunu dikkate almamasından kaynaklanmıştır, yani tablodaki ikinci satırı göz ardı etmiştir. İkinci yanılgısı ise, ne belirtiye ne de hastalığa sahip on kişiyi (tablodaki sağ alt köşedeki rakam) görmezden gelmesidir.</p>

  <p class="normal1">Tablo 1</p>

  <div class="calibre3">
    <div class="tablo">
      <table class="generictable">
        <tr class="calibre4">
          <td class="calibre5">
            <p class="ortayazi">&nbsp;</p>
          </td>

          <td class="calibre5">
            <p class="ortayazi">Hastalık</p>
          </td>

          <td class="calibre5">
            <p class="ortayazi">Hastalık Yok</p>
          </td>

          <td class="calibre5">
            <p class="ortayazi">Toplam</p>
          </td>
        </tr>

        <tr class="calibre4">
          <td class="calibre5">
            <p class="ortayazi">Belirti mevcut</p>
          </td>

          <td class="calibre5">
            <p class="ortayazi">80</p>
          </td>

          <td class="calibre5">
            <p class="ortayazi">20</p>
          </td>

          <td class="calibre5">
            <p class="ortayazi">100</p>
          </td>
        </tr>

        <tr class="calibre4">
          <td class="calibre5">
            <p class="ortayazi">Belirti yok</p>
          </td>

          <td class="calibre5">
            <p class="ortayazi">40</p>
          </td>

          <td class="calibre5">
            <p class="ortayazi">10</p>
          </td>

          <td class="calibre5">
            <p class="ortayazi">50</p>
          </td>
        </tr>
      </table>
    </div>
  </div>

  <p class="normal1">Göreceğimiz gibi, negatif kanıtı fark edememe kusuru, bilgili kişiler arasında bile yaygındır. Muhtemelen bulunabilirlik hatasından kaynaklanır. Bir olayın görülmesi görülmemesinden daha çarpıcıdır (bulunabilirdir). Ne hastalığa ne de belirtiye sahip olanlar, birine, diğerine ya da her ikisine sahip olanlardan daha az çarpıcıdırlar.</p>

  <p class="normal1">İki şeyin ilişkili olup olmadığına dair doğru karar verememe kusurunu gösteren pek çok deney bulunmaktadır. Birinde, hemşirelerden, her birinde bir kişinin vaka tarihçesi bulunan yüz karta bakmaları istenmiştir. Hastalar az önce bahsi geçen dört gruba ayrılmaktadırlar –ya bir belirti ve hastalık vardır, ya belirti vardır ancak hastalık yoktur, ya hastalık vardır ancak belirti yoktur ya da ne belirti ne de hastalık vardır. Her kategorideki hasta sayısı Tablo 2’de gösterilmektedir.</p>

  <p class="normal1">Tablo 2: 100 Hastada Belirti ve Hastalık Görülme Sıklığı</p>

  <div class="calibre3">
    <div class="tablo">
      <table class="generictable">
        <tr class="calibre4">
          <td class="calibre5" rowspan="2">&nbsp;</td>

          <td class="calibre5" rowspan="2">&nbsp;</td>

          <td class="calibre5" colspan="2">
            <p class="ortayazi">Hastalık</p>
          </td>
        </tr>

        <tr class="calibre4">
          <td class="calibre5">
            <p class="ortayazi">Var</p>
          </td>

          <td class="calibre5">
            <p class="ortayazi">Yok</p>
          </td>
        </tr>

        <tr class="calibre4">
          <td class="calibre5" rowspan="2">
            <p class="ortayazi">Belirti</p>
          </td>

          <td class="calibre5">
            <p class="ortayazi">Var</p>
          </td>

          <td class="calibre5">
            <p class="ortayazi">37</p>
          </td>

          <td class="calibre5">
            <p class="ortayazi">33</p>
          </td>
        </tr>

        <tr class="calibre4">
          <td class="calibre5">
            <p class="ortayazi">Yok</p>
          </td>

          <td class="calibre5">
            <p class="ortayazi">17</p>
          </td>

          <td class="calibre5">
            <p class="ortayazi">13</p>
          </td>
        </tr>
      </table>
    </div>
  </div>

  <p class="normal1">Bu tablo dikkatle incelendiğinde, belirti ile hastalık arasında bir ilişki olmadığı açıkça görülür; hastalığa yakalananların yüzdesi belirti varsa da yoksa da kabaca aynıdır. Oysa vakaları tek tek özetleyen kartları incelemiş olan hemşirelerin yüzde 85’i belirtinin, hastalık teşhisi konmasında belirleyici olduğunu düşünmüştür. Bu tür bir görevde insanlar, yine doğrulayıcı bilgilere odaklanma eğiliminde olmuşlardır. Hemşireler kartlardaki diğer vakalardan ziyade, hem belirtiye hem de hastalığa sahip otuz yedi vakadan etkilenmişlerdir.</p>

  <p class="normal1">Bilhassa gazeteciler dört rakamın tümünü kullanmayarak gafil avlanırlar. Bir Amerikan dergisi olan The Week’teki bir makale, akşam yedide sürücülerin trafikte ölme ihtimalinin sabah yediye göre dört kat daha fazla olduğunu öne sürüyordu; zira akşam yollarda gerçekleşen ölümler sabah olanlardan dört kat daha fazlaydı. Sav safsatadan ibarettir. Sabah ve akşam araç kullanırken ölmeyen sürücülerin sayısını (negatif vakaları) göz ardı etmektedir. Aslında akşamları yollarda sabaha kıyasla dört kat daha fazla araba olur. Bu bir kez hesaba katıldığında, her sürücü için riskin günün her saatinde aynı olduğu açıktır. Britanya’da trafikte gerçekleşen her altı ölümden birinde sarhoşluk unsuru söz konusu olduğundan, İngiliz tüketici dergisi Which? sarhoş sürücülerin ölüme neden olduklarını öne sürmektedir. Oysa tüm sürücülerin kaçta kaçının sarhoş olduğu bilinmediği sürece bu ifade (muhtemelen doğru olsa da) yorumlanamaz. Yine The Independent’taki bir baş makale, “Demiryolları otoyollardan daha güvenli. Bir haftada otoyollarda ölenlerin sayısı demiryolu kazalarında bir yılda ölenlerin sayısından fazla,” demektedir. Varılan sonuç doğru olabilir, ancak bu, öncüllerden çıkmamaktadır. Tek anlamlı karşılaştırma, kilometre başına ölen yolcu sayısı üzerinden yapılabilir. Negatif vakalar, yani ölmeyen tren yolcuları ve araç sürücüleri yine unutulmuştur. Başka pek çok örnek verilebilir. İlişkilendirmeye dair pek çok baştan savma iddialar sunarak gazetelerin halka kötü örnek olduklarını söylemek yetecektir.</p>

  <p class="normal1">Şimdiye dek, temelde negatif vakaları göz ardı etme eğilimlerinden dolayı, insanların iki olayın birlikte gerçekleşmesine dair verileri yorumlarken hata yaptıklarını öne sürdüm. Ancak gerçek yaşamda nadiren derli toplu rakamlarla karşılaşırız. İki olay arasındaki ilişkiye dair rasyonel bir yargı oluşturmak için gerekli dört vakaya ilişkin örneklerle düzensiz ve genellikle uzun aralıklarla karşılaşırız. Örneğin, mavi gözlü kişilerin kahverengi gözlülerden daha saf olup olmadıklarına karar vermenin güçlüğünü bir düşünün. Kimse rakamları sürekli aklında tutamayacağı için, bu bağlantı ancak tüm dört duruma dair dikkatli kayıtlar tutarak oluşturulabilir: mavi gözlü - saf, mavi gözlü - saf değil, kahverengi gözlü - saf, kahverengi gözlü - saf değil.</p>

  <p class="normal1">Bu tür rakamlar sistemli bir biçimde bir araya getirilmediğinde, insanların hükümlerinin nasıl irrasyonel olduğu, Wisconsin’de Loren ve Jean Chapman tarafından gerçekleştirilen dikkate şayan bir dizi araştırmayla gösterilmiştir. Sorunun bir kısmı, neyin neyle birlikte görüldüğüne karar vermeye çalışırken, insanların neredeyse şaşmaz bir şekilde beklentilerini devreye sokmaları ve gözlemlerini, yorumlarken çarpıtmalarıdır.</p>

  <p class="normal1">Deneyciler projektif testler kullanmışlardır. Bu testler (genellikle ruhsal bir hastalığa sahip) bir kişinin, utandığı ya da (Freud’un kuramına göre) bastırdığı, bu nedenle de bilinç üstünden erişemediği ve açıkça ifade edemeyeceği özelliklerini anlamlı bir şekilde ortaya çıkarmaktadır. En iyi bilinen projektif testlerden biri Rorschach testidir. Hastalardan, aşağıda bir örneği bulunan bir dizi karmaşık mürekkep lekesinde neler gördüklerini söylemeleri istenir.</p>

  <p class="normal1">Bu lekeyi bir canavar ya da yarasayı andıran bir kadın gibi görebilirler ya da parçalarıyla ilgili yanıtlar verebilirler; örneğin ortadaki kısmı geniş kalçalı bir adam, dış kısmı da kafası kesilmiş büyük göğüslü bir kadın gibi görebilirler.</p>

  <p class="normal1">Rorschach’yı kullanan psikolog ve psikiyatristler, farklı mürekkep lekelerine verilen yanıtlardan, birinin eşcinsel mi, paranoyak mı, intihara meyilli mi vs. olduğunun anlaşılabildiğini iddia etmektedirler. Rektum ya da kalçalardan, kadın giysilerinden ve cinsel organlardan bahseden ve belirsiz (“Sanırım bu bir adam, ya da belki kadındır.”) ya da karmaşık cinsiyet durumları (“Belden aşağısı adama benziyor, ama yukarısı kadın.”) içeren yanıtların tümü eşcinsellik teşhisi açısından belirleyicidir. Belirli türde (örneğin, anüsten bahseden) her yanıt bir “simge” olarak sınıflandırılır. Dikkatli bir araştırma, aslında yukarıda sayılan beş simgenin eşcinseller gibi heteroseksüellerde de aynı sıklıkta görüldüğünü ortaya koymaktadır: hiç fark yoktur. Aslında Rorschach testi de diğer projektif testler gibi, bir teşhis koyma aracı olarak gerçekten de işe yaramazdır. Yine de çok yaygın olarak kullanılmıştır ve hâlâ kullanılmaktadır (bir tahmine göre her yıl altı milyon Rorschach testi yapılmaktadır). Psikologların irrasyonelliğine ilişkin apaçık bir örnek.</p>

  <p class="normal1">Chapmanlar, dikkatle toplanmış kanıtlar aksini söylüyor olmasına rağmen, klinisyenlerin neden bu testte verilen yanıtların bazı özellikleri teşhis ettiğine inandıklarını bulmak üzere işe koyulmuşlar ve eşcinsellik teşhisine odaklanmışlardır. Hangi simgelerin eşcinsellikle en kuvvetli şekilde ilişkili görüldüğünü anlamak için, klinik psikologlara bir anket dağıtmışlardır. Anket sonuçlarına göre, en sık belirtilen simgeler, daha önce bahsi geçen, geleneksel beş simgeye uyuyordu: bunlar, anüsten, kadın giysilerinden, kadın ya da erkek cinsel organlarından, cinsiyeti belirsiz kişilerden ve her iki cinsiyetin özelliklerini de taşıyan kişilerden bahsedilmesiydi. Bu yanıtlardan hiçbiri, eşcinseller tarafından heteroseksüellere kıyasla daha sık verilmiyor olsa da, klinisyenler, klinik deneyimlerinin bu yönde olduğuna emindiler.</p>

  <p class="resim"><img alt="" class="calibre6" src="../Images/2.jpg" /></p>

  <p class="normal1">Rorschach mürekkep lekelerine verilen bu yanıtların, birinin saf saf bir eşcinselden vermesini bekleyebileceği türden yanıtlar olduğu açık –hepsi kafamızda eşcinsellikle ilişkilidir. Bunu kontrol etmek için, Chapmanlar, bu beş yanıt ve klinisyenler tarafından eşcinsellik teşhisinde etkisiz olduğu düşünülen seksen yanıttan oluşan bir liste hazırladılar. Listeyi otuzu aşkın üniversite öğrencisine göstererek, seksen beş yanıtın her birinin kafalarında eşcinsellikle ne ölçüde bağlantılı olduğunu puanlamalarını istediler. Klinik deneyimleri olmayan üniversite öğrencileri de, klinisyenlerle aynı beş simgeyi eşcinsellik simgeleri olarak seçtiler. Bu durum, klinisyenlerin klinik deneyimden hiçbir şey öğrenmediklerini göstermektedir. Yalnızca yanlış önyargılarından etkilenmişlerdir.</p>

  <p class="normal1">Aslında, eşcinsellerin oldukça beklenmedik bir şekilde, heteroseksüellerden biraz daha sık verdikleri iki yanıt bulunmaktadır: lekeyi bir canavar ya da yarı insan yarı hayvan bir şey olarak görmektedirler. Chapmanlar bu iki yanıtı, eşcinselliğin “geçerli simgeleri” olarak adlandırmışlardır ve hatalı bir şekilde eşcinselliğe işaret ettiği düşünülen beş yanıt için de “geçersiz simgeler” terimini kullanmışlardır.</p>

  <p class="normal1">Bir diğer deneyde, üniversite öğrencilerinden oluşan başka bir gruba incelemeleri için otuz kart verilmiştir. Her kartta bir Rorschach mürekkep lekesi, hayali bir hasta tarafından ona sözde yakıştırılmış bir simge ve hastanın sahip olduğu iki duygusal rahatsızlık bulunmaktaydı. Deneklere kartların gerçek vakaları betimlediği söylenmişti. Her deneğe, eşcinselliği de içeren üç farklı durum ve beş farklı simge –bir geçersiz simge, iki geçerli simge ve iki belirsiz simge (örneğin yemek ya da bitkiler)– sunuldu. Geçersiz beş simgenin her biri farklı deneklere sunuldu. Simgelerle hastalıkların eşleşmesi rastgeleydi, yani kartlardaki simgelerle kişilik özellikleri arasında bir bağlantı yoktu. Deneklere, aşağıdaki talimat yazılı olarak verilmişti:</p>

  <p class="indentmetin">“Size teker teker bir dizi mürekkep lekesi göstereceğim. Her mürekkep lekesinde, bir hastanın bu lekede ne görmüş olduğuna dair bir ifade ve kendisinin iki temel duygusal sorununu bulacaksınız. Otuz kartın tümü farklı hastalara aittir. Otuz farklı hastanın, gördüklerine dair söylediklerini okuyacaksınız. Şimdi yapmanızı istediğim şeyi anlatayım. Mürekkep lekelerini ve hastanın neler görmüş olduğuna dair ifadelerini dikkatle inceleyin. Ayrıca hastanın iki ağır duygusal sorununa dair ifadeleri de inceleyin. Herkes tüm kartlara baktıktan sonra, bahsi geçen rahatsızlıklara ilişkin sorular içeren bir anket dağıtacağım.”</p>

  <div class="clrb"></div>

  <p class="normal1">Kartların incelenmesinin ardından deneklerden, sıklıkla eşcinseller tarafından verilen türden bir yanıtla karşılaşıp karşılaşmadıklarını söylemeleri istenmiş. Öğrenciler yanılarak beş geçersiz simgenin (anüs, kadın giysileri, cinsiyet karmaşası vs. ile ilgili olanlar), eşcinsellikle diğer simgelerden daha sık eşleştiğini düşünmüşler, böylece de “yanılsamalı korelasyon” göstermişlerdir.</p>

  <p class="normal1">Chapmanlar’ın sonraki deneyinin sonucu daha da şaşkınlık verici ve üzücüdür. Yine üniversite öğrencilerine otuz kart göstermişlerdir, ancak bu defa kartlarda iki geçerli simge (eşcinsellikle gerçekten ilişkisi olanlar –“canavar” ve “yarı hayvan yarı insan”) bulunmaktadır ve her defasında eşcinsellik özelliği ile eşleşmiştir. Bu simgelerle eşcinsellik arasındaki tam korelasyona rağmen, öğrenciler ilişkiyi kesinlikle fark edememişlerdir. Öğrencilerin yüzde 17’si en sık bu iki simgenin eşcinsellikle birlikte görüldüğünü düşünmüştür. Yüzde 50’si geçersiz simgeleri, yani kartlarda özellikle eşcinsellikle eşleşmemiş olmasına rağmen (gerçekte değil), zihinlerinde eşcinsellikle ilişkili simgeleri seçmişlerdir.</p>

  <p class="normal1">Bulguları yorumlamadan önce, Chapmanlar’ın aynı sonuçlara sahip, bir dizi benzer deney gerçekleştirdiğini de belirtmek gerek. Bu deneylerde, “Bir İnsan Çiz Testi” diye bilinen başka bir projektif test kullanmışlardır. Hastadan birinin resmini çizmesi istenir ve resim sonrasında terapist tarafından yorumlanır. Terapistler –ayrıca sorulan meslek dışı kişiler de–, çizimlerin, çizen kişinin karakterine dair bir şeyler söyleyebileceğine inanırlar; örneğin, gözlerin biçimlerinin bozulması paranoya işaretidir, duygusal açıdan bağımlı hastalar ağzı vurgular ya da kadın veya çocuk çizerler, iktidarsız hastalar güçlü görünüşlü adamlar çizer diye düşünebilirler. Aslında bu ilişkilerin hiçbirinin mevcut olmadığı tekrar tekrar gösterilmiştir; doğrusu, bildiğimiz kadarıyla, çizdiği insan resimlerinden birinin kişiliğine dair bir şey öğrenmek olanaksızdır. Oysa psikologlar, Rorschach testi gibi Bir İnsan Çiz Testi’ni de kırk yıl boyunca kullanmışlardır.</p>

  <p class="normal1">Chapmanlar, insanların birlikte gelişen iki olayı saptamada yaşadıkları güçlüğe dair çarpıcı bir kanıt sağlamışlardır. Eşcinsellik ile geçerli simgeler arasındaki korelasyonun göz ardı edilmesinin, deneklerin beş geçersiz simgeye ilişkin beklentilerinden kaynaklandığı düşünülebilir. Ancak Chapmanlar, yanıltıcı geçersiz simgelerin bulunmadığı başka deneyler yaptıklarında, denekler, kartlarda daima eşcinsellikle eşleşmiş olmalarına rağmen geçerli simgeleri saptamayı yine başaramamışlardır.</p>

  <p class="normal1">Bu şaşırtıcı sonuçlar, dikkatimizi rakamlara çevirmediğimiz sürece, neyin neyle birlikte gerçekleştiğini belirleme yeteneğimizin pek az olduğunu ya da hiç olmadığını öne sürmektedir. Hüküm verirken önyargılarımızdan ciddi şekilde etkileniyoruz. Ancak önyargılarımız yokken bile, sayılarla sunulmuş olsaydı apaçık hale gelecek ilişkileri görmeyi başaramıyoruz. Dahası, anlatılan deneylerde koşullar neredeyse idealdi. Her denek her kartı bir dakika boyunca gördüğünden, zaman sıkıntısı yoktu. Deney yalnızca yarım saat sürdüğünden, hatırlayamama gibi bir sorun da olamazdı. Her denek için yalnızca beş simge ve dört duygusal sorun bulunduğundan, geçerli simgelerle eşcinsellik arasındaki bağlantıları görmek epey kolay olabilirdi. Durumu hangi yanıtların hangi özelliklerle birlikte görüldüğünü belirlemeye çalışan bir psikiyatrist ya da psikoloğun durumuyla karşılaştırın. Zaman sıkıntısı olabilir, Rorschach testinin uygulanmasıyla, öngörülen duygusal sorunun mevcut olup olmadığına karar verilmesi arasında haftalar olabilir ve son olarak da, beşten çok daha fazla Rorschach simgesi ve çok sayıda muhtemel duygusal sorun bulunmaktadır.</p>

  <p class="normal1">Chapmanlar’ın ulaştıkları sonuçlar günlük yaşamdaki yargılarımız açısından şüphesiz çok anlam taşıyor. Mavi gözler ile saflık arasında gerçekten de bir bağlantı var mı, yoksa akla yeni doğmuş bir bebeğin gözlerini getirdiği için ve sakin denizlerle ilişkili oldukları için mi bize öyle geliyor? Kızıl saçlı insanlar gerçekten de öfkeye eğilimliler mi, yoksa kırmızı ateşin rengi olduğu için bize öfkeyi mi hatırlatıyorlar? Daha da önemlisi, Yahudiler’in cimri ya da siyahilerin tembel olması gibi şablonları desteklemek ya da yanlış olduklarını göstermek istiyorsa, kişinin çok dikkatli gözlemler yapması, ayrıntılı kayıtlar tutması ve kayıtların Yahudi ya da siyahi olmayan rastgele bir örneklem grubunu da içermesi gerekir.</p>

  <p class="normal1">Chapmanlar’ın denekleri tarafından yapılan hatalar öyle acemice gözüküyor ki, size asla bu hatalara düşmezsiniz gibi gelebilir. Öyleyse istisnai bir insansınız. Yakın zamanda, kıta Avrupası’ndaki büyük şirketlerin yüzde 85’inin aynı yanılgıya düşerek ciddi masraf yaptıkları bulunmuştur: personel alımında grafologları (el yazısı çözümleyici) kullanmaktadırlar. ABD’de, çoğu banka da dahil olmak üzere üç bin şirket grafolog çalıştırmaktadır. El yazısının insanın karakterini yansıtacağına inanmaktan doğal ne olabilir? Doğal olmakla birlikte yanlıştır. Grafoloji çalışmalarına dair yakın tarihli bir incelemede, grafologların kişiliğe dair değerlendirmelerinin geçerliliğinin “neredeyse sıfır” olduğu sonucuna varılmıştır. Bir araştırmada, “uzman” bir grafologa, aynı el yazısının birden fazla kez yer aldığı çok sayıda el yazısı örneği verilmiştir. Uzman, aynı el yazısını içeren değişik örneklere farklı ve tamamen ilişkisiz yanıtlar vermiştir. Grafoloji pek işe yaramaz, yaraması da şansa bakar; ancak mantıklı geldiği için ve muhtemelen biraz ilginç olduğundan, Avrupa’nın başlıca şirketlerinin çoğunu oltaya getirmiştir. Büyük kararları kahve falına bakarak alan işadamlarının sayısına ilişkin bir kayıt yoktur, oysa bu da en az grafolojiye başvurmak kadar rasyonel olurdu.</p>

  <p class="normal1">Önyargıların etkisinde kalmadığımız zamanlarda bile, düzenli kayıt tutulmamışsa, iki olay arasında bir bağlantı saptamak neredeyse olanaksızdır. Örneğin tıbbın sigara içmekle akciğer kanseri arasındaki ilişkiyi ortaya çıkarması kaç yıl sürdü düşünsenize. Bu, özellikle çarpıcı bir vaka, zira sigara içmek vücudun herhangi bir kısmına zarar veriyorsa, bunun ciğerler olduğunu varsaymak doğaldır. Oysa Doll ve Peto dikkatli veriler toplayana dek, bu ilişki yıllarca kesin olarak bilinmemiştir.</p>

  <p class="normal1">İlişki saptama konusunda yapılan hataların üç nedeninden bahsettim –rakamlar dört olasılık sunarken negatif vakaları dikkat almamak, beklentilerden dolayı yanılmak ve (beklentilerden dolayı yanılmazken bile) çok sayıda rakamı bir anda aklımızda tutamıyor oluşumuzdan dolayı gerçek bir korelasyon saptamadaki beceriksizlik. Hataların iki nedeni daha bulunmaktadır; bunların ilki, birinin özelliklerine dair fikirlerimizdir.</p>

  <p class="normal1">Bir grup insanı gözlemlerken, diğerlerinden farklı biri, örneğin erkeklerden oluşan bir gruptaki bir kadın ya da beyazlardan oluşan bir gruptaki bir siyahi özellikle dikkatimizi çeker. Bunda irrasyonel bir şey yoktur. Ancak deneklere bu tür gruplarda cereyan eden etkileşimlere dair bir video ya da slaytlar gösterildiğinde, denekler farklı kişiyi ve onun yaptıklarını ya da söylediklerini, diğerlerine kıyasla çok daha aşırıya çekerek değerlendirmişlerdir. Bu tür deneylerde, denekler farklı olan kişiyi grubun diğer üyelerine kıyasla çok daha olumlu veya olumsuz algılarlar. Aynı kişi kendisine benzer bir grup insanla gösterildiğinde, tamamen aynı şekilde davransa bile bu abartma eğilimi görülmez.</p>

  <p class="normal1">Son olarak, ilişkilendirme yaparken, benzer, ancak çok daha ileri bir irrasyonellik biçimi görülmektedir. Bir grup öğe, başka bir grup öğeyle eşleştirildiğinde ve her grupta farklı bir öğe varsa, insanlar, çoğu zaman yanlış bir şekilde, bir gruptaki sıra dışı öğenin diğerindeki sıra dışı öğe ile anlamlı biçimde eşleştiğini düşünürler. Bu durum ilk olarak Loren Chapman tarafından ortaya konmuştur; kendisi deneklere aşağıdaki türde İngilizce sözcük çiftleri göstermiştir:</p>

  <p class="indentmetin">shy – coin</p>

  <p class="indentmetin">man – dark</p>

  <p class="indentmetin">trousers – book</p>

  <p class="indentmetin">clock – carpet</p>

  <div class="clrb"></div>

  <p class="normal1">Dikkat ederseniz, iki tane iki heceli (‘trousers’ ve ‘carpet’) dışında iki gruptaki tüm sözcükler tek hecelidir. Denekler, farklı (iki heceli) sözcüklerin aslında olduğundan çok sık şekilde birbirleriyle eşleştiklerini düşünmüşlerdir.</p>

  <p class="normal1">David Hamilton da bu bulgunun izinden gitmiştir. Deneklere, A ve B olmak üzere iki farklı gruba mensup kişiler hakkında slaytla bilgi alacakları söylenmiştir. Her slaytta bir kişinin adı, ait olduğu grup ve kişiye dair, olumlu ya da olumsuz bir ifade yer almaktadır. Mesela, “Grup A üyesi John bağış toplamak için mahallesini dolaştı,” ve “Grup B üyesi Bob öfkesine hâkim olamadı ve tartıştığı bir komşusuna vurdu.” Olumlu ifadeler olumsuz ifadelerden çoktu, ancak her grup için verilen olumlu ve olumsuz ifadelerin oranı aynıydı. Böylece ifadeler deneklere bir grubu diğerinden daha iyi değerlendirmelerine yol açacak bir zemin sunmuyordu. Deneklerden gruplar hakkındaki düşüncelerini söylemeleri istendiğinde, Grup B’yi Grup A’dan daha kötü şekilde değerlendirdiler ve yanılarak, olumsuz ifadelerin çoğunu Grup A’dan ziyade Grup B’ye atfettiler. Sıra dışı (olumsuz) ifadeleri daha az kişiden oluşan grupla ilişkilendirdiler; o ifadeler ve o grup zihinlerinde öne çıkmıştı. Olumlu ifadeler olumsuz ifadelerden az iken de benzer bir sonuç elde edilmiştir: daha küçük olan grup bu defa büyük olandan daha iyi olarak algılanmıştır. Gruplar arasında küçücük bir fark olduğu (yalnızca Grup A ve Grup B diye isimlerinin farklı olduğu) düşünüldüğünde, bu dikkat çekici bir sonuçtur. 5. Bölüm’de bahsedildiği gibi, önyargılı şablonları bir ölçüde açıklamaktadır. Siyahiler ya da Yahudiler gibi azınlık grupları çoğunluk gruplarından daha dikkat çekicidirler. Ayrıca, kötü davranışlar –hatalı araç kullanma, cimrilik, tembellik–, normal davranışlardan daha dikkat çekicidir (daha nadirdir). O halde, çoğunluk gruplarından daha sık görülmüyor olsa da, kötü davranışları azınlık gruplarıyla ilişkilendirme eğilimi olması muhtemeldir.</p>

  <p class="normal1">Bahsettiğimiz iki etki de –diğerlerinden farklı birinin özelliklerinin abartılması ve nadir bir özelliğin daha az rastlanan insanlarla ilişkilendirilmesi– doğru bağlantılar kurmakta bu kadar zorlanmamızın diğer nedenleridir ve haliyle irrasyonel düşünme örnekleridir.</p>

  <p class="indentmetin">Kıssadan Hisse</p>

  <p class="indentmetin">1. Bir olayın başka bir olayla ilişkili olup olmadığını belirlemek istiyorsanız, asla birlikte görüldükleri zamanları aklınızda tutmaya çalışmayın. Bu bölümde belirtilen dört olasılığın yazılı bir hesabını tutun.</p>

  <p class="indentmetin">2. A’nın B ile ilişkili olmasının ancak ve ancak A var iken B’nin görülme oranının A yokken B’nin görülme oranından fazla olmasıyla mümkün olabileceğini unutmayın.</p>

  <p class="indentmetin">3. Negatif vakalara (A yokken de B’nin olması) özellikle dikkat edin.</p>

  <p class="indentmetin">4. Sadece beklentilerinizden ya da belki de sıra dışı olmalarından dolayı bir şeyleri birbirleriyle ilişkilendirmemeye özen gösterin.</p>

  <p class="indentmetin">5. Rorschach testi yapmanızı isteyen psikolog ya da psikiyatrlara şüphe ile yaklaşın.</p>

  <div class="clrb"></div>
</body>
</html>
