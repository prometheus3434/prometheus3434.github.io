<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    Yüksek Konsey'in bir toplantısında Almanya'nın tüm kaynaklarının iki favoriye yöneltilmesinin bir hata olacağını söyledi. Yapılacak tek şey, bir tek iyi favori bulup, ona yüklenmekti. Hitler iki yanağı üzerinde de aynı anda favori bırakabileceğini iddia ediyordu. Rommel, von RundstedtTe aynı fikirdeydi: "Asla aynı boyda büyümezler, mein Führer," dedi, "eğer siz onlan çekmezseniz tabii!" Hitler sinirlendi ve bunun kendişiyle berberi arasında bir konu olduğunu söyledi. Speer, tıraş kremi üretimimizi sonbahara dek üç katına çıkarabileceğine söz verince, Hitler rahatladı. 1942 kışında Rusya'yla aramızda çıkan bir anlaşmazlık yüzünden favori konusu askıya alındı. Hitler, Churchill'in favorileriyle mükemmel bir devlet adamı görüntüsü verirken, onun son derece sıradan görüneceği korkusuyla yaşıyordu... Ta ki, bir gün Churchill'in favori bırakma fikrinden artık tamamıyla vaz geçtiği öğrenilene kadar... Churchill bunun çok pahalıya mal olacağına karar vermişti. Führer'in haklılığı bir kez daha kanıtlanıyordu böylece.
  </div>

  <div>
    Müttefik orduların işgalinden sonra Hitler saçını her gün yıkamaya başladı. Bu, kısmen Müttefikler'in bir başarısıydı, kısmen de ona bunu yapmasını öneren Goebbels'in. General Guderian bunu duyduğu zaman hemen Rus cephesinden Almanya'ya döndü ve Hitler'e saçını haftada üç kezden fazla şampuanlamaması gerektiğini söyledi. Bu, tüm diğer generaller tarafından daha önceki iki savaş süresince büyük bir başarıyla uygulanan bir yöntemdi. Hitler bir kez daha generallerinden hiçbirini takmadı ve saçını her gün yıkamaya devam etti. Bormann, saçını çalkalaması için hep ona yardım ediyordu ve -ne hikmetse- ne zaman sıra taranmaya gelse, o elinde bir tarakla, oralarda bir yerde oluyordu! Daha sonraları, Hitler buna alıştı! Saçını taradıktan sonra, aynaya bakmadan önce, Bormann'ın mutlaka saçını bir görmesini istiyordu! Müttefikler Doğu'ya ilerledikçe Hitler'in saçları daha da kötüleşti. Bütün düşüncesi, Almanya savaşı kazandıktan sonra bu saçlan nasıl düzgünce kestireceği ve nasıl tıraş olacağıydı. Şimdi düşününce, bunu yapmayı aslında hiç düşünmediğini daha iyi anlıyorum.
  </div>

  <div>
    Bir gün Hess, Führer'in şampuanını aldı ve İngiltere'ye gitmek üzere olan bir uçağa bindi. Alman Yüksek Komutanlığı bunu duyduğunda deliye döndü. Hess'in bunu, karşılığında Müttefikler'den sığınma hakkı istemek için yaptığını düşünüyorlardı. Özellikle Hitler bunu öğrendiğinde sinirlendi; çünkü o anda duştaydı ve saçını yıkamak üzereydi. (Hess daha sonra Nürmberg Duruşmaları sırasında niyetinin ChurchüTin kafasını bir güzel sabunlamak olduğunu söyleyecekti. Yakalandığı anda, Churchill'i lavabonun üzerine eğecek derecede ileri gitmişti.)
  </div>

  <div>
    1944'ün sonuna doğru Göring bıyık bıraktı ve bu, onun Hitler'in yerini alacağı söylentisini çıkardı. Hitler deliye döndü ve Göring'i ihanetle suçladı. "Reich'ın liderleri arasında bir tek kişinin bıyığı olmalı ve o da benimki olmalı!" diye haykırdı. Göring ise iki kişinin birden bıyığı olmasımn -gittikçe kötüye giden- savaş hakkında halka daha iyi bir mesaj vereceğini iddia ediyordu; Hitler ise aynı fikirde değildi. 1945 Şubat'ında Hitler'in bıyığım uyurken kesmek ve Doenitz'i yeni lider ilan etmek için girişilen suikast, von Stauffenberg'in odanın karanlığında Hitler'in kaşlarıdan birini bıyık sanıp kesmesiyle başarısızlığa uğradı. Seferberlik ve acil durum ilan edildi. O gün Goebbels dükkânıma geldi. "Hitler'in bıyığını hedef alan bir suikast girişimi başarısızlıkla sonuçlandı" dedi korkudan titreyerek, sonra da bana radyoda Alman halkına hitaben bir konuşma yapmam için ricada bulundu. Kıramadım. "Führerimiz tamamen sağlıklıdır" diye açıklama vaptım halka, "Hâlâ bıyığı var. Tekrar ediyorum. Führer'imiz hâlâ bıyıklı. Bıyığım hedefleyen bir suikast başarısızlıkla sonuçlandı..."
  </div>

  <div>
    Her şeyin bitmesine yakın Hitler'in sığınağına geldim. Müttefikler Berlin'e yaklaşıyorlardı. Hitler şöyle dedi: "Eğer Berlin'e önce Ruslar gelirlerse, kafamı tamamen kel yapmam istiyorum. Önce Amerikalılar gelirlerse, hafif bir kesim yeter." Bir kargaşa çıktı. Bu kargaşanın ortasında Bormann tıraş olmak istedi. Biraz karbon kağıdıyla herkesi aynı anda tıraş edebileceğimi söyledim. Hitler huysuzları. Saçını ortadan ayırmak istiyor ve elektrikli tıraş makineIerininin savaşı Almanya'nın lehine çevirebileceğini iddia ediyordu. "Eee Schmeed, ne dersin? Birkaç saniye içinde tıraş olabileceğiz ha?" dedi. Bazı korkunç planlarından söz etti bana. En korkuncu, bir gün kafasını yalnız tıraş ettirmek değil, usturaya da vurdurmaktı! Ama vazgeçti. Şöyle diyordu: "Dünyayı titreten bir adamın, kendi saçını taratacağı bir şeref muhafızına her zaman ihtiyacı olacaktır!" Bu Hitler'i son görüşüm oldu. El sıkıştık ve saçlarını hafifçe kırptım. Bana bir fenik bahşiş verdi. "Daha fazla verebilmeyi isterdim." dedi, "ama biliyorsun. Müttefikler Avrupa'yı ele geçirmeye başladıklarından beri biraz yolsuzum..."
  </div>
</body>
</html>
