<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>BAHAR BÜLTENİ</h1>

  <div>
    Her gün sosta kulumda bulduğum kolej bültenleri ya da yeıişkinlere yönelik eğitim veren kurumlar hakkındaki broşürler bana su düşünceyi verir: Galiba bu adamların posta adres listesinde çok özel bîr yerim var. Şikâyet ettiğimden değil, ama bir keresinde posta kutumda bı: bültenler yerine Hong Kong'da balayı düzenleme işleriyle ilgilenen bir firmanın broşürünü buldum! Canım: sıkan bu işte! Her bülteni buluşumdan sonra onu baştan sona okuyorum ve bazen aklıma her şeyi bırakıp okula geri dönmek geliyor. (Ben ki yıllar önce bugün hâlâ kanıtlanamayan bir iddia nedeniyle okuldan atılmıştım. Yanlış anlamayım bu, Karındeşen Jack'inki kadar açık bir suç değildi.) Bu yüzden ben, hâiâ yetişrlrilememiş bir yetişkin olarak ara sıra hayalimde bültenler arası yolculuklara çıkarım. Üc aşağı, beş yukarı bütün bültenler aşağıdaki gibidirler:
  </div>

  <div>
    <br />
  </div>

  <div style="text-align: center;">
    <b>Yaz Kursu</b><br />
  </div>

  <div>
    <b>Ekonomik Kuramlar:</b> Özellikle, para ve paranın neden bu kadar güzel olduğu konusu üzerinde yoğunlaşmış, ekonomik kuramın temel analitik kavramlarının evrimsel bir eleştirisi ve sistematik kabullenmeye dayalı bir çalışmadır bu. ilk dönem öğretilenler arasında; sabit üretim fonksiyonları, maliyet ve yedek eğrileri ve para politikası vardır. İkinci dönem ise çalışmalar para harcama, çek bozdurma ve ay sonunu getirebilme üzerinde yoğunlaşır. Merkez Bankası yedek sistemleri analiz edilir ve gelişmiş öğrenciler Merkez Bankası Bilgisayar Sistemi'ne nasü girileceği konusunda bir kursa alınırlar. Bu kursun en ilgi çekici dersi, "Enflasyon ve Depresyon: Bunlar için nasıl giyinilir?" konulu derstir. Ayrıca borç, faiz ve borç takıp sıvışma da işlenen konular arasındadır.
  </div>

  <div>
    <br />
  </div>

  <div>
    <b>Avrupa Uygarlığının Tarihi:</b> Doğu Rutherford, New jersey'deki Siddon'un Yeri adlı kafeteryanın erkekler tuvaletinde fosilleşmiş bir eohippus kalıntısı bulunduğu günden bugüne, Amerika ve Avrupa'nın bir zamanlar aslında aynı kıta oldukları; ama sonra ya ayrıldıkları, ya battıkları ya da New Jersey'e, Doğu Rutherford'a ya da ikisine birden dönüştükleri düşünülmektedir. Tabii bu, Avrupada yaşayan insan topluluklarına değişik bir bakış açısı daha getirmektedir; düşünsenize, Avrupada yaşayan insan toplulukları aslında daha iyi bir Asya oluşturabüirlerdi. Aynca kursta Rönesans'ı İtalya'da tutma, dışarıya salmama konusu da incelenir.
  </div>

  <div>
    <br />
  </div>

  <div>
    <b>Psikolojiye Giriş:</b> İnsan davranışlarının kuranu. Neden bazı adamlara "harika şeyler" deriz de bazılarını çimdiklemek qeiir içimizden? Zihin ve beden arasında bir fark var mıdır ve eğer varsa, hangisine sahip olmak daha kârlıdır? Saldırganlık ve isyankârlık konusu da kursta tartışılır Bilinçsizliğin tersi bir tutum olarak bilinç konusu da incelenir ve nasıl sürekli bilinçli kalınabileceği konusunda yararlı ipuçları verilir.
  </div>

  <div>
    <br />
  </div>

  <div>
    <b>Psikopatoloji:</b> Tutkulara ve fobilere bir bakış: bu fobiler çeşitli olabilirler. Örneğin, bazı insanlarda birden yakalanma ve patlayıncaya dek yengeç eti yedirilme fobisi vardır. Bazı insanlarda aniden bir voleybol servisine dönüşme fobisi varken, bazı insanlar da odada bir kadın varken "mackinaw" sözcüğünü söyleyemezler İncelenen bir başka saplantı da, bazı insanların neden sürekli "Kunduzlar Birliği" diye bir yeri aradıklarıdır.
  </div>

  <div>
    <br />
  </div>

  <div>
    <b>Felsefe I:</b> Platon'dan Camus'ye kadar herkes okunur ve aşağıdaki konular açımlanır:
  </div>

  <div>
    Ahlâk: Yaşamdaki bazı zorluklar ve işleri lehinize çevirmenin altı yolu.
  </div>

  <div>
    Estetik: Sanat yaşamın aynası mıdır, değilse nedir? Metafizik: Ölümden sonra ruha ne olur? Yoksa artık orgazm olamaz mı?
  </div>

  <div>
    Epistemoloji: Bilgi bilinebilir mi? Bilinemezse, biz bunu nereden biliyoruz?
  </div>

  <div>
    Absürd: Neden bazen yaşam insana bomboş gelir, özellikle de kırmızı-beyaz-mavi renklere bulanmış ayakkabılar giyen adamlar gördüklen sonra? Çokluk ve birlik konusu başkalık konusuyla bağlantılı olarak incelenir. (Birlik konusunda başarı gösteren öğrenciler ikilik konusuna atlarlar.)
  </div>

  <div>
    <br />
  </div>

  <div>
    <b>Felsefe XXIX-B:</b>Tanrıya giriş. Gayri resmi toplantılar ve açık hava gezileri aracılığıyla Tanrı'yla tanışma.
  </div>

  <div>
    <br />
  </div>

  <div>
    <b>Modem Matematik:</b> "Beş" rakamını yıllardan beri ters yazdığımız keşfedildiğinden bugüne dek standart matematik konusunda tüm kavramlar altüst olmuş ve artık modern matematik konusu gündeme gelmiştir. Burada bir'den on'a atlama bir metot olarak incelenir. Sonra öğrencilere Boolean Cebirinin gelişmiş kavramları bir metot olarak öğretilir ve eskiden bir türlü çözülemeyen denklemlerle intikam ahrcasma oyunlar oynanır.
  </div>

  <div>
    <br />
  </div>

  <div>
    <b>Temel Astronomi</b>: Evren, bakımı ve temizliği konusunda ayrıntılı bir çalışma. Öğrencilere, bir gaz yığını olan sistemimizin her an patlayarak gezegenimizi yok oluşa sürükleyebileceği ve böyle bir olay olduğunda iyi bir vatandaşın nasıl davranacağı öğretilir. Ayrıca, takımyıldızdaki Büyük Ayı, Yengeç, Terazi gibi bazı burçları tanımaları ve on iki yıldızın bileşiminden oluşan Pantolon Satıcısı Lumides'i nasıl tanıyabilecekleri öğretilir.
  </div>

  <div>
    <b>Modem Biyoloji:</b> Vücut nasıl davranır ve genellikle nerelerde bulunur? Bu arada insan kanı incelenir ve neden onun bir insanın damarlarında dolaşabilecek en iyi madde olduğu tartışılır. Burada bir kurbağa kesilir ve sindirim sistemi insanmkiyle karşılaştırılır. Bundan önce kurbağanın bir güzel salçalandığını belirtmeme gerek yok galiba!
  </div>

  <div>
    <br />
  </div>

  <div>
    <b>Hızlı Okuma:</b> Bu kurs süresince okuma hızı gittikçe arttırılır ve kurs sonunda öğrencilerden "Karamazov Kardeşler"! on beş dakikada okumaları beklenir. Burada yöntem, bir sayfayı önce taramak ve zamirler dışında her şeyi atmaktır. Daha sonra zamirler de atılır Öğrenciler uyur. Kurbağalar incelenir. Bahar gelir. İnsanlar evlenir ve ölürler Pinkerton geri dönmez.
  </div>

  <div>
    <br />
  </div>

  <div>
    <b>Müzikoloji III:</b> Kayıt. Öğrencilere "Yankee Doodle" parçasının flütle nasıl çalınacağı ve buradan yavaş yavaş Brandenburg Konçertolarıma nasıl geçileceği öğretilir. Daha sonra tekrar yavaş yavaş "Yankee Doodle"a geri dönülür.
  </div>

  <div>
    <br />
  </div>

  <div>
    <b>Müzikten Zevk Alma:</b> Bir müzik parçasını zevkle dinleyebilmek için bir insanın iki şeyi iyi bilmesi gerekir: 1) Bestecinin doğum yeri, 2) Bir rondodan scherzosa ve scherzo'dan rondo'ya hızla geçebilme. Bu aradaki poz önemlidir. Müzik parçası çalınırken -sözgelimi Till Eulenspiegel parçasında olduğu gibi- besteci
  </div>

  <div>
    &nbsp;<img alt="14" src="../Images/14.PNG" /><br />
  </div>

  <div>
    özellikle gülünç olmak istememişse, orada gülmek ayıptır. Bu arada kulak da iyi eğitilmelidir; çünkü kulağımız en kolay aldanan organımızdır. Eğer amfiler iyi yerlere konmamışsa, kulak birden kendini burun sanmaya başlayabilir. Diğer konular arasında; barda oturup çene çalma ve bunun bir politik silah olarak kullanımı ve "Gregoriyen Şarkıları. Hâlâ kim çalıyor ki bunları?" vardır.
  </div>

  <div>
    <br />
  </div>

  <div>
    <b>Dramatik Yazarlık:</b> Tiyatronun temeli çatışmadır. Karakter gelişimi çok önemlidir. Tabii karakterlerin ne dedikleri de. Bu arada öğrenciler uzun, aptal konuşmaların pek etkili olmadıklarını; ama kısa ve eğlenceli cümlelerin daha çok işe yaradıklarını öğrenirler. Tipik seyirci psikolojisi incelenir: Neden seyirciler "Grani" adında yaşlı, hoş bir adamı anlatan bir oyunu izlemektense, önlerinde oturan insanın ensesine uzun süreler bakarak onu telepatik olarak etkilemeye ve arkasına döndürmeye çalışırlar? Sahne tarihinin değişik yönleri de bu arada incelenir. Sözgelimi, matbaada italik karakterin bulunmasından önce parantez içleri genellikle repliklerle karıştırılıyordu ve bu arada büyük aktörler de sık sık kendilerini "John yerinden kalkar, sola ilerler" türünden saçma sapan replikler söylerken bulabiliyorlardı. Bu, genellikle büyük bir utangaçlığa, arada sırada da büyük kavgalara yol açıyordu. Konu ayrıntılarıyla incelenir ve öğrencilere hatasız yazım konusunda rehberlik edilir. Bu konuda kullanılan kaynak kitap: A.F.Shulte'un "Shakespeare, yoksa o bir kadınlar mıydılar?" adlı yapıtıdır.
  </div>

  <div>
    <br />
  </div>

  <div>
    <b>Sosyal Çalışmaya Giriş:</b> Bu kurs, sosyal çalışmaya meraklı kişilere iş alanı bulmaları konusunda yardım eder. Burada incelenen konular arasında, "Sokak Gangsterlerinden Nasıl Beyzbol Takımı Kurulur?" ve "Beyzbol Takımları Nasıl Sokak Gangsterlerine Dönüştürülür?" gibi konuların yanı sıra "Oyun Sahalarının Çocuk Suçlarını Önlemede Kullanımı" ve "Bir Bisiklet Zinciri Size Çarparsa Ne Yapılu?" gibi konular da vardır.
  </div>

  <div>
    <br />
  </div>

  <div>
    <b>Yeats ve Sağlıkbilim, Karşüaştırmalı Bir Çalışma:</b> William Butler Yeats'in şüri, iyi bir diş bakımı prospektüsü ile karşılaştırılarak incelenir. (Dikkat: Bu kurs sınırlı sayıda öğrenciye açıktır.)
  </div>
</body>
</html>
