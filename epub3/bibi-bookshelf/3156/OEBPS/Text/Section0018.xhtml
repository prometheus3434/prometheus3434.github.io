<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>FELSEFEM</h1>

  <div>
    Benim felsefemin gelişimi, aşağı yukarı aşağıdaki gibidir: Karım ilk yaptığı sufleyi tatmam için beni mutfağa çağırmıştı. Birden, sufleden bir kaşık tam ayağıma düştü ve birkaç kemiğimin incinmesine yol açtı. Sonra tabii, gelsin doktorlar, gitsin tedaviler! Ayağımın röntgeni alındı ve bir ay süreyle yatağa mahkûm edildim. Bu dinlenme sırasında, Batı uygarlığının belli başlı düşünürlerinin ürünlerine bir kez daha eğüme olanağı buldum. Onlar da zaten yatağımın yanına yatırılmış, böyle bir fırsat bekliyorlardı. Kronolojik sıraya aldırmadan, Kierkegaard ve SartreTa başladım; Spinoza, Hume, Kafka ve Camus'yle devam ettim. Korktuğum gibi olmadı, hiç sıkılmadım; dahası, bu yüksek beyinlerin değer yargılarına, sanata, ahlağa, yaşama ve ölüme şevkle saldırmaları karşısında büyülendim desem yeridir. Burada aklıma Kierkegaard'ın tipik, aydınlatıcı gözlemlerinden biri geliyor: "Kendisini kendisine (yani, ta kendisine) bağlayan bir bağıntı, ya kendisini belirlemeli, ya da bir başkası tarafından belirlenmelidir." Gözlerim yaşarmıştı bu cümle karşısında! Keşke, dedim, bu kadar zeki olabilseydim! (Düşünün ki ben, "Hayvanat Bahçesinde Bir Gün" başlığı altında bile iki anlamlı cümleyi bir araya getiremeyen bir adamimdir.) Gerçi, bu cümle bana anlaşılması olanaksız geliyordu; ama öyle ya, Kierkegaard eğlendikten sonra ben kim oluyorum ki! Birden, yaşamım boyunca aradığım şeyin metafizik olduğunu anlayıverdim ve kalemimi aldığım gibi ilk ilhamlarımı not almaya koyuldum. İş böylece ilerledi ve yalnızca iki öğle sonrası içine -uyumak için ve oyuncak ayımı yumruklamak için ayırdığım zaman dışında- benim ölümümden sonra ya da 3000 yılında (hangisi önce gelirse) yayımlanacak olan bu yazılan yazdım. İnanıyorum ki bunlar bana tarihin en ağır düşünürleri arasında saygıdeğer bir yer sağlayacaklar. İşte, gelecek kuşaklara -ya da gelecek olan temizlikçi kadına- bıraktığım entelektüel mirasın küçük bir bölümü:
  </div>

  <div>
    <br />
  </div>

  <div>
    I.SAF KORKUNUN ELEŞTİRİSİ
  </div>

  <div>
    Herhangi bir felsefeyi formüle ederken ilk sorumuz hep şu olmalıdır: Ne kadarını "bilebiliriz?" Şu anda neyi bildiğimize ya da bir zamanlar neyi bilmiş olduğumuza emin olduğumuzu nasıl bilebiliriz? Tabii, bunlar bilinebilir şeylerse... Yoksa bütün bunlan unutup, utanarak bir köşede mi oturmalıyız? Zaten, Descartes da "Zihnim, bacaklanmla arkadaş olabilmişse de vücudumu asla kavrayamaz" derken bu konuya temas etmiyor muydu? Sırası gelmişken, "bilinebilir" derken, duyularla algılanabilen ya da zihnin kavrayabildiği şeyleri kastetmiyorum. Benim demek istediklerim, "bilinebilen" ya da "bilinebilirliğe" ait olan ya da en azından, bir arkadaşınıza hakkında bir şeyler söyleyebileceğiniz şeylerdir. Evreni gerçekten "bilebilir" miyiz? Tanrım, China Townda yolunu bulmak bile bu kadar güçken... Aslında işin püf noktası şu: Orada, dışarıda bir şeyler var mı? Eğer varsa, neden var? Dahası, bu kadar gürültü yapmak zorundalar mı? Sonuç olarak diyebiliriz ki, "gerçekliğin" en büyük eksikliği, bir özden yoksun olmasıdır. Hiç özü yok demek istemiyorum; ama eksik olduğu kesin. (Burada sözünü ettiğim, Hobbes'un biraz daha küçük olarak tanımladığı şeydir) Bu yüzdendir ki "Düşünüyorum, öyleyse varım" diyen Karteziyen vecizesi şu biçimde daha iyi özetlenebilirdi: "Heey, surdaki saksofonlu kadın Edna değil mi?" Öyleyse, bir öz'ü ya da bir düşünceyi bilmek için ondan şüphe etmeliyiz, böylece, ondan şüphe ederek son durumunda içerdiği özelliklere ulaşınz ki bu özellikler, "şey"in kendisi içindedirler" ya da "şey'in kendisine aittirler"
  </div>

  <div>
    <img alt="17" src="../Images/17.png" /><br />
  </div>

  <div>
    ya da bazı şey'lerdirler ya da hiçbir şey değildirler. Bu durum bu kadar açık olduğuna göre epistemolojiyi şimdilik bir kenara bırakabiliriz.
  </div>

  <div>
    <br />
  </div>

  <div>
    II.ALALAGARSON SAÇ TIRAŞI İLE BAŞA ÇIKMA ARACI OLARAK DÜNYANIN SONUNA İLİŞKİN MANTIKSAL ESASLAR
  </div>

  <div>
    Evrenin bir özü olduğunu söyleyebilir ve bunu "atom" ya da "zerre" olarak adlandırabiliriz. Democritus ona "atom" demiştir. Leibnitz'in yeğlediği ise "zerre" sözcüğüydü. Bir şans eseridir ki iki adam asla karşılaşmamışlardır, yoksa çok aptalca bir tartışma ortaya çıkabilirdi. Bu "partiküller" hareket halindedirler ve bu hareketin bir nedeni ya da gizli ilkesi vardır ya da yoktur. Ne yazık ki bu konuda, şimdilik, bol bol çiğ balık yemekten başka yapabileceğimiz bir şey yok. Tabii ki bu, ruhun neden ölümsüz olduğunu açıklayamaz. Bu, aynı biçimde, ölümden sonraki bir yaşam hakkında bir şey söyleyemediği gibi Sender Amca'mın neden yıllardır Arnavutlar tarafından izlendiği duygusuna sahip olduğunu da açıklamaz. Bir temel varlık (yani Tanrı ya da sert bir rüzgâr) ile herhangi bir varlığın (Varlık'ın) dinbilimsel algılanması arasındaki ilişki, Pascal'a göre "o kadar gülünçtür ki komik (Komik) bile değildir. "Schopenhauer buna "irade" demişse de doktoru "saman nezlesi" teşhisinde ısrar etmiştir. Sonraki yıllarında, ya bu nedenle ya da kendisinin Mozart olmadığı yolundaki gittikçe artan şüphesi nedeniyle Schopenhauer yaşama küsmüştür.
  </div>

  <div>
    <br />
  </div>

  <div>
    III.GÜNDE BEŞ DOLARA EVREN
  </div>

  <div>
    O zaman, "güzel" nedir? "Yalnızca" sözcüğü ile "uyum" sözcüklerinin birbirini çağrıştırması mı, yoksa "uyum" sözcüğünün yalnızca "yalnızca" sözcüğünü çağrıştıran bir sözcüğü çağrıştırması mı? Aslında, buradaki çağrışım, "duyum" sözcüğü ile daha iyi sağlanabilirdi; ama bizim asıl sorunumuz da budur zaten. Gerçek, "güzel" midir, "gerekli" midir? Bu, güzelin ya da "güzel"in özelliklerine sahip olanın, "gerçek" kavramında ortaya çıkmasıdır. Eğer böyle olmuyorsa, o şeyin "güzel" olmadığına bahse girebilirsiniz... su geçirmez bile olsa! Aslında ben, gittikçe, başta daha çok haklı olduğunu düşünmeye ve "duyum" sözcüğünün o çağrışımı daha iyi sağlayacağına inanmaya başlıyorum. Şeyy, yani...
  </div>

  <div>
    <br />
  </div>

  <div>
    <br />
  </div>

  <div style="text-align: center;">
    İKİ KISSA
  </div>

  <div>
    Bir adam, bir saraya yaklaşmaktadır. Kapıda ise birkaç Hun askeri vardır ve bu adamlar, adı "Julius" olmayan hiç kimseyi içeri almamaya kararlıdırlar. Adam, askerlere bir yıl süreyle pilicin en iyi tarafını onlara ayıracağını söyleyerek rüşvet teklifinde bulunur. Askerler bu teküfi ne ret ne de kabul ederler. Bütün yaptıkları, adama burnunu kıvırmak ve onu bir tirbuşona benzetmeye çalışmaktır. Adam, imparatora yeni bit kat iç çamaşırı getirdiğini, bu yüzden içeri girmesi gerektiğini söyler. Askerler tınmayınca, adam Charleston yapmaya başlar. Askerler önce onun dansından hoşlanırlar; ama hükümetlerinin Navajo yerlileri konusundaki tutumu akıllarına geldikçe yeniden huysuzlaşırlar. Adam sonunda nefessiz kalıp yere yığılır ve imparatoru göremeden ve de SteinwayTere geçen ağustos ayında kiraladığı piyanodan kalan altı dolar borcunu ödeyemeden ölür.
  </div>

  <div style="text-align: center;">
    .............
  </div>

  <div>
    Bir generale iletilmek üzere bana bir mesaj verilmiştir. Atımın üzerinde yol almaktayımdır; ama sanki ben yaklaştıkça generalin karargâhı uzaklaşmaktadır. Sonunda, dev bir kara kaplan üzerime atılır, aklımı ve kalbimi yer. Tabii, buda o gece bana sorun çıkanr, ne kadar uğraşırsam uğraşayım, bir türlü donuyla düşmanlarına saldırırken ve onlara "hindistan cevizi" sözcüğünü fısıldarken uzaktan gördüğüm generali yakalayamam.
  </div>

  <div>
    <br />
  </div>

  <div style="text-align: center;">
    Vecizeler
  </div>

  <div>
    Bir insanın kendi ölümünü sakince karşılaması ve bir yandan da ıslık çalması olanaksızdır.
  </div>

  <div style="text-align: center;">
    .............<br />
  </div>

  <div>
    Evren, Tanrının zihninde var olan yalnızca sonsuz bir düşüncedir ve bu da insanı rahatsız eder... Özellikle yeni aldığınız bir evin parasını peşin ödediyseniz...<br />
  </div>

  <div style="text-align: center;">
    &nbsp;.............
  </div>

  <div>
    Sonsuz hiçliğe bir şey dediğim yok, yeter ki ona göre giyinmiş olun.
  </div>

  <div style="text-align: center;">
    .............<br />
  </div>

  <div>
    Dionysus bugün yaşasaydı, ne yerdi bir düşünsenize!
  </div>

  <div style="text-align: center;">
    .............<br />
  </div>

  <div>
    Hayır, Tanrı diye bir şey yok; ama bir hafta sonu muslukçu bulmaya çalışın da göreyim sizi!
  </div>
</body>
</html>
