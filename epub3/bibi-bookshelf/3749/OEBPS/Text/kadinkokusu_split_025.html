<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kadinkokusu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_25">X</h2>

  <p class="normal1">Kızlar çılgınca bağırıyordu. “Vincenzo, Vincenzo ne oldu? Neden gelmiyorsun? Tam da ortadan kaybolacak zamanı buldun. Yok olursan nasıl oyun oynayacağız?”</p>

  <p class="normal1">Ama teğmen çok yiyip içtiği için kendini kötü hissetmiş ve yandaki odadaki kanepeye kendini zor atmıştı.</p>

  <p class="normal1">“Bırakın onu bir kenara” dedi Fausto. İşaret parmağını yukarı doğru açık duran gergin ellere uzattı ve içlerinden bir tanesinin avuç içini okşamaya başladı.</p>

  <p class="normal1">“Gıdıklamak yok.” Michelina bağırarak elini çekti ve tekrar gergin şekilde yerine koydu.</p>

  <p class="normal1">Diğerleri dikkatlerini dağıtmamaya çalışarak heyecanla itiraz etti. “Sakin ol. Sessiz. Seni aptal.”</p>

  <p class="normal1">İşaret parmağı kızın avucunun içinde hafif hareketlerle ve dikkatle geziniyordu.</p>

  <p class="normal1">“Venüs dağı güzeldir, küllere gömeceğin erkekler azalır.” Fausto profesörlere özgü bir ağırlıkla söyledi bunları.</p>

  <p class="normal1">Diğerleri ise çoktan bağrışmaya başlamıştı. “Bana da, bana da.”</p>

  <p class="normal1">“Bir şey daha var, sakin olun, kalp çizgisi var daha.” Michelina avuç içinde gezmekte olan işaret parmağına konsantre olmuş yalvarıyordu.</p>

  <p class="normal1">Sara bana baktı, eli gergin duruyordu ve yüzündeki itaatkâr gülümseme onu daha da yorgun gösteriyordu. İki vantilatörün arasına denk gelebilmek için masaya doğru iyice eğildim. Sıcak hava artık ikinci bir deri gibi vücudu kaplıyor ve geriyordu. Terasta taze bir esintiden eser yoktu, vantilatörler de boğucu havadan başka bir şey sağlamıyordu.</p>

  <p class="normal1">Buz kalıntıları bir kâsenin içinde dönüp duruyor her yerde düzensiz tabak çanak ve bardak yığınları yükseliyordu, şampanya şişelerinin dibinde iki parmak içki vardı.</p>

  <p class="normal1">Oyun, divanda Fausto’nun etrafına oturmuş kızların şaşkın kahkahaları arasında devam ediyordu. Fausto ise sarhoştu ve dirseklerini dayamış, duruma hâkim olmanın keyfini çıkarıyordu.</p>

  <p class="normal1">“Ben de kalp çizgisine bakmanı istiyorum.”</p>

  <p class="normal1">“Şu çift M harfini hissedebiliyor musun? Çift M ne anlama geliyor?”</p>

  <p class="normal1">Sessizlik olduğu zaman etrafı teğmenin bir çıngırak gibi uzaktan gelen nefes sesi dolduruyordu.</p>

  <p class="normal1">Bu oyundan önce şarkı yarışması yapılmıştı. Herkes hâlâ masadaydı ve birkaç şerefe kadeh kaldırma girişiminden sonra yarışma başlamıştı.</p>

  <p class="normal1">“Ama tam bir şarkı olmayacak. Sadece esprili bir mısra. Bilmeyen sessiz kalacak” diyerek dayattı Fausto.</p>

  <p class="normal1">Uyanık Ines hemen başladı:</p>

  <p class="normal1">“Koşarken kavun topla koş, topla kavunları koş, hızlı koş.”</p>

  <p class="normal1">Candida ve Michelina kıskanç bir tavırla karşı çıktı: “Sayılmaz! Bu bir tekerleme, şarkı değil.”</p>

  <p class="normal1">Fausto elindeki çatalı tabak ve bardaklara vurarak tekrar konuşmaya başladı. “Çikolata madalyayı kim alacak bakalım. Hadi Çiko, güzel bir parçayla bize sesini duyur.”</p>

  <p class="normal1">Bırakacağı etkiden emin olduğumdan başım sızladığı hâlde söylemeye başladım:</p>

  <p class="indentmetinitalik">Maymunun götü kırmızıdır</p>

  <p class="indentmetinitalik">Şarap damlaları gibi kırmızı</p>

  <p class="indentmetinitalik">Ölmüş Josef Stalin’in<sup class="calibre3"><a class="footnote-link" href="../Text/kadinkokusu_split_044.html#footnote-100-9" id="footnote-100-9-backlink">[*]</a></sup></p>

  <p class="indentmetinitalik">Düzülmüş o götü kırmızı</p>

  <p class="normal1">&nbsp;</p>

  <p class="normal1">Bağrışmalar ve gülüşler arasında masanın başından teğmenin bulanık sesi duyuldu: “Esprili olmanızı anlıyorum ama ahlaksızlık yapmayalım.”</p>

  <p class="normal1">Kızlar karşı çıktı. “Sakin ol Vincenzo, partide miyiz yoksa değil mi?”</p>

  <p class="normal1">Fausto teğmenin karşı gelmesine gücendi. “Don Vincenzo kokuşmuş peynir demek.” Ama sonrasında kimse konuşmaya karar veremedi, açılan ağızlar hemen kapanıyordu. Etrafta sıkıntılı bir hava vardı.</p>

  <p class="normal1">“Peki, şimdi?” diye sordu Fausto merakla.</p>

  <p class="normal1">“Sıra Sara’da.”</p>

  <p class="normal1">“Sara mı? Rüyanızda görürsünüz. O böyle şeylere tenezzül etmez.”</p>

  <p class="normal1">“Sara oyunda yok, olmadığını görmüyor musunuz?”</p>

  <p class="normal1">Sara kötü bir bakış atarak karşılık verdi. “Söylediğiniz gibi yokum, sinirlenmeyin.”</p>

  <p class="normal1">Birden Fausto’nun ağzından bizim hayranlığımız eşliğinde, önce titrek sonra daha akıcı bir sesle mısralar yumuşak ve ağır bir şekilde dökülmeye başladı:</p>

  <p class="indentmetinitalik">Seni hiç sevmeseydim daha iyiydi</p>

  <p class="indentmetinitalik">İnanmayı bilirdim ama şimdi unuttum</p>

  <p class="indentmetinitalik">Ve dua etmeyi bilmeyen ben</p>

  <p class="indentmetinitalik">Nasıl olacak da ruhumu kurtaracağım...</p>

  <p class="indentmetinitalik">&nbsp;</p>

  <p class="normal1">Sara kendine hâkim olamadı. “Ah Fausto!”</p>

  <p class="normal1">“Bu gülünecek bir şey mi? Bu mu senin espri anlayışın” dedi teğmen.</p>

  <p class="normal1">“Haklısın” dedi Fausto. Garip bir şekilde teslim olup yenilgiyi kabullendi. “Hadi, şimdi içinizden birinde sıra, çabuk olun.”</p>

  <p class="normal1">“Ne güzel bir kutlama, çok güzel.” Şikâyet eden teğmen üzgün bir tavırla masadan kalkmaya yeltendi.</p>

  <p class="normal1">Sara bir şişe şarabı düşürünce kız kardeşi ve arkadaşları etrafı kurulamak ve toparlamak için koşturmaya başladı.</p>

  <p class="normal1">Sara terasın bir köşesinde fısıldayarak konuşuyordu. “Onu sevmiyorum. Neden bu gece onu sevmiyorum? Tanrım, buna dayanamıyorum.”</p>

  <p class="normal1">Sol elinin parmaklarını diğer eliyle büküp duruyordu, yuvarlak gözleri parıl parıldı. Derin bir nefes almaya çalıştı ama sanki boğuluyormuş gibi yarısında durdu ve sonunda yüzünü buruşturarak ağzını sıktı.</p>

  <p class="normal1">“Sen anlıyor musun beni? Anladın mı?” diye sordu. “Sanırım evet.” Zihnim durumu reddediyordu.</p>

  <p class="normal1">“Onun öldüğünü, yok olduğunu görmek isterdim. Hiç var olmamış olsa. Buna dayanamıyorum. Ne zannediyor ki? Benim taştan falan mı olduğumu düşünüyor? Hiçbir işe yaramaz bir yaratık mıyım ben?”</p>

  <p class="normal1">Sürekli boynundaki kolyeyle oynayıp duruyordu.</p>

  <p class="normal1">“Eğer istersen onunla konuşabilirim. Yani en azından denerim” diye ağzımdan kaçırdım.</p>

  <p class="normal1">Kafasını sallayarak reddetti. “Bir yandan da şu üç aptal var. Şunlara bak. Üç tane piliçten ne farkları var? Kendilerini her şeyin merkezi sanıyorlar” diyerek kızlardan şikâyet etti.</p>

  <p class="normal1">“Çok geç oldu.”</p>

  <p class="normal1">Soğuk bir tavır ve inatçı bir öfkeyle karşılık verdi. “Sabahı ederiz. Sana temin ederim ki sabaha kadar sürer bu. Bir hiç uğruna kendilerini küçültmelerini görmek istiyorum. Hayvanlar gibi. Bu iki adam da dev birer sarhoş, sadece bundan ibaretler. Ruhları olmayan ayyaşlar. Başkalarının fedakârlıklarını paylaşmaktan acizler.”</p>

  <p class="normal1">Kelimeler ağzından kurşun gibi çıkıyordu.</p>

  <p class="normal1">“Abartma. Bunu zaten biliyoruz Sara. Eğer şu an tek bir parmağını oynatsa...”</p>

  <p class="normal1">Çenesi titredi, omuzları düştü. “Parmağını oynatsa. Eminim ona koşarım. Yeterince sadık bir köpek miyim? Ben hep arkasından koşmak zorundayım; ama bunun artık bir anlamı yok. Bu gece bedenime o soğukluğu sokmayı başardı ve sana şunu söylemeliyim ki birazcık uyanık olsaydım ona bunun için teşekkür ederdim. Bana bu iyiliği yaptığı için.”</p>

  <p class="normal1">Korkuluğa dayanarak rengârenk ışıklarla parıldayan ve sessizce uzanan şehre, bir mürekkep lekesi gibi görünen denize baktım. Bir dizi takımyıldızı bulutların arkasında kayboluyor, biraz önce geçen bir uçağın kükremesi yavaş yavaş yok oluyordu.</p>

  <p class="normal1">“Sorun bende, sadece bende, benim bu bozuk kafamda. Onu bedenimden söküp çöplüğe atmam gerek.” Küskün ve ironik bir ses tonuyla şikâyet etmeye devam ediyordu.</p>

  <p class="normal1">“İflah olmaz bir aptalım ben.”</p>

  <p class="normal1">Onu yalnız bırakmamak için lafa girdim. “Hep bizim suçumuz. Bir sonraki adımı bulan biziz.”</p>

  <p class="normal1">“Haklısın. O da öyle, zavallıcık. Ne yapmalı? Her seferinde yaptığı her şeyi anladığım için beni tekmeleyerek kovmalı mı? İçeride kalan ve burada çürüyen benim.”</p>

  <p class="normal1">Parmaklarından birini döndürerek alnına dayadı. “Hem sonra en azından babam hayatta olsaydı… Anlamayı başarabilirdi. Senin baban var mı? Onu düşünüyor musun?”</p>

  <p class="normal1">“Var ama hiç düşünmem. Nedenini bilmiyorum.”</p>

  <p class="normal1">Ağzım yediğim soslar ve şarap yüzünden yanıyordu; ama zihnim hâlâ açıktı. Her bir kelime, ışıkta göze çarpan her türlü eşya, piyanonun köşesi, kanepedeki kızların diz kapakları. Beynim tüm bu detayları algılayabiliyordu.</p>

  <p class="normal1">“Bak şunlara. Müstehcenler. Yaptıklarından dolayı değil, kendilerini yönetemeyen hiçlikten ötürü. İçi boş su kabakları.”</p>

  <p class="normal1">Salonun fazla aydınlatması altında Fausto’nun sağ eli, üç kızın bir hizada dizilmiş olan ayak bileklerini yoklayıp, çevreleyip ölçüyordu. Kızlar kâh gülüyor, kâh ayak bileklerini oynatıp kaskatı tutuyorlardı. Tüm kibarlıklarını kaybetmişlerdi, ani bir engelleme hareketlerini daha da şaşkın ve şüpheci hâle sokuyordu.</p>

  <p class="normal1">“Gerçek bir kadın kendi ayak bileklerinin sorumlusu ve üstadıdır.” Fausto kararsız bir hâlde konuşuyordu.</p>

  <p class="normal1">Sara karanlıkta dikkatli bir şekilde fısıldadı: “Onu duyuyor musun? Söylediği aptallığı duydun mu? Tam öldürülmelik.”</p>

  <p class="normal1">Michelina ve Ines açılmaması için eteklerini tevazuuyla dizlerinin altına sıkıştırmış, bağdaş kurmuş oturuyorlardı. Fausto’nun baş ve işaret parmağıyla yaptığı halkayı ölçüp sonra kendi ayak bileklerini emin olmaz tavırlarla kontrol ediyorlardı.</p>

  <p class="normal1">“Tahmin et, hadi tahmin et” diye bağırarak onu kışkırtıyorlardı.</p>

  <p class="normal1">Fausto koltuktan kayar gibi yere diz çökmüş parmaklarını dikkatle kullanıyor, eğilmiş zayıf sırtı nefes alırken zorlanıyordu.</p>

  <p class="normal1">Sonunda sıkıldığını belirten bir hareketle gülmeyi keserek oturdu.</p>

  <p class="normal1">“Şimdi tekrar yerine döndü ve tokatlamaya hazır. Hem de hepsini. Önce kızları sonra Vincenzo’yu. Hiç görülmemiş ters bir hamle” dedi Sara.</p>

  <p class="normal1">Çoktan arkasını dönmüş, korkuluğa dirseklerini dayamıştı. Çocuksu bir esneme yüzünü kapladı.</p>

  <p class="normal1">“Uykun mu geldi?”</p>

  <p class="normal1">“Hem de nasıl ama buradan kıpırdamayacağım. Yere düşsem bile buradayım ve burada kalacağım.”</p>

  <p class="normal1">“Göreceksin birkaç dakika sonra seni arayan o olacak.” “Umarım yapmaz” diyerek gülmeye çalıştı.</p>

  <p class="normal1">“Gidip teğmene bir bakayım.”</p>

  <p class="normal1">“Uyuyordur, hep uyuyor zaten. Kendi midesinde boğulup uyuyor. Lütfen hemen dön. Sen de beni burada öylece bırakma.”</p>

  <p class="normal1">Daha sonra Fausto’yu banyoda buldum. Küvetin kenarına yaslanmıştı, çeşmeden büyük bir gürültüyle su akıyordu. “Sen misin Çiko? Neyse ki geldin. Otur. Dinle bak ne güzel. Su ve su.” Sönmüş sigarası ağzında, düzensiz bir şekilde kekeleyerek konuştu. “Burada kal. İnsanlardan konuşalım.”</p>

  <p class="normal1">“Evet, efendim.”</p>

  <p class="normal1">“Karışıklık, kaos. Sen de kafanın bin tane şeyle dolu olduğunu hissetmiyor musun?”</p>

  <p class="normal1">“Geç oldu, efendim.”</p>

  <p class="normal1">“Hep geç. Asla geç değildir. Ne için geç ki?” kısık sesle bir kahkaha attı.</p>

  <p class="normal1">Tüm gerginliklerden kurtulmuş görünüyordu, vücudu ceketinin içinde bir dal parçası gibi dönüyordu, gömleği kırışmıştı, sol elindeki sert eldiven artık emirlerine uymuyordu ve neredeyse çıkmak üzereydi.</p>

  <p class="normal1">Birden saatini çıkararak bana uzattı. “Al, bedava.”</p>

  <p class="normal1">“Neden efendim? Alamam.”</p>

  <p class="normal1">“Aptallık etme, al ve cebine koy. Bu hep böyledir, tek kural.”</p>

  <p class="normal1">Daha kararlı bir şekilde reddettim:</p>

  <p class="normal1">“Hayır, efendim; teşekkürler ama olmaz.”</p>

  <p class="normal1">“Altından olduğu için mi yoksa körler için özel bir saat olduğu için mi?” Saati avucunda döndürerek güldü.</p>

  <p class="normal1">“Bana bir cüzdan sözü vermiştiniz. Bu tamam. Sizden bir hatıra olması açısından çok hoşuma gider. Ama saat olmaz” dedim.</p>

  <p class="normal1">Dudaklarını büktü, sıkılmıştı.</p>

  <p class="normal1">Mor bir gölge yanaklarını içe çökertiyordu, yakasının üstünde kırışan derisi terlemiş ve soluktu.</p>

  <p class="normal1">Cüzdanı çıkardı. “Al, oldu mu şimdi?”</p>

  <p class="normal1">Tartışmadan cüzdandaki tüm para ve evrakları çıkarıp ceketinin cebine koydum. Karşılık vermeden boyun eğdi, omuzları rahatlamış iki yana çökmüştü.</p>

  <p class="normal1">“O kız” diyerek lafa girdim. “Kim? Hangisi?”</p>

  <p class="normal1">“Sara. Birkaç kelimeyi hak ettiğini düşünüyorum.” Suyun sesini bastırmak için kelimeleri vurguluyordum.</p>

  <p class="normal1">Sallanarak onayladı. “Elbette. Neden olmasın. Sonra Baron’u telefonla arayalım. Zavallı Baron’um benim. Ne varsa kuzeyde var. Sen de telefon et, itiraz istemiyorum.”</p>

  <p class="normal1">“Elbette, efendim ama şimdi...”</p>

  <p class="normal1">“Gidiyorum çöpçatan, gidiyorum. Ben hiçbir şeyi reddetmeyi bilmem. Çöpçatan, pezevenk gibi utanmaz ve bundan dolayı ben de ona pezevenk demiyorum. Bak işte sana da demedim değil mi?” Dişerini göstererek güldü, düşen sigarasını yerden aldım, sigarayı pasif bir şekilde geri alarak parmaklarının arasına yerleştirdi.</p>

  <p class="normal1">“Kızları asla bekletme. Dünyanın en aziz varlıklarıdır onlar. Bu hep böyle bilinir. Erkekler bilir.”</p>

  <p class="normal1">“Ben kızlardan bahsetmiyordum, sadece Sara’yı kastetmiştim.”</p>

  <p class="normal1">“Sara, elbette” diyerek burun ve dudağının arasını kırıştırarak isteksizce tekrarladı.</p>

  <p class="normal1">“Şimdi her şey daha sakin. Teğmen uyuyor, eğer siz terasta oturursanız Sara...”</p>

  <p class="normal1">“Beni kelimelerle ezme. Yazık.” “Affedersiniz, efendim.”</p>

  <p class="normal1">“Gidiyorum. Sen sus, herkes sussun ve çeşmeyi kapatma, suyu bana bırak.”</p>

  <p class="normal1">Ayağa kalktı, kasları titreyerek üstün geldi ve boynuyla omuzları arasındaki kısım hareketsiz kaldı. “Ben ölmüşüm, Çiko.”</p>

  <p class="normal1">“Efendim...”</p>

  <p class="normal1">“Bir ölü. Sen ne bilirsin ki? Konuşma. Sayıklayan bir ölü.” Sert adımlarla koridorda ilerledi, sağ eli gergin bir şekilde önünde duruyordu. “Sarhoş bir ölü. Taciz eden bir sarhoşluk. Teğmen uyuyor mu? Ivır zıvırla dolu o ruh. On beş dakika ya da yarım saat sonra herkes yürüyüp gidecek. Anladın mı?”</p>

  <p class="normal1">“Kızları evlerine ben bırakırım. Merak etmeyin.”</p>

  <p class="normal1">Tiz bir kahkaha attı. “Merak etmeyeyim mi? Ne için?” Sağ eliyle duvarı yokluyordu.</p>

  <p class="normal1">Kız kollarını kavuşturmuş onun karşısında oturuyordu. Hasır kanepeye uzanmış konuşurken onu dinliyordu.</p>

  <p class="normal1">Ines eski bir dergiyi karıştırıyor, Michelina ve Candida asık suratla ellerinde tabak, çanak ve bardak yığınları olan tepsilerle gelip gidiyorlardı.</p>

  <p class="normal1">Gecenin sıcak havası arada ürperten nemli bir esintiyle serinliyordu. Odanın aydınlık ve dağınık görüntüsü sanki dünya düzeninden kaçıvermiş gibiydi. Bu kare şimdiden hatıralarımın bir köşesine yerleşmişti.</p>

  <p class="normal1">Hayat bu mu diye sordum kendime, gerçek bir merak barındırmayan öylesine bir soruydu bu.</p>

  <p class="normal1">Ines belli belirsiz bir gülümsemeyle gözlüklerini çıkardı, hiç kıpırdamadan ani bir utangaçlıkla omuzlarımı gerdim. Her bir yanımı yorgunluk iğneleyip duruyordu; ama beynim hâlâ uyanık ve açgözlüydü.</p>

  <p class="normal1">Sara hareketsizdi, karanlık terasta zorlukla görülebilen bir leke gibiydi. Fausto ise sol eli cebinde, sağ elinde sigarası konuşmaya devam ediyordu.</p>

  <p class="normal1">Çılgınlık hâli içindeydiler elbette; çünkü Sara’nın arada sanki kendini korumak ister gibi acıyla gözlerini örttüğünü görüyordum, sonra kendine güç vermek için nefes alıyordu. Fausto’nun sözünü kesecek ya da ona karşı farklı konular açacak hâli yoktu. Fausto’nun ise susmaya niyeti yoktu, kafasını kanepeye dayamış kim bilir niye çılgınca hakaret ediyordu. Yanlarına yanaşıp birkaç kelime duyabilmek için inanılmaz bir arzu hissettim.</p>

  <p class="normal1">Sara ağlamamaya çalışıyordu. İki büklüm olmuş, nefes almak için bile kesilmeyen cümlelerin içinde kaybolmuştu. Kahkahalar ona kaçış yeri bırakmadan âdeta üstüne yağıyordu. Omuzları zayıf bir şekilde devrilmiş Fausto’nun tam karşısındaydı. Fausto ise susmak bilmeden konuşuyor, kafasıyla yaptığı en ufak hareketlerde dişleri ve gözlüğü parıldıyordu.</p>

  <p class="normal1">Ines ayağa kalkarak tembel hareketlerle yanıma geldi, miyop gözleri kızarmıştı. Piyanonun başına geldiğinde dönüp kritik ederek onlara doğru baktı, çok farklı olan bu iki kişiyi tartıyordu. Alçak sesle kendinden emin fikir yürüttü. “İki komedyen… Eskiden kalmalar, modası geçmiş. Kendimi iyi ifade edebildim mi?”</p>

  <p class="normal1">“Yanılıyorsun.” Ona cevap verebilmekten memnundum. Bana hayal kırıklığı yüklü bir bakış attı, gözlüğünü elinde saklıyordu. “Ama sende mi bunları ciddiye alıyorsun? Seni daha kurnaz sanmıştım.”</p>

  <p class="normal1">“En azından ben onlara saygı duyuyorum” dedim.</p>

  <p class="normal1">Sinirli bir hareket yaptı, hâlâ daha kapının camından onları gözetliyordu. “Ne saygısından bahsediyorsun? Bende böyle bir izlenim yaratmıyorlar. Nasıl bir örnek olabilirler?”</p>

  <p class="normal1">“Bilmiyorum ama istisna gibi durdukları bir gerçek.” “Artık buna son verme zamanı. Askerî geçit töreni başlıyor.”</p>

  <p class="normal1">&nbsp;</p>

  <p class="normal1">Merdivenlerde ve avluda yavaşlayarak rahatlıkla Sara’nın yanında yürümeyi başardım. Diğerleri daha hızlı yürüyordu.</p>

  <p class="normal1">“Seni sıkmak istemiyorum ama eğer anlatmak istersen...” diyerek söze girdim. “Her zamanki gibi miydi? Kötü müydü?”</p>

  <p class="normal1">Kafasını öne eğmiş dudaklarını ısırıyordu, geniş siyah ve beyaz çizgilerle bölünmüş avlunun çakıl taşları daha çok dikkatini çekiyormuş gibiydi.</p>

  <p class="normal1">“Eğer istersen susarım, bundan daha kolay bir şey yok ama bu yanlış.”</p>

  <p class="normal1">“Faydasız, anlamazsın. Kimse anlamaz” diyerek cevapladı, sert değildi.</p>

  <p class="normal1">Sonra birden sesini yükselterek bağırdı. “Ama ne aceleniz var da böyle koşturuyorsunuz? Biraz havanın tadını çıkaralım.”</p>

  <p class="normal1">Kapıya varmış olan kızlar kararsızca durdular, Sara duvarların arasında kalan karanlık ve dar bir basamağa oturmak üzere avluyu geçti. Etrafta çürük ot kokusu vardı. Diğerleri de el ele tutuşmuş, esneyip şikâyet ederek yavaş adımlarla geri döndüler.</p>

  <p class="normal1">Sara huysuz bir tavırla emretti: “Oturun.”</p>

  <p class="normal1">Altlarına mendil serdikten sonra bu emre uydular, kafaları omuzları üstünde sallanıyordu.</p>

  <p class="normal1">Candida yorgun bir nefes alarak konuştu:</p>

  <p class="normal1">“Bir banyo iyi gider, şöyle bir atlayacaksın. Arabayla güzel bir gezintiden sonra yüzmek mesela. İşte bu çok güzel olurdu.”</p>

  <p class="normal1">“Neden arabayı almıyorsun Sara?” dedi Ines.</p>

  <p class="normal1">“Aman Tanrım, annemiz bu saatte bunları konuştuğumuzu duysa hepimizi bıçaklar” diyerek güldü Candida. Şakaklarını arkadaşının omzuna dayamıştı, yana yana duran bu iki yüz tek bir lekeden ibaret gibi görünüyordu.</p>

  <p class="normal1">Michelina lafa girdi:</p>

  <p class="normal1">“Şu Vincenzio tam bir zavallı, artık beni iyice sıkıyor.” “Hep aynı, yiyor ve uyuyor. Ne de güzel eşlik ediyor. Peki, bizler neyiz? Hemşire mi? Huzur evindeki seksenliklerden miyiz?” diye ekledi Ines.</p>

  <p class="normal1">Michelina yakınmaya devam etti:</p>

  <p class="normal1">“Çok iyi biri, kimse bunun tersini söyleyemez. Ama iyiler kimin umurunda ki? Rahibe mi olmak zorundayız yoksa?</p>

  <p class="normal1">Hem sonra ne olacaktı ki? Bir de her şeyin üstüne kötü mü olacaktı?”</p>

  <p class="normal1">“Ama kutlama güzeldi.”</p>

  <p class="normal1">“Fausto içindi, sadece onun şerefineydi.”</p>

  <p class="normal1">“Kim bilir aklında neler vardı.”</p>

  <p class="normal1">“Fausto delinin teki, bundan daha ötesi yok.”</p>

  <p class="normal1">Sara hâlâ yukarıya, pembe parlak ışıkların olduğu terasa bakıyordu.</p>

  <p class="normal1">“Vazgeçsen daha iyi olacak” dedi Ines. “Biliyorum.” Sara’nın sesi çok sakindi.</p>

  <p class="normal1">“Ne? Nasıl? Dünyanın sonu geldi.” Ines şaşkınlıkla güldü.</p>

  <p class="normal1">“Sara ve büyük aşkı, hayatının tutkusu...”</p>

  <p class="normal1">Candida kapalı gözlerle itiraz etti. “Üstüne gitme. Siz canını sıkıyorsunuz, sonra bütün gün acısını benden çıkarıyor. Rahat bırakın onu.”</p>

  <p class="normal1">Michelina bana bakmadan döndü ve şöyle dedi:</p>

  <p class="normal1">“Komik hikâyeler bilmez misin sen? Çok az konuşuyorsun, neden? Yoksa biz mi çok fazla konuşuyoruz? Senin Torino’daki kız arkadaşların da çok konuşuyor olsa gerek. Dinle, organ nakli fıkrasını biliyor musun? İki arkadaş yıllar sonra tekrar karşılaşır...”</p>

  <p class="normal1">Sara sert bir tavırla sözünü kesti: “Hayır, kes sesini.”</p>

  <p class="normal1">“Of! Sara, hadi ama.”</p>

  <p class="normal1">“Sus diyorum. Bu komik değil, sadece müstehcen. Hiç de hoş değil.”</p>

  <p class="normal1">“Hiç hoş değil” diyerek şarkı söylemeye başladı diğerleri. Ines büyük bir merakla Sara’ya sordu:</p>

  <p class="normal1">“Gerçekten ondan vazgeçecek misin?” Sara’nın cevabı çok soğuk oldu:</p>

  <p class="normal1">“Öyle söyledim, duymadın mı? O zaman demek ki gerçekten de söyledim.”</p>

  <p class="normal1">“Kötü mü davrandı? Seni kırdı mı?” “Sana nasıl bir açıklama yaptı?”</p>

  <p class="normal1">“Zehir gibi miydi? Zehri içti ve sen...”</p>

  <p class="normal1">“Yeter! Sizi ne ilgilendirir? Kendi işlerinizle ilgilenin, eğer varsa tabi” dedi Sara sertçe.</p>

  <p class="normal1">Hafif bir hava dalgası yukarılardan birkaç damla yağmur getirdi, çatıların arasından gözüken gökyüzü hâlâ karanlıktı.</p>

  <p class="normal1">Biraz rahat nefes alabilmek için gömleklerinin yakasını yanlara doğru açarak az miktardaki esintiyi hızlandırmak için elleriyle yelpaze yaptılar.</p>

  <p class="normal1">“Sara G. Kulağa pek de güzel gelmiyor” dedi Michelina. “Hep aynı soyadı denemesi, tam bir çocuk yuvası gibi, başka bir şey değil” diye karşılık verdi Ines.</p>

  <p class="normal1">Candida bana dönerek sordu: “Senin soyadın ne?”</p>

  <p class="normal1">Söyledim. Onlar her kelimeyi vurgularken ben neden sesimi alçaltarak konuşuyordum, bilmiyorum.</p>

  <p class="normal1">Benim soyadımı bir bir kendi isimleriyle eşleştirmeye başladılar. Her bir heceyi dikkatle telaffuz ederek sorguluyorlar, fikir yürütüyorlar ve gülüyorlardı. Hızlı ya da yavaş söyleyerek oluşan isim karışımının bırakacağı yankıyı dinliyorlardı.</p>

  <p class="normal1">Sonunda Candida gülerek konuştu:</p>

  <p class="normal1">“İçimizde en uygun olanı Ines’in ismi.”</p>

  <p class="normal1">“Kuzey soyadları böyle. Merak uyandıran ve güzel ama biraz sert, hiç melodik değil” diyerek kritik etti Michelina.</p>

  <p class="normal1">Birden Sara araya girdi. “Aptallar! Üç aptaldan başka bir şey değilsiniz. Beyniniz süngerden. Ama ben neden sürekli sizi etrafımda görmek zorundayım?”</p>

  <p class="normal1">“Senin bir zavallı için yitirdiğin beynin çok sağlıklı değil mi?” dedi Ines.</p>

  <p class="normal1">Sara çoktan ayağa kalkmıştı. “Ya o zehirli ağzını kapat ya da ben...”</p>

  <p class="normal1">“Ya da sen? Hadi söyle. Evet, bekliyorum konuş. Gerçekten de ne yapacağını görmek istiyorum.”</p>

  <p class="normal1">Candida ve Michelina araya girmem için bana bakıyorlardı ama dikkati dağılan Sara oldu. “Yukarıdaki ışık neden kapandı?” Bir süre yukarıya bakarak hareketsiz kaldı.</p>

  <p class="normal1">Hepimiz kafalarımızı kaldırıp yukarı baktık. Camların griliği uzaktan ancak görünüyordu.</p>

  <p class="normal1">Sara sorgulamaya devam etti. “Neden ışıkları kapatmaya ihtiyaç duysun ki?”</p>

  <p class="normal1">Daha fazla konuşacak vakit olmadı. İlk silah sesi, duvarların arasında kapalı ve yüksekte kalmasına rağmen yankılanarak bize kadar geldi.</p>
</body>
</html>
