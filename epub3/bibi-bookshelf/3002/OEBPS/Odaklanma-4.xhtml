<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odaklanma-4</title>
    <meta http-equiv="Content-Type" content="text/html; charset=utf-8" />
  

</head>
  <body id="Odaklanma-4" lang="tr-TR" xml:lang="tr-TR">
		<div>
			<p><st c="0">Liderin temel görevlerinden biri, dikkat ve ilgiyi yönetmektir. </st><st c="65">Lider, bunu yapabilmek için öncelikle kendi dikkat ve ilgisine odaklanabilmeyi öğrenmelidir. </st><st c="158">Odaklanmak dediğimizde genellikle, diğer her şeyi dışarıda bırakarak tek bir konu üzerinde düşünmeyi kastederiz. </st><st c="271">Fakat nörobilimin son araştırmalarına göre çok farklı amaçlar için, çok farklı biçimlerde odaklanıyor, bazıları birbiriyle uyumlu çalışan, bazılarıysa çatışan farklı nöral süreçler uyguluyoruz. </st></p>
			<p><st c="465">Dikkat ve ilgi konusunu, </st><span><st c="490">kendine</st></span><st c="497"> odaklanma, </st><span><st c="509">başkalarına</st></span><st c="520"> odaklanma ve genel manada </st><span><st c="547">dünyaya</st></span><st c="554"> odaklanma biçiminde üç gruba ayırırsak, temel birçok liderlik becerisinin gerçek hayattaki uygulamaları  konusunda yeni bir pencere açmış oluruz. </st><st c="700">Liderin, kendine ve yapıcı bir biçimde başkalarına odaklanması, duygusal zekânın temel unsurlarını geliştirmesini sağlar. </st><st c="822">Genel anlamda dünyaya nasıl odaklanacaklarını anladıklarında da strateji üretme, inovasyon yapma ve kurumsal yapıları yönetme becerilerini bir üst seviyeye çıkarırlar.</st></p>
			<p><st c="989">Her lider, bu üç konuda ciddi ve dengeli bir farkındalık kazanmalıdır. </st><st c="1061">Çünkü kendine odaklanamazsa dümensiz kalır, başkalarına odaklanamazsa bilgisiz kalır ve dışarıya odaklanamazsa, yaşanacaklara hazırlıksız yakalanır. </st></p>
			<p id="_idParaDest-3"><span><st c="1210">Kendine odaklanma</st></span></p>
			<p><st c="1227">Duygusal zekâ, öz farkındalıkla yani içinizdeki sese kulak vermenizle başlar. </st><st c="1306">İçindeki sese kulak veren lider, yararlanabileceği daha fazla kaynağa sahip olur. </st><st c="1388">Böylece daha isabetli kararlar alır, özüne döner, kendini olduğu gibi görür, anlar ve kabul eder. </st><st c="1486">Peki bunu yapabilmenin koşulu nedir? </st><st c="1523">İnsanların kendilerine nasıl odaklandıklarına bakarsak bu soyut kavramı biraz daha somut hale getirebiliriz.</st></p>
			<p><span><st c="1631">Öz farkındalık</st></span></p>
			<p><st c="1646">İçinizdeki sese kulak verdiğinizde, içerideki fizyolojik işaretlere de yoğunlaşmış olursunuz. </st><st c="1741">Bu belli belirsiz işaretler, beynin ön loblarının gerisinde konuşlanan insula tarafından izlenir. </st><st c="1839">Bedenin herhangi bir bölümüne ilginizi yönelttiğinizde, insulanın o bölüme dair duyarlılığı artar. </st><st c="1938">Örneğin kalbinizin atışına yoğunlaşırsanız, insula o bölgede daha fazla nöronu harekete geçirir. </st><st c="2035">İnsanların kendi kalp atışlarını hissetme biçimi de zaten öz farkındalıklarını ölçümlemede standart bir yöntem haline gelmiştir. </st></p>
			<p><st c="2164">“İçimden bir ses” dediğimiz şey, insula ve amigdalanın yolladığı mesajlardır. </st><st c="2242">Güney Kaliforniya Üniversitesi öğretim üyesi, nörobilimci Antonio Damasio bu mesajları “somatik işaretleyici” diye adlandırıyor. </st><st c="2371">Bir şeyin doğru veya yanlış olduğunu düşünmemizi, bu somatik işaretleyicilerin verdiği hisler sağlıyor. </st><st c="2475">Somatik işaretleyiciler, dikkat ve ilgimizi daha iyi seçeneklere yönelterek karar alma sürecini basitleştiriyor. </st><st c="2588">Yüzde yüz doğru olduklarını kesinlikle söyleyemeyiz. </st><st c="2641">Ütüyü prizde unuttuğunuzu söyleyen hissin doğru çıkma oranı nedir mesela? </st><st c="2715">Dolayısıyla, onları ne kadar geniş kapsamlı bir şekilde analiz edersek, sezgilerimizi de o kadar iyi kullanmış oluruz. </st><st c="2834">(</st><span><st c="2835">Bak.</st></span><st c="2839"> “Bu Kutucuğa Göz Atıyor musunuz?”)</st></p>
			<p><st c="2874">İngiliz araştırmacılar, Londra’da faaliyet gösteren yatırım bankalarında çalışan 118 uzman ve 10 üst düzey yöneticiyle bir dizi görüşme gerçekleştirdi. </st><st c="3027">Görüşmelerin analizi sonucunda, en başarılı (yılda ortalama 500.000 sterlinden fazla kazanan) yatırım uzmanlarının ne tamamen analitik becerilerine ne de içlerinden gelen sese güvenenler olduğu görüldü. </st><st c="3230">En başarılı yatırım uzmanları, sezgilerinin ne kadar isabetli olabileceğini analiz etmekte birçok duyguyu bir arada kullananlardı. </st><st c="3361">Kaybettiklerinde, endişeli olduklarını inkâr etmiyor, daha dikkatli davranıyor, daha az riske giriyorlardı. </st><st c="3469">En başarısız yatırım uzmanlarıysa (yıllık gelirleri 100.000 sterlinden düşük olanlar) endişelerini yok sayan, içlerinden gelen sesi dinlemeye devam edenlerdi. </st><st c="3628">Çoğu zaman içeriden gelen kapsamlı işaretleri göz ardı ettiklerinden yanlış seçimler yapıyorlardı. </st></p>
			<p><st c="3727">Öz farkındalığın en temel unsurlarından biri, kendimizle ilgili algısal izlenimlere yoğunlaşmaktır. </st><st c="3827">Liderlik bağlamında çok önemli bir başka unsursa zaman içinde edindiğimiz deneyimleri birleştirerek gerçek kişiliğimize dair tutarlı bir resim çizebilmektir.</st></p>
			<p><st c="3984">Gerçek kişilikten kastettiğimiz, olduğunuz gibi görünmenizdir. </st><st c="4048">Kendinize karşı nasıl biriyseniz, başkalarına karşı da öyle olmaktır. </st><st c="4118">Başkalarının, özellikle saygı duyduğunuz ve geribildirimlerinde dürüst davranan kişilerin sizinle ilgili düşüncelerine kulak vermek, dikkate almak önemlidir. </st><st c="4276">Burada işinize  yarayacak bir odaklanma türü olarak </st><span><st c="4327">açık farkındalık</st></span><st c="4343"> kavramından söz edebiliriz. </st><st c="4372">Herhangi bir şey tarafından dikkatimiz dağıtılmadan, konsantrasyonumuz bozulmadan, çevremizde olan biteni görmeye açık farkındalık denir. </st><st c="4510">Açık farkındalıkta yargıda bulunma, tahlil etme, görmezden gelme gibi durumlar söz konusu değildir. </st><st c="4610">Açık farkındalıkta sadece olan biteni algılar, başka hiçbir şey yapmayız.</st></p>
		</div>
	<div id="charCountTotal" value="4683"></div></body>
</html>
