<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odaklanma-25</title>
    <meta http-equiv="Content-Type" content="text/html; charset=utf-8" />
  

</head>
  <body id="Odaklanma-25" lang="tr-TR" xml:lang="tr-TR">
		<div>
			<p><st c="0">“Odaklanma konusunda benimsenmiş geleneksel yaklaşımlar bende işe yaramıyor” veya “Daha üretken olmak için ne yapılması gerektiğini biliyorum ama yapmıyorum” gibi sözleri koçluk hizmeti verdiğim kişilerden çok duyarım. </st><st c="220">Üretkenliklerini artırmak için bir sürü kitap, makale okuyor, eğitim alıyorlar ama bir türlü ilerleme kaydedemiyorlar. </st><st c="339">Odaklanma konusunda neler yapmaları gerektiğine dair hayli bilgili olan insanların neden hâlâ odaklanamadıklarını merak edip bir araştırma yaptım ve bu durumun nedenlerini buldum. </st><st c="519">Kontrolü elinize almanızı sağlayacak birtakım stratejiler geliştirdim. </st></p>
			<p><st c="590">Başkalarında işe yarayan, üretkenliklerini artıran stratejilerin sizde de işe yarayacağını varsayarsanız, sonuçta yılgınlık ve yenilgi hissi yaşamanız işten bile değildir. </st><st c="762">Bir dostunuz veya bir yazar, kendi uyguladıkları yöntemi öyle bir metheder ki, doğru uygulandığı takdirde başarısız olma ihtimali yok gibi görünür. </st><st c="910">Fakat o yöntemi uygulayıp da kısıtlayıcı veya taklit olduğunu görürseniz, sizin için doğru bir yöntem değil demektir. </st><st c="1028">Yöntemi uygulayıp başarılı sonuç almaya çabalarken, hem işe yaramayan davranışları beyhude tekrarlamaya başlar hem de odaklanamadığınız için kendinizi hırpalar durursunuz. </st></p>
			<p><st c="1200">Koçluk hizmeti verdiğim danışanlarımdan bazıları, zaman planlamalarını yaparken, en çok tavsiye edilen araçlar arasında ilk sıralarda yer alan Excel tablosu, ajanda, takvim ve saat kullanmaktan, koşullu planlamalar yapmaktan kaçınıyor. </st><st c="1436">Bunlar genellikle, iş deneyimlerinin kalitesine çok önem veren, kendilerini olayların akışına bırakmaktan keyif alıp bu keyfi artırmayı amaçlayan, endüstriyel üretkenlik kaygılarının kendilerini boğduğuna inanan kişiler oluyor. </st><st c="1664">Siz de bu tanıma uyuyorsanız, çalışırken içinizde olan bitene dikkat etmekten, gözlemlediklerinizi stratejilerinizi güçlendirmek için kullanmaktan ciddi kazanımlar sağlayabilirsiniz. </st></p>
			<p><st c="1847">Yenildiğinize inanıyorsanız, yolunuza devam etmenizi sağlayacak, kontrolü daha fazla elinizde tuttuğunuzu hissettirecek iki şey vardır. </st><st c="1983">İlki, o an bulunduğunuz yeri kabul edip, kendiniz için şefkat beslemektir. </st><st c="2058">“Burada kalakaldım ve bu çok kötü bir duygu” diye durumunuzu kendinize itiraf edin. </st><st c="2142">Bu itiraf ve kabullenmeyle kavga etmeyin. </st><st c="2184">Kendinizi kınamak için bu itirafı kullanmayın. </st><st c="2231">İşte bunları yapabildiğinizde, içinde bulunduğunuz zor durumun sizi yolunuzdan çıkarma gücünü azaltmış olursunuz. </st><st c="2345">Kendinize şefkatli davranın, güçlü olduğunuz yönleri kendinize hatırlatın, geçmişte üstesinden geldiğiniz zorlukları düşünün, problemleri çözme kapasitenizi küçümsemeyin.</st></p>
			<p><st c="2515">Ardından, denemeler yaparak ve düşünerek yola devam edin. </st><st c="2574">Danışanlarımdan, çalışma süreçlerinin  gün içinde farklı noktalarda kendilerini nasıl hissettirdiğini düşünmelerini ve buna göre çalışma deneyimlerinin kalitesini iyileştirecek değişiklikler yapmalarını istiyorum. </st><st c="2787">Esnek olmak her zaman işe yarar. </st><st c="2820">Bir yöntemden yarar sağlayamadığınızda onda ısrar etmek yerine yeni bir yönteme geçin. </st><st c="2907">Masanızda oturmaktan sıkıldınız mı? </st><st c="2943">İşinize birkaç saat dışarıda veya kafede devam edin. </st><st c="2996">Bilgisayar ekranı gözlerinizi mi yordu? </st><st c="3036">Kâğıt üzerinde çalışın veya ses tanıma teknolojisini kullanın. </st><st c="3099">Öğle yemeğinden önce elinizdeki işlerden birini tamamlama kararı almıştınız belki ama yılgınlığınız artıyorsa, dışarı çıkıp kısa bir yürüyüş yapmak, bir şeyler yemek, o işi öğleden sonra hızlı ve sorunsuz bir şekilde bitirmenizin tek yolu olabilir. </st></p>
			<p><st c="3348">Değişimi ne zaman yapacağınızı bilmek istiyorsanız beden ve zihin arasındaki bağlantıyı kullanmalısınız. </st><st c="3453">Örneğin ben, koltuğumdan günde birçok kez kalkıp gerinmem gerektiğini öğrendim. </st><st c="3533">Omuzlarımdaki gerginlik, bacaklarımdaki uyuşma harekete geçmem gerektiğini söylüyor. </st><st c="3618">Otururken kamburumun çıktığını veya dişlerimi fazlaca sıktığımı hissedersem, pencereye gidiyor veya dışarı çıkıyor, birkaç dakika hava alıyorum. </st><st c="3763">Özellikle mesainin sonuna doğru veya fazla bir çaba gerektirmeyen bir işle uğraşmaya başlamadan önce olmak üzere, hemen her gün ufak egzersizler yapmaya da dikkat ediyorum. </st><st c="3936">Zamanlamayı bu şekilde ayarlamamın nedeniyse, bu egzersizlerin konsantrasyonumu güçlendirmek yerine azaltması. </st><st c="4047">Konsantrasyonunuzu en optimal şekilde nasıl yöneteceğinizi bedeniniz, vereceği işaretlerle söyleyecektir. </st><st c="4153">Kulak vermeniz yeterli.</st></p>
			<p><st c="4176">Bazıları, planlarının gidişatını yakından izleyip başarıya ne zaman ulaşacaklarını bilmek ister. </st><st c="4274">Öte yandan, birçokları için, projeyle elde edilecek çıktıdan ziyade, çalışma sürecine odaklanmak, son derece güçlü ve yararlı bir bakış açısı değişikliği sağlar. </st><st c="4436">Örneğin koçluk hizmeti verdiğim danışanlarımdan Nora, o gün için asıl amacını “projeyi bitirmek” olarak belirleyip de işler beklediği gibi gitmediğinde strese giriyor, projeyi hedeflediği süre içinde tamamlayamadığında demoralize oluyor, hayal kırıklığı yaşıyordu. </st><st c="4701">Nora, o günkü amacını “proje üzerinde çalışmak” veya “projede ilerleme kaydetmek” diye belirlediğinde ve özellikle de ilerleme göstergesi niteliği taşıyan münferit işlerle küçük dönüm noktalarını tespit ettiğinde daha rahat çalışabildiğini keşfetti.</st></p>
			<p><st c="4950">Konsantrasyonunuzu korumak için savaş vermek zorunda değilsiniz. </st><st c="5016">Bunu yapmak çok basit bir şey de sayılmaz ama onu iyi yönetebildiğinizde kendinize karşı bakışınız daha olumlu bir çerçeveye oturduğu gibi kendinizi daha başarılı hissedersiniz. </st><st c="5194">Önemli bir işle ilgili ilerleme kaydetmek, kişinin enerjisine enerji kattığı gibi yaptığı işten mutlu olmasını da sağlar. </st><st c="5316">Dolayısıyla, iş akışınızı rahatlık, kolaylık ve ilerleme üzerine kurgulamanız en mantıklısı olacaktır. </st><st c="5419">Minnesota Üniversitesi öğretim üyelerinden, Prof. </st><st c="5469">Theresa Glomb, işinizi organize ederken “yokuş aşağı start” anlayışını benimsemeyi öneriyor.</st><sup><st c="5561">1</st></sup><st c="5563"> Arabanızı bir tepenin yamacına, ön tarafı aşağıya bakacak şekilde park ettiğinizi düşünün. </st><st c="5655">Harekete geçmek için frenden ayağınızı çekmek yeterli. </st><st c="5710">Çalışmanızda da aynı kolay başlangıcı sağlayacak şartlar neler? </st><st c="5774">O şartları nasıl oluşturabilirsiniz? </st><st c="5811">Yeni bir işe girişmeden önce masanızı mı derleyip toplamalısınız? </st><st c="5877">Akşam çıkmadan önce ertesi günün en önemli iki önceliğini not mu almalısınız? </st><st c="5955">Belki de ayrıntılarda kolay boğulan, büyük resme bakmayı tercih eden birisiniz. </st><st c="6035">Büyük fikrinizi hayata geçirmeden önce, bunun için yapmanız gereken ufak işlerden biriyle bir deneme yapabilirsiniz. </st><st c="6152">Kendinize şu soruyu yöneltin: “Büyük fikrimi hayata geçirme sürecinde atabileceğim ufak adımlardan biri hangisi olabilir?” Örneğin ben, bir makale konusu bulduğumda hemen harekete geçmezsem o konuyu unutacağımı biliyorum. </st><st c="6374">O nedenle birkaç dakika içinde bir taslak hazırlayabilirim ki bu somut bir ilerleme olur. </st><st c="6464">Zamanım varsa, daha kapsamlı bir taslak da ortaya  çıkarabilirim ki bu da daha fazla ilerleme anlamına gelir. </st><st c="6573">Taslak hazırlamak, yazının prova metnini hazırlamaktan daha hızlı ve kolaydır fakat aynı zamanda yazının nihai aşamasına giden yolda atılmış, insana kendini iyi hissettiren, somut da bir adımdır. </st><st c="6769">Büyük bir şeyi sıfırdan yapmak için ilham gelsin diye beklemek işe yaramaz. </st><st c="6845">Aslında tam tersi bir etki yaparak üretkenliği sekteye uğratır. </st><st c="6909">Doğru yöntem, ufak adımlar atmanın yollarını bulup, kaydedilen ilerlemenin keyfini çıkarmak olacaktır.</st></p>
			<p><st c="7011">Birinin üretkenlik konusunda uyguladığı yöntem, size yapay geliyorsa sizi motive etmesi de zor olacaktır. </st><st c="7118">Örneğin bazı kişiler üretkenliklerini artırmak için ellerindeki işlere tamamlanma süresi belirlerler. </st><st c="7220">Bazıları içinse böyle süreler ancak ve ancak, suni gerekçelere dayandırılarak belirlenmemişse, gerçekten bir anlam ve önem taşıyorsa, o işin tarafı konumundaki herkes için doğru ve uygunsa ve tutturulamamaları durumunda ciddi sıkıntılara yol açacaksa konsantrasyonu artırabilir. </st><st c="7499">Benim içinse önemli olan, belirlenmiş bir gün ve saatte, beni dinlemek için bir insan topluluğunun bir araya gelecek olmasıdır. </st><st c="7627">Belirlenen gün ve saat neyse tam o zaman mükemmel bir konuşma yapmak için hazırlığımı yapar ve konuşmamı gerçekleştiririm. </st><st c="7750">Öte yandan, kendime veya bir başkasına, slaytlarımı iki hafta önceden hazırlamayı planladığımı söylememin konsantrasyon anlamında bana hiçbir faydası olmaz. </st></p>
			<p><st c="7907">Size anlamlı gelmeyen üretkenlik artırıcı stratejiler, sizi motive edemez. </st><st c="7982">Yapmanız gereken bir işi, temel değerleriniz bağlamında yeniden tanımlayarak konsantrasyonunuzu güçlü ve kalıcı hale getirebilirsiniz. </st><st c="8117">Diyelim ki müşterimin firmasında, çalışanlarla görüşmeler yapacağım ve bunun zaman planlamasını oluşturmam gerekiyor. </st><st c="8235">E-postalarla ve planlama aşamasıyla uğraşmayı gereksiz idari işler diye görürsem sıkılırım. </st><st c="8327">Ancak bunlara, insanların mesleki ve kişisel gelişimine katkıda bulunacak sohbetler gözüyle bakarsam, o sıkıcı gibi görünen işler bir anda ilginçleşmeye başlar. </st></p>
			<p><st c="8488">Çoğu kişi odaklanmaya çalışırken, dikkat dağıtan iç ve dış unsurların kurbanı olur. </st><st c="8572">Dikkat dağıtan unsurları savuşturmanın en iyi yollarından biri, o unsurlara teslim olmanın yol açacağı kaybı sorgulamaktır. </st><st c="8696">Dikkat dağıtan unsurlara teslim olmak, geçici bir rahatlama sağlasa bile, sonradan pişmanlık ve hatta yetersizlik duyguları yaratacaktır. </st><st c="8834">Öte yandan, yapmanız beklenen işte yol aldığınızda, o işte ne kadar yetkin olduğunuzu bir kez daha kendinize ispatlamanın haklı gurur ve mutluluğunu yaşarsınız. </st><st c="8995">Dikkat dağıtan unsurlara teslim olacağınızı hissettiğiniz anda kendinize şu soruyu sorun: “Şu anda tam olarak neye ‘Hayır’ diyorum?” İnternetteki birbirinden ilginç bir sürü şeyin ardına düştüğünüzde dizginleri elinizden kaçırıp, gerçekten yapmak istediğiniz zamanı bunlara harcamak zorunda kalacağınızı gördüğünüzde, konsantrasyonunuzu o iş üzerinde toplamak için ihtiyaç duyacağınız gücü içinizde bulacağınızdan şüpheniz olmasın. </st></p>
			<p><st c="9427">Son olarak, konsantrasyon denen şeyin dinamik, hep ilerleme halinde bir çaba olduğunu unutmayın. </st><st c="9524">Tek bir yöntem kullanarak lazer keskinliğinde bir odaklanma becerisi edinemeyeceğinizi bilin. </st><st c="9618">Dikkatinizin dağılması durumunda başvurabileceğiniz en iyi yöntem, kendinizi suçlayıp kınamak değil, kendinize karşı hem merak hem şefkatle yaklaşmaktır. </st><st c="9772">Konsantrasyonunuzun ideal düzeyde olup olmadığına bakmaksızın, her günün bitiminde zaman ayırıp o gün neleri başardığınızı not alın ve ertesi günün hedeflerini gerçekleştirmek üzere kendinizi yumuşak bir yokuş aşağı başlangıca hazırlayın.</st></p>
			<p><span><st c="10010">MONIQUE VALCOUR</st></span><st c="10026">, yönetici koçu, konuşmacı ve işletme hocasıdır. </st><st c="10075">Kendisini @moniquevalcour Twitter hesabından takip edebilirsiniz.</st></p>
			<p><span><st c="10140">Not</st></span></p>
			<p><st c="10144">1. </st><st c="10148">Theresa Glomb, “Let’s Make Work Better,” video kayıt tarihi: 21 Temmuz 2015, Minneapolis, Minnesota, TedX Talks, 18.35, https://www.youtube.com/watch?v=oCYeEt94EMc.</st></p>
			<p><br /><br /><st c="10312">hbr.org, 6 Aralık 2017</st></p>
		</div>
	<div id="charCountTotal" value="10335"></div></body>
</html>
