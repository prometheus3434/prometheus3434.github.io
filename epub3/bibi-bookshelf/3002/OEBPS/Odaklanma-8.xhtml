<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odaklanma-8</title>
    <meta http-equiv="Content-Type" content="text/html; charset=utf-8" />
  

</head>
  <body id="Odaklanma-8" lang="tr-TR" xml:lang="tr-TR">
		<div>
			<p><span><st c="0">KENDİNİ ZAPT ETMEYİ ÖĞRENME</st></span></p>
			<p><st c="28">Hemen basit bir bilişsel kontrol testi yapalım. </st><st c="77">Her satırda, tam ortada yer alan okun hangi yöne baktığını söyleyebilir misiniz?</st></p>
			<p><img src="image/1.png" alt="" /></p>
			<p><img src="image/2.png" alt="" /></p>
			<p><img src="image/3.png" alt="" /></p>
			<p><st c="157">Buna Eriksen Flanker Görevi deniyor ve dikkatinizin dağılmaya ne kadar müsait olduğunu belirlemeye yarıyor. </st><st c="266">Laboratuvar koşullarında yapıldığında denekler, ortadaki okların gösterdiği yönün değiştiğini, bir saniyenin binde biri kadar kısa sürelerde gerçekleşse bile saptayabiliyor. </st><st c="440">Bilişsel kontrolleri ne kadar gelişmişse, dikkatlerinin dağılması da o kadar zorlaşıyor.</st></p>
			<p><st c="528">Bilişsel kontrolü güçlendirmek için “Simon Diyor ki”, “kırmızı ışık-yeşil ışık” gibi çok basit oyunlardan bile yararlanılabilir. </st><st c="658">Belli bir noktada durmanızın istendiği her oyun yarar sağlar. </st><st c="720">Araştırmalar, sandalye kapmaca oyununda başarılı olan bir çocuğun, bilişsel kontrolden sorumlu prefrontal bölgesinin de zamanla güçlendiğini gösteriyor. </st></p>
			<p><st c="873">ABD’de okula giden çocukların bilişsel kontrol becerilerini güçlendirmek için, sosyal ve duygusal öğrenme (SEL) adı verilen bir yöntem kullanılıyor. </st><st c="1022">Bu yöntemde de temel prensip çok basit. </st><st c="1062">Çocuklara, zor bir problem karşısında trafik ışıklarını düşünmeleri öğretiliyor. </st><st c="1143">Kırmızı ışık, “dur, sakinleş, harekete geçmeden önce düşün” demek. </st><st c="1210">Sarı ışık, “yavaşla ve çeşitli olası çözümler üzerinde düşün” anlamına geliyor. </st><st c="1290">Yeşil ışıksa “planı uygula, bak bakalım işe yarıyor mu?” demek. </st><st c="1354">Bu şekilde düşünen çocuklar, amigdala kontrolünde sergilenen dürtüsel davranışlardan kurtularak, prefrontal beyin merkezlerinin bilinçli davranışlarını sergilemeye başlıyorlar.</st></p>
			<p><st c="1530">Yetişkinler de bu becerilerini şimdi bile geliştirebilirler. </st><st c="1592">Sosyal ve duygusal öğrenmeyle sandalye kapmaca gibi oyunların çocuklar üzerinde yarattığı olumlu sonuçları yetişkinler, her gün yapacakları mindfulness egzersizleriyle sağlayabilirler.</st></p>
			<p><st c="1776">Bu egzersizler sırasında dikkatinizi nefes alıp verişiniz üzerinde toplayın. </st><st c="1854">Duygu ve düşüncelerinizi gözlemleyin ama dikkatinizin onlar tarafından dağıtılmasına izin vermeyin. </st><st c="1954">Dikkatinizin dağıldığını fark ederseniz, tekrar nefesinize yoğunlaşın. </st><st c="2025">Kulağa basitmiş gibi gelebilir ama bunu 10 dakika boyunca yaptığınızda o kadar kolay olmadığını anlayacaksınız.</st></p>
		</div>
	<div id="charCountTotal" value="2136"></div></body>
</html>
