<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odaklanma-23</title>
    <meta http-equiv="Content-Type" content="text/html; charset=utf-8" />
  

</head>
  <body id="Odaklanma-23" lang="tr-TR" xml:lang="tr-TR">
		<div>
			<p><st c="0">Sürüncemede bıraktığınız projenin tamamlanıp teslim edilmesine çok az kaldı. </st><st c="78">Şikâyet etmekten ve zamanınızı tüketmekten başka bir şey yapmayan o huysuz müşteri yine aramış, sizi bulamamış. </st><st c="190">Mutlaka dönüş yapmalısınız. </st><st c="218">E hani bu yıl, spor salonuna daha sık gidecektiniz, kendi kendinize söz vermiştiniz?</st></p>
			<p><st c="302">Yapmanız gereken ama yapmak istemediğiniz işleri yapmaya kendinizi zorladığınızda, suçluluk duygusu, stres ve yılgınlığınızın ne kadar hafifleyeceğini tahmin edebiliyor musunuz? </st><st c="481">Ya kendinizi ne kadar mutlu ve başarılı hissedeceğinizi?</st></p>
			<p><st c="537">Size iyi hem de çok ama çok iyi bir haberimiz var: Doğru stratejiyi kullanırsanız, işlerinizi erteleme  huyunuzdan kurtulabilirsiniz. </st><st c="671">Hangi stratejiyi kullanacağınızı belirlerken, öncelikle işlerinizi neden ötelediğinizi bulmanız gerekiyor. </st><st c="778">En kuvvetli ihtimalleri aşağıda bulabilirsiniz:</st></p>
			<p id="_idParaDest-14"><span><st c="825">1. </st><st c="829">Berbat etmekten korktuğunuz için sürekli öteliyorsunuz</st></span></p>
			<p><span><st c="883">Çözüm: “korunma odağı”</st></span></p>
			<p><st c="906">Her işe iki ayrı pencereden bakılabilir. </st><st c="948">Bir işi yaparsınız çünkü o iş, sizi şu an olduğunuzdan daha iyi bir noktaya taşıyacak, yani size bir başarı kazandıracaktır. </st><st c="1073">“Bu projeyi başarıyla tamamlarsam, müdürümün takdirini kazanırım” veya “Düzenli spor yaparsam harika görünürüm” durumlarında olduğu gibi. </st><st c="1211">Psikologlar buna “gelişme odaklanması” adını veriyor. </st><st c="1265">Araştırmalar, bir kazanım elde etme düşüncesinin kişiyi motive ettiğini, iyimser ve istekli hissettiğimizde çok daha iyi çalıştığımızı gösteriyor. </st><st c="1412">Kulağa güzel geliyor, değil mi? </st><st c="1444">Eğer size verilen işi elinize yüzünüze bulaştıracağınızdan korkuyorsanız, bu odaklanma türü size uygun değil demektir. </st><st c="1563">Endişe ve şüphe, gelişme odaklanmasına zarar verecek unsurlar olup, harekete geçeceğiniz varsa da o isteği yok edeceklerdir. </st></p>
			<p><st c="1688">Size gereken, şüphe unsurundan olumsuz değil olumlu etkilenecek bir yöntemdir. </st><st c="1767">O yöntemin adı da “korunma odağı”dır. </st><st c="1805">Elde edeceğiniz kazanımı düşünmek yerine, kaybetmemeye odaklanırsınız. </st><st c="1876">İşinizi tamamlamaktaki amacınız, kayba uğramamak olur. </st><st c="1931">Korunma odağında bir projeyi başarıyla bitirmek, patronunuzun size kızmasını, kafaya takmasını önlemenin bir yoludur. </st><st c="2049">Düzenli spor yapmak, kötü görünmemenin bir yoludur burada. </st><span><st c="2108">Focus</st></span><st c="2113"> kitabımda yer verdiğim, uzun yıllara dayalı araştırmalarım sonucunda gördüm ki korunma motivasyonu, işlerin kötü gideceğinden doğan endişeyle güçlenebilmektedir. </st><st c="2276">Kaybetmemeye odaklandığınızda, tehlikeden bir an önce kurtulmanın tek yolunun hemen harekete geçmek olduğunu düşünürsünüz. </st><st c="2399">Ne kadar korkarsanız, kapıdan o kadar hızlı çıkıp gidersiniz.</st></p>
			<p><st c="2460">Kulağa pek eğlenceli gelmediğinin farkındayım. </st><st c="2508">Özellikle de gelişme odaklanması kişisiyseniz bu yöntem sizin için can acıtıcı olabilir. </st><st c="2597">Fakat işleri berbat etmekten korkup da hiçbir şey yapmamaktansa, yaşayacağınız kayıpları düşünerek harekete geçmekten daha iyi bir yol da yoktur. </st><st c="2743">Kulağa korkunç gelir ama emin olun işe yarar.</st></p>
			<p id="_idParaDest-15"><span><st c="2788">2. </st><st c="2792">Canınız istemediği için işi erteliyorsunuz</st></span></p>
			<p><span><st c="2834">Çözüm: Mister Spock gibi duygularınızı yok sayın. </st><st c="2885">Duygular size ayak bağı olur. </st></span></p>
			<p><span><st c="2915">The Antidote: Happiness for People Who Can’t Stand Positive Thinking</st></span><st c="2983"> adını verdiği harika kitabında Oliver Burkeman, “Sabahları erken kalkamıyorum” veya “Bir türlü spora başlayamıyorum” gibi şeyler diyenlerin aslında, o şeyleri yapmayı canlarının istemediğini söyler. </st><st c="3183">Ne de olsa sizi her sabah o yatağa kimse bağlamaz. </st><st c="3234">İri kıyım, pala bıyıklı birtakım tipler, spor salonunun kapısında durup girmenize engel olmaz. </st><st c="3329">Yani fiziksel olarak sizi engelleyen hiçbir şey yoktur. </st><st c="3385">Sadece canınız istemiyordur, o kadar. </st><st c="3423">Ancak bu noktada Burkeman şu soruyu soruyor: “Bir şeyi yapmaya başlamak için, o şeyi yapmayı canınız isteyinceye kadar beklemenizi size söyleyen kim?”</st></p>
			<p><st c="3573">Bu çok önemli soru üzerinde 1 dakika düşünmenizi istiyorum. </st><st c="3634">Her nasılsa bir şekilde hepimiz bilinçaltımızda şuna inanmışız: Başarılı ve motive olmak için, canımızın harekete geçmeyi istemesi gerekir. </st><st c="3774">O şeyi yapmayı istememiz icap eder. </st><st c="3810">Buna neden inandığımızı gerçekten bilmiyorum. </st><st c="3856">Bu, tamamen saçmalık. </st><st c="3878">Evet, bazen yaptığınız şeye dört elle sarılmanız gerekir. </st><st c="3936">Projenin bittiğini görmek, daha sağlıklı biri olmak veya güne erken başlamak için bir çaba göstermeniz icap edebilir. </st><st c="4054">Ancak canınızın istemesi diye bir şey söz konusu değildir. </st><st c="4113">Böyle bir şeye ihtiyacınız yoktur. </st></p>
			<p><st c="4148">Burkeman’ın belirttiği gibi birçok üretken sanatçı, yazar ve inovatörün başarılı olmasının nedenlerinden biri, günde belirli bir süre rutin bir şekilde çalışmaya mecbur kalmalarıdır. </st><st c="4331">İşleri ne kadar yavan ve sıkıcı olursa olsun, bu durum üretkenliklerine ciddi katkı yapar. </st><st c="4422">Burkeman, ünlü ressam Chuck Close’un bir sözüne de yer veriyor: “İlham gelmesini beklemek, amatörlere özgüdür. </st><st c="4533">Amatör olmayanlar kolları sıvar ve işini yapar.”</st></p>
			<p><st c="4581">Yani orada öylece oturmuş, canınız istemiyor diye o işi yapmayı erteleyip duruyorsanız, şunu bilin ki canınızın istemesi şart değil. </st><st c="4715">Canınızın istememesi sizi durdurmasın. </st><st c="4754">Sizi o işi yapmaktan alıkoyacak hiçbir şey yok. </st></p>
			<p id="_idParaDest-16"><span><st c="4802">3. </st><st c="4805">Zor veya sıkıcı diye erteliyorsunuz</st></span></p>
			<p><span><st c="4840">Çözüm: Koşullu planlama </st><br /><st c="4865">yöntemini kullanın</st></span></p>
			<p><st c="4883">Genellikle meseleleri çözmede irade unsuruna güveniriz. </st><st c="4940">“Bir dahaki sefere, bu konu üzerinde çalışmaya daha erken başlayacağım” gibi sözler veririz kendimize. </st><st c="5043">O kadar irademiz olsa, zaten ilk seferinde çalışmaya daha hızlı girişirdik. </st><st c="5119">Araştırmalar, insanların otokontrol kapasitelerini çok zaman abarttığını, iradelerini kullanarak zor durumlara düşmekten kurtulabileceklerini sandıklarını gösteriyor.</st></p>
			<p><st c="5285">Şunu unutmayın: İradenin gücü bir yere kadardır. </st><st c="5335">Size zor, sıkıcı veya ürkütücü gelen işleri yapmanıza her zaman yardımcı olamayabilir. </st><st c="5422">O halde ne yapacaksınız? </st><st c="5447">Koşullu planlama yöntemini kullanacaksınız.</st></p>
			<p><st c="5490">Koşullu planlama, bir projeyi bitirmek için atılacak adımları belirlemekten daha fazlasını sunar size. </st><st c="5594">O adımların nerede ve ne zaman atılacağını da söyler. </st><st c="5648">Bir örnek verelim:</st></p>
			<p><span><st c="5666">Saat 14.00 </st></span><span><st c="5678">ise</st></span><span><st c="5681">, elimdeki işi bırakacak ve müdürümün istediği rapor üzerinde çalışmaya başlayacağım. </st><st c="5767">Patronum, istediğim maaş zammıyla ilgili olarak toplantıda bir şey demez </st></span><span><st c="5840">ise</st></span><span><st c="5843">, toplantı bitmeden konuyu tekrar açacağım. </st></span></p>
			<p><st c="5887">Neyi ne zaman ve nerede yapacağınıza kesin olarak baştan karar verdiğinizde, o zaman geldiğinde yan çizme, kaytarma diye bir şey söz konusu olamaz. </st><st c="6035">“Bunu şimdi yapmak zorunda mıyım?”, “Biraz beklese olmaz mı?”, “Onun yerine başka bir şey yapsam mı?” gibi sorular soramazsınız. </st><st c="6164">Zor bir seçim yaparken irademizi kullanmaya işte böyle kaytarma durumlarında ihtiyaç duyarız. </st><st c="6258">Koşullu planlama, o kritik an gelmeden çok önce doğru kararı almanızı sağladığından, iradenize sık sık başvurmanıza da gerek kalmaz. </st><st c="6391">Zaten, uzmanlarca yürütülen 200’den fazla araştırmadan çıkan sonuca göre de koşullu planlama yönteminin kullanılması sayesinde hedeflerin başarılması oranı yüzde 200, üretkenlikse yüzde 300 artıyor. </st></p>
			<p><st c="6590">Burada önerdiğim üç stratejinin (başarısızlığın sonuçlarını düşünün; duygularınızı yok sayın; ayrıntılı bir plan yapın) “Tutkularınızı izleyin!” veya “Hep pozitif düşünün!” gibi eğlenceli olmadığının farkındayım. </st><st c="6803">Ancak, bu stratejileri kullandığınızda başarıya ulaşmanız kaçınılmaz olacaktır. </st></p>
			<p><span><st c="6883">HEIDI GRANT</st></span><st c="6894">, NeuroLeadership Institute’ta sosyal psikolog olarak çalışmaktadır. </st><st c="6963">Columbia Üniversitesi Motivasyon Bilim Merkezinde direktör yardımcılığı yapmaktadır. </st><span><st c="7048">Nine Things Successful People Do Differently, No One Understands You and What to Do About It </st></span><st c="7141">ve</st><span><st c="7143"> Reinforcements: How to Get People to Help You </st></span><st c="7190">adında iki kitabı bulunmaktadır. </st><st c="7223">Kendisini Twitter’da @heidgrantphd hesabı üzerinden takip edebilirsiniz.</st></p>
			<p><br /><br /><st c="7295">hbr.org, 14 Şubat 2014</st></p>
		</div>
	<div id="charCountTotal" value="7318"></div></body>
</html>
