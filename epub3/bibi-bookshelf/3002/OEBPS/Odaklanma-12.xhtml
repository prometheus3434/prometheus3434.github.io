<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odaklanma-12</title>
    <meta http-equiv="Content-Type" content="text/html; charset=utf-8" />
  

</head>
  <body id="Odaklanma-12" lang="tr-TR" xml:lang="tr-TR">
		<div>
			<p><span><st c="0">EMPATİ NE ZAMAN KONTROL EDİLMELİDİR?</st></span></p>
			<p><st c="37">Karşımızdaki kişi, tüm dertlerini üzerimize boşaltıp bizi bunalttığında, daha isabetli kararlar verebilmek adına empati kurma dürtümüzü dizginleyebilmemiz önemlidir.</st></p>
			<p><st c="203">Eline iğne batmış birini gördüğümüzde beynimiz, o kişinin acısını duymamızı sağlayan bir sinyal yayar. </st><st c="307">Ama tıp öğrencilerine fakültede, bu tip otomatik tepkileri engellemeyi öğretirler. </st><st c="390">Empati duygusunu bastırmak için, temporo-parietal bölgesi ve prefrontal kortekste yer alan ve duygulara karşı bizi duyarsızlaştırarak konsantrasyonumuzu artıran bazı bölgeleri kullanırız. </st><st c="578">Sükûnetimizi koruyup insanlara yardım etmek için onlarla aramıza mesafe koyduğumuzda, işte beynin bu bölgelerinin gücünden yararlanırız.</st></p>
			<p><st c="714">Duygusal açıdan aşırı yoğun bir ortamda bir problem gördüğümüzde, bir çözüm üretebilmek için beynimizin aynı bölgelerini devreye sokarız. </st><st c="853">Üzgün biriyle konuşurken, yine bu sistem yardımımıza koşar, “kalpten kalbe” kurulmuş empati köprüsünü, “beyinden kalbe” kurulmuş, bilişsel bir empatiye dönüştürerek, karşımızdaki kişinin bakış açısını rasyonel bir pencereden görmemizi sağlar.</st></p>
		</div>
	<div id="charCountTotal" value="1095"></div></body>
</html>
