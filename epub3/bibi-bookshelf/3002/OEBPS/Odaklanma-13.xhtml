<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odaklanma-13</title>
    <meta http-equiv="Content-Type" content="text/html; charset=utf-8" />
  

</head>
  <body id="Odaklanma-13" lang="tr-TR" xml:lang="tr-TR">
		<div>
			<p><span><st c="0">İlişki kurmak</st></span></p>
			<p><st c="14">Sosyal duyarlılığı gelişmemiş kişileri tespit etmek zor değildir. </st><st c="81">Özellikle başkalarına karşı sosyal duyarlılıkları zayıf olanları tespit etmek daha da kolaydır. </st><st c="177">Hiçbir şeyden haberleri yoktur. </st><st c="209">Mesela kişi CFO’dur, teknik bilgi ve yetkinliği üst düzeydedir ama bazı çalışanları hırpalar, bazılarının elini kolunu bağlar, adam kayırır. </st><st c="350">Ama yaptıklarını yüzüne vurursanız, başkalarını suçlar, sinirlenir veya problemin sizde olduğunu düşünür. </st><st c="456">Ancak bütün bunları bilinçli olarak yapmaz. </st><st c="500">CFO, yetersiz olduğu konulardan bihaberdir yalnızca. </st><st c="553">Bunları yaptığının farkında bile değildir. </st></p>
			<p><st c="596">Sosyal duyarlılıkla bilişsel empati arasında bir bağlantı olduğu düşünülüyor. </st><st c="674">Bilişsel empati becerisine sahip yöneticiler, mesela yurtdışı görevlerde daha başarılı oluyor. </st><st c="769">Uzmanlar bunu, gittikleri ülkelerin normlarını kısa sürede kavrayıp bu yeni kültüre özgü zihinsel modelleri hemen öğrenebilmelerine bağlıyor. </st><st c="911">İçinde bulunduğumuz sosyal koşullara dikkat eder, duyarlılık gösterirsek, her durumda en doğru şekilde davranıp genel kabullere göre hareket etmenin de yolunu mutlaka buluruz. </st><st c="1087">Böylece o toplumun bireylerini de huzursuz hissettirmemiş oluruz. </st><st c="1153">(Başka devirlerde buna adap, görgü, terbiye gibi isimler verilirdi.)</st></p>
			<p><st c="1221">Hipokampusun ön tarafında sosyal bağlamı anlayan merkez bulunur. </st><st c="1287">Aynı merkez, içgüdüsel olarak okul arkadaşlarımız karşısında başka, ailemiz veya iş arkadaşlarımız karşısında başka davranmamızı sağlar. </st><st c="1424">Prefrontal korteksle birlikte, münasebetsiz bir tavır sergileme dürtümüzü kontrol altında tutar. </st><st c="1521">Bağlam duyarlılığını ölçmeye yarayan bir beyin testi, aynı zamanda hipokampusun fonksiyon düzeyi konusunda da bilgi verebilmektedir. </st><st c="1654">Wisconsin Üniversitesinden nörobilimci Richard Davidson, sosyal durumlara en duyarlı kişilerin hipokampus ve prefrontal korteksleri arasında daha kuvvetli bir aktivite ve daha fazla sayıda bağlantı olduğunu savunuyor. </st></p>
			<p><st c="1872">Bir gruptaki sosyal bağlantıları anlamaya çalışırken de aynı merkezlerin rol üstlendiğini tahmin ediyoruz. </st><st c="1979">Sosyal bir ağdaki ilişkilerden en iyi yararlananlar, sosyal bağlantıları en iyi anlayanlar arasından çıkıyor. </st><st c="2089">Kurum içinde nüfuzu en yüksek olanlar sadece kişisel bağlantıları iyi anlamakla kalmıyor, görüşlerine en fazla önem verilen kişileri de bulup çıkarıyor ve böylece başkalarını ikna edebilecek olan bu kişileri ikna etmeye yoğunlaşıyor. </st></p>
			<p><st c="2323">Araştırmalar, endişe veren bir durumu da ortaya çıkarıyor. </st><st c="2382">Buna göre, kariyerinde yükselen ve elindeki gücü artan kişilerin kişisel bağlantıları görme ve bu bağlantıları koruyup sürdürme becerileri, bir tür zihinsel yıpranmaya maruz kalıyor. </st><st c="2565">Berkeley Üniversitesinden psikolog Dacher Keltner, farklı statülerdeki insanları mercek altına aldığı araştırmasında, daha yüksek statüdeki kişilerin, alt statüdeki kişilerden bakışlarını sürekli olarak kaçırdıklarını ve bu kişilerin sözünü sıklıkla kestiklerini saptadı. </st><st c="2837">Araştırmanın sonuçlarına göre, yüksek statülü kişiler, sohbete ağırlıklarını koyma çabasına da sıklıkla giriyorlar. </st></p>
			<p><st c="2953">Kurumsal yapı içindeki güç yapılanmasını anladığınızda hiyerarşik yapıyı da anlamış oluyorsunuz. </st><st c="3050">A kişisinin B kişisine cevap verme süresi ne kadar uzunsa, A kişisinin B kişisi üzerindeki gücü de o kadar fazladır. </st><st c="3167">Bir kurumsal yapı içinde kimin kime ne kadar sürede cevap verdiğini ortaya çıkardığınızda, son derece gerçekçi bir sosyal statü haritasını da çizmiş olursunuz. </st><st c="3327">Patron, e-postalarına saatlerce cevap vermez. </st><st c="3373">Altındakilerse dakikalar içinde geri dönüş yapar. </st><st c="3423">Columbia Üniversitesindeki uzmanlar tarafından geliştirilen ve otomatik sosyal hiyerarşi tespiti adı verilen algoritma da herkesin tahmin edebileceği bu basit olguya dayanıyor. </st><st c="3600">İstihbarat kurumlarının da bu algoritmayı terör örgütleri üzerinde kullandığı, örgüt içinde kimlerin yüksek statüye sahip olduklarını belirlemekte cevap sürelerinden yararlandığı biliniyor. </st></p>
			<p><st c="3790">Burada asıl önemli olansa şu: Kendimizi sosyal statü merdiveninin hangi basamağında görüyorsak, başkalarına da o kadar dikkat ve ilgi gösteriyoruz. </st><st c="3938">Rekabetin tüm şiddetiyle devam ettiği bir ortamda öne çıkabilmek adına, yönettiği kurumsal yapı içinde üretilen tüm fikirlerden ve çalışan yetenekli insanlardan yararlanması gereken üst düzey bir yönetici için bu durumun alarm zillerini çaldırması gerekir. </st><st c="4195">Üst düzey yöneticiler, dikkat ve ilgilerini özellikle alt statüdeki kimselere yöneltmedikleri takdirde, üretilen zekice fikirleri, doğal eğilimleri dolayısıyla göremeyeceklerdir.</st></p>
			<p id="_idParaDest-5"><span><st c="4373">Dünyaya geniş bir çerçeveden bakmak</st></span></p>
			<p><st c="4409">Yönettikleri dar kapsamlı dünya kadar dışarıdaki dünyaya da odaklanan liderler, sadece iyi bir dinleyici değil, aynı zamanda iyi birer sorgulayıcıdır. </st><st c="4561">Kendi içlerinde aldıkları kararların sonuçlarını uzun vadeli olarak ve geniş bir çerçeveden bakarak analiz etme becerilerine sahiplerdir. </st><st c="4699">Bugün yaptıkları tercihlerin, gelecekte nelere yol açabileceğini düşünürler. </st><st c="4776">Temel ilgi alanlarına katkı sağlayabilecek, ilk bakışta alakasız gibi görünen verilere önem verirler. </st><span><st c="4878">60 Minutes</st></span><st c="4888"> programına konuk olan Melinda ve Bill Gates, bu konuda bize iyi bir örnek vermişlerdi. </st><st c="4976">Melinda Gates, eşinin gübreler hakkında koca bir kitabı baştan sona okuyabilen biri olduğunu söylemiş, bunun üzerine programın sunucusu Charlie Rose, “Neden gübre” diye sormuştu. </st><st c="5155">Sürekli olarak insanların hayatını kitlesel olarak kurtarabilecek teknolojik gelişmeler peşinde koşan Bill Gates için cevap çok açık ve basitti: “Eğer gübreyi bulamasaydık birkaç milyar insan ölecekti.”</st></p>
			<p><span><st c="5357">Stratejiye odaklanmak</st></span></p>
			<p><st c="5379">Üniversitelerin işletme bölümlerinde verilen strateji derslerinde iki unsur üzerinde durulur. </st><st c="5474">Bunlardan birincisi, mevcut avantajların en iyi şekilde kullanılması</st><span><st c="5542">, </st></span><st c="5544">ikincisiyse yeni avantajların araştırılmasıdır. </st><st c="5592">Çok deneyimli 63 üst düzey yöneticinin beyni, bu iki konudan biri üzerinde çalışırken veya birinden diğerine geçiş yaparken gelişmiş cihazlarla tarandı. </st><st c="5745">Taramalar sonucunda görüldü ki yöneticilerin beyinlerinde, hangi stratejiyi uyguladıklarına bağlı olarak, farklı bir bölge aktive oluyor. </st><st c="5883">Bu da aslında doğal bir durum. </st><st c="5914">Mevcut bir avantajı kullanırken, elinizdeki işe odaklanmanız gerekiyor. </st><st c="5986">Yeni avantajları keşfe çıktığınızdaysa farklı fırsatları görür görmez yakalamanızı sağlayacak bir açık farkındalık durumuna girmeniz gerekiyor. </st><st c="6130">Öte yandan, mevcut bir avantajı kullanırken, beynin beklenti ve ödül mekanizmaları da devreye giriyor. </st><st c="6233">Yani bilindik bir şey yapmak insana kendini rahat hissettiriyor. </st><st c="6298">Fakat keşfe çıktığınız anda konfor alanınızdan çıkıp yeni yollara düştüğünüz, bilinmedik rotalara saptığınız için bilişsel bir çaba sergilemek zorunda kalıyorsunuz. </st></p>
			<p><st c="6463">Bizi o yeni yollarda yürümekten alıkoyan etkenler nelerdir? </st><st c="6523">Uykusuzluk, alkol, stres, zihinsel tükenmişlik gibi etkenler, yöneticinin o bilişsel geçişi yapmasını engelleyebilmektedir. </st><st c="6647">İnovasyonu ortaya çıkaran dışa dönük odaklanma becerisini canlı tutmak içinse, odağımızı tazeleyebileceğimiz, uzun uzun ve sakince düşünebileceğimiz kesintisiz zaman dilimlerine ihtiyaç duyarız. </st></p>
			<p><span><st c="6842">İnovasyonun meyveleri</st></span></p>
			<p><st c="6863">Öyle bir çağda yaşıyoruz ki herkes aynı bilgiye kolayca erişebiliyor. </st><st c="6934">Üretilen fikirlerin, daha önce akla gelmemiş biçimlerde bir araya getirilmesiyle ortaya yeni birtakım değerlerin çıktığı bu çağda, zekice sorular sorarak, daha önce kimsenin keşfetmediği fırsatları gün yüzüne çıkarmak mümkün. </st><st c="7160">Aklımıza yaratıcı bir fikir gelmeden saniyeler önce beynimizden yayılan gama dalgalarında, saniyenin üçte biri kadar süren bir sıçrama gözlemleniyor. </st><st c="7310">Bu da beyin hücreleri arasında en uzak bölgelerdeki hücreleri de kapsayacak şekilde bir senkronizasyon olduğunu gösteriyor. </st><st c="7434">Aynı anda harekete geçen nöronların sayısı ne kadar fazlaysa, sıçrama da o denli büyük oluyor. </st><st c="7529">Uzmanlar, bu senkronize hareketin, yeni bir nöral ağ kurulmasından kaynaklandığını ve bunun sonucunda da ortaya yeni bir fikir çıktığını düşünüyor. </st></p>
			<p><st c="7677">Fakat yaratıcılığın sırrını tamamen gama dalgalarında aramak yanlış olur. </st><st c="7751">Yaratıcılık konusunda geliştirilen klasik bir modele göre, kişinin dikkat ve ilgisinin de önemli bir rolü var. </st><st c="7862">Önce, o konuyla ilgili çok çeşitli bilgiler toplayarak zihnimizi hazırlıyoruz. </st><st c="7941">Sonra, problem üzerinde bilinçli bir şekilde yoğunlaşıyor, ardından düşüncelerimizin serbestçe akışına izin veriyoruz. </st><st c="8060">Bu son aşamayı dönüşümlü olarak tekrarlıyoruz. </st><st c="8107">Şu hallerde kabaca bir dikkat halinden söz edilebilir: Mevcut problemle ilgili her şeye karşı radarlarımızı açmış ve verilerle uğraşırken; yaratıcılık gerektiren belli bir meseleye bilinçli bir şekilde yoğunlaşmışken; zihnimizi özgür bıraktığımız, çözümün kendiliğinden ortaya çıkmasına izin verdiğimiz açık farkındalık durumunda (birçok yeni ve iyi fikrin duşta, yürüyüş veya koşu sırasında aklımıza gelmesinin nedeni de budur). </st></p>
			<p><span><st c="8537">Sistem farkındalığının sevimsiz hediyesi</st></span></p>
			<p><st c="8577">İnsanlara bir sürü nokta içeren bir fotoğrafı çok kısa bir süre için gösterip, fotoğrafta kaç nokta olduğunu sorarsanız, sistem düşünürlerinin en iyi tahminleri yaptıklarını görürsünüz. </st><st c="8764">Bu son derece güçlü beceriye daha çok yazılım, montaj hattı veya matris organizasyon yapısı tasarlayan, bozulan ekosistemleri kurtarma yönünde müdahale edenlerde rastlarsınız. </st><st c="8940">Aslında zaten hepimiz son derece karmaşık sistemler içinde bir yaşam sürüyoruz. </st><st c="9020">Fakat, Cambridge Üniversitesi öğretim üyelerinden psikolog Simon Baron-Cohen (aktör Sacha Cohen’in kuzeni) az ama önemli sayıda kişide empati eksikliğiyle sistem farkındalığının bir arada görülebildiğini söylüyor. </st><st c="9234">Bu kişilerin sistem farkındalığı gelişmiş olmakla birlikte, başkalarının düşündükleri ve hissettiklerine önem vermiyor, sosyal durumları okumakta yetersiz kalıyorlar. </st><st c="9401">Sistem farkındalığı gelişmiş kişiler, şirket için büyük bir değer olmakla birlikte, işte bu nedenden ötürü her zaman başarılı bir lider olamayabiliyorlar. </st></p>
			<p><st c="9556">Bir bankanın üst düzey bir yöneticisi bana, sistem analistleri için ayrı bir kariyer planlaması oluşturduğunu, bu sayede, sadece sistem farkındalıklarının gelişmiş düzeyleri bazında bir statü ve maaş artışı sağladıklarını söylemişti. </st><st c="9790">Banka, bu yöntemle, ihtiyaç duyduğu liderleri farklı ve duygusal zekâ sahibi kişilerden meydana gelen bir havuzdan temin ederken sistem farkındalıkları gelişmiş çalışanlarına da gerektiğince danışıyor. </st></p>
			<p id="_idParaDest-6"><span><st c="9992">Konunun özeti</st></span></p>
			<p><st c="10005">Benzer bir sınıflandırmaya tabi tutulmak istemeyenlerin yapması gereken şey açıktır. </st><st c="10091">Odaklanmış bir lider, yılın en önemli önceliklerine, en parlak sistem düşünürüne veya kurum kültürünün gerekliliklerini en çok yerine getirene konsantre olmaz. </st><st c="10251">Onlar odaklarını çok geniş tutarlar. </st><st c="10288">Tüm duygularına hükmeder, güdülerini dizginler, başkalarının gözündeki imajlarını bilir, kendilerinden ne beklendiğini anlar, dikkat dağıtan unsurları temizler ve zihinlerinin özgürce, önyargılardan uzak bir şekilde işlemesine izin verirler. </st></p>
			<p><st c="10530">Bunu yapmak kolay değildir. </st><st c="10558">Öte yandan, iyi liderin tek yapması gereken, bir boyama kitabını doğru renklerle boyamaktan ibaret olsaydı, her yer iyi liderle dolu olurdu. </st><st c="10699">Uygulamada her tür dikkat güçlendirilebilir. </st><st c="10744">Bunun için yetenekten ziyade tıpkı analitik becerilerimizi ve vücudumuzun diğer kısımlarını eğittiğimiz gibi beynin dikkat devrelerini eğitmeye yönelik gayret göstermemiz gerekir.</st></p>
			<p><st c="10923">Dikkat ve mükemmellik arasındaki bağlantı çoğu zaman fark edilmez. </st><st c="10991">Ancak dikkat, duygusal, organizasyonel ve stratejik zekâ gibi en zaruri liderlik becerilerinin temelinde yatan olgudur. </st><st c="11111">Üstelik dikkat becerisi daha önce hiç bu kadar büyük bir saldırıya da maruz kalmamıştır. </st><st c="11200">Akın akın gelen verilerin bitmek bilmez saldırısı, e-postalarda sadece konu kısmının okunması, sesli mesajlardan pek çoğunun atlanması, hatırlatıcılara ve raporlara şöyle bir göz atılması gibi problemli kestirme yollara sapılmasına neden olur. </st><st c="11444">Dikkat alışkanlıklarımızın üretkenliğimizi azaltmasını bir yana bırakın, tüm bu mesajların salt hacmi bile, bunların ne anlama geldiğini düşünmemize zaman bırakmıyor. </st><st c="11611">Nobel ödüllü iktisatçı Herbert Simon, 1971’de bunu öngörmüş, “Bilgi, onu alıp kullananların dikkatini tüketen bir şeydir ve bu da bilgi zenginliğinin dikkat yoksulluğuna yol açması sonucunu doğurur” demişti. </st></p>
			<p><st c="11819">Benim buradaki amacım, gözleri dikkat konusuna çekmek, ne zaman ve nerede olursa olsun onu yönetmenizi sağlayabilmektir. </st><st c="11940">Dikkatinizi kullanma konusunda ustalaştığınız takdirde, kendinizin ve şirketinizin odağını da kontrol edersiniz.</st></p>
			<p><st c="12052">DANIEL GOLEMAN, Rutgers Üniversitesi, Kurumsal Yapılarda Duygusal Zekâ Üzerine Araştırmaları Kurulu eş başkanıdır ve </st><span><st c="12170">Primal Leadership: Unleashing the Power of Emotional Intelligence </st></span><st c="12236">(Harvard Business Review Press, 2013) kitabının yazarıdır. </st><st c="12295">Son kitabı </st><span><st c="12306">Altered Traits: Science Reveals How Meditation Changes Your Mind, Brain, and Body </st></span><st c="12388">adıyla yayınlanmıştır. </st></p>
			<p><span><br /><br /><st c="12411">Harvard Business Review</st></span><st c="12434">, Aralık 2013</st></p>
		</div>
	<div id="charCountTotal" value="12447"></div></body>
</html>
