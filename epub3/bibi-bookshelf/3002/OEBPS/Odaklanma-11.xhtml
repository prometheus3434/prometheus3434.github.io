<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Odaklanma-11</title>
    <meta http-equiv="Content-Type" content="text/html; charset=utf-8" />
  

</head>
  <body id="Odaklanma-11" lang="tr-TR" xml:lang="tr-TR">
		<div>
			<p><st c="0">Almanya’nın Leipzig şehrinde bulunan Max Planck İnsani Biliş ve Beyin Bilimleri Enstitüsündeki sosyal nörobilim bölümünün direktörü Tania Singer “Başkalarının duygularını anlamak istiyorsanız kendi duygularınızı anlamalısınız” diyor. </st><st c="235">Duygusal empati kapasitenizi kullanmak için iki ayrı şekilde odaklanmalısınız. </st><st c="314">Bunlardan ilki, bir başkasının duygularında yarattığınız yankılara, ikincisiyse o kişinin yüzüne, sesine ve diğer duygusal işaretlere odaklanmaktır. </st><st c="463">(</st><span><st c="464">Bak.</st></span><st c="468"> “Empati Ne Zaman Öğrenilmelidir?”)</st></p>
			<p><span><st c="503">Empatik ilgi, </st></span><st c="518">duygusal empatiyle yakından ilişkili olup, insanların sizin için besledikleri duyguları  anlamanızı sağlar. </st><st c="625">Bununla da kalmaz, onların sizden neler beklediklerini, sizden ne yapmanızı istediklerini de gösterir. </st><st c="728">Doktorunuzda, eşinizde ve patronunuzda olmasını isteyeceğiniz bir beceridir bu. </st><st c="808">Empatik ilginin merkezi, anne-babaların çocuklarıyla ilgilenmelerini sağlayan mekanizmada yer alır. </st><st c="908">Biri bulunduğunuz odaya sevimli mi sevimli bir bebek getirdiğinde bakışların nereye yöneldiğine dikkat ederseniz, sözünü ettiğimiz memeli beyni merkezinin, kontrolü nasıl ele geçirdiğini görürsünüz. </st></p>
			<p><st c="1107">Beyinle ilgili araştırmalar yürüten uzmanların geliştirdiği bir teoriye göre, bu tepkiyi amigdalada yaratan unsur, beynin tehlikeyi sezen radarları, prefrontal korteksteyse oksitosin denen bir kimyasal madde. </st><st c="1316">Oksitosin, başkalarına ilgi ve dikkat gösterme refleksimizi harekete geçiriyor. </st><st c="1396">Buradan anlıyoruz ki empatik ilgi, duygusal bir tür aynalamaya yol açar. </st><st c="1469">Bir başkasının sıkıntısını, sezgisel olarak kendi sıkıntımız gibi bize yaşatır. </st><st c="1549">Ancak o kişinin ihtiyaçlarını karşılamaya sıra geldiğinde, ihtiyatlı davranır ve onun iyi durumda olmasının kendimiz için ifade ettiği önemi hesap etmeyi de unutmayız. </st></p>
			<p><st c="1717">Bu sezgisellik ve ihtiyatlılık dengesini doğru kurmak çok önemlidir. </st><st c="1786">Empati duyguları aşırı güçlü olanlar, o acıyı bizzat çekme riskiyle karşı karşıya kalabilirler. </st><st c="1882">Özünde insanlara yardım etme unsuru bulunan mesleklerde, bu durum, şefkat yorgunluğuna yol açabilir. </st><st c="1983">Yöneticilerse başkaları hakkında ve kontrol edilmesi imkânsız durumlarla ilgili olarak kafa karıştırıcı düzeyde bir kaygıya kapılabilir. </st><st c="2120">Öte yandan, duygularını körelterek kendilerini korumaya alanlar empati becerilerini tamamen yitirebilir. </st><st c="2225">Empatik ilgi, kişisel endişe ve sıkıntılarımızı, başkalarının acıları karşısında duyarsızlaşmadan yönetmemizi gerektirir. </st><st c="2347">(</st><span><st c="2348">Bak.</st></span><st c="2352"> “Empati Ne Zaman Kontrol Edilmelidir?”)</st></p>
			<p><st c="2392">Ayrıca, bazı laboratuvar araştırmalarına göre, ahlaki yargılar üretebilmek için uygun bir dozda empatik ilgiye büyük oranda ihtiyaç duyarız. </st><st c="2534">Beyin üzerinde yapılan taramalarda, fiziksel acıya maruz kalmış kişilere dair anlatılanları dinleyen gönüllülerin, kendi beyinlerindeki fiziksel acı merkezlerinin hemen aydınlandığı görülmüştür. </st><st c="2729">Fakat, anlatılan hikâye psikolojik bir acıyla ilgiliyse, empatik ilgi ve şefkatle bağlantılı, daha sofistike beyin merkezlerinin aktive olması zaman almıştır. </st><st c="2888">Bir durumun psikolojik ve ahlaki boyutlarını kavramak için zamana ihtiyaç duyarız. </st><st c="2971">Ne kadar kafamız karışıksa, empati ve şefkatin daha derin biçimlerini geliştirmekte o kadar zorlanırız.</st></p>
		</div>
	<div id="charCountTotal" value="3074"></div></body>
</html>
