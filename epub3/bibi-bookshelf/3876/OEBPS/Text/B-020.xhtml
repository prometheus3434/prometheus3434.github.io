<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>20</h2>

  <p class="p1" style="text-align: center;"><i>Burada, Vladimir İlyiç’in</i><br />
  <i>Hollywood hakkındaki görüşü anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Bu konuşmadan sonra Albin ayrılıp gitti. Daha sonra Anastasia’nın Cattaro’daki ABD konsolosluğuna kapağı attığını duyuran kısa bir not Yağmacıbaşı Şatosuna ulaştı. Ama yıldız bu uzun yolculuğunu yaptığı sırada soğuk almıştı. Bir ay kadar sonra sağ göğsü su toplamış, hasta yatıyordu.</p>

  <p>Bir doktor Hollywooddan ayrılmasının şart olduğunu açıkladı. Anastasia, hüngür hüngür ağlayarak razı oldu. Aslında bütün o “actors studio”dan çıkmış havasına karşın, doğmakta olan “konuşmalı film” dünyasında bir şansının olmadığı düşünülüyordu. (Tüm bunlar bin dokuz yüz yirmi dokuz yılı ağustos ayma doğru, A. Crossland’ın bir filminin ardından, Columbia’dan Rank’a kadar bütün film yapımcılarının artık müzikli, konuşmalı film yapma kararını aldıkları sıralarda yaşanıyordu.)</p>

  <p>Aşk acısından Kral Faruk’un zayıflamasına, Baudoin’ın şişmanlamasına yol açan, Taft’ın ağzının suyunu akıtan, Woodrow Wilson’ın gözünü sulandırıp, J. Ramsay Mac Donald’ı hıçkıra hıçkıra ağlatan, Sir Winston Churchill’in bir kasa Havana purosu yolladığı, hakkında Vladimir İlyiç Ulyanov’un, “Halk için ondan daha tatlı, ondan daha zararlı bir afyon bilmiyorum” açıklamasını yaptığı ünlü vamp, büyük yıldız, onca parlak sanat hayatına son noktayı koyuyordu. Hiç umulmadık bir sondu bu: On dokuz Oscar, altı Altın Aslan’ın ardından hoşça kal film dünyası! <i>Sic transit Gloria Mundi!</i></p>

  <p>Yıldızın hayranları için dünya zindan oldu. Michigan civarında Iron Mountain Fan Club müdavimi fanatik bir grup toplu intihara kalkıştı. Bir Japon harakiri yaptı. Jamaikalı bir çımacı Manhattan’da Radio-City binasından aşağı atladı.</p>

  <div>
    <br />
  </div>

  <p>Anastasia Davos’ta bir sanatoryuma yattı. Onunla orada karşılaşan Thomas Mann’ın bir dostuyla konuşmasında, <i>“Büyülü Dağ</i>’ı yazmadan Anastasia’yla tanışmış olsaydım, Hans Castorp, Clawdia Chauchat’yla asla tanışmazdı” ifşaatında bulunduğu anlatılır.</p>

  <p>Alt ay sonra Anastasia doğum yaptı. Ancak doğumdan az sonra girdiği komadan çıkamayıp öldü. Çantasında bulunan tasdikli bir dokümanda, doğacak çocuğuna, kız olursa Olga Mavrokhordatos adının takılacağı, kızının oldukça yüklü bir mirasın biricik vârisi olduğu, bir bankada tutulan bu nakdi mirasın faizinin bir kısmının çocuk yasal haklarını kullanacak yaşa varana kadar sanatoryuma bağışlanacağı, buna karşılık sanatoryumun da o zamana kadar çocuğun bütün bakımından sorumlu olacağı yazılıydı.</p>

  <p>Anlaşılacağı gibi Olga, Gotha’nın kaymak tabakasının sağlığını kollayan şık bir sanatoryumda, Albin’i hiç tanımadan büyüdü...</p>

  <p>Ssliharf araya girdi:</p>

  <p>- Ya Albin? O kızını hiç aramadı mı?</p>

  <p>- Olga’nın sanatoryumda olduğu üç yıl sonra kulağına çalındı. Onu bulmak için sağ kolu Othon Lippmann’ı alıp yola çıktı. Alp Dağlarının yılankavi yollarının ölümcül virajlarına hiç aldırmadan Bugatti’sinin gazına sonuna kadar basıyordu. Ama Davos’a hiç varamadı...</p>

  <p>Ssliharf şaşırdı:</p>

  <p>- Niçin?</p>

  <p>- Daha sonra Othon Lippmann’ın bana anlattığına bakılırsa, yolun sonuna yaklaştıklarında, Innsbrück yakınlarında, Albin bir tanıdığına uğrayacağını açıklayıp arabadan inmiş. Othon, Albin’in bakımsız bir hangara girdiğini görmüş. Uzun bir zaman sonra ağaç olmaktan sıkılıp o da hangara gitmiş. Kapıyı açmış. Albin’in kana bulanmış cansız vücuduyla karşılaşmış; onun dışında hangarda in cin top oynuyormuş.</p>

  <p>- Othon Lippmann sana palavra sıkmış.</p>

  <p>- Aynı kanıdayım. Malını mülkünü almak için Albin’i Othon’un öldürmüş olduğu daha akla yatkın.</p>

  <p>- Ya Othon Davos’a Olga’yı bulmaya gitmiş mi?</p>

  <p>- Gitmiş. Mutlaka kafasında kızı kaçırma planları da yapmıştır. Ama sanatoryum müdürlüğü başvurusunu makul bulmamış. Onu Olga’yla karşılaştırmamışlar. Bu konuda hiçbir hakkının olmadığını açıklamışlar. Israrı karşısında polis çağırmaya kalkmışlar.</p>

  <p>Ssliharf Augustus’un sözünü tamamladı:</p>

  <p>- Sonuç olarak, soyadının niçin Mavrokhordatos olduğuna dair Olga’nın hiç fikri olmamış.</p>

  <p>Augustus yutkundu:</p>

  <p>- Haklısın. Dahası, adına bağlanan kargışı da hiç duymamış. Alnındaki o korkunç, o habis damganın da hiç farkına varmamış.</p>

  <div>
    <br />
  </div>

  <p>Othon Lippmann Zahir’i yitirdiğim için sövüp saymaya kapıma dayandığında başımda dolaşan kargışı da açıklamıştı. Othon Lippmann’ın ölümünün ardından, Olga’yı ortadan kaldırmak, öbür dünyayı boylamasına bizzat şahit olmak amacıyla Davos’a yollandım. Ancak yaptığım üç yolculukta da Olga’yı bulamadım. Olga artık sanatoryumda kalmıyordu. Arkasına taktığım adamlardan biri Olga’nın Locarnoda görüldüğünü bildirdi. Uçarak gittim. Ama onu yakalayamadım. Olga’nın Londra’ya gidip orada oturmaya başladığını duydum. Anında oraya koşturdum. Ama tam Victoria İstasyonuna vardığım anda Olga da Frankfurt yolculuğuna çıkmak için o gardaymış. Oracıkta, Frankfurt konsolosluğundaki adamıma, yola çıktığımı duyuran, oraya varana kadar Olga’ya göz kulak olması konusunda onu uyaran bir talimat yazıp postaladım. Ama kör talih bana kötü bir oyun daha oynadı. Adamımın su katılmamış bir salak olduğu ortaya çıktı. Anında kızağa alınmasını sağladığım budala talimatımı yanlış anlayıp, Olga’nın konsolosluktaki işini birkaç dakikada tamamlamasına yardımcı olmuş. Oraya vardığımda Olga çoktan pasaportunu onaylatıp Stockholm yolunu tutmuştu. Bu noktada Olga’nın arkasını bıraktım.</p>

  <div>
    <br />
  </div>

  <p>Augustus yutkunup sözünü bağladı:</p>

  <p>- Haig’in durumu anlamadığını, yaptığının hayatına mal olacağını haykırdığımda anlatmaya çalıştığım buydu. Yaptıklarıyla canımı alacağını sanıyor. Oysa Olga Mavrokhordatos’la nikâhlanınca asıl o canından olacak. Farkında olmadan dört koldan onu saran komploya ortak oluyor! <i>Don Juan</i>’ın galası hangi gün yapılacak?</p>

  <p>Anton Ssliharf ajandasına göz attı:</p>

  <p>- Salı akşamı.</p>

  <p>Augustus durumu kafasında tarttı:</p>

  <p>- Üç gün var. Hispano-Suiza Grand Sport arabamla daha uzun yolları daha kısa zamanda aldığım olmuştur. Ama hiç oyalanmadan yola çıkmalıyız. Hadi, Urbino’ya uçalım! Oğlumu yaklaştıkça yaklaşan Azrail’in kollarından alalım. Hadi, koşalım! Yürü, yola koyulalım! Durmayalım! Andiamo!</p>
</body>
</html>
