<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>28</h2>

  <p class="p1" style="text-align: center;"><i>Burada, sondaki bir boşluğun<br />
  nasıl da anlamlı olabildiği anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Arthur Wilburg Hicibilain sözünü bağladı:</p>

  <p>- Bu kadar. Amaury Ünsüz un yokoluş öyküsü bu kadar.</p>

  <p>Aloysius Unitt, ağzına dolamış olduğu bir tabiri kullanarak lafa girdi:</p>

  <p>- Ossian’ı Fransızcalaştıran Baour Lormian’ın ruhu şad olsun, anlatına hayran kaldık. Ama birkaç uyumsuzluğa, birkaç tutarsızlığa da takıldık doğrusu.</p>

  <p>Hicibilain atıldı:</p>

  <p>- <i>I know;</i> varsayımım doğruysa, hayatta kalan son oğlu Yvon öbür dünyayı boylamadan, Amaury’nin canından olmaması umulurdu. Ama kafam allak bullak yukarı çıkıp, uykumu almak için divana uzandığımda, Squaw’a Yvon’un öldürülüşünü tafsilatıyla anlatmamış miydin?</p>

  <p>Aloysiyus Unitt başını salladı:</p>

  <p>- Anlatmıştım. Varsayımın da doğru. Ama takıldığım bir başka nokta var: Çocukların tamamı öldü. Ama hâlâ sapasağlamsın. Niçin? Anton Ssliharf, Douglas Haig Clifford, Olga Clifford-Mavrokhordatos, Hasan İbn Abu, tümü öldü. Yanına aldığın ikili ortadan kaybolalı yıllar oluyor. Hayatta kalmanda bir gariplik yok mu?</p>

  <p>Arthur Wilburg Hicibilain irkildi:</p>

  <p>- Haklı olmalısın. Kuşkusuz çok yakında, başından bu yana başımızda dolaşan kargışın son noktasını koymak için Azrail canımı alacak.</p>

  <p>Ama Aloysius Unitt aynı kanaati taşımıyor gibiydi:</p>

  <p>- Bir son noktanın konması için tümümüzün yaşamöykümüzün özü olan yasaya uyması, yazgısını kavrayıp anlatması lazım.</p>

  <p>Ottavio Ottaviani sıkıntıyla sakalını yolup duruyordu. Aloysiyus Unitt ona döndü:</p>

  <p>- Hadi bakalım Ottavio Ottaviani, anlatacağını şimdi anlat.</p>

  <p>Ottavio Ottaviani gönülsüzdü:</p>

  <p>- Konuşmasam da olur. Lafıma kulak asan hiç olmaz ki! Konuşsam da fasa fiso.</p>

  <p>Ottavio Ottaviani’nin lafı uzatması amirini kızdırmaya başlamıştı:</p>

  <p>- Hadi ama! Anlatacaklarının çok büyük bir ağırlık taşıdığını tümümüz biliyoruz!</p>

  <div>
    <br />
  </div>

  <p>Ottavio Ottaviani bir soluk alıp konuşmaya başladı:</p>

  <p>- Üç yaşındaydım. Ajaccioda, bir parkta ikizimin yanında oynadığım sırada zayıf, uzun boylu bir adam gördüm. Adam yanımıza yaklaşıp bir sihir yaptı. Üfürüğü ikimizi sürüyüp ardına takacak kadar güçlüydü. Kaçırıldık...</p>

  <p>Arthur Wilburg Hicibilain dayanamayarak haykırdı:</p>

  <p>- Oğlum!</p>

  <p>Ottavio Ottaviani ağlayarak onun boynuna sarıldı:</p>

  <p>- Babacığım!</p>

  <p>Babalık duyguları kabarıp taşmış olan Arthur Wilburg Hicibilain oğlunun sırtını sıvazlayarak sordu:</p>

  <p>- Ya asıl adını hatırlıyor musun? Ulrich misin yoksa Yorick mi?</p>

  <p>- Bir zamanlar adım Ulrich’ti. Ama Niolo’nun haydutlarından biri ikimizi yakalayıp yanına aldı. Civardaki köylünün tavuklarını, horozlarını nasıl çalacağımızı ondan kaptık. Bir zaman küçük hırsızlıklarında ona yardımcı olduktan sonra, bizi ucuz fiyata satmayı kararlaştırdı. Yorick’i Gribaldi adlı bir işportacıya sattı. Bana da babalık olarak bir astsubay düştü. Polis oluşumu da astsubay babalığıma borçluyum.</p>

  <p>Hicibilain yutkundu:</p>

  <p>- Sonuç olarak yaşıyorsun. İntikam Yasası’ndan paçanı kurtarmışsın. Ya Yorick? Onun hakkında malumatın var mı?</p>

  <p>- O Bonifacio’ya gitti. Babalığım Ottaviani, Bastiada oturuyordu. Yorick’in daha sonra yaptıklarını, yaşadıklarını hiç bilmiyorum. On yıl sonra bir fırsat bulup Bonifacio ya iş için gittiğim zaman soruşturdum. O kasabadan taşınalı yıllar olduğunu açıkladılar.</p>

  <p>Borazan çaldığını, sonra bir gün Albinia doğumlu, dolayısıyla Toskanah olan babalığı, ömrünün kalanında çocukluğunu yaşadığı kırlarda yaşamayı arzuladığı için Livorno’ya doğru yola çıkan bir vapura bindiğini anlattılar. Onun hakkında bütün bildiğim bu...</p>

  <div>
    <br />
  </div>

  <p>Aloysius Unitt alaycı bir tavırla Hicibilain’i süzdü:</p>

  <p>- Aslında kafanı kurcalayan yalnızca Yorick’in yaşayıp yaşamadığı. Yaşıyor olması sana da daha uzun bir ömür sağlayacağı için hayatta olduğunu duymak istiyorsun! Fakat üzgünüm! Yorick ortadan kaybolalı yirmi küsur yıl oluyor...</p>

  <p>Hicibilain yanağından akan bir damla gözyaşını sildi:</p>

  <p>- <i>Alas, poor Yorick!</i></p>

  <p>Aloysius Unitt çantasından bir dosya çıkardı:</p>

  <p>- Bu, Başçavuş Pons’un hazırlamış olduğu, Yorick Gribaldi’nin ortadan kayboluşuna dair soruşturma raporu:</p>

  <div>
    <br />
  </div>

  <p class="p2">Wasqu’lham: Bugün, Yirmi Dokuz Haziran Salı günü, sabah içtimasında üç atlı jandarmanın firarı ortaya çıktı. Başçavuş Boutz kızıp köpürdü. Onbaşıya döndü:</p>

  <p class="p2">- Yalnızca bir hafta! Bir hafta dolmadan bu çapulcular yakalanacak!</p>

  <p class="p2">Ancak üç gün sonra üç firari hâlâ bulunamamıştı. Başçavuş homurdanıp duruyordu:</p>

  <p class="p2">- Tümümüzü Afrika’ya sürgün yollayacaklar...</p>

  <p class="p2">Başçavuş, garnizon komutanı Binbaşı Glupf’a firar zabtını sununca, o da, Pitchu’nun, Folkoch’un, Worms’un, Wasqu’lham halkının nazarında vatan haini olan bu üç firarinin, acil olarak, ölü ya da diri yakalanmasını buyurdu.</p>

  <p class="p2">Bütün garnizon kırmızı alarmdaydı. Altı tabur silahlı olarak arama çalışmalarına başladı. Sağlam bir ipucu sağlayanın mükâfat olarak yirmi duka altını alacağı duyurusu da boşa çıktı: Bu yolla, hiç faydası dokunmayan bir şayia dışında hiçbir malumat alınamadı. Bir yük katarı didik didik arandı. Bir kanal baştan aşağı tarandı. Sonuç: Sıfıra sıfır!</p>

  <p class="p2">Sonra bir başkasının daha kaybolduğu anlaşıldı. İbrahim adlı bu karacı astsubay, yirmi altı yaşında, üç pırpırlı, kahramanlık nişanlı, soyluluk unvanlı olmakla kalmayıp, dahası binbaşının uzaktan akrabasıydı. Bir sonraki sabah da Gribaldi adlı Toskanalı bir borazancı sırra ayak bastı. Birkaç gün arayla kaç firari olmuştu!</p>

  <p class="p2">Başçavuş olanları havsalasına sığdıramıyordu. Kaşlarını çatıp düşünüyordu. Barış, ufuktaki bütün çatışma bulutlarını dağıtmış gibiydi. Kralın ölümü halkı yatıştırmıştı. Havalar yanık bir uzun hava gibi durgun, huzur doluydu.</p>

  <p class="p2">Hırsından kuduran binbaşı bir talimat çıkararak, tam karartma yapılmasını buyurdu. Bu karardan rahatsız olan civardaki dükkân sahibi tüccarların hoşnutsuzluğunu Dük Horatio’nun öldürüldüğü doğrultusunda bir yalanı ağızdan ağıza yayarak yatıştırmaya çalıştılar. Alarm durumunun uzun bir zaman kaldırılmayacağı doğrultusunda şayiaların yayılmasının önünü açtılar.</p>

  <p class="p2">Akıllıca bir kovuşturma sonucu kaçakların ortak noktasını buldular: Tümü firarlarının ortaya çıkmasına bir gün kala, “Muvazzafın Yuvası” adlı salaş bir barda boğma rakı içmişti. Kanal boyunda, hal binasına bitişik barın sahibi olan Rosa adlı kadının bir süvarinin oynaşı olmaya can attığı bütün garnizonda bilinirdi.</p>

  <p class="p2">Oskar Glupf, dokuz altın pırpırlı üniformasını, sırmalı şapkasını bırakıp sivil giyindi; koşa koşa söz konusu bara gitti. Vurucu timin başındaki adamını, takımıyla bar civarında konuşlandırdıktan sonra Glupf bara girip oturdu. Bir altın lira uzatıp bir kupa bira ısmarladı.</p>

  <p class="p2">Rosa barın başındaydı. Onunla laflamaya başladı. Ama onca çabasına karşılık kadının ağzından hiç laf alamadı.</p>

  <p class="p2">Tüm kuşkular Rosa’da toplanıyordu. Provokasyonla bir çatışma başlatmaya çabalayan, olası bir çatışmada rakibini zayıflatmak için karacı ya da süvari, topçu ya da sipahi, silah altında bulunanların tümünü firara kalkışmaları için kışkırtan bir düşman için Rosa’nın casusluk yaptığı konusunda çok laf vardı. Ayrıca artık altı tabur bütün ili kordon altına aldıktan sonra firara kalkışıp da yakalanmamak imkânsızdı. Bunlara bakan Glupf, kaçaklarının hâlâ Rosa’nın salaş barında saklandıkları sonucuna varıyordu.</p>

  <p class="p2">Ama bu sorunu çözmüyordu: Barda ama hangi gizli odada, hangi kapağın altında? Glupf inandırıcılıktan uzak bir kılıf uydurup, barın avlusunu kazdırarak lağım kuyusunu açtırdı. Rosa’nın odasına girdi. Duvarlarda gizli kapı arattı. Çatıya baktırttı. Lâkin bütün çabası boşa gitti.</p>

  <p class="p2">Sonunda Glupf Rosa’yı yargıç karşısına çıkarttı. Komutanın kulağını büktüğü savcı durmaksızın Rosa’ya saldırdı:</p>

  <p class="p2">- Kaybolanlara ilişkin bilgin olduğunu biliyoruz. Konuş! İbrahim, Gribaldi, Worms, tümü ortadan kaybolmadan harındaydı. Nasıl kaçtılar? Firar akşamları yaptıklarını bir bir anlat!</p>

  <p class="p2">Ama dinsiz imansız Rosa bütün suçlamaları yadsıyordu:</p>

  <p class="p2">- Worms mu? Gribaldi mi? İbrahim mi? Bu adları hiç duymadım. Vallahi billahi hiçbirini tanımıyorum.</p>

  <p class="p2">Glupf haykırdı:</p>

  <p class="p2">- Bana anlattılar. Orospuluk yapıyormuşsun.</p>

  <p class="p2">- Zinhar! Asla! Bir âşığım var yalnızca. İriyarı, kıskanç bir süvari astsubay!</p>

  <p class="p2">- Kim bu süvari? Adını açıkla!</p>

  <p class="p2">Bir avukat atıldı:</p>

  <p class="p2">- İtirazım var! Sanığa bu soruyu soramazsınız! Savcı Rosa’nın vatan haini bir bölücü olduğunu, yataklık yaptığını, kiralık katil tuttuğunu savlayarak sözü savunmaya bıraktı.</p>

  <p class="p2">Jürinin karşısına çıkan savunma avukatı suçlamanın ikna gücü olmayan bir iftiraya dayandırıldığını, iddiaların hiçbir somut olguya, sağlam kanıta bağlanmadığını, sanığa insafsızca kara çalındığını, inandırıcı bir üslupla yaptığı oturaklı konuşmada ortaya koydu.</p>

  <p class="p2">Karardan hoşnut kalan ahalinin coşkulu alkışları arasında Rosa suçsuz bulundu. Glupf mağlup olmuştu ama bir gün kimin komutan olduğunu bütün dünyanın kafasına kazımaya, ilk fırsatta onları Auschwitz çırası gibi yakmaya ant içti. Islıkla bir marş çalarak yargılamanın yapıldığı salondan çıktı.</p>

  <p class="p2">Bir hafta sonra, bir komando, bazukasıyla salaş bara saldırdı. Yıkıntılar arasından altı ölü çıkardılar. Birisi Rosa’ydı. Ama altı ölü arasında Gribaldi, İbrahim ya da başka bir firari yoktu...</p>

  <div>
    <br />
  </div>

  <p>Aloysius Unitt, sonucu ortada bırakan muğlak raporu okumayı tamamlayıp başını kaldırdı:</p>

  <p>- Durum apaçık ortada.</p>

  <p>Arthur karşı koydu:</p>

  <p>- Nasıl apaçık ortada? Yorick kaybolmuş. Tamam. Ama öldüğü sonucuna nasıl varıyorsun?</p>

  <p>Babası gibi davranmanın daha kurnazca olacağına inanan Ottavio Ottaviani papağan gibi atıldı:</p>

  <p>- Doğru ya, öldüğü sonucuna nasıl varıyorsun?</p>

  <p>- Sağlam duvarı kalmamış binanın molozları arasında bir saat bulunmuş. Kadranında Arap işi altın nakışlarla süslü incili bir taç bulunan bu rokoko saati Gribaldi bir aydır kolunda taşıyormuş.</p>

  <p>- Yorick saati armağan olarak Rosa’ya sunmuş olamaz mı?</p>

  <p>Aloysius Unitt bu itiraza karşı ısrarcı olmadı:</p>

  <p>- Tamam. Saat, Yorick’in ölümünün tam bir kanıtı olmayabilir. Ama dağarcığımda daha sağlam bir kanıtım daha var. <i>Ab absurdo</i> kanıtım ana hatlarıyla şu:</p>

  <p>Varsayalım ki Yorick ölmüş olsun. O zaman, Ottavio Ottaviani, yani Ulrich Hicibilain’in ölümü durumunda, Sakallı Yasası uyarınca hiçbir çocuğu sağ kalmayan Arthur Wilburg Hicibilain’in, soyuna musallat olan kargışla yok olmasının bütün koşulları sağlanmış olur!</p>

  <p>Squaw kıkırdadı:</p>

  <p>- Çok mantıklı!</p>

  <p>Arthur bir nara attı:</p>

  <p>- İnsafsız!</p>

  <p>Ottavio küfrü bastı:</p>

  <p>- Nazi!</p>

  <p>- Çözümümün doğru olup olmadığını şimdi anlayacağız. İlk olarak Ottavio Ottaviani’yi öldürüp ondan kurtulalım, sıktı artık!</p>

  <p>İnatçı polis itirazını sürdürüyordu:</p>

  <p>- Ama niçin? <i>I am too young!</i></p>

  <p>Amiri daha da ciddi bir tavır takındı:</p>

  <p>- Sus artık Ottaviani. Sonun hızla yaklaştığını hâlâ anlamadın mı?</p>

  <p>Ottaviani’nin gözü dolmuştu. Dokunsan ağlayacaktı:</p>

  <p>- Ama sonun yaklaşmasıyla bir alakam yok ki...</p>

  <p>Aloysius Unitt Ottaviani’nin kafasına bir şaplak attı:</p>

  <p>- <i>Shut up you stupid!</i> Bugün aldığımız şu dokümanı okuyalım.</p>

  <p>Çantasını açıp bir zarf çıkardı. Zarftan çıkan kâğıdı Ottaviani’nin burnuna doğru uzattı.</p>

  <p>Squaw olayı tam kavrayamamış görünüyordu:</p>

  <p>- Niçin o okuyor?</p>

  <p>Aloysius sinsi bir sırıtışla fısıldayarak yanıtladı:</p>

  <p>- Az sonra anlayacaksın.</p>

  <p>Ottavio Ottaviani gözlüğünü taktı, öksürdü, soluklandı, sonra soğuk bir tavırla okumaya başladı:</p>

  <div>
    <br />
  </div>

  <p class="p2">Übü’nün oğlu Orgon, çok düşkün olduğu çocuk biblosunun doğum günü için, “Bir cümbüş kurulsun” buyurdu. “Dokuz on iyi oyuncu bir güldürü sunup bizi güldürsün, bin bir sürpriz olsun, bir sürü sunu sunulsun, gırgır gün boyu sürsün, domuz gibi tıkınılsın, su gibi içki içilsin.” Buyurduğu gibi bir cümbüş kuruldu. Orgon muz likörü küpünü kırıp konuştu: “Bugün uyduruk içki yok. Cin, rom, viski içilsin!” Fıçı fıçı, küp küp içki içildi; Orgon dut gibi oldu. Çıkıp yürüdü. Bir tomruk buldu. Yığılıp sızdı. Suyun şırıltısı, lodosun uğultusu, Orgon’un horultusunu gizliyordu. Biz, bir dodo kuşunun, Übü’nün oğlu Orgon’un çocuk biblosunun dodosunun kontluğunun duyurusu için o sur dibinin mi, bu kuytunun mu uygun olduğunu konuşuyorduk.</p>

  <p class="p2">Bir kuzgun uçtu. Minik bir fil bir tilki ini buldu. Bir kurt durup uludu, yürüdü gitti. Bir porsuk koştu. Kurdun, porsuğun yolcusu olduğu yolu kim bilir? Bir bizon boynunu incitti. İçi kıyıldı. Bir gül, sur boyu büyümüş, bir ucu surun burcunu tutmuştu. Bütün bir suru mis kokulu gül bürümüştü.</p>

  <p class="p2">Übü dokuz doğuruyordu.</p>

  <div>
    <br />
  </div>

  <p>Hicibilain okunanı hiç anlamadığını saklayamayan bir tonda homurdandı:</p>

  <p>- Ha? Hımm...</p>

  <p>Aloysius bu kavrayışsızlığa kızdı:</p>

  <p>- Nasıl olur! Buradaki akıllara ziyan numaranın hiç mi farkına varmadın?</p>

  <p>- Doğrusu tam anlayamadım.</p>

  <p>- Hadi ama Hicibilain, bu parçada bir “a” harfi dahi yok!</p>

  <p>Hicibilain, Ottaviani’nin tuttuğu yazıyı kapmak için atıldı:</p>

  <p>- Vay köpoğlusu, vallahi doğru!</p>

  <p>Squaw lafa karıştı:</p>

  <p>- Akıl almaz bir numara.</p>

  <p>Hicibilain onayladı:</p>

  <p>- Akıl almaz, akla zarar bir numara!</p>

  <p>Aloysius bir daha söz aldı:</p>

  <p>- Dahası, bütün parçada yalnız bir “ö” var: Likörün “ö”sü.</p>

  <p>- Baş döndürücü! Olağanüstü! İnanılmaz!</p>

  <p>Ottaviani kâğıdı bir daha alıp bakmak için uzandı. Hicibilain’in avcuna bıraktığı kâğıdı alıp okumaya koyuldu. Dudaklarının kıpırdadığı görülüyor ama ağzından çıkan duyulmuyordu. Sanki ilk okuduğunda hiç anlamamıştı.</p>

  <p>Unitt alaycı bir üslupta konuştu:</p>

  <p>- Nasıl Ottaviani? Anlayabildin mi?</p>

  <p>Ottaviani sancılanmış gibiydi. Çöktüğü pufta kıvranıp duruyordu. Şakaklarından damlacıklar süzülüyordu. Oflayıp pufluyordu. Sonra bir solukta ağzından iki sözcük çıktı:</p>

  <p>- Şuraya bakın...</p>

  <p>Aloysius Unitt sorgular gibi konuştu:</p>

  <p>- Nasıl yani?</p>

  <p>Ottavio Ottaviani çöküp kalmıştı. Ölgün bir tonda mırıldandı:</p>

  <p>- Tamam “a” yok ama yalnız o mu, başka bir noksanlık daha var: Bütün yazıda hiç</p>
</body>
</html>
