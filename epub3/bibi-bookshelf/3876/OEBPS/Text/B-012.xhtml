<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>12</h2>

  <p class="p1" style="text-align: center;"><i>Burada,</i> <i>şiir tutkunlarının umarız</i><br />
  <i>hoşlanacağı bir öykü anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Amaury kapıyı çaldı. Uzaktan bir tazı ya da bir zağarın havlaması duyuldu. Sonra bakıcı kadın kapıyı açtı.</p>

  <p>Ona takılan adı çok hoş bulan Amaury, kadına sıcak bir gülücük yolladı:</p>

  <p>- Günaydın Squaw, nasılsın?</p>

  <p>- <i>Good day to you</i>, <i>Sir Amaury</i>, <i>good day to you too</i>, <i>Sir Hicibilain.</i></p>

  <p>Çok şaşıran Amaury, Hicibilain’in suratına bakakaldı:</p>

  <p>- Nasıl yani? Squaw’i da mı tanıyorsun?</p>

  <p>- Hâlâ anlamadın mı?</p>

  <p>- Hayır, hiç anlamadım.</p>

  <p>- Daha on dakika olmuyor, Arras varoşlarına yaklaştığımızda bir gün hayatımın nasıl bir roman olduğunu anlayacağından söz açmıştım. Anladığın zaman ikimizin hayat çizgisinin çakıştığını da, bir rastlantılar zincirinin bizi ayrılmamacasına bağladığını da, bugün, yarın, daima bağlayacağını da anlayacaksın. Bütün arkadaşlarımız ortak, bilgimiz ortak, gücümüz ortak, bizi ordan oraya koşturan bulanık amacımız ortak...</p>

  <p>Amaury, Hicibilain’in sözünü bağladı:</p>

  <p>- <i>Similia similibus curantur.</i></p>

  <p>Hicibilain alaycı bir tavırla yanıtladı:</p>

  <p>- <i>Contraria contrariis curantur.</i></p>

  <p>Squaw kapıdaki konuşmanın uzamasından rahatsız oldu:</p>

  <p>- <i>Lady Olga is waiting for you.</i></p>

  <p>Kapıdan girip, ultra-çağdaş bir üslup taşıyan oturma odasına sokuldular. Odada zambak gibi ak bir fabrika halısı, oval koltuklar, yanında Noguchi’nin yapıtlarının iptidai kalacağı lambalar, kauçuk balon yastıklarıyla divanlar vardı. Büyük Sartinuloc’un alaycı çizgisini taşıyan yarı saydam bir vitray bütün bir duvarı kaplıyordu.</p>

  <p>Olga bir hamakta uyukluyordu. Amaury, ardından Hicibilain Olga’nın kolunu öptü. Olga gözünü açtı:</p>

  <p>- <i>Cari amici,</i> sadık dostlarımız olduğunuzu biliyorduk. Augustus da burada olmak istiyordu. Gongu çalalım.</p>

  <p>Amaury alüminyum gongu alıp, iridyum bir tokmakla üç vuruş yaptı. Boğukça bir çınlama uzun zaman havada asılı kaldı.</p>

  <p>Sakalı ağarmış, sağırlaşmış, zayıflayıp mumyaya dönmüş Augustus B. Clifford odaya girdi. Dosdoğru Hicibilain’in yanına gidip onu kucakladı:</p>

  <p>- <i>Wilburg, my old chap, how do you do?</i></p>

  <p>Hicibilain kibarca yanıtladı:</p>

  <p>- <i>How do you do?</i></p>

  <p>- <i>How was your trip?</i></p>

  <p><i>- It wasn’t bad.</i></p>

  <p>Amaury İngiliz dilini bildiğini, konsolosun konuşmalarını anladığını vurgularcasına atıldı:</p>

  <p>- Bayağı iyiydi.</p>

  <div>
    <br />
  </div>

  <p>Oturdular. Olga kayısı suyu, kuru kayısı, yaş kayısı sundu. Konuşmadan tümünün tadına baktılar. Hiçbirinin ağzını bıçak açmıyordu. Bir iki öksürük, bir iki oflama puflamanın ardından suskunluğu Olga bozdu:</p>

  <p>- Bugün, bizi boğan o karanlık kumpasa dair bilgimizi bir potaya döküp sorunu daha iyi kavramak için toplandık. Son bir ay boyunca dostlarımız kör talihin insafsız saldırılarına maruz kaldı. Anton’un kayboluşuyla Hasan’ın ölümünün arka planına dair birkaç ıvır zıvırın dışında hiçbir bilgimiz yok. Ama bütün bu olanların arkasında anlamını kavramaya çalıştığımız bir sır olduğunu biliyoruz ya da bildiğimizi sanıyoruz. Yapılacak ilk iş, bütün gücümüzü bir noktada toplamak, bütün bilgimizi bir potada kaynaştırmak, bundan sonra yapacaklarımızda uyumu sağlamak!</p>

  <p>Augustus coşkuyla onayladı:</p>

  <p>- Doğru! Bu konuşmasıyla Olga ağırlığınca altına layık olduğunu ortaya koydu.</p>

  <p>Arthur Wilburg Hicibilain onunla aynı kanıdaydı:</p>

  <p>- Çok doğru. Bildiğimizin hiç olmazsa bir kısmını bir başkasının asla duymadığını biliyoruz. Daha sıkı bir işbirliği, ortak bir çabayla ufkumuzu aydınlatacak bir kıvılcım çakacağından kuşkum yok!</p>

  <p>Amaury haykırdı:</p>

  <p>- Bravo!</p>

  <p>İçki bardaklarıyla dolu büyük bir siniyi taşıyarak salona dalan Squaw da ortama uydu:</p>

  <p>- Ya ya ya, şa şa şa!</p>

  <p>Bardaklarını tokuşturdular.</p>

  <p>Bildiği ayrıntıların bir ağırlık taşıdığına inanan Amaury Ünsüz, ilk olarak konuşmaya gönüllü olduğunu açıkladı. Şaşırdılar ama ilk sözü ona bıraktılar. Amaury Ünsüz bir soluk alıp lafa başladı:</p>

  <p>- Anton Ssliharf’in günlüğünün tamamını olmasa da büyük bir kısmını okudum. Tam dokuz noktada, sırrın çözümünü sağlayacağına inandığı bir romana atıfta bulunuyor. Günlüğün orasında burasında, tam anlamıyla anlaşılır olmasa da, romanın anlamını vurguladığını sandığım bir dolu iz var.</p>

  <p>Hicibilain Amaury’nin sözünü böldü:</p>

  <p>- Doğrudur. Anton susarak anlatıyor, saklayarak ortaya koyuyordu.</p>

  <p>Latin dilini hiç kavrayamamış olan Olga mırıldandı:</p>

  <p>- <i>Larvati ibant obscuri sola sub nocta.</i></p>

  <p>Amaury lafını sürdürdü:</p>

  <p>- Ssliharf’in atıfta bulunduğu roman, kimi zaman <i>Moby Dick</i> oluyordu, kimi zaman farklı bir son yazacağı bir Thomas Mann romanı. Kimi zaman da Isidro Parodinin Croix du Sud yayınlarından çıkmış bir romanından söz açıyordu. Ama Ssliharf, Kafka’dan da alıntılar yapıyordu. Yabanarılarının uçuşunu, sonra ak bir şahı, Arthur Rimbaulf’yu da konu aldığı oluyordu. Ama bütün bunlarda bir ortak nokta yakaladım: Tümü bir aklığın, bir boşluğun ortaya çıkışı ya da kayboluşundan söz açıyordu.</p>

  <p>Şaşkınlıkla düşürdüğü kupasından akan içkisinin ak halısını batırmasına aldırmayan Augustus B. Clifford bağırdı:</p>

  <p>- Aklık ha!</p>

  <p>Koltuğundan fırladığı sırada bir lambaya çarpıp, paramparça olmasına yol açan Olga haykırdı:</p>

  <p>- Boşluk ha!</p>

  <p>Purosuna asıldığı gibi yarısını yutan Arthur Wilburg Hicibilain, ağzından, burnundan duman saçarak uludu:</p>

  <p>- Aklık ha!</p>

  <p>Squaw üç aynayı çatlatan tiz bir çığlık attı:</p>

  <p>- Boşluk ha!</p>

  <p>Amaury tümünü doğruladı:</p>

  <p>- Bir aklık, bir boşluk, boş bir aklık, ak bir boşluk. Bütün olayın düğümü burada. Ama Anton Ssliharf “aklıktan, boşluktan” söz açtığında, anlatmaya çalıştığı, atıfta bulunduğu zamazingoyu hâlâ bilmiyoruz.</p>

  <p>Augustus B. Clifford ayağa kalkıp bir dolaba gitti, bir kapağı açıp sahtiyan kaplı büyük boy bir fotoğraf albümü çıkardı.</p>

  <p>- Postadan bu çıkalı tamı tamına bir ay oluyor. Anton’un yolladığı albüm.</p>

  <p>Amaury kafasında bir toplama çıkarma yaptı:</p>

  <p>- Yani bunu yolladıktan üç gün sonra kayboldu.</p>

  <p>- Doğru... Ama albümün sağında solunda, kaybolacağına dair hiçbir iz bulunmuyor. Albümün yalnızca bir sayfası dolu. Oraya da Anton’un sanırım haftalık bir yayından makasladığı bir kupür yapıştırılmış yalnızca.</p>

  <p>Albümü alıp karıştırmaya koyulan Amaury’nin yanına yanaştılar. Kalın kartondan yirmi dokuz yaprağı olan bir albümdü. Bütün yapraklar boştu. Yalnız altıncı sayfaya bir ilan kupürü yapıştırılmıştı. Amaury ilanı yavaşça okumaya koyuldu:</p>

  <div>
    <br />
  </div>

  <p class="p2">KAHROLSUN KARANLIK</p>

  <p class="p2"><i>(akın da akı var / tümünü o aklar...)</i></p>

  <div>
    <br />
  </div>

  <p class="p2"><i>TÜMÜ ama tümü artık daha ak olacak; çünkü tümünü o aklar.</i></p>

  <p class="p2"><i>TÜMÜ artık daha ak: Donlarınız, çoraplarınız, fanilalarınız, bluzlarınız, trikolarınız, pamuklularınız, bornozlarınız.</i></p>

  <p class="p2"><i>TÜMÜ artık daha ak: (Saf pamukludan) çarşaflarınız, (hakiki patiskadan) yazlık pantolonlarınız, ama bunlardan başka, aynı zamanda ahşaplarınız da,</i></p>

  <p class="p2" style="text-align: right;"><i>şaraplarınız da, Araplarınız da,</i></p>

  <p class="p2"><i>sucuklarınız da, kulunçlarınız da, ağrılarınız da, solucanlarınız da, kamalarınız da, büyük balıklarınız da, küçük balıklarınız da, saçlarınız da, sobalarınız da, sabahlamalarınız da, mantık izdivaçlarınız da, bir gün takacağınız minik taşlarınız da, dalgalarınız da, çok bilindik falsolarınız da, masklarınız</i></p>

  <p class="p2" style="text-align: right;"><i>da, tarazlanmamış kumaşlarınız da,</i></p>

  <p class="p2"><i>noksanlarınız da, boşluklarınız da, yabanarılarınız da,</i></p>

  <p class="p2" style="text-align: right;"><i>yazılarınız da,</i></p>

  <p class="p2"><i>amaçlar amaçlamaz amaçlarınız da, bir büyük mağazada yazlıklarınız da, kışlıklarınız da, obua partisyonlarınız da, Tarzan’dan gıcık kapmalarınız da, kalaylanacak kaplarınız da, tümü, sonsuza kadar, daha ak, daha ak, daha ak!</i></p>

  <div>
    <br />
  </div>

  <p class="p2">KAHROLSUN KARANLIK</p>

  <div>
    <br />
  </div>

  <p>Kafası karışan Amaury okumasını tamamladıktan sonra mırıldandı:</p>

  <p>- Aramızda bir Champollion yoksa işimiz bitik.</p>

  <p>Ortak çabalarına katkısını sunmak için Hicibilain lafı Amaury’nin ağzından kaptı:</p>

  <p>- Sıra bizim şimdi. Tam bir ay oluyor, bizim postamızdan da bir koli çıktı. Koliyi kimin yolladığına dair bir yazı yoktu ama anında kolinin Anton’la bir ilgisi olduğunu anladım. Anton’un niçin kimliğini saklamaya çalıştığını bilmiyordum...</p>

  <p>Amaury sabırsızca atıldı:</p>

  <p>- Hadi bulduklarını açıkla!</p>

  <p>- Şimdi açıklıyorum. Bakın:</p>

  <p>Çantasını açtı, biraz içini karıştırdı, sonra bir karton çıkarıp üç arkadaşına uzattı.</p>

  <p>Uzattığı, siyah çini kullanılarak baştan aşağı boyanmış, pütürlü bir karton panoydu. Usta bir zanaatkâr, (hayal gücü güçlü Jarjack’in, rakibi d’Oudry tarafından unutulmazlar arasına sokulan, kolu kanadı kırık Ak Palyaço tipinin taklidini yaparak hazırladığı numaradan ilham alıp) bir bıçakla (ya da bu iş için tasarlanmış bir tığla) kazıyıp, kartonun büyük kısmını bir daha aklaştırmıştı. Yok olan siyah, ardında, kimi Japon suluboyalarının altındaki bambu fırçayla yazılmış notları andıran, kusursuz bir yazı bırakmıştı.</p>

  <p>Olga sordu:</p>

  <p>- Japonca mı?</p>

  <p>Hicibilain onayladı:</p>

  <p>- Japonca. Bunu gördüğüm anda patronum Gadsby V. Wright’a çıktım. Onunla Oxford’a, Parsifal Ogdana gittik. O bizim için yazıyı okudu. Kartondaki Japonca yazının transkripsiyonunu şuraya yazmıştım:</p>

  <div>
    <br />
  </div>

  <p><i>Kuraki yori</i></p>

  <p class="margin2"><i>Kuraki mişi ni zo</i></p>

  <p class="margin3"><i>Usuzumi ni</i></p>

  <p class="margin2"><i>Kaku tamazusa to</i></p>

  <p class="margin3"><i>Kari miyura kana</i></p>

  <p>Yorumu Augustus yaptı:</p>

  <p>- Çok hoş.</p>

  <p>Hicibilain konuşmasını sürdürdü:</p>

  <p>- Bu bir haikai ya da daha doğrusu bir tankaymış. Yazarı, büyük Narihira olmayıp, ya İzumi Şikibu (bu tankanın onun son yapıtı olduğu iddiası varmış) ya da daha az tanınmış Tsumori Kunimoto’ymuş. Mikadoya sunulan bir antoloji olan <i>Go şu i şu</i>’da bulunuyormuş. Parsifal Ogdan bizim için tankayı sözcük sözcük lisanımıza aktardı. Anton Ssliharf’in National Library’nin bir salonunda tanışmış olduğu bir Japon arkadaşından, bir tankanın üç, dört, altı hatta dokuz anlamı olabildiğini duymuştum. Bu açıdan, tankanın lisanımızda kusursuzluğunu koruması bizi şaşırttı. Ama Parsifal, Japon sanatında can alıcı bir ağırlık taşıyan hakikilik çabasının, bir Fransız, bir İngiliz için cazip hiçbir tarafının olmadığını vurguladı: Karanlık, uyumsuz, yaklaşık, afaki olanın Japon sanatıyla bir ilgisi olamazmış. Bir tanka, açık, özlü, aydınlık, dürüst, dolambaçsız, çıplak olmalıymış. Dolayısıyla bir tankanın başka bir lisana aktarılması, anlamdan hatırı sayılır bir ödün pahasına yapılabilirmiş. Ogdan altı farklı almaşığı uzun uzun tarttıktan sonra şunda karar kıldı:</p>

  <div>
    <br />
  </div>

  <p><i>Karanın dışında</i></p>

  <p class="margin2"><i>Kara bir yolda</i></p>

  <p><i>Kıl gibi bir kamışın çizdiği</i></p>

  <p class="margin2"><i>Ak bir iz:</i></p>

  <p><i>Bak havadaki martıya</i></p>

  <div>
    <br />
  </div>

  <p>Amaury lafa karıştı:</p>

  <p>- Çok ama çok hoş. Buna karşılık fazla aydınlatıcı olduğunu sanmıyorum.</p>

  <p>Uzun zaman suskun kaldılar. Havada bir huzursuzluk var gibiydi. Sonunda Olga söz aldı:</p>

  <p>- Korkarım fazla katkım olmayacak. Olmayacak çünkü sizin günlüğünüz, kupürünüz ya da tankanızda malum ortak noktaya, bir boşluğa, bir aklığa atıf vardı. Bana ulaşan dosya bunlarla taban tabana zıt. Sizinki nasıl karanlık, bulanık, imalarla dolu, kavranması zorsa, aldığım dosya o kadar dolaysız, sarih, aşikâr gözüküyor.</p>

  <p>Amaury bir umutla konuştu:</p>

  <p>- Ama aradığımız çözüm ya bu açıklıkta yatıyorsa...</p>

  <p>Olga Amaury’nin sözünü böldü:</p>

  <p>- Hayır, hayır. Anlamıyorsun. Postadan aldığım dosyada bir atıf da yok, bir ima da, bir ipucu da. Çünkü dosyadaki yazıların hiçbiri Anton tarafından yazılmamış. Dosya başkalarının yazdığı çok tanınmış, bizim için bir anlam taşımayan birkaç yapıttan oluşuyor...</p>

  <p>Augustus kaşlarını çattı:</p>

  <p>- Başından bütün ayrıntılarıyla anlatırsan daha iyi anlayacağız.</p>

  <p>- Anlatayım. Son yolculuğuna çıkacağını açıkladığı, o garip dipnotla son bulan yazısını yollamasına bir hafta kala, Anton Ssliharf bana da bir koli yollamış. Postadan alır almaz koliyi açtım. Şunlar çıktı:</p>

  <p>a) Arago adlı birinin, “Anadilimizin Dolambaçlı Yolları” başlıklı kısa bir romanı. Arap işi bir sahtiyanla kaplı, mat altın kakmalarla süslü kapağına bayıldım ama bir roman olarak zayıf buldum.</p>

  <p>b) Çok bilindik, tümümüzün Fransızca kitaplarında, bir Michard ya da bir Pompidou’da gördüğümüz, ilkokul ya da ortaokulda okuduğumuz altı şiir. Anton Ssliharf tarafından hiçbir açıklama, yan not, dipnot koymadan sözcük sözcük kopyalanmış altı şiir:</p>

  <p>- Mallarmus’tan “Lodos”</p>

  <p>- Victor Hugo’dan “Uyuklayan Boaz”</p>

  <p>- Paris’in sıkıntılı şairinin üç şarkısı</p>

  <p>- Arthur Rimbaud’nun “Dört Artı Bir Ünlü” adlı şiiri.</p>

  <p>Orada burada birkaç mısrada Anton’un takıntılarına atıflar vardı: Karanlık, aklık, boşluk, kayboluş, kargışlama. Ama bunun bir rastlantı olduğu ortada...</p>

  <p>Amaury konuştu:</p>

  <p>- Olsun. Başka bir çıkar yol yok: Anton yazıp yollamışsa, orada bir ipucu yakalamak bizim işimiz.</p>

  <p>Arthur Wilburg Hicibilain onayladı:</p>

  <p>- Okuyalım o zaman. Birincisi, şiirimizin yapıtaşları vasfında, üstün yapıtlar bunlar. İkincisi, Olga’nın kaçırdığı ipucunu, bir ihtimal, biz buluruz.</p>

  <p>Okumaya koyuldular:</p>
</body>
</html>
