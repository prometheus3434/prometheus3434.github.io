<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>10</h2>

  <p class="p1" style="text-align: center;"><i>Burada, bu kitabın yarı yazarı C. Yardımcı</i><br />
  <i>zorunlu olarak lafa karışır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Burada okurun bu kitaptan aldığı tadı artıracağını umduğum ıvır zıvırı sıralayacağım. Çalışmalarımda bunların tamamını kullandım. Sakallı Üstat’ın anlatının dört bir yanına sakladığı onca inciyi bulmak için faydalandım bunlardan. Tamamını olmasa da birkaçını alıp kurcalasın okur: Bu çabasının karşılığında farkına varmadığı bir ayrıntıyı yakalarsa, bir buluş ya da yaratıcılık anında duyulana yakın bir his kaplayacaktır içini. Ancak çabaları boşa çıksa, büyük ödülü ıskalasa dahi, sıkılmayacağından kuşkum yok. Çünkü aşağıda sıralananlar sorgulayıcı bir akıl için okumaya yardımcı araçlar olmalarının yanı sıra, kıvrak bir zihin için harika oyuncaklar olma vasfını da taşıyor:</p>

  <p>- Bir tomar kâğıt, çizip yazmak, karalamalar yapmak için bir yazı aracı. (Bir hokkayla kaz tüyü, stilo, dolma, kurşun, hatta suluboyayla kıl fırça, bulduğunuzu kullanabilirsiniz.)</p>

  <p>- Bir bilgisayar.</p>

  <p>- Bir imla kılavuzu.</p>

  <p>- Bir sözlük.</p>

  <p>- Bir tarih, bir coğrafya atlası.</p>

  <p>- Paris haritası.</p>

  <p>- Avrupa karayolları haritası.</p>

  <p>- Bir go takımıyla go oyununun kurallarını açıklayan bir kitap. (İmkân bulursanız Sakallı Üstat’ın bu konudaki kitabı.)</p>

  <p>- Bir ayna.</p>

  <p>- On altı milimlik film oynatma cihazı.</p>

  <p>- Musorgskiy’in, Bach’ın, Mozart’ın, birkaç Alman romantiğinin plakları, bir pikap.</p>

  <p>- Güçlü bir dürbün.</p>

  <p>- Bir Zahir.</p>

  <p>- Antika bir daktilo.</p>

  <p>- Bir mantar tabancası.</p>

  <p>- Bir dizi başvuru kitabı. (Buraya birkaç başlık koymayı düşünmüştüm ama konular yirminci yüzyıl başında Fransa’da yazın dünyasından, matbaacılık sanatına kadar uzayınca bundan caydım.)</p>

  <p>- Bir pusula.</p>

  <p>- Bir olta takımı.</p>

  <p>- Ahdi Atik.</p>

  <p>- Latin ozanlarından, fikir adamlarından alıntılar yapan bir özlü söz, atasözü antolojisi.</p>

  <p>- Oulipo külliyatı. (Fransızca bilmiyorsanız bunu okuyup mühim pasajları aktaracak bir dost.)</p>

  <p>- Kaputunu açıp motoruna bakmak için bir araba.</p>

  <p>- Bir altılı ganyan kuponu.</p>

  <p>- Anlatıda açıkça adı ya da kahramanının adı anılan romanlar.</p>

  <p>- Anlatıda açıkça adı ya da kahramanının adı anılmayan romanlar.</p>
</body>
</html>
