<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div style="margin-top:13em;">
    <br />
  </div>

  <p class="p-1"><i>Georges Perec:</i> Şaşırtıcı özgünlükteki yapıtlarıyla, anlatı üslubuna ve şiire getirdiği yeniliklerle edebiyat dünyasında ayrı bir yer edinen Georges Perec, 7 Mart 1936’da Paris’te doğdu, 3 Mart 1982’de Ivry’de öldü. Neredeyse tüm yaşamı boyunca Paris’te yaşadı. İkinci Dünya Savaşı’na katılan babası 1939’da öldürüldü. Almanlar Fransa’yı yavaş yavaş ele geçirirken, Perec akrabaları tarafından kırsal bölgeye götürüldü. 1942 yılı sonlarında Paris’te kaybolan annesinin de daha sonra Auschwitz’de ölmesiyle, altı yaşında öksüz kaldı ve halasıyla eniştesi tarafından büyütüldü. Yahudi kökenli oluşunu ve anne babasını savaşta kaybetmesini hiçbir zaman açıkça irdelemese de, bunlar yapıtlarında alttan alta her zaman varolan unsurlar oldu.</p>

  <p class="p-1devam">Perec eğitimini tamamladıktan sonra, bazı dergilere yazılar yazmaya başladı. 1965’te ilk romanı <i>Choses. Une histoire des années soixante</i> (1965; <i>Şeyler-Altmışlı Yılların Bir Hikâyesi,</i> Çev. Sevgi Tamgüç, Metis Yay., 1998) ile Renaudot Ödülüne layık görüldü. O tarihten itibaren birbiriyle hiçbir benzerlik taşımayan yirmiden fazla kitap yayımladı.</p>

  <p class="p-1devam">Perec, 1960’ta Raymond Queneau ve François Le Lionnais tarafından kurulan, Paris merkezli OuLiPo’nun (Ouvroir de Littérature Potentielle-Potansiyel Edebiyat Atölyesi) üyelerindendi. Italo Calvino, Harry Matthews, şair ve matematikçi Jacques Roubaud’nun da üyesi olduğu, matematik, mantık ya da satranç gibi başka alanlardan biçimsel olarak yararlanan, edebiyatı bu alanlardan ödünç aldığı yeni yapılar ve örneklerle genişletmeye çalışan OuLiPo’nun başını çeken edebiyatçılardan biri oldu.</p>

  <p class="p-1devam">Perec, romanlardan toplu çapraz bulmacalara, denemelerden taşlamalara, şiirlerden sözcük oyunlarına çeşitlilik gösteren yapıtlara imza attı. Tersinir sözler, evirmeceler, sözcük oyunları Perec’in yapıtlarından hiç eksik olmadı.</p>

  <p class="p-1devam">1969’da hiç “e” harfi kullanmadığı <i>La Disparition (Kayboluş)</i> adlı romanı yazdı. <i>Kayboluş</i> bir adamın ortadan kayboluşunun hikâyesidir ve adamın kaybolduğu dünyada “e” harfi de kaybolmuştur ancak romanın hiçbir karakteri dildeki yer değiştirmelerin, benzetmelerin, tahrif etmelerin ve böyle bir evrenin boşluğu doldurmak için giriştiği sonu gelmeyen hilelerin farkına varmaz. Böyle bir dünyada arkadaşları Anton Ssliharf’i boşuna arar ve birer birer yok olurlar.</p>

  <p class="p-1devam">İnsanın yaşadığı ortamı keşfe çıkan Perec, kimi zaman sivri dilli bir alaycılıkla, kimi zaman da takıntılı bir yöntemcilikle romanlar yazdı. Özel hayatı konusunda her zaman ketum olsa da, yapıtları otobiyografik unsurlarla doludur. 1973 yılında yazdığı <i>La Boutique Obscure,</i> 1975’te kaleme aldığı <i>W ou le souvenir d’enfance (W Ya da Bir Çocukluk Hatırası,</i> Çev. Sosi Dolanoğlu, Metis Yay., 2001), 1978’de yayımlanan <i>Je me souviens,</i> otobiyografik özellikleri daha öne çıkan yapıtlarıdır.</p>

  <p class="p-1devam">Perec’in en önemli yapıtlarından biri de 1978’de yayımlanan ve Medici Ödülüne layık görülen <i>La vie mode d’emploi’dır (Yaşam Kullanma Kılavuzu,</i> Çev. İsmail Yerguz, Yapı Kredi Yayınları, 2001).</p>

  <p class="p-1devam">Harflerle ve sözcüklerle oynamayı çok seven Perec, dili neşeli bir oyun ve keşif alanına, kapıları şiire olduğu kadar derin felsefi düşüncelere de açılan bir laboratuvara çevirmiştir.</p>

  <p class="p-1devam">Diğer yapıtları: <i>Quel petit vélo à guidon chromé au fond de la cour?</i> (1966) <i>[Bahçedeki Gidonları Kromajlı Pırpır da Neyin Nesi,</i> Çev. Cemal Yardımcı, Metis Yay., 2010], <i>Un homme qui dort</i> (1967), <i>Petit traité invitant à la découverte de l’art subtil du go</i> (1969, Pierre Lusson ve Jacques Roubaud ile birlikte; <i>İncelikli Go Sanatını Keşfetmeye Çağıran Küçük Kitap,</i> Çev. Kurtuluş Dinçer, İmge Kitabevi Yay., 1998), <i>Les Revenentes</i> (1972), <i>Espèces d’espaces</i> (1974), <i>Ulcération</i> (1974), <i>Alphabets</i> (1976), <i>Les mots croisés, précédés de considérations de l’auteur sur l’art et la manière de croiser les mots</i> (1979), <i>Un cabinet d’amateur</i> (1979), <i>La Clôture et autres poèmes</i> (1980), <i>Récits d’Ellis Island, Histoires d’errance et d’espoir</i> (1980), <i>Théâtre I, La Poche Parmentier précédé de L’Augmentation</i> (1981).</p>

  <p class="p-1devam">Ölümünden sonra, daha önce yayımlanmamış kısa yapıtlarından yapılan derlemelerin en önemlileri: <i>Tentative d’épuisement d’un lieux parisien</i> (1982), <i>Penser classer</i> (1985), “53 <i>Jours”</i> (1989), <i>Beaux présents belles absentes</i> (1974).</p>

  <div>
    <br />
  </div>

  <p class="p-1"><i>Cemal Yardımcı:</i> Kaybedenler cemaatindendir. Bu konumunu kimi zaman içi kaldırmadığı ve etik bulmadığı için, kimi zaman mükemmeliyetçiliği ya da düpedüz tembelliği yüzünden yapamadıklarına borçludur. Bu yüzden yaptıklarından çok yapamadıklarıyla anılmak istemektedir.</p>

  <p class="p-1devam">Devrim (1976-1992), asal sayıları veren formülün keşfi (1974-1996), keman çalmak (1982-1989), iş dünyasında zirveye tırmanmak (1995-2002), ekolojik tarım (1999-), amatör marangozluk (2002- ) ve yayıncılık (2003-2004) yapamadıklarına birkaç örnek olarak sayılabilir.</p>

  <p class="p-1devam">Kalemini keskinleştirmek amacıyla yaptığı çeviri çalışmaları arasında bu kitabın yanı sıra, İngilizceden çevirdiği Ursula K. LeGuin’in <i>Hep Yuvaya Dönmek</i> (Ayrıntı Yayınları, 2002) adlı yapıtı da bulunmaktadır.</p>

  <p class="p-1devam">Bu günlerde karısı çalışırken ilk romanını yazmak üzere eve kapanma mesleğine atılmak amacıyla enerji biriktirmektedir.</p>
</body>
</html>
