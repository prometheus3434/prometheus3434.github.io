<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>4</h2>

  <p class="p1" style="text-align: center;"><i>Burada, arka planda Nikolay Rimskiy-Korsakov’un<br />
  yapıtı “Yabanarılarının Uçuşu</i>” <i>çalınmasına karşın<br />
  aslında çalınanın bir başka yabanarısı<br />
  olduğu anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Anton Ssliharf, Toussaint civarlarında kayboldu.</p>

  <p class="p1">Kayboluşuna üç gün kala, akşam postasında okuduğu havadis kanını dondurmuştu:</p>

  <p>Karanlık bağlantılarından çok korkulduğu için kimliği açıklanmayan biri, karanlık bastıktan sonra karakola girmiş, bir dosyayı alıp kaçmıştı. Dosyada, Poulagadaki Polis Müdürlüğünün başındaki üç kodaman aynasızın saygınlığına dair bir ifşaat bulunduğu için olay çok ciddiydi. İşi yoluna koymak için talihsiz dokümanı çabucak bulmak lazımdı. Yoksa gözünü budaktan sakınmayan hırsız dokümanı yollayacağı adamı bilirdi. Çatısından halısının altına kadar didik didik aranan hırsızın konutunda, çalman dosya (orada saklandığı biliniyor olmasına karşın) bulunamamıştı.</p>

  <p>Son kozunu oynayan polis müdürü Arial’la, başyardımcısı Garamond, koku almakta bir numara olmakla ünlü Dupin’i gidip buldu. Konuşmayı Arial açtı:</p>

  <p>- Normal olarak bu hırsızlığa çok kafayı takmazdık. Sıradan bir x ya da y dosyası kaybolsaydı biraz irkilirdik, o kadar. Oysa burada uçup kaybolan, çok mühim bir yabanarısıyla ilintili.</p>

  <p>Sözcüğün kullanımını yadırgayan Dupin sordu:</p>

  <p>- Yabanarısı mı?</p>

  <p>Arial sırıttı:</p>

  <p>- Polis tabiri kullandığım için kusuruma bakmayın. Anlatmaya çalıştığım şu: Bizim için oldukça kritik bir hırsızlık söz konusu. Çünkü bu kayıpla örgütümüzün omurgası kırılacak, darmadağın olacağız. Tam sayıyı açıklayamasam da, gücümüzü asgari dokuzda bir oranında yitirdiğimizi çıtlatabilirim.</p>

  <p>- Oysa kapkaççının konutunu didik didik aradığınızı söylüyorsunuz.</p>

  <p>- Asgari yirmi posta arama yaptık, dört bir yanı aramamıza karşın bütün aramalardan boş döndük.</p>

  <p>- Durum bana çok açık görünüyor. Dört bir yanı didik didik aradın, halıların altını, duvarların içini yokladın ama bulamadın. Çünkü billur gibi iki gözün var ama burnunun ucunu görmüyorsun, koca şapşal. Tabii ki adam aşırdığını çok kurnazca saklamış. Yani aslında saklamamış. Yalnızca, biraz yıpratıp, buruşturup, iki paralık bir kâğıt parçası, sıradan bir pusula gibi, bir klasörün altına koymuş. Altındakinin adi bir paçavra olmayıp, o can alıcı dosya olduğunu ayrımsamadan dönüp dolaşıp, klasörü bir daha, bir daha alıp bırakmış olmalısın.</p>

  <p>Arial azarlar gibi bir havada karşı koydu:</p>

  <p>- Ama bir klasör falan da yoktu ki orada.</p>

  <p>Dupin ayağa kalkıp yağmurluğunu aldı. Alaycı bir tavırla sırıtarak yanıtladı:</p>

  <p>- Oraya gidiyorum. Az sonra aradığın dosyaya kavuşacaksın.</p>

  <p>Haklı olmaya haklıydı, akıl yürütüşü sağlamdı ama o da aradığını bulamadı. Sinirli sinirli mırıldandı.</p>

  <p>- Ah... Poh... Ah... Poh... Bir zamanlar attığımı vururdum.</p>

  <p>Sonra polisin iç sorunlarına kafa yormayı bırakıp, üç kişinin katili bir orangutan olayıyla uğraşmaya koyuldu.</p>

  <div>
    <br />
  </div>

  <p>Anton Ssliharf günlüğünü tutmayı son ana kadar sürdürmüştü. Bu olayın ardından, “Dupin bir bakışta işin içyüzünü kavrardı; o da bulamadıysa, anlaşılan lamı cimi yok, kurtuluş umudum kalmadı” notunu düşmüştü.</p>

  <p>Sonra birkaç satır yazıp arkadaşlarına yollamıştı: “Mışıl mışıl uyumak burnumda tütüyor. Dalmak, uyumak, top patlasa duymamak istiyorum. Ama imkânsız. Çünkü o kayboldu! Kim kayboldu? Kim? Nasıl? Anlayamıyorum. O kayboldu. Başka yol kalmadı. Bugün son yolculuğuma çıkıyorum. Unutulmak, yok olmak, kaybolmak pahasına yola çıkıyorum. <i>It is a must.</i> Kusuruma bakmayın. Anlamak istiyorum. Kıvrandıran bir hastalık içimi paralıyor. Ağzımdan yalnız anlamsız hırıltılar çıkıyor. Ölümüm, çılgın takıntımdan kurtulmak için yolladığım haraç olsun. Anton Ssliharf.”</p>

  <p>Bunun altında Anton Ssliharf’in aklını büsbütün yitirdiğini ortaya koyan tuhaf bir dipnot bulunuyordu: “Hayvanlar Dünyası Parkında sigarası ağzında ajan gibi dolaşan façası bozuk avukata dört damacana viski toslayalım.”</p>

  <p>Bunun da altına, imza olarak, üstü dik bir doğru parçasıyla çiziktirilmiş, biri bir parça daha kısa olan üç yatay çizgi vardı.</p>

  <p>Bunları yazdıktan sonra canına mı kıymıştı? Şakağına bir tabanca mı dayamıştı? Sıcak suya girip usturayla şahdamarını mı yarmıştı? Bir tas baldıran mı içmişti? Dibini ancak çıkmaz ayın son çarşambası bulacağı bir uçuruma mı sürmüştü arabasını? Havagazını mı açmıştı? Harakiri mi yapmıştı? Napalmla mı yıkanmıştı? Bir köprünün korkuluklarına tırmanıp, aşağıdaki karanlık sulara mı atlamıştı?</p>

  <p>Canına kıyıp kıymadığına dair bir iz yoktu.</p>

  <p>Üç gün sonra, Anton un yolladığı birkaç satırlık pusuladan bir anlam çıkaramayan bir dostu, onu aramaya gitti. Ancak villa kapı duvardı, bomboştu. Araba garajda duruyordu. Giysi dolabında bir noksan bulunmuyordu. Bavullar alınmamıştı. Halıda, duvarlarda kan izi yoktu.</p>

  <p>Ama Anton Ssliharf kaybolmuştu.</p>
</body>
</html>
