<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>23</h2>

  <p class="p1" style="text-align: center;"><i>Burada, baştaki diyaloğun canlılığına karşın,</i><br />
  <i>sonunda ortamın nasıl sağlıksızlaştığı anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Amaury kuşkulu bir tavırla Squaw’a sordu:</p>

  <p>- Nasıl? Gıllıgış mı?</p>

  <p>Arthur Wilburg Hicibilain, Squaw’in yanıtlamasına fırsat tanımadı:</p>

  <p>- Aslında yorumlaması kolay sanırım.</p>

  <p>Amaury ona döndü:</p>

  <p>- Kolayca yorumlayabilirsin yani.</p>

  <p>- Tabii ki! Bildiğim kadarıyla gıllıgış, gırtlağa musallat olan, kan toplanmasına, kabarıklıklara, (hastalığın adından anlaşılacağı gibi) kıllarla kaplı urlara yol açan, konuşmayı imkânsızlaştıran ya da zorlaştıran travmatik bir hastalığın, bir tür kızılyaranın, iltihaplı bir gırtlak yangısının adıdır.</p>

  <p>Anlatılana Amaury’nin kafası yatmamıştı:</p>

  <p>- Hmm! Doğru olabilir. Ama bir ölüm kalım anında niçin bu kadar acayip bir sözcük kullanılır ki?</p>

  <p>- Niçin mi? Çok açık! Boğucu bir tıkaçla susturulmuş olmanın ıstırabını anlamamız için. Yani, “Bu dünyada yalnızca bir Hastalık” olduğunu, (hiçbir zaman haykırışının doyum noktasına ulaşmayacağını, daima yasak alanın ufkunda daha saf bir bilginin varlığını duyumsasa da) sonsuza kadar bir daha, bir daha haykırmak için son şansını kullandığının farkında olan birinin Ağza-Alınamayana duyduğu açlık... Buydu Olga’nın ıstırabı. Bu dünyada yalnız bir Hastalık var: Tümümüzün yakalanmış olduğu, tümümüzü çıldırtıcı ağırlığıyla soluksuz bırakan, sırasıyla Douglas Haig’in, Anton Ssliharf’in, Haşan İbn Abu’nun, Augustus’un, Olga’nın canını alan, bir ad takmaya boşu boşuna uğraştıkça daha da battığımız çünkü asla hatlarını çizip, vasıflarını, hüküm sürdürdüğü alanı tanımlayamayacağımız bir hastalık... Bu hastalığın sultasına karşı daima gırtlak gırtlağa çarpışmamıza karşın, “Bu sizin Ölümünüz, kargışın kaynağı da, vardığı nokta da burası” ifşaatını yaptığı anda, aynı zamanda “sınırlar varsa, sınırların dışı olduğu gibi içi, sığınılacak bir alan, bir Kurtuluş da vardır” malumatını da sunmuş olacak bir sözcüğün, bir adın, bir harfin Tabunun ufkunda ortaya çıkmasına asla şahit olamayacağız.</p>

  <p>Hayır, burada söz konusu olan imin ağma takılınca hiçbir kurtuluş umudu kalmaz. Anton’un ya da Augustus’un, onlara saldıran acımasız zorbayı açıklayamadan öldüğü sanılabilir. Yanlış! Onlar açıklama yapamadan canlarından olmadılar; o ufacık açıklamayı yapamadıkları için, o adı haykıramadıkları için, kahırlarından çatlayıp yok oldular. Haykırsalardı, cıyaklamalarımızdan oluşan bu mitos, bu Sağa da o anda son bulurdu. Çünkü ardımızdaki İntikam Yasasını suskunluğumuzla biz yarattık. Kargış konusunda sustuk. İdam hükmümüzü okuyan o sır dolu kargışın adını koyamadık. Ölümü gördük, bizim karşımıza da çıkacak. Onu tanıyacak ama kaçamayacağız, niçin öldüğümüzü anlayamayacağız. Çünkü sağında, solunda dolaşıp, bir türlü sınırını aşamadığımız, (sınırı aşmak: Nasıl da boş bir arzu bu! Sınırı aşıp, adlandırılamayanı adlandırdığımız, ağza aldığımız anda, yaşadığımız dünya da, kullandığımız dilin muğlak iktidarı da un ufak olur, ortadan kalkardı! Ama lafımı tamamlayayım:) sınırını aşamadığımız bir Tabu’dan kaynaklandığı için tavırlarımızı, davranışlarımızı kısıtlayan, bizi hükümranlığını yaydıkça yayan bir sayıklamanın ortasında, iki büklüm ölümü karşılamak durumunda bırakan o Yasa hakkında daima susmak zorunda kalacağız...</p>

  <div>
    <br />
  </div>

  <p>Sözü Amaury aldı:</p>

  <p>- İlk bakışta sanılandan çok daha mühim anlattıkların. Ama başlangıçtan bu yana aslında bayağı bir yol aldık! Bir Kayıp’ın, Anton Ssliharf’in ölümü, intiharı ya da uzaklara göçüşünün bizi bu kadar sıkıntıya sokacağını, bu noktaya varmamıza yol açacağını kim düşünürdü? Davranışlarımızda, konuşmalarımızda yalnızca zorunluluklar var. Bir sözcüğün ağzımızdan niçin çıktığı, nasıl bir anlama sahip olduğu daima çırılçıplak ortada. Dolayısıyla, kazara kullandığımız bir sözcük dahi yok. Buna karşılık, uçuk takıntıları olan bir tatlı kaçığın, hiçbir kurala bağlı kalmadan, hoppaca, içgüdüsü doğrultusunda, gayri muntazam aralıklarla aldığı kararlardan ilham alarak, kafatasında taşıdığı sütlacımsı organda kurduğu olay örgüsünün abuk sabuk rastlantılar ağma yakalanmış gibiyiz. Sanki bir öykü dizisinin, Mathurin’in, Jan Potocki’nin, Hoffmann’ın ya da Vautrin’i, Goriot’yu, Pons’u, Rastignac’ı daha yaratmamış bir Balzac’ın yazdığı bir kara romanın ortasındayız. Bir sonraki gün yayıncısına bir fasikül daha sunup zar zor günlük harçlığını çıkaran, sabahtan akşama o gün yazdığı sayfaları sayıp duran, kargacık burgacık yazısıyla günlük kotasını doldurmaya uğraşan bir yazarın dur durak tanımaz hayal gücünün ürünü bir masalımsı anlatının kahramanlarıyız.</p>

  <p>Arthur Wilburg Hicibilain Amaury’yi onayladı:</p>

  <p>- Çok doğru. Bu laflarında bir paradoks saptamaya kalkışanlar olabilir. Ama anlattıkların bana o kadar doğru görünüyor ki, burada günümüz romanının anayasasını görür gibi oluyorum: Sınırsız, sonsuzluğa uzanan, gıdasını muazzam bir kurgu yığınından, durmadan artan bir sürpriz duygusundan alan bir düş gücünün yaratıcılığına sahip olmak için, bir sözcüğün dahi kazara yazılmaması, bir sözcüğün dahi varlığını rastlantıya, sözümona samimi bir üsluba, alışkanlığa borçlu olmaması, bilakis bütün kurmacanın mutlak bir yasanın kısıtlayıcılığı altında, sıkı bir yazınsal kalbur kullanılarak yazılması, kâfi olmasa dahi şarttır.</p>

  <p>Amaury Ünsüz, Hicibilain’in katkısından ilham alarak, ozansı bir tavırla sözünü sürdürdü:</p>

  <p>- Ancak o zaman dilimizi yoksullaştıran toprak kaymasının gümbürtüsü duyulmaz olur, o zaman sonsuz sayıda bakladan oluşan Düş Gücü zinciri, o mavi parmaklı İlham cini, sayısız sözcük arasından bulup çıkardığımız bir sözcüğü ak kâğıda birkaç kara harf kondurup yazmak için aştığımız zorlu yolun kıyısında doğabilir!</p>

  <p>Konuşmanın gidişatını nahoş bulan Squaw araya girdi:</p>

  <p>- Durun yahu! Ayıp, ayıp Amaury, daha iki dakika olmadı, şurada Olga ölmüş, yazından, kitaplardan konuşuyorsun!</p>

  <p>Utancından yüzü kızaran Amaury alttan aldı:</p>

  <p>- Pardon Squaw, haklısın.</p>

  <p>Arthur Wilburg Hicibilain ansızın atıldı:</p>

  <p>- Buranın havası fazla sağlıksız gibi. Kaçalım buradan.</p>

  <p>Squaw karşı çıktı:</p>

  <p>- Olur mu hiç? Polisi aramıştık ya! Bir buraya varsın, hayli yardımı olur Aloysius Unitt’in. Arabalarına atlamışlarsa bir iki saat dolmadan burada olurlar. Sofraya oturup karnımızı doyuralım, bütün gün ağzımıza bir lokma koymadık. Sonra da Aloysius buraya varana kadar oyalanacak bir iş bulalım. Biraz istirahat da iyi fikir aslında.</p>

  <div>
    <br />
  </div>

  <p>Sofraya oturdular ama hiçbirinin iştahı yoktu. O kadar üzüntülü, kaygılıydılar ki, çok aç da olsalar vicdan azabı duymadan bir kuş sütü noksan olan sofrada bulunanları tıkınmaları imkânsızdı. Çatallarını biraz ona, biraz buna dokunduruyor, gönülsüz gönülsüz ağızlarına götürüyor, lokmalarını zorlukla yutuyorlardı. Squaw ısrarını sürdürüyordu:</p>

  <p>- Olga’nın ölümü şu ağzınıza layık rokforun tadına bakmanıza mâni olmasın. Augustus buna o kadar bayılırdı ki, bitiyor gibi olduğunda, kör karanlıkta bakkala yollandığım çok olmuştur.</p>

  <p>Ama rokfora da, jambona da, Chantilly usulü kaymaklı turtaya da dokunan olmuyordu.</p>

  <div>
    <br />
  </div>

  <p>Arthur Wilburg Hicibilain’in başı çok ağrıyordu. Ona bir fincan ıhlamur hazırladılar. Bir optalidon bulup bulamayacaklarını sordu. Optalidon yoktu ama bir aspirin alabilirdi. Hapı yuttuktan sonra biraz uyumak için bir odaya gidip uzandı.</p>

  <p>Amaury Ünsüz, şatoda Tanka gibi ipucu sunacak yazılı ya da basılı bir doküman, bir iki satır karalanmış bir pusula aramaya koyuldu. Bu amaçla birkaç koliyi açıp karıştırdı, Augustus’un roman, öykü, şiir, anı, yaşamöyküsü kitaplarını dizdiği sıra sıra rafları araştırdı.</p>

  <p>Ama çabaları sonuçsuz kaldı. Canı sıkılan Amaury dışarı, açık havaya çıktı. Gökyüzü yıldız doluydu. Hava ılıktı. Augustus’un sigara odasındaki dolabın rafında duran bir kutudan aldığı inanılmaz yumuşak içimli Havana purosunu yaktı. Havanasına hoş bir biçilmiş çim rayihası katan duru havayı soluyarak şatonun korusunun öbür ucuna kadar gidip döndü.</p>

  <p>Bu kadar ılıman bir ortamda, huzur dolu, uyum dolu bu korunun ortasında, bunca ölümün yaşanmasının akla sığmazlığını düşünüyordu. Bütün ayrıntılarıyla bir hurisi noksan dar-ı cinanı, ravza-i rıdvanı andıran bu manzarayı Ölüm’ün karanlık yüzünün bozacağına kim inanırdı?</p>

  <p>Uzakta bir baykuş öttü. İlim irfan tanrıçası Pallas’ın kuşunun nasıl bir çağrışımlar zinciri kurarak o kitabı anımsattığını anlamadı Amaury ama bir zamanlar okumuş olduğu bir romanı anımsadı. O ramanda da Ölüm un hüküm sürdüğü bir koru vardı. Koru onun mülkü sayılmazdı ama intifa hakkı onundu. Hoşlanmış mıydı? Hoşlanmıştı. O zaman kurtuluşu orada olabilirdi.</p>

  <p>Ama hangi kitapta okumuştu bunu? Daha sonra korudaki kaçağı kovalıyorlardı. İmdadına koşan, iyi kalpli bir Allahın kulu çıkmıyordu. Sonra cansız vücudunu bir uçuruma atıyorlardı.</p>

  <p>Yapraklarının rüzgârda salınışıyla aralıksız uğuldayan bir fısıltı, vızıldayan bir inilti çıkaran büyük akasyanın yakınlarında, yosun bağlamış bir bankta uzun zaman oturdu. Büyük akasya sanki türkü ya da ninni söylüyordu.</p>

  <p>Ama o, çağrışımlarını dokuyan ipin ucunu kaçırdığı için huzursuzlanıyordu. Bir roman mıydı söz konusu olan? Anton Ssliharf çözümün bir romanda olduğunu açıklamamış mıydı bir zamanlar? Bir anda düş gücü girdaplarıyla dönüp duran bir ırmak, bir su baskını zihnini doldurdu: <i>Moby&nbsp;Dick</i> miydi? Malcolm Lowry miydi? Van Vogt’un <i>Null-A Dünyası</i> kitabı mıydı? Bir yayıncının logosuyla aynı olan adı mıydı? Ya da bir Christian Bourgois kitabının sırtındaki üç 6’nın aynadaki görüntüsü müydü? Ya da Roubaud’nun Gallimard’dan çıkan bir kitabının kapağına bastırdığı üç parmaklı ait olma imi miydi? Aragon’un <i>Ak ya da Unutuş</i> romanı mıydı? <i>Büyük Bir Yaz</i> (A.R.) mıydı? <i>Kayboluş</i> muydu?</p>

  <div>
    <br />
  </div>

  <p>Ansızın irkildi. Bir anda hava soğumuş gibiydi. Üşüdü. Purosu bitmişti. İzmariti uzağa fırlattı. İzmaritin yanan ucu çok kısa bir an için karanlığı aydınlattı. Banktan kalkıp birkaç adım atınca korunun hangi noktasında olduğunu şaşırdı. Çakılla kaplı bir patikada yürüyor olmalıydı oysa ayaklarının altı otlarla kaplıydı. Çakmağını çaktı ama faydası olmadı: Hâlâ burnunun ucunu görmüyordu. Saatini yokladı. On iki olmasına daha yirmi dakika vardı. Kuşkuya kapılıp saati kulağına götürdü. Tik tak falan duyamadı. Bir küfür savurdu. Korkudan aklı başından gitmişti. Kalbi çarpmaya başladı.</p>

  <p>Kör olmuş gibiydi. İlkin bir duvara tosladı. Sonra Augustus’un sabahları yaptığı arınma banyosu için çiy toplamak amacıyla açtıklarından biri olduğunu anladığı çukura düştü. Daha sonra yolunu büsbütün şaşırıp hoş kokulu ahududularıyla ısırganların karmakarışık boy attığı bir çalı yığınına daldı. Çalılıktan çıkmayı başardığında ısırganların daladığı kolu bacağı, yüzü gözü cayır cayır yanıyordu.</p>

  <p>Bütün umudunu yitirip korunun bir ucunda aç bilaç ölüp kalacağını düşündüğü sırada şatonun duvarına tosladı. Ama sanki şatoda bir Allahın kulu kalmamıştı. Bütün şato karanlıkta yüzüyordu, bir damla ışık yoktu. Mırıldandı:</p>

  <p>- N’olucak, ana sigorta atmış olmalı!</p>

  <p>Giriş kapısını bulup karanlık şatoya girdi. Önünü yoklayarak, dikkatli adımlarla koridor boyunca yürüdü. Salona ulaştığında bulduğu ilk koltuğa yığıldı. İçi üşüyor, tir tir titriyordu.</p>

  <p>Şatoda çıt yoktu. Ürktü.</p>

  <p>- Squaw’la Hicibilain niçin ortada yok? Niçin Aloysius Unitt hâlâ ortalıkta gözükmüyor!</p>

  <div>
    <br />
  </div>

  <p>Anlamlandıramadığı bir panik yaşadı. Ansızın boynuna müthiş bir ağrı saplandı. Çıldırtıcı ağrı yavaş yavaş şakağını, sonra da alnının yarısını sarınca sızlanmaya başladı.</p>

  <p>- Çürümüş, bozulmuş ya da sağlığa zararlı bir gıda dokundu bana galiba. Akşam sofrada yiyip içtiğim bir zıkkım olmalı bu!</p>

  <p>Ayağa kalkıp bir ilaç, bir şurup ya da kusturucu bir hap aramayı düşündü. Bir anda aklına bir kurt düştü: Şarabına baldıran mı katmışlardı yoksa!</p>

  <p>- Kötü yakalandım! Sonum yaklaştı! Şimdi anlıyorum. Düştüm ağlarına. Ay! Vah! Ayvah!</p>

  <p>Yazıklanıyor, homurdanıyordu ama kimi suçladığını o da bilmiyordu aslında.</p>

  <p>Dizinin bağı çözülüp bayılacak gibiydi. Ama olağanüstü bir çabayla koltuktan kalktı, muazzam bir acıyla kıvranmasına karşın koridorun başına kadar karanlıkta yürüdü.</p>

  <p>Vakti zamanında, onca uyarıya, ısrara kulak asmayıp baldırana karşı bağışıklık kazanmasını sağlayacak ilaç kürünü uygulamadığı için kan ağlıyordu.</p>

  <p>Son anlarını mı yaşıyordu? Asla! Tabii ki bir bardak süt ya da bir ilaç bulacaktı. Yukarıda, Arthur Wilburg Hicibilain için hazırlanmış odadaki dolapta bir sürahi dolusu Homatropini Hidrobromür,</p>

  <div>
    <br />
  </div>

  <p>H<sup>3</sup>C — CH — CH<sup>3</sup></p>

  <p class="p4">N — CH<sup>3</sup> CHO-CO-CHOH-C<sup>6</sup>H<sup>5</sup>, BrH</p>

  <p>H<sup>3</sup>C — CH — CH<sup>3</sup></p>

  <div>
    <br />
  </div>

  <p class="p1">bulunduğunu hatırladı. Tutulduğu marazın ilacı oydu.</p>

  <p>Ağrılarına, sızılarına dayanmaya çalışarak, alnının, sırtının sırılsıklam olmasına aldırmadan, üst kata çıkan karanlık basamakları tırabzana tutuna tutuna, adım adım tırmandı...</p>
</body>
</html>
