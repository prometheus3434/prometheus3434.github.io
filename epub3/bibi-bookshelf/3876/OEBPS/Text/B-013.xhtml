<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><i>13</i></h2>

  <p class="p1" style="text-align: center;"><i>Burada,</i> <i>Ulu Manitu</i>’<i>yu yatıştıracak bir</i><br />
  <i>duayla son bulan olaylar anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Okumasını tamamlayan Olga soluğunu tutarak, sırayla Amaury’yi, Hicibilain’i, Augustus’u, Squaw’ı süzdü. Sonra uzun bir oflamayla soluğunu bıraktı. Hiçbiri söz almadı. Kafalar karışmıştı. Bir ipucu, bir püf noktası arayarak bir o şiiri bir bu şiiri düşünüyorlardı. Suskunluğu Augustus bozdu:</p>

  <p>- Aramızda bir Champollion yoksa halimiz harap diyordum. Ama bir Champolliondan fazlası lazım galiba.</p>

  <p>- Ya da bir Roman Jacobson. Bir zamanlar “Pisi” şiirinin tahlilini yapmıştı. Burada olsa da yapısal fikrini anlatsa.</p>

  <p>- Bir Bourbaki olsa da iyi olurdu.</p>

  <p>- Ya da bir Oulipo.</p>

  <p>Bu konuşmaya katılmayan Amaury, oturduğu koltukta mırıldandı:</p>

  <p>- Bu arapsaçında bir ipucu olmalı.</p>

  <p>Hicibilain sordu:</p>

  <p>- Nasıl yani?</p>

  <p>- Arthur Rimbaud’nun, “A kara, ak boşluk...” mısrası: Sanki burada bir ipucu var gibi.</p>

  <p>- Niçin olmasın? Bu şiirin bir sözcüğünün dahi rastlantısal olmadığını bütün dünya biliyor. Ama Arthur Rimbaud’nun şiiiri bu, Anton Ssliharf’in şiirin kusursuzluğuna bir katkısı yok.</p>

  <p>Bir ağızdan onu yanıtladılar:</p>

  <p>- Kim bilir?</p>

  <div>
    <br />
  </div>

  <p>Augustus hayal gücünün sınırlarına dayanmıştı. Yavaş yavaş konuşmaya koyuldu. Tümü pürdikkat olmuş, biraz karışık da olsa, onun ilham dolu akıl yürütüşünü izliyordu.</p>

  <p>A kara, ak boşluk diyordu. Bir karanlık, bir aydınlık, bir alacakaranlık... <i>A contrario</i> bir kanıtlamanın varmaya çalıştığı sonuç. Var olması, aynı bağlamda bulunanların tümünün kaçınılmaz olarak inkârına dayanan bir im. Varoluşu inkâr olduğu, dolayısıyla bütün sanallığı açığa çıkardığı için, akın saflığı kavranılacaksa, ilk olarak onun farklılığı, başkalığı, siyahla, kırmızıyla, sarıyla, morla karşıtlığı başa konulmalıdır. “Ak boşluk” hiçbir dolayıma ihtiyaç duymadan zıddını çağrıştırmıyor mu? Ak olmayıp varolana göz kırpan ak boşluk... Ak sayfada kara yazı... Anlamın ortaya çıkmasıyla kaybolan aklık, dolan boşluk... Ak olduğu, boş olduğu için bir hükmü olmayan kâğıt... Anlatı olmayanın anlatılması, Logosun bağrında yığılmış yatan unutuşa parmak basan kötücül anlatı, gücünü bir açığa vuran, bir saklayan o çürük tohum, o parçalanmışlık, o unutkanlık, o noksanlık, adı “Colorado-olmayan” olan, gökkuşağını yutan o kanyon, hiçbir ayağın basmadığı, hiçbir bilginin haritasını çıkaramayacağı o vadi, konuşanın, konuşmaya kalktığı anda sözünü bir anda yutan çıldırtıcı bir uçurumla çırılçıplak, karşı karşıya kaldığı o ölü alan, yaklaşanı kavuran, cayır cayır yanan o kazan, o kör kuyu, uzaklaştıkça uzaklaşan, uzaklarda kaybolan, hiçbir dilbazın, hiçbir boşboğazın ağzına alamayacağı o basit, o fasit sözün oluşturduğu tabu, insanı sakat bırakan o söz, o güçsüz, o kısır, o boş söz, kuşkunun, yoksunluğun, yanılsamanın istilası altındaki o çok yönlü imin ağza alınmaz adı, boşluğun açtığı çukur, çukurun çizdiği yarık, yarığın düştüğü uçurum, ağza alınamayanın susuzluğuyla yanıp tutuşarak, batıp yok olduğumuz, bir çığlığın kör çuvaldızıyla dürtülüp durarak yitip gittiğimiz o boşluk, kafamızı karıştıran tüm doğamıza, naturamıza aykırı bir konuşmanın bir kıvrımında saklanan, bizi unutuşa, akıl oyunlarına, olmadık dolambaçlara, kaçamak yollara zorlayan o kırışıklık... Ama aynı zamanda o akıl almaz çılgın güç! Tutkuya, açlığa, aşka dair mutlak bilginin baştan çıkarıcılığı; sahih bir bilginin, içi boş olmayan bir konuşmanın altyapısı; öz bilincimizin hakiki dili, daha açıksözlü bir kâhinin, daha sahici bir ilişkinin, daha az ölü bir canlının öz dili. Tabii! Logos’un bağrında, bir yasak alan var. Hiçbir kişinin adım atmadığı, var olup olmadığına dair kuşku duyulamayan, tasavvuru dahi tabu bir alan! Bir yarık, ak bir boşluk. Daima, daima, konuşmayı kısıtlayan, hasbıhali muhasara altına alan, samimi bir sözü imkânsız kılan, aksam bozup bulanıklaştıran, lafı yutamadığımız bir lokma gibi boğaza tıkayan, gırtlakta bir hırıltı durumunda bırakan o unutulmuş, dışarıda bırakılmış o yitik im. Kadın başlı, aslan vücutlu canavarın karşısında suskun kalmamıza yol açacak o ak boşluk! Ahab’ın üç yıl boyunca kovaladığı o koca ak balina gibi ak, bir bir tümümüzü yutacak, bağrında kaybolacağımız o boşluk gibi boşluk: Ak boşluk!</p>

  <p>Augustus B. Clifford, yüzü kararmış, bitkin, koltuğuna çöktü. Tümü bir hayal dünyasında, dalgın, kalakaldılar. Sonunda Amaury konuştu:</p>

  <p>- Doğru, Anton Ssliharf kayboldu.</p>

  <p>Hicibilain onu tamamladı:</p>

  <p>- Hasan İbn Abu da kayboldu.</p>

  <p>Augustus fısıldadı:</p>

  <p>- Yirmi yıl oluyor, Douglas Haig Clifford da kayboldu. Vücudunda boydan boya solgun sarı bir yarık vardı.</p>

  <p>Olga hıçkırdı:</p>

  <p>- Alçıdan ak bir kostümü vardı. <i>Don Juan</i>’da<i>.</i> l’Uomo Bianco yu, Ak Adam’ı oynuyordu.</p>

  <p>Hicibilain, tatsız havayı dağıtmaya çalıştı:</p>

  <p>- Hadi ama artık... Boynu bükük, ağlamaklı durmanın bir faydası yok. François Danican Philidor’un şarkısındaki gibi, “acılarımızı bağrımıza basıp, birlik olmamız” şart. Hayatını yitirmiş, kaybolmuş dostlarımızı bir an için unutup, bugün önümüzü aydınlatmak için, başımızda dolaşan faciadan kurtulmak için, yarınlarımızı kuşkudan, korkudan arındırmak için yapacaklarımızı konuşalım.</p>

  <p>Olga haykırdı:</p>

  <p>- Hiç başaramayacağız! Biz uğraştıkça bu muammanın batağına daha fazla saplanacağız. Sonunda bu muamma yutacak bizi. Niçin koşa koşa arıyoruz ki ölümü? Niçin Haig’in, Anton’un, Hasan’ın tatmış olduğu acı sonu biz gönül rızasıyla arıyoruz?</p>

  <p>Tümü Olga’nın daha baştan havlu atan, fazlaca yılgın yaklaşımına canla başla karşı çıktı.</p>

  <p>Augustus parmağını havaya kaldırıp sağa sola sallayarak bağrışmayı durdurdu. Kaygısını tam olarak saklayamadan, boğuk bir tonda konuşmaya başladı:</p>

  <p>- Dostlarım, dostlarım, susalım. Acılarımızı, tasalarımızı, sıkıntılarımızı, hıncımızı susturalım. Arthur Wilburg Hicibilain’in aktarmış olduğu şarkıdaki gibi yapalım. Bir zamanlar Malcolm Lowry’nin yazdığı gibi, “Kim ki yorulmadan uzağa, daha uzağa koşmaya gönüllüdür ancak onu kurtarabiliriz.” Ama bu arada saat yarıma yaklaşıyor. Acıktık, susadık. Koşmaya başlamadan karnımızı doyuralım. Damak tadınızın hassaslığını bildiğimiz için biraz hazırlanmıştık.</p>

  <p>Obur Hicibilain, “şapur şupur” yaptı. Amaury şaka yollu konuştu:</p>

  <p>- Mamalar harikadır tabii ki...</p>

  <p>Odadan çıkışını ayrımsamadıkları Squaw kapıdan girdi:</p>

  <p>- Sofranızı Büyük Salonda kurdum. Çabuk olun, çorbanız soğumasın.</p>

  <p>Coşkuyla alkışladılar. Paçalarından kibarlık akan Olga atıldı:</p>

  <p>- Birkaç dakikada giyinip salonda oluruz.</p>

  <p>Odalara çıkıldı. Az sonra giyinilip kuşanılıp altın lira gibi şıkır şıkır dönüldü.</p>

  <p>Olga, janjanlı, gökkuşağı gibi bir atlas kumaştan yapılma, fistosu, fitili, fıyongu, kordonu, sırması, simi, fırfırı, farbalası, volanıyla bir yığın allı pullu ıvır zıvırla süslü, modaya uygun Christian Dior imzalı iki parçalı giysisini giymişti.</p>

  <p>Salon adamı Amaury’nin sırtında, dört dörtlük bir frak vardı.</p>

  <p>Bobstil Hicibilain, kazboku smokini, göğsü oyalı limon küfü mintanı, kayış papyonuyla paskalya yumurtası gibiydi. Onu bir parça kıskanan Amaury hayranlıkla ıslık çaldı. Hicibilain hoşnut hoşnut konuştu:</p>

  <p>- <i>My tailor is rich.</i></p>

  <p>Augustus Clifford konsolosluğu sırasında hazırlatmış olduğu cicili bicili bayramlık takımını giyinmişti. Haydarabad misyonunda Tippu Sahib’i yumuşatmak amacıyla yaptıklarını anlatmak için Victoria’nın huzuruna çıkan bir İngiliz diplomatını hatırlatıyordu.</p>

  <div>
    <br />
  </div>

  <p>Gülüşüp oynaşarak, Squaw’in donattığı sofraya kurulmak için şatafatlı Büyük Salon’a gidildi. Amaury, Olga’nın koluna girmişti. Arkasında Augustus, onun da arkasında Hicibilain yürüyordu. Yolda, sırayla, X. Louis çağı yapımı bir antika sandığa, Hugo Sambin’in damgasını taşıyan Burgonya işi bir kitaplığa, bahar dalı motifli Ruhlmann imzalı bir koltuğa, mührünü taşımasına karşın, Grinling Gibbons tarafından yapılıp yapılmadığı tartışmasıyla bir zamanlar büyük bir skandal yaratmış tavanlıklı divana bakıp hayran kaldılar.</p>

  <p>Augustus divanla ilgili bir açıklama yaptı:</p>

  <p>- Bu konuda Gombrich’in <i>Warburg and Courtauld</i> yapıtında, çok güçlü argümanlarla Irwin Panofsky nin iddialarına karşı çıktığını biliyor muydun?</p>

  <p>Hicibilain şaşkın şaşkın yanıtladı:</p>

  <p>- <i>You don’t say!</i></p>

  <p>- Ya, ya! Büyük olay olmuştu. Ayrıca Gombrich daha sonra, bu tartışmanın birkaç orijinal noktasının, sanatla yanılsamaya dair yazdığı başyapıtı <i>Art and Illusion</i> için ilham kaynağı olduğunu da açıklamıştır.</p>

  <p>- Oymalarını büyük Gibbons yapsın ya da yapmasın, harcadığın paraya layıkmış bu divan anlaşılan.</p>

  <p>Sonra sofraya oturdular.</p>

  <p>Augustus üç dostuna ayaküstü atıştırılacak birkaç lokmayı uygun bulmamış, hakiki bir düğün sofrası hazırlatmıştı. Ordövr olarak Suvarof usulü hazırlanmış sıcak, soğuk bıldırcınlar sunuldu. Balık yoktu ama yanına bir Mouton-Rotschild Yirmi Dokuz açtıkları kimyonlu ıstakoz vardı. Ardından, hafif bir anason rayihası taşıyan, soğan sosunda pişmiş bir kuzu budu ortaya çıktı. Clifford Şatosunun kuralları uyarınca, yanında safranlı pilav bulunuyordu. Kuzukulağı, labada türü yabani otlarla, marul, roka, karnabahar, kırmızı lahana, turpla hazırlanmış bir salata da unutulmamıştı. Tatlıya başlamadan gırtlağı yıkamak şart olduğu için bol bol tatlı şarap içildi. Son olarak ahududulu sütlacın tadına bakıldı. Ahududulu sütlacın yanına, şarap tadımlarının aklını başından alacak bir Sigalas-Rabaud uygun görülmüştü.</p>

  <p>Augustus B. Clifford, bu dörtlünün ortak çabasıyla, bir aydır kollarını bağlayan kördüğümün, akıllarını kurcalayan çözümsüz bulmacanın yanıtını bir gün bulacaklarına dair umudunu vurguladığı bir konuşma yaparak bardağını havaya kaldırdı.</p>

  <p>Bardaklarını tokuşturdular. İçki su gibi akıyordu. Zilzurna sarhoş olmalarına az kalmıştı.</p>

  <p>Yatmayıp oturdular, Amaury Olga’yla oynaşıyor, arada bir koluna bir öpücük konduruyor, tatlı bir söz söylüyordu. Yuvarlak konyak bardakları ağzına kadar dolup dolup boşalıyordu.</p>

  <p>Yavaş yavaş şafak söktü. Uzakta bir horoz uzun uzun öttü. Sofrada sıra, İran havyarındaydı.</p>

  <p>Olga Amaury nin koluna yaslanıp uyuklamaya başladı. Augustus, Hicibilain’i lafa tutuyor, katıldığı bir kano yarışını anlatıyordu. Bu spor Azincourt civarında hiç bilinmiyordu ama Clifford tüm gücünü söz konusu sporu buralarda tanıtmaya harcıyordu. Bir Rowing-Club’in kurulmasına önayak olmuş, kulüp için bir sandal almış, hatta kasabadan üç oğlana, bir zamanlar giymiş olduğu Oxford yarış formasındaki gibi arması olan mavi mayolar giydirmişti.</p>

  <p>Gökyüzü aydınlandığında yatmak için sofradan kalktılar.</p>

  <div>
    <br />
  </div>

  <p>Saatin guguğu on ikinci ötüşünü tamamladı. Uzakta, kasabanın zangocu boğuk, acı ötüşlü bir çanla sanki guguklu saati yanıtladı. Augustus B. Clifford gözünü ovuşturdu. Uykusunu alamamıştı. Dilinin ucunda duran, bir türlü çıkaramadığı bir sözcük vardı: Sizli ya da sisli ya da sözlü ya da süslü gibi bir sözcük... Karmakarışık bir çağrışımlar yığını aklına üşüşüyordu: Bir dizi soru sözcüğü, isim, sıfat, zarf, atasözü, slogan, çorba gibi bir anlatının taslağı boğazından çıkıyor, dilinin ucuna ulaşıyor ama bir türlü dışarı çıkamıyor, ağzında kökünü yitirmiş sözcük parçalarının tozunu atan bir burgaca dönüşüyor, ipin ucunu bir yakalayıp bir kaçırıyor, sonunda diksiyonu da, imlası da, anlamı da olmayan boşlukta kalıyordu. Bu boşlukta, ardı arkası olmayan, yoğun, aydınlık çağrışımlar, bir çığ ya da bir taşkın gibi akıyordu. Görür gibi oluyor, duyumsar gibi oluyor, anlar gibi oluyordu. Sarsak bir çırpıntının, bir bulanıklığın ortasında apaçık bir ipucu, bir bilgi vücut buluyor ama ortaya çıkmasıyla yok olması bir oluyordu. İç dünyasında hâlâ bir İngiliz gibi düşünüyordu:</p>

  <p>- <i>How was it? It was. Was it? It was.</i></p>

  <p>Çözüm (ya da bağışlanma ya da kurtuluş) kısa bir an ona göründü. Ama onu daha açık, daha paylaşılır bir kılığa sokacak bir açıklama, bir sözcük bulmak imkânsızdı.</p>

  <p>Sonra aynalısazam, Yunusu doyurmadığını hatırladı. Bu kadar tali bir konunun niçin aklına takıldığını anlamadı. Ama bu basit ihmali bir anda onu yakıp kavuran bir sancıya dönüştü. Abuk sabuk mırıldanarak giyindi.</p>

  <p>Şatoda hiçbiri uyanmamıştı. Bir dolabı açtı, sazanın bayıldığı darıdan bir avuç aldı. Tam çıkıyordu ki, salonun öbür ucunda, piyanonun yanında duran siyah çini boyasıyla boyanmış, sonra Hicibilain’in tahmini doğruysa, Ssliharf tarafından, usta bir zanaatkâra bir Japon tankası kazıtılmış pütürlü karton panoyu gördü. Karanlık pano ona bir garip göründü. Yaklaştı. Kartonu kaldırıp aldı. Bir parmağını zarif bir Japon harfinin kıvrımlarında dolaştırdı.</p>

  <p>Ansızın, bir insanın boğazından çıkması imkânsız korkunç bir çığlık attı:</p>

  <p>- Iöüğ! Aiouy! Bir Zahir! Bir Zahir.</p>

  <p>Havaya yumruklar savurarak yığılıp kaldı. Ölmüştü.</p>

  <div>
    <br />
  </div>

  <p>Şatoda kim varsa, yatağından fırladı, yüzü sararmış, ödü patlamış, kanı donmuş, nutku tutulmuş, aklı başından gitmiş bir durumda, sağa sola çarpa çarpa koştu. Salona ilk olarak Amaury daldı. Arkasından Olga, Hicibilain, Squaw girdi.</p>

  <p>Augustus Çin işi bir halıya yıkılmış yatıyordu. Yüzü korkunç bir biçim almıştı. Son soluğunda, son bir çabayla sarıldığı karton panonun yarısı buruş buruş olmuştu. Dört bir yanına darılar saçılmıştı.</p>

  <p>Anlamakta zorlanan Amaury sordu:</p>

  <p>- Şu darılan kim, niçin ortalığa saçmış ki?</p>

  <p>Durumu anında kavrayan Olga yanıtladı:</p>

  <p>- Bunlar, sazanı Yunus için yanına aldığı darılar sanırım.</p>

  <p>Squaw onayladı:</p>

  <p>- Doğru. Üç gündür Yunus’u doyurmamıştı. Atladığı bir sorumluluğu olduğunu bu sabah bir anda hatırlamış olmalı.</p>

  <p>Olga akıl yürüttü:</p>

  <p>- Yoksa, sazanını doyurmak için, onu mutluluktan havalara uçuracak darıyı avuçladığı anda, bir katil gibi apansız vuran bir şok, bir travma, bir kalp krizi mi söz konusu?</p>

  <p>Hicibilain’in aklı yatmamıştı:</p>

  <p>- Nasıl olduysa oldu, asıl soru, ölümünün, son soluğunda parçalamaya çalıştığı bu tankalı karton panoyla bir ilgisi var mı?</p>

  <p>Amaury söz aldı:</p>

  <p>- Bir çığlık atmıştı. Ama sözünü tam olarak anlayamadım.</p>

  <p>Olga konuştu:</p>

  <p>- “Hayır, hayır!” gibi bir çığlık duydum.</p>

  <p>Hicibilain ona katılmadı:</p>

  <p>- Sanki daha çok, “Sahi” ya da Zifir” gibiydi haykırışı.</p>

  <p>Squaw tartışmanın uzamasına olanak tanımadı:</p>

  <p>- Yok, hayır... Son çığlığını açıkça duydum. “Bir Zahir, bir Zahir! ”di çığlığı.</p>

  <p>Bir ağızdan bağırıştılar:</p>

  <p>- Bir Zahir mi, <i>what is it???</i></p>

  <p>Squaw bitkin bitkin mırıldandı:</p>

  <p>- <i>It is a long, long story.</i></p>

  <p>Bir bağrışma daha koptu:</p>

  <p>- Hadi anlat, anlat...</p>

  <p>Squaw onları yatıştırdı:</p>

  <p>- Bütün öyküyü anlatacağım. Ama anlatmaya başlamadan Aloysius Unitt’i ya da Ottavio Ottaviani’yi bir arayalım. Zira üç gün oluyor, onlardan bir faks almıştık. Faksta şunlar yazılıydı: “Durumu izliyoruz. İş çığrından çıkıyor. Yakın zamanda bir alçaklık daha yapılabilir. Bütün kuşkularımız Azincourtda yoğunlaşıyor. Çok uyanık olalım. İlk fırsatta araştırmalarınızın sonuçlarını ulaştırmanızı istiyoruz. Bilgi sahibi olur olmaz kolları sıvayacağız.” Aloysius Unitt, Clifford’u on yıldır tanıyor. Bir Zahir’in varlığını da biliyor. Çok uzun zamandır bu konuyu soruşturduğu için büyük yardımı dokunabilir.</p>

  <p>Amaury polisi aramaya koyuldu. Polis santralı, Aloysiyus Unitt’in odasında olmadığını bildirdi, sonra Ottaviani’yi bağladı:</p>

  <p>- Alo, alo, Ottaviani konuşuyor, buyrun.</p>

  <p>- Alo, alo, Amaury Ünsüz arıyor.</p>

  <p>- Amaury! Nasılsın? İyi misin?</p>

  <p>- Sayılmaz.</p>

  <p>- Bir sorun mu var?</p>

  <p>- Augustus B. Clifford’a bir hal oldu. Başın sağ olsun.</p>

  <p>Polis, bıçaklanmış gibi haykırdı:</p>

  <p>- <i>Oh my God!</i> Augustus! Öldü ha!</p>

  <p>- Yazık ki öldü.</p>

  <p>- Öldürüldü mü?</p>

  <p>- Hayır. Sanırım kalp krizi.</p>

  <p>- Aman Tanrım! Az sonra oradayım.</p>

  <p>Ottaviani kapadı. Amaury konuşmanın gidişatını anlamamış olan Olga’ya dönüp açıkladı:</p>

  <p>- Az sonra burada olacak.</p>

  <p>Augustus B. Clifford’u yan odaya taşıdılar. Bir yatağa yatırdılar. Bir çarşaf örtüp çıktılar.</p>

  <p>Squaw onları yuvarlak bir Apaçi kiliminin yanına çağırdı. Kilimin ortasına bir sürü acayip tılsım, muska döktü. Kilimin ucuna bağdaş kurdular. Olga fısıldayarak açıklama yaptı:</p>

  <p>- Uzun bir konuşma yapmadan Squaw daima bunu yapar. Ulu Manitu’nun yakarışına kulak kabartmasını, yardım çağrısını duymasını sağlamak için, ilk şaman, Koca Saçmo’nun bütün ayrıntılarıyla kurallara bağladığı, klanın kurulduğu zamandan bu yana, yirmi dokuz çarpı yirmi dokuz yıldır, babadan oğula, anadan kıza aktarılarak şu ana kadar ulaşan bu ayini yaparak Tanrısal gazabı yatıştırması, gufrana hak kazanması şarttır.</p>

  <div>
    <br />
  </div>

  <p>Squaw bu arada, anlaması zor bir dil kullanarak, bir yandan uzun bir duayla, Koca Saçmo’nun kurallarını bir bir bildiriyor, bir yandan da bu kurallar uyarınca yapılması lazım olanları büyük bir itinayla yapıyordu. Bu hoş ayin sırasında insan ondan gözünü alamıyordu.</p>

  <p>- Koca Saçmo, Ulu Manitu’nun korkunç gazabını yatıştırma sanatını biz çocuklarına anlatalı yirmi dokuzun yirmi dokuz katı yıl oluyor. Anlattığın gibi anlatıyor, yaptığın gibi yapıyorum. İlk başta bizi kara çadırına, <i>wigwam</i>’ına sokmuştun. Torbanı ortaya koyup açmış, kara <i>tomahawk</i>’ını çıkarmıştın. Sonra yuvarlak kilimini üç torbadan çıkardıklarınla donatmıştın. Çıkardıkların şunlardı: Japon boyasıyla siyaha boyanmış altı ak darı, tütün dolu üç hokka, bir parça kav, uzun bir çubuk. Sonra kilimin ortasından çıkan bir ışın gibi bıraktığın sadağından diş diş kancalı sivri oklarını bir bir alıp daha da sivrilttin. Daha sonra uygar giysini çıkarıp bir köylü şalvarı giydin. Üç su dükündün. Sonra kilimin yanı başına oturup bağdaş kurdun, için dışın barışık, Ulu Manitu’yu yatıştıracak duana başladın: Ulu Manitu, bu dünyaya bakmazsın ama varı yoğu bilirsin. Biz gücünü biliriz. Hükmünün bir ucu baykuşta, bir ucu kabuklu domuzda; bir ucu timsahta, bir ucu akbabada; bir ucu kartalda, bir ucu vizonda; bir ucu tavşanda, bir ucu çakalda; bir ucu bizonda, bir ucu mandada; bir ucu yavaş uçan karatavukta, bir ucu tatsız tuzsuz kokarcada. Hükmünün bir ucu şahinin gagasında, bir ucu guanakonun uzun boynunda; bir ucu filin hortumunda, bir ucu timsahın gözyaşında; bir ucu yabani dingoda, bir ucu gümüş karınlı uskumruda; bir ucu kurnaz çakalda, bir ucu yırtıcı üzgün-balığında; bir ucu camgözün kuyruğunda, bir ucu vizonun postunda; bir ucu uğursuz baykuşta, bir ucu sırtı hörgüçlü yakta; bir ucu akbabada, bir ucu zürafada. Bugün yola koyuluyoruz, unutulmuş bir bilgiyi kovalamaya gitmiş milyonlar gibi. Kanımızdan, canımızdan kopan bu doğum çığlığı sana armağan olsun. Ulu Manitu, kâinatın kocamış sanatkârı, koru bizi bugün. Koru bizi daima!</p>
</body>
</html>
