<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>8</h2>

  <p class="p1" style="text-align: center;"><i>Burada, Mağripli avukatların</i><br />
  <i>can pazarı anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Ottaviani soğukkanlıca Amaury’yi yanıtladı:</p>

  <p class="p1">- Hayır, söz konusu Mağripli avukatın adı İbn Barka.</p>

  <p>Amaury, Hasan İbn Abu için kaygılanmış, sonra bir an için canının tasasına düşmüştü: Anton Ssliharf kaçırıldıysa, kaçıranların Anton’un arkadaşları için, Olga, Hasan, hatta bizzat onun için bir tuzak kurmayacağının bir garantisi olabilir miydi? Ottaviani’nin açıklaması onu biraz rahatlatmıştı:</p>

  <p>- Ha, iyi o zaman.</p>

  <p>Ottaviani arkasında, Harry’nin Barına yollandılar. Arkada bir masaya oturdular. Amaury’nin siparişi buzsuz bir Chivas oldu. Ottaviani köpüksüz bira ısmarladı. Alaycı bir tavırla ıslık çalan garsonun, “Arjantin mi, siyah bira mı?” sorusuna, kısa bir kararsızlıktan sonra yanıtı “Arjantin” oldu.</p>

  <p>Ottaviani, ana hatlarıyla İbn Barkanın kayboluşunun ardından patlayan skandali aktardı: Başta bayağı gaf yapılmıştı. Yapılan patavatsızlıklar basma yansıyınca iş çığırından çıkmıştı. Kamuoyu ayağa kalkmıştı. Bakanlıklar altüst olmuştu. Papon olay yokmuş gibi davranmış, Souchon, ardından da Voitot sorunun varlığını onaylamışlardı. Bir yayın organında Figon’un bir başsavcıyı suçlaması, Matignon’u çok kızdırmıştı. Sonunda zorlukla da olsa yayınları yalanlayacak kanıtlar bulunmuştu. Oufkir olay sırasında başka bir kasabada bulunduğunu kanıtladı. Ardından Figon’un intiharı sağlanmıştı. Ancak soruşturma safhasında iş rayına oturtulamamıştı. Muhalif parti taraftarları bu alçaklığın sorumlusu olan iktidarın ipliğini pazara çıkarmak için fırsatı kaçırmamıştı. Hatta, İbn Barkanın kayboluşuyla Argoud’nun Zürih dolaylarında kaçırılması arasında bağ kuran bir rapordan yola çıkarak kuru iftira dolu bir kampanya başlatmaya kadar işi vardırmalardı: Frankfurt’ta bir Burgiba karşıtına, Saint-Moritz yakınlarında Afrikalı bir militana, Louvain’in ortasında Yazid adlı politikacıya, çalışma odasında Gabon’un Madrid konsolosuna suikast yapma suçlarından aklansa da bir sürü soyguna karıştığı malum olan, katil, cani, hapis kaçkını çakallardan oluşan karanlık bir paralı komando grubuyla polis arasında bir kontrat imzalanmışmış sözümona! Fransız patronlardan aldığı bahşiş olmasa iktidarda üç gün daha kalamayacak zırtapoz bir diktatörün konumunu sağlamlaştırmak için, Foccard, komutasındaki aynasızları, üçkâğıtçılar, uyuşturucu kaçakçıları, baldırı çıplaklar güruhuyla ortak yapacakmış. Kol kola çalışacaklarmış güya! Bütün bunlar hastalıklı bir ortamda oluyormuş. Duruşmalar kapalı kapılar arkasında yapılıyormuş. Zavallı bir figürana çullanılıyor, anlamadan olaya bulaşmış bir salağın gırtlağına basılıyor ama büyükbaşlara, kalantorlara, politikacılara dokunulmuyormuş...</p>

  <p>Ottaviani birasını kafasına dikip bitirdi, sonra lafını bağladı.</p>

  <p>- Hayır, bütün bunlar hoşuma gitmiyor. Hiç hoşuma gitmiyor.</p>

  <p>Ottaviani susup ağzını kapadı. Amaury’nin canı sıkılmıştı. Anton Ssliharf’in kayboluşu çok uzaklarda kalmıştı sanki. Suskunluğu bozmak için, Hayvanlar Dünyası Parkında Olga’yla karşılaştığını, sonra da Haşan İbn Abu’yla tanıştığını anlattı. îbn Abu’yla ilk karşılaşmalarıydı bu. Ottaviani güldü. Anlaşılan Ssliharf’in bütün arkadaşlarını tanımıyordu Amaury... “Tümünü tanımıyorum tabii” yanıtına karşın az sonra bu durum Amaury’nin tadını daha da kaçırdı. Konuşarak akıl yürüttü:</p>

  <p>- Şimdi bir bakalım: Hasan İbn Abu’yu Hayvanlar Dünyası Parkında gördük. Anton Ssliharf’in notu nasıldı? “Hayvanlar Dünyası Parkında sigarası ağzında ajan gibi dolaşan façası bozuk avukat.” Hayvanlar Dünyası Parkı’na gittik. Kimi gördük? Sigarası ağzında bir avukat. Tamam. Ama ya avukat da bu yolla Anton’un bir arkadaşıyla karşılaşmayı umarak, Ssliharf’in çağrısına uymak amacıyla Hayvanlar Dünyası Parkına koşmuşsa?</p>

  <p>- Yani diyorsun ki bütün bunlar yalnızca bir rastlantı olabilir...</p>

  <p>- Rastlantı ya da bir tuzak, kim bilir? Ama pazar günü Long-champ’da Anton’un “dört damacana viski’sinin bir anlamı var mı yok mu, onu anlayacağız. O zamana kadar “dört damacana viski” kadar olmasa da oldukça mühim bir başka noktayı aydınlığa kavuşturabiliriz. Karamazov’u bilir misin?</p>

  <p>- Yakışıklı bir abisi olan Karamazov mu?</p>

  <p>- Hayır onun amcasının oğlu. Clignancourt’da taksisi olan. Arada bir bana da, Ssliharf’in villasına da tamirat işi için uğrardı. Anton’un kayboluşunu o da işitmiş mi? Bunu araştırıp, pazar sabahı at yarışları başlamadan bana aktarabilir misin?</p>

  <p>Kafasını bira bardağına dayayıp uyuklamaya başlayan Ottaviani, gözkapaklarını araladı:</p>

  <p>- Tamamdır patron.</p>

  <div>
    <br />
  </div>

  <p>Kurdun kuşun dışarı çıkmaya korkacağı dondurucu bir soğuk vardı. Ottavio Ottaviani soğuğa aldırmadan uzun adımlarla yürüyor, insanın yüzünü dalayan rüzgârdan çok da rahatsız görünmüyordu. Almaya varınca bir arabaya bindi. Orsay Rıhtımında arabadan indi. Bir soluk aldı. Saatini çıkarıp baktı. Saat on bir buçuktu. At yarışlarına daha çok zaman vardı. Mırıldandı:</p>

  <p>- Hadi bakalım, Ssliharf niçin arabasına alarm taktırmış anlamamız lazım.</p>

  <p>Oralarda, İran Konsolosluğu’na üç adım uzaklıkta Ottaviani’nin kaşarlı ya da sucuklu tost almak için uğradığı bir sandviççi dükkânı vardı. Yorgun, bitkin, soluğu tıkanmış, ayakları şişmiş bir durumda kapıdan girdi. Arkadaki uzun barda bir sürü adam vardı.</p>

  <p>- Günaydın.</p>

  <p>İşini daima hızlı hızlı yapan sırıtkan bir adam olan sandviççi Romuald, Ottaviani’yi karşıladı:</p>

  <p>- Günaydın! Hava buz gibi, üşüdünüz mü?</p>

  <p>- Of, of, of... Brrr... Dondum yahu!</p>

  <p>- Oysa altı üstü sıfırın altında bir. Bundan daha kötü soğukları da gördük.</p>

  <p>Ottaviani farkına varmadan bir Saint-Marc Girardin şiirinin bir mısrasını alıntılayarak yanıtladı:</p>

  <p>- Doğru ama şu duyduğun da poyrazın ıslıkları.</p>

  <p>- Bir sandviç yapalım mı? Jambonumuz var ya da York jambonu, sucuk, domuz pastırması, salam, söğüş rozbif, sonra kaşarlar, kaşkaval, lor, tulum, dil... Hot dog da olabilir.</p>

  <p>- Yok, yok. Sıcak bir grog alayım. Üşüttüm galiba.</p>

  <p>Romuald, arkada günün çorbasını hazırlayan aşçıya bağırdı.</p>

  <p>- Yap bir grog. Romu bol olsun.</p>

  <p>- Tamamdır, bir grog şimdi hazır!</p>

  <p>Az sonra Romuald içkiyi Ottaviani’nin masasına koydu.</p>

  <p>- Kaynar kaynar yudumlanan iyi bir grogun karşısında hiçbir soğuk algınlığı dayanamaz.</p>

  <p>Ottaviani içkisini yudumladı.</p>

  <p>- Hmm, harika olmuş.</p>

  <p>- Limon alır mısınız?</p>

  <p>- Yok, bu limonsuz da iyi gidiyor.</p>

  <p>- Tamamı üç frank yirmi santim.</p>

  <p>- Buyrun.</p>

  <p>- <i>Thank you.</i></p>

  <div>
    <br />
  </div>

  <p>Ottaviani barın karşı ucunda tatlısının son lokmasını ağzına atan amiri Aloysius Unitt’i gördü. Grogunu alıp kalabalığı yararak ona doğru yaklaştı, oflaya puflaya yanına oturdu.</p>

  <p>- Günaydın patron.</p>

  <p>- Günaydın Ottaviani, nasılsın?</p>

  <p>- Orta karar... Soğuk almışım biraz.</p>

  <p>- Yoğurt ısmarlayayım mı sana?</p>

  <p>- Yok, karnım tok.</p>

  <p>- Başka?</p>

  <p>- Nasıl başka?</p>

  <p>- Amaury Ünsüz?</p>

  <p>- Olayın bir adam kaçırma vakası olduğundan kuşkusu yok gibi.</p>

  <p>Unitt mırıldandı:</p>

  <p>- Sanırım hakkı var.</p>

  <p>- Nasıl olur patron? Kaçırıldığı kanısında mısın?</p>

  <p>Unitt soruyu havada bırakarak çantasından bir dosya çıkardı. Dosyanın kapağına göz atan Ottaviani küfrü bastı:</p>

  <p>- Vay anasını, patron, bu dosya G.M. arşiv kasasından çıkmış!</p>

  <p>Sonra okumaya koyuldu:</p>

  <div>
    <br />
  </div>

  <p style="text-align: center;">Konsolos Alain Gu. rin tarafından<br />
  krallık katı G - P.R.C. için hazırlanan rapor</p>

  <div>
    <br />
  </div>

  <p class="p3">(Dağıtım: SACLANT - “kozmik”</p>

  <p class="p3">NATO - S AG -G/PRC - 3.28.23)</p>

  <div>
    <br />
  </div>

  <p class="p3">Ajan 3/6.26’nın, Cap Horn’daki “straggling group” çalışmalarından doğrulatmak amacıyla dışarı sızdırdığı, Andilly HCI kaynaklı bir bilgi notuna ilişik olarak Orrouy’daki NATO-GM Komutanlığından aldığımız raporda Anton Ssliharf’in maruz kalacağı durum tarafımıza bildirilmişti. Bu rapor alınır alınmaz, “NATO- kozmik” 6/29-Z 6 misyonu uygulamaya konmuş, bir aylık uygulama için “K Count” başlatılmıştır. Anton Ssliharf bu zaman aralığında iptal olmuştur. Aynı zamanda “tatil günü” 9/29-Z. 6 misyonunun L19 talimatı uyarınca, “kozmik bl” bilgi notunda da öngörüldüğü gibi kaçırılmalara karşı bir plan bütün GCR, bütün yardımcı SR, bütün alt SM, bütün HCI, bütün ONI, bütün CIC, bütün “G.3” bütün BND, bütün SID başkanlıklarına, Mi 6 dışında bütün “ünlü ajanlara” dağıtılmış, sınıflandırılmamış komandolara lüzumlu uyarılar yapılmıştır.</p>

  <p class="p3">3 ya da B.l sınıfı bu bilginin can alıcılığını azaltmasa da, ilk aşamada bütün gücümüzü “3” noktasında yoğunlaştırmamıza karşın başarı sağlayamadığımızın açıkça anlaşılması lazımdır. Bu fiyaskonun tahlili için farklı yaklaşımlar mümkündür. HCI Arlington, CIA’nın parmağından kuşkulanmamaktadır. NATO kurumsal çatısı altında çalışan kurmaylarımızın arasına bir SİS sızması olasılığı da tartışılmaktadır. Dahası, bir Arnavutluk SR ajanının, Ankara’daki Sakallıyı satın aldığı, Ankara’daki örgütü kontrol altında tuttuğu da sanılmaktadır.</p>

  <p class="p3">Bu açıdan bakıldığında karşımıza iki almaşık çıkmaktadır: Ya Anton Ssliharf’i alınyazısına bırakacağız ya da kötünün iyisini arayacağız. Ağzımızı tıkayan bu kadar sıra dışı bir vaka, çözümünü ancak başımızdakinin yardımıyla bulabilir. Bu kanıda olduğumuz için SR dışı kanallarla yolladığımız bu raporla, sizin mülahazalarınıza olduğu kadar duruma ilişkin umumi mütalaanıza da başvurmuş oluyoruz.</p>

  <div>
    <br />
  </div>

  <p>Ottaviani raporu okumayı tamamladıktan sonra Unitt konuştu:</p>

  <p>- Bütün bunları çok karanlık, çok çapraşık buluyorum. Haşan İbn Abu’yla konuştun mu?</p>

  <p>- Gittim ama kapıyı açmadı; ama bu akşam saat on iki civarında onunla buluşacağız. Bir kadın söz konusu olabilir. Olga konusunda da daha dikkatli olalım. Kadın çok uyanık. Bir sürü numarası var.</p>

  <p>- Yok yahu!</p>

  <p>- Hiç kuşkum yok. Bu arada Karamazov’u gördüm.</p>

  <p>- Anlat!</p>

  <p>- Son bir ayda Ssliharf’in villasına aralıklarla üç gün gitmiş. Bir akşam onu Aulnay-sous-Bois’da, yıllardır kullanılmamış bir barakaya götürmüş. Üç gün sonra Club Augustin Lippmann’da briç oynamışlar. Karamazov yirmi sayı farkla kazanmış. Son gidişi daha mühim. Yirmi gün kadar oluyor, Karamazov Anton’un Fiat’ına bir alarm takmış.</p>

  <p>- Arabasına alarm mı takmış!</p>

  <p>- Ya! Alarm takmış!</p>

  <p>- Vay canına! Ama niçin?</p>

  <p>Ottaviani bilmiyordu. Koku alma, iz bulma konusunda bir Apaçiyi aratmayan Aloysius Unitt’in bu sorunun yanıtını bulacağını düşünüyordu. Ama Aloysius Unitt son zamanlarda biraz hamlamış gibiydi. Dalgın dalgın mırıldandı:</p>

  <p>- Arabasına niçin bir alarm taktırdı? Birkaç noktayı az buçuk anlıyor gibiydim ama... Of, bütün bu iş tam bir arapsaçı. Anton Ssliharf’i kim saklıyor, onu da bilmiyoruz.</p>

  <p>Kolunu kaldırıp parmaklarını şıklattı. Romuald yanlarına yaklaştı.</p>

  <p>- Bir kakao ya da bir kapuçino?</p>

  <p>- Hayır, borcumuz kaç para tuttu?</p>

  <p>- Şimdi bakıyorum.</p>

  <p>Bir kâğıt çıkarıp saymaya koyuldu:</p>

  <p>- Bir tonbalıklı, bir günün çorbası, bir kaşarlı, bir tatlı, bir büyük şarap... tamamı on dokuz frank tutuyor.</p>

  <p>- On dokuz frank mı? İnsaf yahu!</p>

  <p>Romuald suçu KDV oranlarına attı. Aloysius onun bir kazıkçı olduğunu haykırdı. Az kalsın hır çıkıyordu ama Ottaviani Aloysius’u yatıştırmayı başardı. Hâlâ kızgın Aloysius ikna olmasa da razı olup parayı uzattı.</p>

  <p>Tam kapıda Aloysius müthiş bir hapşırık patlattı. Romuald güldü:</p>

  <p>- Çok yaşayın! Bakın, yaptığınızın karşılığını buldunuz: Kaptınız soğuk algınlığını.</p>

  <div>
    <br />
  </div>

  <p>Aloysius Unitt’i Adli Polis binasına bırakan Ottaviani, kötü hava şartlarına karşın, yılın son yarışı olan Turing Kulübü Kupası koşusunun yapıldığı Longchamp’a ulaştı. Yarış, bir para babasının göz kamaştırıcı bir ödül koyduğu (kazananın bir milyon alacağı fısıldanıyordu) zorlu bir handikaptı. Bütün Paris yarıştaydı.</p>

  <p>Columbia’yla üç film için bir milyarlık kontrat imzalamış ünlü yıldız Amanda Von Comodoro-Rivadavia da oradaydı. Amanda, fıstıki bir şalvar pantolon, türkuvaz bir bluz, zümrüdi bir kuşak, filizi bir fular, haki bir kürk, limon küfü çoraplar, bakır pası topuklu ayakkabılar giyinip kuşanmıştı. Bu aylık oynaşı Urbain d’Agostino da şık puanlı kolsuz hırkası, Mao yaka Ungaro frakı, şapkasıyla yanı başındaydı. Kalabalık, hayran bakışlarla sultanları, paşaları, kralları, kontları izliyordu. Moda, magazin yayınlarından fırlayıp oraya düşmüş gibi duran bir sürü kişi vardı. İnsanlar şık şıkıdım, ortam lay lay lomdu.</p>

  <p>Atlara bakan çocuklar ortalıkta koşuşturuyordu. Bir satıcı bağırarak hipodrom yayınlarını satıyor, tüyolarla dolu bir kitapçığı da yanına yaklaşanlara kakalamaya çalışıyordu. Bahis oynamak için uzun kuyruklar oluşmuştu.</p>

  <p>Ottaviani zorlukla, tribünün üst tarafında oturan Amaury Ünsüz u buldu. Çok şık mavi-sarı bir tunik giymiş olan Olga da onun yanındaydı. Amaury, dürbününü kullanarak yarış pistini adım adım tarıyordu:</p>

  <p>- Pist oldukça ağırlaşmış.</p>

  <p>Yanında oturan adam ona dönüp, at yarışlarından hiç anlamadığı iddiasında bulundu. Amaury kızardı ama itiraza kalkışmadı: Aslında ağırlaşmak şurada dursun, Longchamp’ın pisti hiç bu kadar cam gibi, kaygan olmamıştı. Bir aydır yağmur yağmamıştı. Sis olduğu gibi dağılmış, zifiri soğuk toprağı dondurmuştu.</p>

  <p>Ottaviani sordu:</p>

  <p>- Viski Dört’ü gördün mü?</p>

  <p>- Şimdi anons yaptılar. Yarışa katılamayacakmış.</p>

  <p>- Niçin?</p>

  <p>- Bilmiyoruz.</p>

  <p>Ottaviani’nin canı sıkılmıştı:</p>

  <p>- Çıkalım o zaman.</p>

  <p>- Yok, yok. Olga yarışın sonuna kadar kalmak istiyor.</p>

  <p>Olga lafa karıştı:</p>

  <p>- Kalalım. Başyazmana otuz frank yatırdım.</p>

  <p>Yarışa yirmi dokuz at yazılmıştı ama altı sırt numarasıyla yarışacak olan Viski Dört yarışa katılmıyordu. Katılsaydı, bir numaralı favori olmasına karşın Viski Dört u yazanlar bir franklarına on dokuz frank alacaktı. Onun yokluğunda favori atlar Başyazman III, mart ayı sonunda Chantilly hipodromunda Brillât-Savarin koşusunu kazanan Asurbanipal’in tayı, üç yaşında baklakırı bir safkan İngiliz olan Schola Cantorum, Ascot’da üç finişi olan kırçılsız bir yağız at olan Scarborough, doru kır olarak tanınmasına karşın aslında bir kurt kulası olan Kaçartay, son olarak da son dakikada favori atlar arasında anılmaya başlayan, ara sıra huysuzluk yapsa da daima tam koşmasıyla ün yapmış Divin Marquis’ydi.</p>

  <p>Başyazman’ın binicisi Saint-Martin’di. Startta, büyük alkış toplayan olağanüstü bir çıkış yaptı. Ancak Moulin virajında Saint-Martin attan düşüp madara oldu. Yarışı Kaçartay kazandı. Divin Marquis burun farkıyla ikinci oldu. Amaury yarış sonuçlarının yazıldığı tahtaya bakarak konuştu:</p>

  <p>- Hasan İbn Abu saçmalamış. Bu yarıştan hiçbir sonuç çıkaramayız.</p>

  <div>
    <br />
  </div>

  <p>Longchamp hipodromunu at yarışı hastalarıyla, ganyanda para vuranlara bırakıp Paris otobüsünü aramaya koyuldular. Arabaya oturduklarında Amaury mırıldanmaya başladı:</p>

  <p>- Aslında sürpriz falan yok. Üç gündür üç atın favori olduğu biliniyordu. Üç attan Viski Dört yarışa katılmadı, Başyazman yarış dışı kaldı, sonuç olarak Kaçartay da yarışı kazandı!</p>

  <p>Olga lafa karıştı:</p>

  <p>- Bütün bunlar sanki bir Lupin kitabı gibi.</p>

  <p>Amaury atıldı:</p>

  <p>- Hayır, kötü bir fıkra gibi.</p>

  <p>Ottaviani altta kalmadı:</p>

  <p>- Hayır, kötü bir roman gibi.</p>

  <p>Bir bara girip oturdular. Havada baş döndürücü bir zambak kokusu vardı. Olga arkadaşlarına içini döktü:</p>

  <p>- Anlayamadım. Lâkin anlamak mümkün müydü? Normal görünmüyordu ama konuşmaya başladığında anormal olanı kavrayamıyordum. Arada sırada üç aydır uyuyamadığını söylüyordu. Istırabı olduğu ortadaydı ama acısını kim, nasıl yatıştırabilirdi? Tanımsız bir hastalıktan mustarip kıvranıyordu...</p>

  <p>Olga bir yaylı tambur taksimini andıran uzun bir hıçkırıkla konuşmasını noktaladı. Amaury kolunu dostça olmayı aşan bir yumuşaklıkla Olga’nın omzuna atıp onu okşadı:</p>

  <p>- Olga, canım, Anton tam anlamıyla kaybolmadıysa, onu bulup mışıl mışıl uyumasını sağlayacağız.</p>

  <p>Ottaviani, arya okuyan Don Ottaviani’nin taklidini yaparak atıldı:</p>

  <p>- <i>Lo Juro!</i> Ant içiyoruz!</p>

  <p>Olga gözkapaklarını kırpıştırarak yalvardı:</p>

  <p>- Tamam, tamam, çok duygulandım, durun artık!</p>

  <p>Ottaviani’nin içi sıkılmıştı:</p>

  <p>- Üç gündür koştur koştur çalışıyoruz ama karşılığını gördüğümüz yok.</p>

  <p>Amaury sıkıntılı havayı dağıtmaya çalıştı:</p>

  <p>- Hadi artık çıkalım. Haşan İbn Abu’yla buluşma zamanı yaklaştı. Bizi rahatlatacak malumatı toplamış olduğundan kuşkum yok.</p>

  <div>
    <br />
  </div>

  <p>Hasan İbn Abu, Branly Rıhtımı civarında, On Altıncı Louis zamanında yapılmış tarihi bir yalıda oturuyordu. Kapıyı açan uşak Ottavio’yla Amaury’yi şatafatlı bir kabul salonuna aldı. İçi kan ağlayan Olga, dayanamayıp yatağına koşmuştu. Amaury uşağa döndü:</p>

  <p>- Avukatla buluşacaktık.</p>

  <p>- Sayın avukat az sonra yanınızda olacak.</p>

  <p>Altın sırmalarla işli bir giysi giymiş bir başka uşak salona girdi. Anton’un arkadaşlarının bir içki arzulayıp arzulamadıklarını sordu. Amaury bir viski soda, Ottaviani bir konyak aldı.</p>

  <p>Tam ilk yudumlarını aldıkları sırada, yan odada müthiş bir gümbürtü koptu. Ardından bir çıngar çıktı. Kırılan aynaların, yumruklaşan adamların, boğuk bağrış çağrışın ardından avukatın haykırışı duyuldu:</p>

  <p>- Hayır, Hayır! Aaaaaah!</p>

  <p>Amaury ayağa fırladı. Bir an, çok kısa bir an için çıt çıkmadı. Sonra yuvarlanan avukatın çığlığıyla camlar zangırdadı.</p>

  <p>Koştular. Haşan İbn Abu acıklı hırıltılarla soluk almaya çabalıyordu. Sonra son soluğunu alıp sustu.</p>

  <p>Tombul sırtına bir kama saplıydı. Katil kamanın ucunu kürara batırmayı da unutmamıştı. Hasan İbn Abu’nun hayatı bir anda son bulmuşu.</p>

  <p>Katilin odadan nasıl kaçtığı hiç anlaşılamadı...</p>

  <div>
    <br />
  </div>

  <p>Amaury hiç duraksamadan yalıyı aramaya koyuldu. Kilidini zorlayarak açtığı bir sandıkta Anton’un İbn Abu’ya yolladığı yazıları buldu. Sayfalar yirmi dokuz dosyada toplanmış olmalıydı. Bir daha, bir daha saydı. Bir dosya noksandı. Okurumuz hangi dosyanın kayıp olduğunu anında anlamıştır: Parasını, Amaury’nin bulamadığı dosyanın “ALTI” numaralı dosya olduğuna koyanlar tabii ki bahsi kazandılar!</p>

  <div>
    <br />
  </div>

  <p>(Façasının bozuk olup olmadığı tam anlaşılamamış olsa da) “Hayvanlar Dünyası Parkında sigarası ağzında ajan gibi dolaşan avukat” sırtından akıp, pıhtılaşmaya başlayan kanların ortasında ölmüştü. Anton Ssliharf hâlâ ortaya çıkmamıştı.</p>

  <p>Amaury Ünsüz Anjou Rıhtımındaki apartmanına sabaha karşı döndü. Horozlar ötüp, tan ağarana kadar, yatağında oturup Ssliharf’in günlüğünü okudu. Canı pahasına bir ipucu arıyordu...</p>
</body>
</html>
