<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><i>29</i></h2>

  <p class="p1" style="text-align: center;"><i>Burada, kolayca anlaşılacağı gibi,<br />
  anlatının sonu anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Ottavio Ottaviani’nin gördüğü Noksanlık’ı kavrayamadıkları için bir ağızdan bağrıştılar:</p>

  <p>- Nasıl, nasıl?</p>

  <div>
    <br />
  </div>

  <p>Kısacık, duyulur duyulmaz kayıplara karışan bir gürültü, bir “plof” ya da daha doğrusu bir “plok” işitildi. Bir parça iç gıcıklayıcı, kulak tırmalayıcı olmasına karşın o kadar hafifti ki duyulmasıyla unutulması bir oldu.</p>

  <p>Ansızın Squaw acı bir çığlık attı.</p>

  <p>Sorunu anlamak için yanına koşturdular.</p>

  <p>- Hayırdır?</p>

  <p>Squaw tiz bir çığlık daha attı:</p>

  <p>- Ottaviani! Ottaviani!</p>

  <p>Yüzü gözü kıpkırmızı, yanakları al al Ottaviani şişiyordu. Basamakların başında bir ilahi okuyarak duran Buck Mulligan gibi ihtişamlı, onun gibi tombalak bir hal almış, Krallık Sarayı Parkı ya da Montsouris Parkında çocuklara alınan balonlara dönmüştü.</p>

  <p>Sonra apansız, bir bıçakla patlatılınca havası kaçan bir tulum gibi Ottavio Ottaviani havaya uçtu. Duyulan gümbürtü ancak Mach III duvarını aşan bir Dassault uçağının camları kıran patırtısıyla kıyaslanabilirdi.</p>

  <p>Sonra ortalık yatışınca Ottavio Ottaviani’nin kaybolmuş olduğu görüldü. Bir kılı dahi yoktu ortada. Bulunduğu noktada yalnız bir sigaradan düşmüş gibi duran, talk pudrası sanılacak kadar ak, küçücük bir kül yığını duruyordu.</p>

  <div>
    <br />
  </div>

  <p>Arthur Wilburg Hicibilain yıkılmış, donakalmıştı. Sonsuza kadar yitirmiş olduğunu sandığı iki oğlundan birinin hayatta olduğunu görüp, ardından yokoluşuna şahit olmak onu afallatmıştı. Katılırcasına ağlamaya başladı. Sonra kafasını kaldırıp Aloysius Unitt’i süzdü:</p>

  <p>- Yanlış anlamadıysam Sakallı adına çalışıyorsun...</p>

  <p>- Daima onun sağ kolu, has adamı, bir anlamda maslahatgüzarı oldum.</p>

  <p>- Bunu bilmiyordum...</p>

  <p>- Ama anlayabilirdin: Adımın anlamını düşün: “Bir im” boş bir im!</p>

  <p>Hicibilain durumu anlamaya başlamıştı:</p>

  <p>- Çanların kimin için çaldığı ortada. Ama hiç olmazsa ölümümün nasıl olacağını sorabilir miyim? Hayal gücünün sana bir sürü akıl almaz ihtimali sunduğundan hiç kuşkum yok.</p>

  <p>Aloysius güldü:</p>

  <p>- Tabii! Uzun boylu kafa yormadan dördü aşkın şık sunabilirim sana. Ancak bütün şıklarda, sonuç olarak yok oluyorsun.</p>

  <div>
    <br />
  </div>

  <p>İlk olarak bir Zola, Rougon-Macquart dizisinin bir kitabını (ama <i>Pavyon</i> olmaz; <i>Nana</i> olabilir) okumaya dalmanı fırsat bilip, biçimi bombayı hatırlatan iştah açıcı bir ananası, bir topatan kavununu ya da daha iyisi uluslarüstü bir aydınlar toplantısının dobra dobra ortaya koyduğu gibi, Lyndon B. Johnson’in uluslararası hukuka kulak asmadan, sabah akşam Hanoy’a yağdırdığı katil portakallardan birini sana sunmak birinci şık olabilir. Susayıp portakalı soymaya kalktığın an ortasındaki hassas cihaz çalışarak yok olmanı sağlar.</p>

  <div>
    <br />
  </div>

  <p>Ya da bir boğma kordonu kullanarak can alıcı bir organını koparmak, ayırmak, budamak, doğramak, tırpanlamak, uçurmak, kökünü kazımak, kırıp atmak, söküp almak, çıkarmak bir yol olabilir. Bu organ kuşkusuz kadınlarla ilişki kurmakta kullandığın uzvun olmalı. Ama daha dolaylı bir yol tutulacaksa burnun da olabilir. Sonuç olarak iki durumda da azami bir yıl sonra ölmüş olursun.</p>

  <div>
    <br />
  </div>

  <p>Daha dolambaçlı bir şık da şu olabilir: Dolaşmak, doğayla baş başa kalmak için gittiğin bir ormanda, bir köknar ya da porsukağacına yuva yapmış bir minik kuş radyoaktif ışınıma (fisyon sonucu parçalanan uranyum atomlarından saçılan güçlü gama ışınlarına) maruz bırakılabilir. Bayıldığını bildiğimiz anasonlu bonbonların biri yuvasının altına konabilir. Başında bir papatya tacı, ağzında bir sarıyonca, ormanda hoplayıp zıpladığın sırada ağzına layık bonbonun farkına varabilirsin. Oburca bonbona doğru atılıp, oracıkta oturarak yalayıp yutmaya kalkabilirsin. Tam da o sırada radyoaktif kuş yuvası köknarın üst dallarından tam kafana düşüp bayılmana, öldürücü dozda radyasyona maruz kalmana yol açabilir.</p>

  <p>Şu da olabilir: Bir Japon günü kutlamalarına konuk olarak çağrılabilirsin.</p>

  <p>Go oyunundan çok hoşlandığın bilinir. Onun için bir çaylakla, bir şampiyon, bir “Kan Şu” hatta bir “Kudan” olan Kaku Takagava arasındaki dostluk maçına gözün takılabilir. Oyuncular arasındaki ustalık farkını ortadan kaldıran bir handikapla (çıngıraklara taş koymak da kâfi olmayacağından bir “Naka yotsu” handikabıyla) oynayan Kaku Takagava “Moku hajuşi” yaparak oyunu açtığında, rakibi toyluğunu ortaya koyan başarısız bir “Ji dori Go” oyununa girişip, “Takamoku Kakari” kovalayacağına “Ozaru” (Büyük Babun Saldırısı) yapmaya çalışır. Sonra başına toplananların hayranlık nidaları arasında Kaku Takagava ustaca bir “Oi Otoşi” kullanıp rakibini “Naka oşi gaçi” yaparak oyunu bitirir.</p>

  <p>Go maçının ardından uzun, sıkıcı bir No oyunu başladığında, için için oradan artık ayrılmayı düşünürsün ama kibar biri olduğundan oradan uzaklaşamayabilirsin. Sana sunulmuş broşürün muğlak açıklamalarından yararlanarak, şarkıyla, dansla anlatılanı kavramak için inatla çabalayabilir; şurada ya da burada, gazaba, ıstıraba ya da çılgınca bir aşka dair bir sözcüğün, bir göz kırpmanın, bir fısıltının, oturtulduğun bankın karşısında oynanan oyunun sırrını sana açıklamasını umabilir; buna karşılık kitabın ilk sayfasını açar açmaz olayın çözümünü bulmayı arzulayan ancak sayfalar boyunca yazar bozuntusunun satırlarının yönünü saptayan ihtirası alacakaranlıkta bırakan muammalarla, imalarla karşılaşıp hayal kırıklığına uğrayan bir roman okuru gibi, oynanan oyunun sırrına bir türlü vâkıf olamayabilirsin.</p>

  <p>Sonunda kavramaya uğraşmaktan yorgun düşüp, ağzını sulandıran ampulün yandığını görüp, ardından umduğu mamayı alamayan Pavlov’un kuçukuçusunun bir tahrik-hayal kırıklığı kısırdöngüsü sonucu kortiko-subkortiko-kortikal planda inhibasyona uğrayarak horuldamaya başlaması gibi, oturduğun bankta sızıp uyuyabilirsin. Ondan sonra rahatça ortadan kaldırılabilirsin.</p>

  <p>Lafa başladığımda dördü aşkın şık tabirini kullandığım için son olarak bir şık daha sunayım sana: İşsiz güçsüz bir parkta dolaşıp, açık havada kamuoyuna sunulan yontulara, Girardon’un, Coustou’nun, Gimond’un, tabii ki Rodin’in olağanüstü yapıtlarına hayran hayran baktığın sırada amacımıza ulaşabiliriz. Bir krikoyla orada bulunabilir, fırsatı yakaladığımızda, kriko kolunu son bir tur döndürüp koca bir blokun balansını bozabilir, yıkıntının altında kalarak iptal olmanı sağlayabiliriz.</p>

  <div>
    <br />
  </div>

  <p>Arthur Wilburg Hicibilain anında yanıtı yapıştırdı:</p>

  <p>- Arthur Wilburg Hicibilain’in mizah duygusundan yoksun olduğu iddiasını ağzına alan olmadı şu ana kadar... Hayal gücünün şahikası olan bu son anlattıklarını alkışlıyorum. Ama bana sorarsan, şu anda, burada, <i>hic &amp; nunc,</i> canımı nasıl alacağını tam olarak anlamadığımı yadsıyamıyorum doğrusu. Açık konuşalım: Burada patlayıcı portakal da yok, boğma kordonu da, radyoaktif bir minik kuş da, Japon günü toplantısı da, bir Rodin yontusu da...</p>

  <p>Aloysius Unitt buz gibi bir tonda konuştu:</p>

  <p>- Münazara sanatındaki ustalığını hayranlıkla izliyorum. Ama yanımda bütün bunlardan daha iyi bir zımbırtı var!</p>

  <div>
    <br />
  </div>

  <p>Smith-Corona’sını çıkardı. Bir vuruşta Arthur Wilburg Hicibilain’in hayatına son noktayı koydu.</p>

  <div>
    <br />
  </div>

  <p>Squaw yavaşça konuştu:</p>

  <p>- Tümünün işi bitti. Anlatsalar inanmazdım. Sanki <i>Much ado about nothing</i>’in can yakan ya da iç burkan bir varyasyonu gibi...</p>

  <p>Aloysius Unitt sırıttı:</p>

  <p>- <i>Qui va piano, va sano.</i> Tümü öldü. Tümünü bağışlayalım. Tümünün aklanması için Tanrıya yakaralım. Çünkü suçları, günahları sayısız da olsa başından sonuna kadar işbirliğini bozmadılar. Kahramanlarımız uyması hiç kolay olmayan bir yasanın boyunduruğu altındaydı. Tümü bu boyunduruğu sonuna kadar taşıdı...</p>

  <p>Squaw fısıldadı:</p>

  <p>- Sus artık, <i>you talk too much...</i></p>

  <p>Aloysius Unitt kızardı.</p>

  <p>Squaw bir daha konuştu:</p>

  <p>- Yani artık <i>Finis Coronat Opus</i> çalmaya başlıyor. Romanın sonunu bulduk mu? Son noktayı koyuyor muyuz?</p>

  <div>
    <br />
  </div>

  <p>Aloysius Unitt onu onayladı:</p>

  <p>Son noktayı koyuyoruz. Uykuda yürüyormuş gibi adımlarla dolaştığımız yılankavi koridorların sonuna, son noktasına ulaştık. Tümümüzün çorbada tuzu var; tümümüz katkımızı yaptık. Tümümüz ağza alınamayanın karanlık yollarında yürüyüp, bir anlatı örgüsünü doyum noktasına kadar ördük. Lafı uzattıkça, rastlantısallığı ortadan kaldırmamız ancak bir sonraki adımımızı çözümsüz kılma pahasına oldu. Sanki bir ışıldağın çok kısa bir an için, yolun çok küçük bir bölümünü aydınlatıp söndüğü, firarinin varla yok arası bir ışıkta yolunu bulmaya çalıştığı bir ortamdaydık. Ariana’nın ipliği kopup durduğu için bir adım atıp duruyor, İkincisini düşünüp taşınmadan atamıyorduk. Franz Kafka’nın vakti zamanında açıkladığı gibi: Ulaşılacak bir amaç vardır ama yol yoktur; kararsızlıklarımıza, duraksamalarımıza yol adını takarız.</p>

  <p>Mamafih yol almayı sürdürdük, adım adım son noktaya yaklaştık. Çünkü bir son nokta olması şarttı. Zaman oldu bildiğimizi, anladığımızı sandık. “Kim?” sorusunu sormamızı sağlayan bir “şu” “Nasıl?” sorusunu karşılayan bir “bunca” “Hangi anda?” sorusunun altyapısını hazırlayan bir “dün” bir “bugün” bir “yarın” “Niçin?” sorusuna yanıt olacak bir “çünkü” daima bulunabiliyordu.</p>

  <p>Bulduğumuz çözüm yollarının altında bütüncül bir bilimin hayalini görür gibi oluyorduk. Kahramanlara da, yazara da, onun sadık maslahatgüzarı olan bana da ait olmayan, hiçbirimizin asıl sahibi olmadığı bu muğlak bilim bizi hiç durmadan konuşmaya, saçma sapan bir olay örgüsünü dokuyup, abuk sabuk laf salatasını çoğaltarak anlatıya katkıda bulunmaya zorluyordu. Ama çözümü çırılçıplak karşımızda bulacağımız ufuktaki o kavuşma noktasına, o sonsuzluğa bir türlü varamıyor,aynı anda bizi bir arada tutan, bizi oluşturan, bizi sırtımızdan vuran bir anlatının dışında başka bir çıkar yol bulamıyor, adım adım, milim milim, mikron mikron, angström angström o ölümcül ana yaklaşıyorduk ki,</p>

  <p class="p1">ölüm,</p>

  <p class="p1">tunçtan parmaklarıyla ölüm,</p>

  <p class="p1">uyuşmuş parmaklarıyla ölüm,</p>

  <p class="p1">yazının yok olup gittiği ölüm,</p>

  <p class="p1">bir soytarının karalayıp dolduracağını sandığı kâğıt tomarının sonsuza kadar apak, bomboş kalmasını sağlayan ölüm, fısıldadı kulağımıza: Roman bitti.</p>
</body>
</html>
