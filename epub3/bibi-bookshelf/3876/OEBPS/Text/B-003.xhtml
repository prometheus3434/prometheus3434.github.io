<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>3</h2>

  <p class="p1" style="text-align: center;"><i>Burada, günahkâr bir bücürün ahlakdışı yollardan<br />
  papa olmasına ramak kalması anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Daha sonra, Ssliharf olayı daha iyi kavramak için bir günlük tutmaya başladı.</p>

  <p class="p1">Bir tomar kâğıt aldı. İlk sayfanın yukarısına başlık attı:</p>

  <div>
    <br />
  </div>

  <p class="p1" style="text-align: center;"><i>KAYBOLUŞ</i></p>

  <div>
    <br />
  </div>

  <p class="p1">Başlığın altına yazmaya koyuldu:</p>

  <p><i>Kayboldu. Kim kayboldu? Niçin? Nasıl?</i></p>

  <p><i>Halımın dokusunda bir nakış var (ya da vardı ya da var olacak ya da var olabilir). Aslında o, bir nakıştan daha da fazlası: Bir bilgi, bir güç.</i></p>

  <p><i>Halımdaki nakış, halımdaki imaj.</i></p>

  <p><i>Kimi zaman Arcimbaldo’nun bir yapıtı sanki: Bin bir figürün oluşturduğu bir ana figür, bir yüz figürü; sanatçının yüzü ya da hastalıklı bir albinonun, Dorian Gray’in yabani yüzü. Ama cins cins balık, kucaklar dolusu tarım ürünü ya da allı morlu bin bir farklı tomurcuğun kıvrımlarının örgüsü oluşturmuyor bu yüzü. Alnın, boynun, kaşın bir hayal gibi ortaya çıkmasını, bir yığın kımıl kımıl amip sağlıyor. Bu amip yığını o kadar hassas bir sanatçılıkla bir araya konmuş ki, bir an için olsun ayrıksı bir ayrıntı yakalama fırsatı bulmak mümkün olmasa da sanatçının yapıtının omurgasını kurmak için yalnızca bir</i> cisim <i>kullandığı bir bakışta anlaşılıyor. Sanatçı için, bütün kumpası kuran ana yasayı bir hatırlatıp bir unutturan, hatta aynı anda unutturup hatırlatan ama daima bu yasaya sadık kalan bir yapıt yaratmanın söz konusu olduğu ortada.</i></p>

  <p><i>Kurgudaki tadilat başta algılanmıyor. Dört bir yanda anormal, muğlak, bunaltıcı olanı görür gibi olmanıza yol açan varoluşsal bir bunalımdan başka bir sorun yok gibi. Sonra bir anda, burnunuzun ucunda, canınızı sıkan, rahatınızı kaçıran, kanınızı donduran o adlandırılamayanı tanıyor, tanıdığınızı sanıyorsunuz. O zaman çürüyüş başlıyor. İnsan afallayıp şaşkına dönüyor, çöküyorsunuz. Akıl zaafa düşüyor. Bağrınıza inatçı bir acı saplanıyor. Sanrılar sizi aptallaştırdıkça aptallaştırıyor.</i></p>

  <p><i>İnsan bir ad, bir sözcük istiyor. Haykırmak istiyor: Çözümü bulduğunu, bunalımının kaynağına indiğini haykırmak istiyor. Bu abuk sabuk karmaşık laf yığınından sıçrayıp çıkmak, bu sözcük bataklığından kaçıp kurtulmak istiyor insan. Ama artık bir sıçrama taşı da yok, tutunacak bir dal da. Hayal gücünün dibini boylamaktan başka yol yok.</i></p>

  <p><i>Bir başlangıç noktası yakalamak istiyor insan: Ama bütün noktalar çok uzaklarda, çok bulanık...</i></p>

  <div>
    <br />
  </div>

  <p>Altı aya yakın bir zaman boyunca günlüğünü tutmayı sürdürdü. Akşamları gün boyu yaptığı bir sürü ıvır zıvırı, kılı kırk yararak yazıyordu: İçkim bitti, bir dahaki ay okulu bitirip hayata atılacak dayımın oğlu Julot’ya bir plak aldım, bornozumdaki söküğü diktim, finosu Azor’un paspasıma kaka yapmasına karşın komşumla tokalaştım. Ama okuduğu bir romandan, görüştüğü bir arkadaştan, karşılaştığı garip bir laf ya da olaydan da söz açtığı oluyordu (duruşmada sözünü tamamlayamayan bir avukat, sokaktaki kalabalığa kurşun yağdıran bir haydut, bütün hurufatını sokağa atan bir matbaacı...).</p>

  <p>Arada bir, boş kâğıda bakarak hayal kuruyor, anlatılar kurguluyor, özyaşamöyküsü parçaları yazıyordu. Arada bir sanrılarını ya da İsmail’in adasını konu alıyordu.</p>

  <p>Bir gün baştan sona bir roman kurguladı: Uzaklarda, dağların ardında, Gayb adlı bir çocuk yaşıyormuş. Gayb altı yaşındaymış. Viran olmuş bir sarayda yaşarmış. Bir gün dadısı onu alıp konuşmuş:</p>

  <p>- Bir zamanlar burada, amca oğulların, dayı kızlarınla yirmi dokuz çocuktunuz. Mutlu mutlu yaşıyorduk; ama nasıl, niçin, anlayan yok, bir bir bütün çocuklar kayboldu. Bugün, alıp başını yola koyulmalısın yoksa hiçbirimiz sağ kalmayacağız.</p>

  <p>Gayb kaçmaya başladıktan sonra, Bildungsroman tarzındaki anlatı ahlaki bir kıssayla sürüyordu: Çalıların arasındaki patikadan açıklığa çıktığı anda Gayb kadın başlı, aslan vücutlu bir canavarın saldırısına uğramış.</p>

  <p>Hayali yaratık konuşmuş:</p>

  <p>- Tam ağzıma layık bir lokma! Topraklarımda bu kadar iştah açıcı bir parça yakalamayalı çok oldu.</p>

  <p>Ama Gayb Lacan’ın yapıtını sözcük sözcük biliyormuş:</p>

  <p>- Dur bakalım canavar! Başta alınyazının buyurduğunu yapmalısın.</p>

  <p>Canavar şaşırmış:</p>

  <p>- Alınyazımın buyurduğunu mu? İşi zora sokuyorsun. Şu ana kadar sorumun yanıtını bulan olmadı.</p>

  <p>Sonra bir kuşkuya kapılıp sormuş:</p>

  <p>- Yanıtı bulmayı mı umuyorsun?</p>

  <p>Gayb hain hain sırıtmış:</p>

  <p>- Kim bilir?</p>

  <p>- Pis bir günahkâr olsan da palavracılığın hoşuma gitti. Fair-play’i başa koyalım. Bu kadar iddialı olduğun için acıtmadan canını alacağım. Sorum şu:</p>

  <p>Kadın başlı, aslan vücutlu canavar bir lavta alıp çalmaya başlamış, bir şarkıyla bulmacasını sormuş:</p>

  <div>
    <br />
  </div>

  <p><i>Vücudu bir yuvarlak ama iki ucu tam kavuşmuyor,</i></p>

  <p><i>kısacık düz bir çizgi bölüyor ortasından</i></p>

  <p><i>tanıdın mı</i></p>

  <p><i>bu hayvanı?</i></p>

  <div>
    <br />
  </div>

  <p>Gayb haykırmış:</p>

  <p>- Tabii ki! Tam karşında duruyor bulmacanın yanıtı!</p>

  <p>Biçimsiz canavarın yüzü kararmış:</p>

  <p>- Yanılıyor olmayasın?</p>

  <p>- Tabii ki hayır... Suratıma iyi bak!</p>

  <p>Kaygı dolu bir havayla onaylamış canavar:</p>

  <p>- Sanırım haklısın.</p>

  <p>Uzun zaman çıt çıkarmadan bakışmışlar. Gökyüzünün mavi atlasında poyrazın ıslığından başkası duyulmuyormuş. Sonra canavar dokunaklı bir tonda konuşmuş:</p>

  <p>- Karşıma çıkacak bir bacaksız tarafından haklanacağımı anlatıp dururdum daima.</p>

  <p>Canavarın vurgusunda büyük bir hıçkırık saklanır gibiymiş. Canavara acısa da, vicdanı sızlasa da Gayb suratını asarak homurdanmış:</p>

  <p>- Hadi, tamam! İşimiz bitti artık. Sorunu yanıtlayamasaydım şimdi o koca karnında, kursağında olacaktım. Bildim, kazandım. Yasa uyarınca payına ölüm düşüyor.</p>

  <p>Parmağını göz korkutucu bir tavırla sallayarak sözünü tamamlamış:</p>

  <p>- Şu uçurumdan aşağı atla bakalım pis canavar.</p>

  <p>- İnanamıyorum. Canımı almak istiyorsun!</p>

  <p>Gayb, niçin bir İngiliz gibi konuşmaya başladığını anlamadan son noktayı koymuş:</p>

  <p>- <i>That’s right!</i></p>

  <p>Bir sopa kapıp canavara sallamış. Ayağı kayan yarı baygın canavar, dipsiz uçurumda, taklalar ata ata kaybolmuş. Aynı anda bir kurdun ulumasını, bir pisi pisinin miyavlamasını, bir çaylağın cıyaklamasını, canı yanan bir adamın sızlanmasını andıran korkunç bir çığlık yirmi bir gün boyunca havada yankılanmış...</p>

  <div>
    <br />
  </div>

  <p>Ana fikri apaçık olan bu kıssanın ardından masalın, anlatının kalanı kaçınılmaz olarak akıyordu: Gayb yurdunu bir baştan bir başa dolaşmış. Dağları ovaları aşmış, akşamları küçük kasabalarda konaklamış; oduncuların, tarlada çalışanların, papazların yanında çalışıp karşılığında bir gıdım yağ, bir kuru dilim, bir iki diş sarmısak almış. Karnı doymuyor, susuzluğu dinmiyor ama hayatını sürdürüyormuş.</p>

  <p>Gayb büyümüş, uyum sağlamış, bilgisini, görgüsünü artırmış, dünya görüşünü, <i>Anschauung</i>’unu sağlamlaştırmış. Farklı farklı insanlarla karşılaşıyormuş. Karşılaştığı insanlar ona bir iş, bir barınak, bir ufuk sunup yaşadığı başkalaşıma katkıda bulunuyormuş. Bir at cambazı ona işinin sırlarını anlatmış. Duvarcı ustası olmuş, bir köşk yapmış. Matbaacı olmuş, yayıncılığa atılmış.</p>

  <p>Zamanla Anton Ssliharf işi büyüttü. Bir zamanlar Hartmann adlı bir ozanın ünlü koçaklamasına, daha yakın zamanda üç noktada Thomas Mann’ın yapıtına ilham kaynağı olan, karmaşık ama bir o kadar da sağlam; gülünç ama bir o kadar da dokunaklı Sağanın, (son kısmı dışında) sözcük sözcük, bütün ayrıntılarını koruyan, arapsaçı gibi bir olaylar yumağında çırpınan karanlık kahramanlarla dolu bir öykü tasarladı.</p>

  <p>Gayb babasının (lakabı Willo olan) Willigis adlı büyük bir kral olduğunu duymuş. Sibylla Willo’nun ruh ikizi olduğuna o kadar inanıyormuş ki sonunda baba tarafından akraba olmuşlar. Bu akrabalığa karşın, yatağın altında bir Danimarkalının sabaha kadar uluya uluya canının çıkmasına aldırmadan bir yatakta yatmışlar. Dokuz ay on gün sonra Gayb doğmuş.</p>

  <p>Zinadan daha büyük bir günaha girdiği için pişmanlık duyan Willo namlı Willigis, Haçlılara katılmış. Yalınkılıç saldırdığı Mağribi ordusunun ortasında aradığı ölümü kolayca bulmuş.</p>

  <p>Tahtın öksüz vârisi Gayb, damarlarında ahlakdışı bir kan dolaştığı için, anası Sibylla tarafından bir kayığa konup ırmağa bırakılmış. Kayık doğuya doğru yol almış, katil ruhlu olduğu kadar budala da olan (çünkü burada adam başına yılda ortalama bin okka içki içilirmiş) kaltabanların yaşadığı pis kokulu bataklıklara varmış. Bataklıklarda acayip hayvanlar bulunurmuş. Akşamüstü, iş dönüşü insanların boğazlarını ıslatmak için uğradıkları bir barda hoş bir mahalli ağızla anlattıklarına bakılırsa, “bütün bir taburu ayaküstü yalayıp yutacak” bir canavar dahi varmış. Buralarda hiç gündüz olmadığını, insanın iliğini donduran çisil çisil, çivi gibi bir yağmurun hiç durmadığını da hatırlatalım. Bu coğrafyada Gayb’ın on dokuz yıl hayatta kalmayı başarması için oldukça sıra dışı bir şansa sahip olmasının şart olduğu kolayca anlaşılır. (Bunu Tanrının lütfuna bağlayanlar da çıkabilir. Kuşkusuz haklıdırlar. Ancak anlatı, hiç olmazsa büsbütün imkânsız olmayan bir kurgu sunmalıdır. Yoksa anlatmanın bir anlamı kalmazdı.) Sonuç olarak oldukça sıra dışı şansıyla Gayb, on dokuz yıl boyunca hayatta kalmayı başarmış.</p>

  <p>Aşağı yukarı on dokuz yıl sonra, hâlâ Flaman ya da Wallon sarayında oturan Sibylla, yakışıklı akrabasını hiç unutmadığından, ikinci bir nikâh için onu kovalayan damat adaylarından kaçmayı sürdürüyormuş. Onu ağzına layık bulan Burgonyalı güçlü bir arşidük Sibylla’yı yatağına çağırmış. Sibylla karşı koymuş. Hırsından kuduran arşidük Hainaut’nun yarısını yakıp yıktıktan sonra ordularıyla Cambrai surlarına dayanmış.</p>

  <p>Tam o sırada, baklakırı donlu, baldırı doru, Sturmi adlı safkan İngiliz kısrağıyla çocuk yüzlü bir atlı da dıgıdık dıgıdık Cambrai yakınlarına ulaşmış. Saraya alınan atlı, Sibylla’nın çok hoşuna gitmiş. Sibylla ona arşidükü bozguna uğratıp uğratamayacağım sormuş. Kahramanımız, Sibylla’nın koluna bir öpücük kondurmuş; onun ağzından çıkan sözün, kulağında Tanrı buyruğu gibi yankılandığını açıklayarak ayağa kalkmış.</p>

  <p>Opal taşlarla kaplı altın zırhını kuşanıp, mavi kolanlı, safran sarısı bir kaftanla donatılmış atına atlayan karayağız yiğit, dört bir yanı kapalı savaş alanına çıkmış. Tuğunda dalgalanan sancağını bir balık süslüyormuş. O alana çıkınca, Flaman boylarıyla Wallon boyları, alkış, bağırış çağırış, Burgonyalıların yuhalamasını yirmi kat bastırmış.</p>

  <p>Kanlı bir boğuşma olmuş. İki taraf da var gücünü kullanıp saldırmış, gırtlak gırtlağa bir dövüş başlamış. Topuzla, mızrakla, kırbaçla, zıpkınla savaşmışlar. Dövüş bütün bir gün boyunca sürmüş. Sonunda gözükara yiğidimiz zarif bir oyunla hasmını bastırıp yıkmış: Arşidük mağlup olmuş, havlu atmış.</p>

  <p>Barış anlaşması imzalanınca, bütün hanlarda, sabahlara kadar davul zurna çalınıp oynanmış. Yiğit atlı övülüp alkışlanmış, kurnazlığına türkü düzülmüş, yapılan nümayiş arşı tutmuş. Onu onurlandırıp, başkomutan yapmışlar. Kahramanımız Sibylla’ya kavuşmak için fazla oyalanmadan saraya dönmüş. Sibylla’dan çok hoşlanıyormuş. Sibylla’nın da gönlü ondaymış.</p>

  <p>Bu noktada artık okurumuza hakikati açıklamamız lazım. Sturmi’nin sırtında vakarla saraya doğru yol alan kahraman atlının kim olduğunu hiç kuşkusuz anlamışsınızdır: Haklısınız, kahramanımızın adı Gayb’mış.</p>

  <p>Vah başımıza ki kahramanımız Gayb, Oidipus gibi, Sibylla’nın anası olduğunu bilmiyormuş. Vah başımıza ki Sibylla Gayb’in oğlu olduğunu bilmiyormuş. Sibylla Gayb’a çılgınlar gibi âşık olmuş. Gayb Sibylla’ya çılgınlar gibi âşık olmuş. Vah başımıza ki sonunda Gayb Sibylla’nın kim olduğunu anlamış. Vah başımıza ki sonunda Sibylla Gayb’in kim olduğunu anlamış.</p>

  <p>Acı bir rastlantı sonucu Sibylla’yla Gayb arasındaki ana-oğul ilişkisi ortaya çıkmış.</p>

  <p>Sibylla odasına kapanıp haftalarca Tanrıya yakardıktan sonra bir manastır kurmuş. Bu manastırda ipsiz sapsız garibanların pis kokulu ayaklarını yıkayıp, para almadan hastalara bakmaya başlamış.</p>

  <p>Gayb, sırtını, göğsünü dağlaması için bir çulsuzun at kılından paçavralarına bürünmüş, bir azık torbası, bir matara almadan, yalnızca bir sopayla saraydan ayrılmış. Bir zamanlar huzuru bulmuş olduğu saraydan bir akşam vakti çıkıp yollara düşmüş. Uzaklara gitmiş. Kahroluyor, korkunç bir suçluluk duygusuyla ilahi yargıyı arıyormuş. Bir ormanda uyumuş. Acıkmış. Üç günü aşkın bir vakit sonra, dağları, ormanları zorlukla aşıp bir göl kıyısına ulaşmış. Bir köylünün kapısını çalmış. Kapıyı açana sormuş:</p>

  <p>- Akıl almaz günahımın karşılığı olan Tanrısal gazabı bulacağım bir kutsal sığınak var mıdır buralarda?</p>

  <p>Bön bön bakan köylü yanıtlamış:</p>

  <p>- Gölün ortasında tam sana uygun bir adacık, daha doğrusu cıscıbıl bir kayalık var. Orada layığını bulursun.</p>

  <p>- Bu fakiri oraya götürür müsün?</p>

  <p>- Olur ama sonsuza kadar orada kalır, çürürsün.</p>

  <p>- Ulu Tanrının buyruğu buysa, ona kim karşı çıkabilir?</p>

  <p>- Tamamdır, yürü bakalım o zaman.</p>

  <p>Köylü Gayb’ı alıp Gufran Adacığına götürmüş. Bir boyunduruk bulamadığı için boynuna pişmanlık timsali bir yular bağlamış. Gayb pişmanlık dualarına başlamış. Kayalıktaki bir oyuktan sızan boz bir bulamaç günlük gıdasını oluşturuyormuş. Fırtınalara, kasırgalara, tayfunlara maruz kalmış, poyraz vurmuş donmuş, hamsin üfürmüş kavrulmuş, hortumların burgaçlarında oyuncak olmuş. Sırtındaki paçavralar tahta gibi kaskatı olmuş, tiftik tiftik dökülmüş. Çırılçıplak kalmış. Bir üşüyor, bir yanıyor; bir kavruluyor, bir donuyormuş.</p>

  <p>Tanrının ona bağışladığı o boz bulamaca karşın karnı tam doymadığı için zayıflamaya başlamış. Zayıfladıkça zayıflamış. Zayıflamasının yanı sıra, küçülüp kısalmaya da başlamış. Büzüşüp bir bücür olmuş. Boyu bacak kadar kalmış. Daha da kısalmış, parmak çocuğun sahicisi halini almış. Artık hamsi kadar boyuyla insandan çok bir insan taslağı, bir insan cücüğüymüş.</p>

  <div>
    <br />
  </div>

  <p>On dokuz yıl daha uçup gitmiş. Papa Altıncı Paul hastalanmış. Azrail papanın kapısını çalınca Vatikan bir sonraki papanın kim olacağı sorusuyla hop oturup hop kalkmaya başlamış. Dokuz oylama yapılmış. Biri bir budalanın, bir başkası şişko bir palavracının adını ortaya atmış. Biri bir dangalağın, bir başkası bir psikopatın adaylığı konusunda bastırmış. Papalık sarayında yiyicilik dizboyuymuş: Bir milyona papalık satılıyormuş. İşin tadı kaçmış. Dinin imanın çivisi çıkmış. Bir Allahın kulunda Allah korkusu kalmamış.</p>

  <p>Tam o sıralarda Tanrının gazabıyla gökyüzü kararmış. Bir gün Tanrı, yanı sıra hoş kokulu altın sarısı goncalar uçuşan, kanlara bulanmış bir koyun kılığında, bir kardinalin karşısına çıkıp onunla konuşmuş:</p>

  <p>- Kardinal, aç kulağını, kararımı bildiriyorum: Bir papan var artık. Adı Gayb. Onu başkalarına üstün tuttuk çünkü tam on dokuz yıldır dalgalarımızla dövdüğümüz bir kayada pişmanlık şurubu içip kahroluyor.</p>

  <p>Dili tutulan kardinal ıkına sıkına yanıtlamış:</p>

  <p>- Ya kadiri mutlak, ya Tanrısal koyun, buyruğun uyarınca Gayb’ı bulup ona papalık tacını takacağız.</p>

  <p>Bir kayada yaşayan Gayb’ı sorup soruşturarak dört bir yanda dolaşmışlar. Bin bir zorluktan sonra gölün kıyısına varmışlar. Bir zamanlar Gayb’ı adacığa taşıyan köylünün kapısını çalmışlar. Köylü başta surat asmış:</p>

  <p>- Gayb mı? Bu adı hiç duymadım. Adacık falan da bilmiyom. Burlarda hiç adacık yok.</p>

  <p>Birkaç kuruş köylünün dilini çözmüş. Ondan bütün bilgiyi aldıktan sonra sandala doluşup açılmışlar. Sonunda adaya yanaşmışlar. Ama Tanrısal koyunun sözünü hatırlasa da kardinalin imanı bir ara sarsılır gibi olmuş. Çünkü Gayb’ı bulamamışlar. Gayb, kadiri mutlakın bağışlamasına tam anlamıyla kavuşamadığı için yitip gitmiş, kaybolmuş...</p>

  <div>
    <br />
  </div>

  <p>Anton Ssliharf romanına ya da roman taslağına son noktayı koyduğunda, Thomas Mann öyküyü nasıl sonlandırmış olursa olsun, yazısının bu sonuca ulaşmasının zorunlu olduğunu düşünüyordu. Yazısını romandan çok, bir roman taslağı, hatta bir sinopsis olarak tanımlayabiliyoruz. Çünkü hayal gücünün doludizgin akışına karşın, anlatısını hakiki bir roman akıcılığına hiç kavuşturamadı: Roman olarak tasarladığı, aslında kopuk kopuk, toplam sayısı yirmi dokuzu bulmayan bir dizi öykücüktü. Daha başarılı bir iş çıkardığı parçaların sayısı altıdan ya bir fazlaydı ya da iki. Gayb’in kimliğini ortaya koyuşu çok zarifti; birkaç fırça vuruşuyla (“pırıl pırıl tıraşlı, kızıl favorili iriyarı bir haydut” görülüyor ki ilham kaynağı onu canlandıran tabipti) akılda kalıcı bir arşidük tipi yaratmış; Gayb’ı adacığa taşıyan kurnaz köylünün gülünç aksanında (“Hay canına yandığımın...Vah gardaşım, vah! Allahıma kitabıma sarı yoncasını fırına taşıyan karakaçan gibisin...”), kısa bir pasaj boyunca, ayrıntı tutkunluğunu vurgulamış; Gayb’la arşidükün savaşını kuşkusuz bir Paul Morand’ın, bir Giraudoux’nun ya da bir Maupassant ın, sözcük sözcük alıp okurlarına sunmaktan hiç utanmayacağı özlü bir tarzda yansıtmıştı. Ama bu kadarla bırakmıştı. Günlük notlarındaki bu konudaki akıl yürütüşü şaşkınlık uyandırıcıydı: Romanım tamamlanabilir olsaydı, onu tamamlamak şart olurdu, diyordu. Ama tamamlansaydı o kadar açık, saf, zorlu bir bilgiyi açığa çıkarırdı ki, onu okuyan bir daha iflah olmazdı. Çünkü öykünün mantığı uyarınca, yalnızca bir Gayb kadın başlı, aslan vücutlu canavarı aşabilir. Gayb kaybolduğunda artık Söz öksüz kalır. Dilin avutucu iktidarı son bulur. Dolayısıyla hiçbir anlatı rastlantının payını ortadan kaldıramaz. Ssliharf, bunların altına bir boşluk bırakıp yazısını aşağıdaki gibi bağlıyordu:</p>

  <p>Buna karşın başka çıkar yolumuz yok. Şunu hiç aklımızdan çıkarmamalıyız: Kadın başlı, aslan vücutlu canavar bir anda karşımıza çıkıp saldırabilir. Şunu hiç aklımızdan çıkarmamalıyız (aklımızdan çıkarabilirmişiz gibi sanki): Onu haklamak için bütün ihtiyaç duyacağımız, bir sözcük, bir harf, bir kabul ya da bir inkâr olacaktır. Çünkü -bunu buyurmamış mıydı çılgın Alman filozofun konuşturduğu tranlı yalvaç?- hiçbir kadın başlı, aslan vücutlu canavar insanlık sarayının dışına yuva yapmaz...</p>
</body>
</html>
