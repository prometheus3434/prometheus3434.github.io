<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>9</h2>

  <p class="p1" style="text-align: center;"><i>Burada,</i> <i>İmparator Traianus’un şanına şan<br />
  katan bir Roma kasabasının kazı öyküsü<br />
  kısaca anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">ANTON SSLİHARF’İN GÜNLÜĞÜ<br />
  Bir pazar günü</p>

  <div>
    <br />
  </div>

  <p><i>Doğru, İsmail’i, Ahab’ı, Moby Dick’i anlatmam lazım.</i></p>

  <p><i>İsmail! Hastalıklı mubassır, tozlu kitaplar, karanlık yazmalar oburu, adı olmayan bir softanın tuttuğu bücür yazman! Bir bavula bir kazak, üç don, altı çorap tıkıştırıp, ya kurtuluşunu</i></p>

  <p><i>ya ölümünü bulmak için yollara koyulan İsmail. Okyanusun soğuk mavisini bir buzdağı, zambaklarla kaplı bir volkan gibi yaran o büyük, o kardan da, zambaktan da ak balinayı, o öbür dünyadan dünyamıza düşmüş yaratığı dalgaların arasında arayıp duran İsmail!</i></p>

  <p><i>Onlar okyanusa açılalı üç yıl olmuştu. Üç yıl boyunca fırtınalara, tayfunlara, hortumlara katlanarak, Labradordan Fiji Adalarına, Cap Horndan Alaska’ya, Hawaii Adalarından Kamçatka’ya koşturmuşlardı.</i></p>

  <p><i>Akşam karanlığında, kalyonun pruvasında Starbuck, Daggoo, Flask, Stubb, du Cap-Cod, Dough-Boy oturmuş banço çalan Pip’i dinliyor, şarkı söylüyorlardı:</i></p>

  <div>
    <br />
  </div>

  <p class="p1" style="text-align: center;"><i>Oh yo Oh yo</i></p>

  <p class="p1" style="text-align: center;"><i>Bir fıçı rom için!</i></p>

  <div>
    <br />
  </div>

  <p><i>Tayfaların biri, Ahab’la büyük ak balina Moby Dick arasındaki ölüm kalım savaşının üç karşılaşmasını anlatmaya başladı. Moby Dick! Adının anılması koca koca tayfaların ödünü koparıyor, kan dondurucu bir ölüm rüzgârı pruvada oturanlar arasında dolaşmış gibi oluyordu. Moby Dick! Okyanusun gulyabanisi, İblis’in hayvanı. Ardı sıra uçan bir sürü albatrosla, koca ak vücudu çalkantılı sularda bir yarık, mavi ufuklarda bir yumurta gibi ortaya çıktığında bakar kalırsınız; ona yaklaşmakla ondan kaçmak arasında bocalarsınız. Dipsiz uçurum, ak yalıyar, su katılmamış bir gazabın yıldırımlarla aydınlanmış izi. Ölüm yolu, kör kuyu, kuru kuyu, boş kuyu... Ona baktığınızda başınıza sanrılar üşüşür, kafanızı vuracak taş aramaya başlarsınız! Katrandan kara Styks Irmağının ak kapısı, Malström anaforunun ak köpüğü! Moby Dick! Söz ondan açıldığı, adı anıldığı için ancak fısıltıyla konuşuluyordu. Yüzü solmuş ikinci kaptan ara sıra artık onun ardını bırakmaktan laf açıyordu. Sağda solda tayfalar, ağızları kıpır kıpır dua okumaya koyuldular.</i></p>

  <p><i>Huzursuzluk hâd safhaya vardığında, Ahap ortaya çıktı. Kır sakallarının arasından çıkan ak bir yara izi, yüzünü boydan boya aşıp zikzaklar yaparak boynuna ulaşıyor, yakasının altında kayboluyordu. Topal olduğu için, bir zamanlar bir balinanın kafatasından yontulmuş, krallara layık bir asa olan bastonuna yaslanıyordu.</i></p>

  <p><i>Ortaya çıktığında, bağırıp çağırdı, on dokuz yıldır aradığı hayvana küfür savurdu.</i></p>

  <p><i>Bir altın lirayı mizanaya çaktı, hayvanı görüp ona duyuran ilk tayfanın altını alacağını açıkladı.</i></p>

  <p><i>Ahap bu olaydan sonra haftalar boyunca, sabah akşam, gözünü karanlık ufuktan ayırmadan burunda dikilip durdu. Başka bir dünyada gibiydi. Rüzgârlığına bürünmüş, taş gibi kaskatı, mizana gibi dimdik, kukumav kuşu gibi suskun, ağzından bir sözcük olsun çıkarmadan, gözünü kırpmadan, alnında bir yanardağ varmışçasına yüzünü yakan azgın hırsa karşın, fırtınanın koparıp oraya savurduğu bir buz parçası, bir ölü gibi soğuk, çakılı kaldı. Karanlık bastığında, gökyüzünü dolduran yıldızların ışığında, mizanaya çaktığı altın para, inin noktası gibi pırıldıyordu.</i></p>

  <p><i>Okyanuslardaki bu yolculuk üç yıl sürdü. Üç yıl boyunca, ağustosun yakıcı sıcağında, nisanın dondurucu soğuğunda, yukarı, aşağı, doğuya, batıya, kabarıp alçalan suların çağıltısında yalpalaya yalpalaya yol aldılar.</i></p>

  <div>
    <br />
  </div>

  <p><i>Moby Dick’i bir sabah, ilk o gördü. Hava açıktı. Akıntı, çalkantı yoktu. Su çarşaf gibi, ayna gibi ufka kadar uzanıyordu. Türkuvaz ufukta ak bir nokta olan Moby Dick su püskürtüyordu. Bir albatros sürüsünün konup kalktığı sırtı, başı dumanlı, karlı bir dağ gibiydi.</i></p>

  <div>
    <br />
  </div>

  <p><i>Kısa bir an için bütün dünyayı mutlak bir huzur kapladı. Moby Dick, o Tanrısal hayvan, kalyonun on mil uzağında suda kayıyordu. Havada mutlaklığı, sonsuzluğu çağrıştıran bir koku vardı. Billursu suların buğusu sanki bütün dünyayı arındırıyor, ona ruhani bir hava katıyordu. Çıt çıkmıyordu. Havada büyük kinin izi yoktu. Bütün tayfalar soluğunu tutmuş, ışıldayan huzurla sarmalanmış, durgun suyun, aydınlanan günün bağrından taşan aşkla sarhoş olmuş gibi kıpırdamadan duruyordu.</i></p>

  <p><i>Ah o sıcacık dostluk, kusursuz uyum, mutlak bağışlanma anı! Yaklaşan ölümü karşısında, ak zambaklarla kaplı o Himalaya, o koca ak balina bütün dünyaya, Starbuck’ı, Pip’i, İsmail’i, Ahab’ı bağışladığını duyuruyordu.</i></p>

  <p><i>Ahab! Alnı kavruluyordu. İki büklüm olmuş, kamburu çıkmış korkunç bir hal almıştı. Uzun uzun, konuşmadan ufku süzdü. Güçlü göğsü bir hıçkırıkla sarsıldı. Sonunda gök gürültüsü gibi patladı:</i></p>

  <p><i>- Moby Dick! Moby Dick! Çabuk kayıklara!</i></p>

  <p><i>Daggoo, ustura gibi zıpkının ağzını bir kayışa sürtüp bir daha yokladı.</i></p>

  <div>
    <br />
  </div>

  <p><i>Savaş üç gün sürdü. Üç gün boyunca, yirmi dokuz tayfayla, kaçınılmaz sonuna razı olmayan okyanuslar hâkimi arasında inanılmaz bir kapışma, boğuşma, gırtlaklaşma yaşandı. Bisturi gibi zıpkınlar, uluyarak havalara sıçrayan hayvana bir daha, bir daha, sapına kadar saplandı. Ama sırtına, karnına, kafasına saplanan, ak sırtında kızıl kan ırmakları akıtan, onu dilim dilim doğrayan, canlı canlı parçalayan onca zıpkına aldırmayan hayvan dönüyor, kayıklara saldırıyor, kimini sarsıyor, kimini batırıyor, sonra karanlık sularda kayboluyordu.</i></p>

  <p><i>Bir akşam ansızın kalyona saldıran Moby Dick, bordada büyük bir yarık açtı. Kalyon yan yatmaya başladı. Ahab son bir çabayla zıpkınını savurdu. Ama zıpkının ipi dolandı. Moby Dick Ahab’a doğru atıldı.</i></p>

  <p><i>Ahab haykırdı:</i></p>

  <p><i>- Sonuna kadar, son soluğuma kadar, canını almaya çalışacağım! Gayya kuyusundan çıkıp kanını akıtacağım! Öbür dünyada da olsa suratına tükürüp gırtlağına yapışacağım! Adın batsın, kahrolası balina, adın batsın!</i></p>

  <p><i>Ayağına dolanan zıpkının ipi sonunda onu düşürdü. Dalgaların kucağına düştüğü anda Moby Dick bir sıçrayışta onu sırtına aldı, sonra karanlık sulara daldı.</i></p>

  <div>
    <br />
  </div>

  <p><i>Suyun ortasında ak bir uçurumun, koca bir yarığın açıldığı görüldü. Yarığın ak burgaçları bir bir, ölü tayfaları, zıpkınları, boş kayıkları, sonunda da ölüm tarlasına dönüşmüş kargışlı kalyonu yuttu...</i></p>

  <p><i>Apocalypsis cum figuris: Mutlaka ama mutlaka hayatta kalan biri, bir zamanlar kara yazgısını, ölümünü gördüğünü anlatacak bir Yunus olacaktır. Ak bir balinanın gözünün akında gördüğü ölümü. Boş bir sayfa gibi ak. Boşluk gibi, hiçlik gibi, yokluk gibi ak...</i></p>

  <p><i>Vah Moby Dick vah! Vah mobicik vah!</i></p>

  <p>Hasan İbn Abu’nun ölümü çok insanı üzmüş olmalıydı. Naaşının önü tıklım tıklımdı. Kalabalığın bir ucu Branly Rıhtımında, öbür ucu Fauburg Saint-Martin civarındaydı. Bütün Paris, avukatı son istirahatgâhına taşımaya koşmuştu. Amanda Von Comodoro-Rivadavia’yla Arşidük Urbain dAgostino da oradaydı. Olga ağlıyordu. Ottaviani suratını asmıştı. Hâlâ Anton Ssliharf’in “Moby Dick” yorumunun anlamına kafa yoran Amaury Ünsüz’ün şaşkın bir havası vardı.</p>

  <p>Hasan İbn Abu’nun son istirahatgâhı Antony Kabristam’ndaydı. Piramit biçimli şık bir kabir yapılmıştı. Bir Transvaal pırlantasından daha saf görünümlü bir somaki taşma kuvars bir taç giydirilmişti. İridyum kakmalarla süslü bir tunç bloka, bir sürü kralın, bir sürü sultanın avukata karşı duydukları takdir hissinin kanıtı olan madalyalar, nişanlar asılıydı: Savaşçı Haçı, Victoria Haçı, İftihar Nişanı, Labrador Krallık Ayısı, Papalık Pitonu Büyük Haçı...</p>

  <p>Altı konuşma yapıldı. Baştan aşağı Haşan İbn Abu tarafından yapılandırılmış olan Danıştay adına François-Armand d’Arsonval ilk olarak konuştu. Arkasından murahhas azası olduğu İngiliz-İran Bankası namına Dük dAiguillon söz aldı: İbn Abu sıra dışı biriydi, yirmi yıl boyunca sağ kolu olmuştu. Ardından Agadir imamı, Hasan’in, doğduğu topraklara aşkını anlattı. Sonra Hasan’in Oxford’da asistanlığı sırasında hocası olup, ardından onursal doktora almasına önayak olan Lord Gadsby V. Wright büyük kaybımızın ilim dünyasına parlak katkılarını sıraladı. Ondan sonra, Raymond Quinault, avukatı Ouvroir kurumuna bağlayan inişli çıkışlı ama daima olumlu ilişkinin altını çizdi.</p>

  <p>Son olarak Carcopino ortaya çıktı. Conti Rıhtımındaki ünlü bilim-sanat kurumu adına konuşacaktı. Altı yıllık bir olayı aktararak lafa başladı. O sıralar kurumda büyük gürültü koparan, üç aşamalı bir oylama sonucunda, Fas Yukarı Atlas Sıradağları Kültür Mirası Yazıtlarını Koruma Kurulu alt komisyonuna atayarak, Hasan İbn Abu’yu aralarına almışlardı. İbn. Abu bu onuru az tanınmış, dahası yanlış tanınmış bir kazı alanına dair muazzam çalışmasına borçluydu. Kazı alanı Anschluss’tan kaçan Münihli Yahudi bir bilim adamının, iyi bir kazanç da sağlayarak kazıp Thugga’da (bugünkü Dugga’da) ortaya çıkardığı bir <i>oppidum civium romanorum</i>’a bir Roma tahkimli kasabasına aitti. Jugurtha kasabayı Romalılardan almaya çalışmış, Titus Livius’un yazdığına bakılırsa (<i>Titus Livius dixit</i>) Afrikalı Juba orada konaklamış; İmparator Traianus, oğlu bildiği Hadrian us için orada bir saray yaptıracakmış.</p>

  <p>Carcopino, Piganiol’un yapıtından alıntılarla, bütün bunların doğrulanmamış şayialar olduğunu vurguladı.</p>

  <p>Carcopino’nun anlattıklarıyla Hasan İbn Abu’nun ölümünün çok da bir ilintisi yoktu. Buna karşın konuşması ara sıra alkışlarla bölünüyordu. Çünkü konuşması zaman zaman güç duyulur olsa da karşısındakini kavrayan akıcı bir üslubu vardı.</p>

  <p>Carcopino, bu girişin ardından kaba hatlarıyla aziz dostunun canlı bir tasvirini yapmaya koyuldu. Bu ölümün yalnızca <i>(non solum)</i> kurumu için büyük bir kayıp olmadığının, bütün ulusun muazzam bir bilgi kaynağından yoksun kaldığının altını çizdi. Çünkü Romalılaştırmayla barbarlaştırmayı kaynaştıran o çapraşık ilişkinin anlamlılığını hiçbir insan, Hasan İbn Abu kadar kavrayamamıştı. Haşan İbn Abu, bu kavrayışla bakir bir bilgi alanını bir yandan yaratmış, bir yandan kurumlaştırmıştı. Bugün ancak doğum çığlıkları duyulsa da, Hasan İbn Abu’ya borçlu olduğu paradigma kayması olmasa ayrımsayamayacağı ancak onun yardımıyla yaptığı kavramsal sıçrayışla tanımlayabildiği bu bilgi alanının yarınları çok parlak olacaktı. Haşan İbn Abu’nun itinayla toprağa gömdüğü bu tohuma inancımız tam olmalıydı, hasat zamanı bu tarladan kaldıracağımız ürün bizi sonsuza kadar doyuracaktı. Büyük acısı daha fazla konuşmasına olanak tanımadığı için Carcopino konuşmasını burada bitirdi. Acısı bulaşıcıydı. Konuşması oradaki insanların tamamına dokunmuştu. Alkışlamaya kalkan olmadı. Bazıları dayanamamış, ağlamaya başlamıştı.</p>

  <p>Bu hüzünlü ortamda, Amaury Ünsüz üç adım uzağında sırıtan birini gördü. Adamın samimi, cana yakın halı tavrı Amaury’nin hoşuna gitti. Uzun, yapılı biriydi. Bir İngiliz zanaatkarın yaptığından kuşku duyulamayacak, şık bir takım giymişti. Amaury adamın yanına yaklaştı. Dostça sordu:</p>

  <p>- Niçin gülümsüyorsunuz?</p>

  <p>- Çünkü konuşmasında atladığı, çok anlamlı bulduğum unutulmuş bir nokta var.</p>

  <p>Amaury, allak bullak olduğunu saklamaya çalışarak fısıldadı:</p>

  <p>- Unutulmuş bir nokta mı?</p>

  <p>- Daha altı ay olmadı, Haşan İbn Abu Ulusal Bilim Araştırmaları Kurumu kapsamında kurulan bir komisyona doktora çalışmasını sunmuştu. Bütün ıvırına zıvırına hâkim olduğu <i>jus latinum,</i> yani Roma hukukuna dair kısa, özlü ancak kanımca oldukça sağlam bir çalışma yapmıştı. Çalışması o zamana kadar onca ilim irfan sahibi bilginin yanaşmaya korktuğu hassas bir noktayı konu alıyordu: Bir <i>pagus</i> ya da bir <i>oppidum,</i> yani bir sınır ili ya da bir tahkimli kasaba, orada yaşayan (çiftçi ya da tüccar) halkına, bir Romalıyı bir Sahra sakini karşısında <i>ipso facto</i> daha ayrıcalıklı biri kılan ayrımı ortadan kaldıran bir statü tanımakla yükümlü müydü? Bilhassa sonuç bölümü biraz zayıf olsa da, Donjon-Vassal karşılaştırmasında bir Marc Bloch un, Şaman-Klan birliği kavramında bir Mauss’un, Anlamsız-Anlamlı uyumunda bir Chomsky nin yaklaşımlarını doğrulayan çalışması, bir yükümlülüğün söz konusu olmadığını, bunun, çok çok iradi bir karar konusu olduğunu kanıtlıyor; bu yolla sözümona pozitif sıfatıyla anılan bir Hukuk’tan yola çıkarak Romalılaştırma ya da barbarlaştırma olgularının kavranmasını sağlayacak bir tahlil yapmaya kalkmanın yanıltıcı olduğunu ortaya koyuyordu. Dolayısıyla <i>a priori</i> kavramlardan mutlaka kaçınmak, ilk başta altyapıyı kavramaya çalışmak zorunluydu. Sanırım durumu anlıyorsun: Kurumda bir Kari Marx! Akıllara ziyan bir durum! Mamafih, jürinin çoğunluğu doktorayı onayladı. Bir kişi dışında: Anlattıklarına bakılırsa Carcopino’nun (ki lakabı da Cocopinard’dır), “Salak! Salak! Salak!” haykırışları koridorları çınlatmış.</p>

  <p>- Buna karşılık yaptığı anma konuşması bayağı dokunaklıydı.</p>

  <p>- Doğru. Buna çok şaşırdım. Birkaç dokundurma yapmadan duramayacağını sanıyordum.</p>

  <p>Olga lafa karıştı:</p>

  <p>- Susun, tabutu toprağa indiriyorlar.</p>

  <div>
    <br />
  </div>

  <p>Kimi şapkasını, kimi kalpağını çıkardı. Sarsak bir amiral yalpalayarak hazır olda durdu. Ottavio Ottaviani gözyaşlarını kurulamak için ak bir kumaş parçası çıkardı. Ağlayanlar çoğalmıştı. Bir paparazzi, başını son âşığı Urbain dAgostino’nun omzuna dayamış, hıçkıra hıçkıra ağlayan, gözyaşlarına boğu- lan Amanda Von Comodoro-Rivadavia’nın poz poz fotoğrafını alıyordu.</p>

  <p>Başta som altından bir tastan kutsal su saçan sarı giysili başpapaz, arkasında hışırdayan süslü bir atlas örtünün altında içi boş gibi duran bir haçı sallayan üç papaz, onların ardından da kulpları tunç, maun ağacında bir tabut taşıyan altı kişi ortaya çıktı. Tabutu taşıyanlardan birinin ayağı kaydı. Tabut kayarak düştü, kapağı açıldı: İçi boştu: Hasan İbn Abu kaybolmuştu!</p>

  <div>
    <br />
  </div>

  <p>Olay büyük gürültü kopardı. Başbakanlık Adli Polis’i suçladı. Adli Polis, Matignon’da suç buldu. Matignondaki Roblot Sarayı, suçu Borniol Kurumu’na attı. Borniol Kurumu’ysa -niçindir, anlaşılmaz- Foch Polikliniğini, onlar Dil Tarih Coğrafya Kurumu’nu, onlar İngiliz-İran Bankasını, onlar da Pompidou’yu sorumlu tuttular. Pompidou Giscard’ın hatalı olduğunu açıkladı, o Papon’un kusurlu olduğunu bildirdi, o kabahatin niçin Foccardda olduğunu anlattı...</p>

  <p>Ottavio Ottaviani, “Bu kadarı fazla artık. Yılda bir İbn Barka kâfi!” diyordu.</p>

  <div>
    <br />
  </div>

  <p>Ancak bütün bunlar altı üstü bir hafta sürdü. Bir hafta sonra suçlamalar, atışmalar, tartışmalar dindi, muammanın üstü örtüldü. Anton Ssliharf’in kayboluşu -tabii kaybolduysa- unutulmuştu; Hasan İbn Abu’nun kayboluşu da unutuldu.</p>
</body>
</html>
