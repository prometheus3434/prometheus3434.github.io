<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <p>UYUKLAYAN BOAZ</p>

  <div>
    <br />
  </div>

  <p><i>Bitap düşmüş yorgunluktan, yatmıştı</i></p>

  <p><i>Bütün gün didinip durmuştu harmanında.</i></p>

  <p><i>Sonra buğday dolu çuvalların yanında,</i></p>

  <p><i>Uyumuştu Boaz, başını koyar koymaz.</i></p>

  <div>
    <br />
  </div>

  <p><i>Arpa, buğday tarlaları vardı Boaz’ın,</i></p>

  <p><i>Varlıklıydı yaşlı adam, dürüsttü ama.</i></p>

  <p><i>Çamur bulaşmazdı tarlasının suyuna,</i></p>

  <p><i>Duzahtan çıkmamıştı odu ocağının.</i></p>

  <div>
    <br />
  </div>

  <p><i>Nisan çayı gibi parlardı ak sakalı.</i></p>

  <p><i>Gözü tok, gönlü boldu; karşılaştığında</i></p>

  <p><i>Hasat döküntüsü toplayan bir kadınla,</i></p>

  <p><i>Biraz darı saçardı: “Toplasın zavallı.”</i></p>

  <div>
    <br />
  </div>

  <p><i>Hiçbir vakit ayrılmamıştı doğru yoldan,</i></p>

  <p><i>Ak harmanisi gibi apaktı vicdanı.</i></p>

  <p><i>Aç, açık koymazdı, kollardı garibanı,</i></p>

  <p><i>Yoksullara tahıl akardı ambarından.</i></p>

  <div>
    <br />
  </div>

  <p><i>Gönül adamıydı, iktisatlı olsa da,</i></p>

  <p><i>Babacandı, yakınlarına sıdkı vardı.</i></p>

  <p><i>Kadınlar civanlardan çok ona bakardı:</i></p>

  <p><i>Civanlar hoş ama koca ihtiyar başka.</i></p>

  <div>
    <br />
  </div>

  <p><i>İlk kaynağa, sonsuzluğa yürür ihtiyar,</i></p>

  <p><i>Yalan dünyayı bırakmıştır arkasında.</i></p>

  <p><i>Civanın gözü tutuşturur, yakar ama,</i></p>

  <p><i>İhtiyarın gözü nurla, ışıkla parlar.</i></p>

  <div>
    <br />
  </div>

  <p><i>Yıkılmış tapınaklar gibiydi tınazlar</i></p>

  <p><i>Uyuyordu Boaz akşam karanlığında</i></p>

  <p><i>Sağda solda yatıyordu adamları da</i></p>

  <p><i>Kadim zamanlarda oluyordu tüm bunlar.</i></p>

  <div>
    <br />
  </div>

  <p><i>Bir hâkimdi İsrail boylarının başı</i>,</p>

  <p><i>Kaba kıl çadırlarda yaşardı insanlar;</i></p>

  <p><i>Dolaşırdı hâlâ bin bir türlü canavar</i>,</p>

  <p><i>Toprak hâlâ Tufan sularıyla ıslaktı.</i></p>

  <div>
    <br />
  </div>

  <p><i>Uyuyordu Boaz, dalla örtülü üstü,</i></p>

  <p><i>Uyuduğu gibi Yakup’un, Yahuda’nın.</i></p>

  <p><i>Bu sırada açılan göğün kapısının</i></p>

  <p><i>Aralığından ilahi bir rüya gördü.</i></p>

  <div>
    <br />
  </div>

  <p><i>Bu rüyada Boaz’ın karnından bir çınar</i></p>

  <p><i>Çıkıyor, ta arşa kadar uzanıyordu.</i></p>

  <p><i>Tırmanıyordu ağaca Boaz’ın soyu:</i></p>

  <p><i>Altta bir kral, dorukta çarmıhta Tanrı var.</i></p>

  <div>
    <br />
  </div>

  <p><i>Boaz mırıldanmaya başladı uykuda:</i></p>

  <p><i>“Nasıl olur da bu soyun başı olurum?</i></p>

  <p><i>Yirmi yıl sonra yüz yaşına basacağım,</i></p>

  <p><i>Oğlum olmadı hiç, yok artık karım da.</i></p>

  <div>
    <br />
  </div>

  <p><i>Yıllar yılı aynı yastığa baş koyduğum</i></p>

  <p><i>Kalktı koynumdan gitti Rabbin kucağına</i></p>

  <p><i>Ama sürdürüyoruz paylaşmayı hâlâ:</i></p>

  <p><i>O yarı yaşıyor, onla öldü bir yarım.</i></p>

  <div>
    <br />
  </div>

  <p><i>Bir soyun atası olacağım! Yok canım!</i></p>

  <p><i>Bu yaşta nasıl oğul sahibi olurum?</i></p>

  <p><i>Bir zamanlar daima dimdikti gururum,</i></p>

  <p><i>Sabahları aktı yüzüm, açıktı alnım.</i></p>

  <div>
    <br />
  </div>

  <p><i>Artık yaşlıyım, yalnızım, akşam olunca</i></p>

  <p><i>Ayazda söğüt dalı gibi titriyorum.</i></p>

  <p><i>İştahla toprağa bakıyor ya Rab ruhum,</i></p>

  <p><i>Susamış öküz nasıl bakarsa yalağa.”</i></p>

  <div>
    <br />
  </div>

  <p><i>Coşmuş konuşuyordu Boaz rüyasında,</i></p>

  <p><i>Rabbin nuruyla parlıyordu mahmur yüzü.</i></p>

  <p><i>Bilir mi koca çam altında açan gülü,</i></p>

  <p><i>Bilmiyordu o da, bir kadın var yanında.</i></p>

  <div>
    <br />
  </div>

  <p><i>O yattıktan sonra Rut, Moablı bir kadın,</i></p>

  <p><i>Göğsü üryan, uzanmıştı ayakucunda,</i></p>

  <p><i>Sanki bir damla ışık umuyordu o da</i></p>

  <p><i>Nurlar saçarak uyanışından adamın.</i></p>

  <div>
    <br />
  </div>

  <p><i>Boaz kadının hiç farkına varmamıştı,</i></p>

  <p><i>Rut da bilmiyordu Tanrının buyruğunu,</i></p>

  <p><i>Sardı havayı papatyaların kokusu,</i></p>

  <p><i>Galgala’yı okşadı akşam rüzgârları.</i></p>

  <div>
    <br />
  </div>

  <p><i>Zifaf odası oldu koynu karanlığın,</i></p>

  <p><i>Kutlu, uğurlu bir düğündü bu kuşkusuz;</i></p>

  <p><i>Bin bir ilahi mahluk, sayısız yakamoz</i></p>

  <p><i>Saçtı başlarına mavi kanatlarından.</i></p>

  <div>
    <br />
  </div>

  <p><i>Karışıyordu horultusuna Boaz’ın</i></p>

  <p><i>Akan yosunlu suyun boğuk şıpırtısı.</i></p>

  <p><i>Tabiatın baldan tatlı olduğu aydı,</i></p>

  <p><i>Zambaklarla donanmıştı üstü dağların.</i></p>

  <div>
    <br />
  </div>

  <p><i>Otlar karaydı, Boaz uykuda, Rut dalgın,</i></p>

  <p><i>Uzaklarda koyunların çıngırakları,</i></p>

  <p><i>Göğü sonsuz bir ilahi lütuf sarmıştı,</i></p>

  <p><i>Tam ırmağa iniş vaktiydi aslanların.</i></p>

  <div>
    <br />
  </div>

  <p><i>Urda, Yafada uyuyordu tüm mahlukat</i></p>

  <p><i>Altın yıldızlarla süslü göğün altında</i></p>

  <p><i>Narin bir hilal parıldıyordu batıda</i></p>

  <p><i>Düşünüyordu Rut, gönlü saf içi rahat.</i></p>

  <div>
    <br />
  </div>

  <p><i>Ayın şavkıyla aydınlanmıştı duvağı:</i></p>

  <p><i>Sonsuz bir yazın hasadında, hangi Tanrı</i></p>

  <p><i>İşini tamamlayıp, fırlatıp atmıştı</i></p>

  <p><i>Bu yıldız tarlasına bu altın orağı?</i></p>

  <div>
    <br />
  </div>

  <p style="text-align: right;">Victor Hugo</p>
</body>
</html>
