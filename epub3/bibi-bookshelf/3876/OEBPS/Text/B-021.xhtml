<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>21</h2>

  <p class="p1" style="text-align: center;"><i>Burada</i>, <i>kimi okurun çok açıklayıcı</i><br />
  <i>bulacağı ayrıntılarla dolu</i><br />
  <i>bir yolculuk anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Anton’un bir itirazı yoktu:</p>

  <p>- Olur. Urbino’ya gidiyoruz o zaman. Arabayı sabah akşam, hiç durmadan, dönüşümlü olarak kullanırız. Ama yola daha sonra çıkalım. Çünkü ilk olarak mutlaka bilardo masasının çuhasındaki ak izin anlamını bulmalıyız.</p>

  <p>Sabırsızlanan Augustus un yüzü ah al, moru mor olmuştu:</p>

  <p>- Ama niçin? Bilardo masasındaki izin konumuzla bir ilgisi yok ki.</p>

  <p>- Oğlunun başındaki kargışın ortaya çıkışıyla masadaki iz bağlantılı. Bir düşün, hiçbir zaman açıklamadığı bir nokta var: Zahiri parmağından söküp aldığı biliniyor ama sonra nasıl sakladığı bir muamma!</p>

  <p>Augustus sarardı:</p>

  <p>- Ama o zaman... o iz...</p>

  <p>- Bu tahminimin arkasında bir bilgi yok, bir umut var yalnızca ama sanırım o iz, Zahir’in niçin kargışla bağlantılı olduğunu anlamamızı sağlayacak.</p>

  <p>- Yani izin anlamını bulup çıkarabilir misin?</p>

  <p>Anton Ssliharf’in konuşmasındaki hava, izi anlamlandıracağına inandığını ortaya koyuyordu:</p>

  <p>- Bundan kuşkum yok. Haig bir zamanlar bana izin kaba bir krokisini yapmıştı. Boş zamanlarımda araştırdım, hatta ara sıra Institut ya da Ulusal Bilim Araştırmaları Kurumu (CNRS) gibi saygın kurumlarda çalışan bilim adamlarına da danıştım. Tam bir bilgi sahibi olmasam da, çözümü bulmamızı sağlayacak ya da hiç olmazsa sorunlarımızın karmaşıklığını azaltacak birkaç olasılık var bugün kafamda.</p>

  <p>Anton’la Augustus bilardo masasının bulunduğu salona gitti. Anton masaya yaklaştı, çuhaya dokundu. Sonra bir lupla ak noktalara bir bir, uzun uzun baktı. Kafasını kaldırdı:</p>

  <p>- Düşündüğüm gibiymiş. Söz konusu olan bir Katun.</p>

  <p>- Bir Katun mu?</p>

  <p>- Katun ya da Katoun. Maya uygarlığının, bilhassa Yucatan Yarımadasında kullandığı duvar yazısının adı. Anlamlı bir sözdizimi oluşturma konusunda kısıtlı bir gücü olduğu için kullanım alanı sınırlı olmuştu. Sütunların, anıtların, takların alt tarafına bir atasözünün, bir özlü sözün, kısa bir kıssanın, bir takvimin, bir andacın yazılmasında kullanılırdı.</p>

  <p>Yaklaşık yirmi yıllık bir zaman boyunca haftaların, ayların, ay tutulmalarının, kral doğumlarının, başka dönüm noktalarının kaydının tutulduğu takvim yazıtları Katun’un ana kullanım alanıydı; ama kimi zaman tam bir roman olmasa da salt bir bilgi aktarmanın aracı olmaktan çıkıp sanat için sanat anlayışına yaklaşan anlatılar için kullanıldığı da olurdu...</p>

  <p>Augustus Ssliharf’in ağzından çıkacakları kapmak için hazırdı:</p>

  <p>- Ama söz konusu olanın bir Katun olduğunu anladıysan, anlamını da çözmüş olmalısın!</p>

  <p>Anton Ssliharf güldü:</p>

  <p>- Tabii ki hayır! Çözüm için sabaha kadar çalışmam lazım (saat on iki oluyordu). Anlam ancak işin sonunda, yani ön yazıdan (şimdi, burada, karşımızda duran yazıdan) kopya yazıya, oradan da bizim lisanımıza aktarım işi tamamlandıktan sonra ortaya çıkacak.</p>

  <p>Ama ilk başta, kopya yazımın dayandığı öncülü kavramamız şart. Çünkü ana sorun tam bir sözlük sahibi olmamamızdan kaynaklanıyor. Bugün bütünün yarısının yarısını kavrayabilir durumdayız. Bütün çalışmalar yapıldıktan sonra da dağarcığımızda kabaca ancak üç sözcüğün biri olacak.</p>

  <p>- Ama bu kadar büyük bir noksanlık, bu karalamanın anlamını bulmamıza mâni olmaz mı? Bu işi yapabilir miyiz?</p>

  <p>- Niçin yapamayalım? Başkaları başarmıştı: Champollion’u hatırla. Ya da Laranda’yı, Arago’yu, Akalayı, Riga’yı, Riccoboni’yi, Von Schönthan’ı, Wright’ı bir düşün. Anlam ortada aslında. Ortada ama az ya da çok uzağımızda. Az ya da çok bulanık, az ya da çok muğlak ama orada. Onu çağrışım yoluyla kavramak mümkün:</p>

  <p>Anlatılanı kavrayışımızın üç aşaması olacak: Başta karmakarışık bir laf yığını gördüğümüzü, anlamsız bir çıfıt çarşısına düştüğümüzü sanacağız. Buna karşılık olumlu, sağlam, kodlayıcı bir gücün, onu daima varsaymış bir kamuoyunun onayını almış bir sinyalin varlığına da şahit olacağız. Söz konusu olanın, karşılıklı konuşmayı mümkün kılan, kurallarını, yasasını, düsturunu tanımlayarak bildirişimi yaygınlaştıran bir toplumsal araç olduğunu kavrayacağız.</p>

  <p>Karşı karşıya olduğumuz bir tüzük, bir mushaf, bir arzuhal, bir ordino, bir tarlanın kiralanmasına dair bir kontrat, bir kartvizit, bir tapu kaydı ya da bir roman olabilir. Aslolan, kullanılan sinyalin hangi noktaya uygulandığı olmayıp, bizatihi uygulanıyor olmasıdır; mühim olan dilin altından hangi baklanın çıktığı olmayıp, bizatihi dilin kullanılmasıdır. Bilgi aktarımı ya da anlatı, öykü ya da kurgu, uyarı ya da onama, masal ya da şiir; kapsamından, amacından, kullanım alanından bağımsız olarak bildirişimin, bir adamın komşusuyla, bir kişinin bir başkasıyla anlaşmasını sağlayan ortamın daima varoluşudur aslolan.</p>

  <p>Dolayısıyla ilk olarak algılayacağımız, anlamlandırmada yaya kalsak da bütün ağırlığıyla duyumsayacağımız, Logos un, Söz un gücü, konuşan bir “o’nun varlığı olacaktır. Bir romanı misal alırsak, sıradan, bayağı, alışıldık bulacağımız ana hatlarını ilk olarak algılayacak, karşımızdakinin tamı tamına bir roman olduğuna ikna olacağız: Birkaç kişi karşılaşacak, rastlantısal sandıkları ama aslında bir alınyazısının kaçınılmazlığıyla örülmüş olaylar dizisi yaşayacaklar. Rastlantısallık yanılsaması, alınyazısının mutlaklığını örtüp saklayacak ama bir yanını da açıkta bırakacak. Bir ölüm, sonra üç ölüm, sonra altı ölüm, sonra tümünün ölümü, sonra anlatının örgüsünü oluşturan ibrişimin dokuduğu, nakışları karmakarışık bir hah... Bunların karşısında, tamamlanmış bir figür görüntüsünü asla yakalayamayacağımız, burada anlamlı bir sinyal bulmaya çalışmanın boşuna olacağı duygusuna kapılacağız.</p>

  <div>
    <br />
  </div>

  <p>Ama daha sonra, anlatının kurgusundaki yasayı anladığımızda, bu kadar sınırlı bir lügat, bu kadar yıpranmış, kalbura dönmüş, yarım yamalak, güdük bir sözlük kullanarak yazılmış bir yazının sonuna kadar gidip tamamlanması bizi hayran bırakacak.</p>

  <p>Tabunun sağında solunda dolanıp duran, hiç dokunmadan onu kavrayan, kıvrak bir oyunla onu ortaya çıkaran, yaraya tuz basarak sağaltan, ağzına almadan imayla, çağrışımla onu adlandıran, vurgulayan, haykıran bu inanılmaz havai güç bizi afallatacak ama okudukça anlamını hâlâ tam kavrayamasak da sinyalin yürürlüğünü onaylıyor olacağız.</p>

  <div>
    <br />
  </div>

  <p>Sonra, nihai olarak, bütün bunların niçin bu kadar zorlu bir boyunduruk altında, bu kadar gaddar bir yasanın hükmü uyarınca kurulduğunu kavrayacağız. Bütün bunlar çılgınca, bomboş bir arzudan doğmuş: Boşa atılan bir çığlığın sihrini yansıtma, uysal, masum, sıradan sözün rahatlatıcı yolundan çıkma arzusundan... Anlam taşıyan unsurlara çıkış yolu olarak daracık bir boğaz, minicik bir göz, kılcal bir damardan başkasını tanımayan, doğrulamasını yalnızca bu darlık, bu miniklik, bu kılcallıkta bulan bir arzudan kaynaklanmış.</p>

  <p>Bunu kavradığımızda, noksanlığa karşı bir olumlama ortaya çıkacak, kısıtlamanın doğurduğu özgürlük boy atacak, hayal gücü olgunlaşıp başak tutacak, kapkaranlıktan apaydınlığa ulaşmış olacağız!</p>

  <div>
    <br />
  </div>

  <p>Ssliharf’in uzun açıklaması, yapacakları yolculuğu Augustus’a unutturamamıştı:</p>

  <p>- Sonuç alacağına inansam, çizdiğin çalışma programını coşkuyla alkışlardım. Ama zaman tanrısı Kronos bizi dürtüp duruyor. Buradan Urbino’ya dünya kadar yolumuz var: Aşağı yukarı altı Çin tuşu ya da yüz altmış altı parasang, yani on dokuz kupoduturam yol yapacağız!</p>

  <p>Ssliharf kararlıydı:</p>

  <p>- Olsun. Yaparız. Ama şimdi çalışmaya başlıyor, doludizgin sisin ortasına, alacakaranlığıma dalıyorum.</p>

  <div>
    <br />
  </div>

  <p>Anton Ssliharf sonra bana döndü:</p>

  <p>- Squaw, kapının orada, çantamda çalışmalarımda kullanacağım altı kitap bulunuyor. Onlara ihtiyacım var.</p>

  <p>Kapıdaki pırıl pırıl çantayı alıp salona döndüm. Çantadan Maya uygarlığı araştırmalarının doruğunu oluşturan altı başyapıt çıktı: Villacorta-Rodas’ın İspanyolca’ya aktardığı Popol-Vuh, R.P. Sahagun’un muazzam yapıtı, Machu-Pichu Lügati, son olarak da üç Chilam-Balam, yani Ixil, Oaxaca, Uaxactun.</p>

  <div>
    <br />
  </div>

  <p>Kopya yazımın çıkarılması sabaha kadar sürdü. Anton Ssliharf kazağını çıkarmıştı. Sırılsıklamdı. Ara sıra ona bir sandviç, bir fincan çay, bir bardak Anjou şarabı ya da bir başka içki sunuyorduk. Uğraşıp didiniyor, bir türlü tatminkâr bulmadığı karalamalarla, kabataslak kopyalarla doldurduğu kâğıt parçalarını halılara yayıyordu. Sigaranın birini söndürüp birini yakıyor, gırtlağını paralarcasına öksürüyordu. Bütün donanımı, bütün silahlarıyla saldırıyor, çırpınarak çalışıyordu.</p>

  <p>Ama olmuyordu. Siniri bozuluyor, küfrü basıyordu. Kızıp köpürüyor, hırsından mosmor oluyor, dişini gıcırdatıyor, hop oturup hop kalkıyordu. Bir yandan da mırıl mırıl konuşuyor, tuhaf laflar, anlamsız lakırdılar söylüyor, zırvalayıp duruyordu. Kaygılanmaya başlamıştık. Aklını yitirmiş gibi bir hali vardı.</p>

  <p>Horozların ötüşü duyulmaya başladığı sırada, koluyla alnını silip doğruldu. Turşusu çıkmış ama sonuçtan hoşnut kalmıştı:</p>

  <p>- Uf! Bir ara hiç başaramayacağım sandıydım.</p>

  <p>Karınca duası gibi yirmi dokuz figürün çizili olduğu bir kâğıdı Augustus’a uzattı. Gözlüğünü takıp kâğıda bakan Augustus’un kaşları çatıldı:</p>

  <p>- İyi ama bu yazdıkların çuhadaki noktalar kadar anlaşılmaz görünüyor. Niçin bunca zaman yitirdik, onu da anlayamıyorum.</p>

  <p>- Sakin olalım, sakin olalım! Şimdi anlayacaksın.</p>

  <p>O coğrafyadaki dokuza yakın akraba dilin tamamı Katun kullanırdı. Karşı karşıya olduğumuz yazı, bir Chiapas ağzı olan Lacandon lisanında yazılmış. Maya uygarlığında, bir kâhinin baktığı falın sonucunu, gördüğü düşün yorumunu, olacaklara dair uyarılarını kayıt altına almasına yarardı Katun. Doğasında bir bilicilik, bildiricilik, kâhinlik boyutu olduğundan, Katun daima gizli, karanlık, Batıni bir anlam katmanı da taşırdı. Bu anlam katmanının yorumunu, açıklamasını yalnızca bir kâhin ya da bir şaman yapabilirdi. Sonuç olarak bugün bir Katun’un kopya yazımını çıkarmayı biliyoruz ama nasıl okunacağını bilmiyoruz.</p>

  <p>Augustus’un içi daralmıştı artık:</p>

  <p>- İyi ama... N’apıcaz şimdi? Zamanımız da azalıyor...</p>

  <p>- Sabırlı ol biraz Augustus! Rahat bırak da çalışayım. İki ana çözüm yolu var. Ayrıca çözüm yolu başına asgari dört alt yordam bulunuyor. Bu bir sürü şıkkı bir bir sınamamız lazım.</p>

  <p>Sorun şuradan kaynaklanıyor: Ünlü harfi bulunmayan, düz okuması olmayan bir yazılı dil söz konusu burada. Dolayısıyla, okunaksızlığı doğasından kaynaklanan bir yazıyı okumaya çalışmanın aykırılığını aşma durumundayız.</p>

  <p>Ama o bilindik,</p>

  <div>
    <br />
  </div>

  <p>A ala la ala ula la am bır lay la ap up</p>

  <p>Ba bala la bala bula la bam bır lay la bab bup</p>

  <p>Ca cala la cala cula la cam bır lay la cap cup</p>

  <div>
    <br />
  </div>

  <p class="p1">kalıbına öykünüp, kopya yazımın yapısını yansıtan bir şablon çıkarırsak, aklımızın, altıncı hissimizin, hayal gücümüzün yardımıyla aslına daha yakın bir ikinci kopyaya ulaşabiliriz.</p>

  <p>Ssliharf açıklamalarını tamamladıktan sonra işinin başına döndü. Küçük bir kara tahtaya yirmi dokuz ak figür çizdi. Ortaya çıkan yazı şuydu:</p>

  <div>
    <br />
  </div>

  <p>Yar La Ra Ka Za Dâm Ya Sa Mâ</p>

  <p>‘A Ca Na La Ma Çan Ya Za Ra Ma’</p>

  <p>Fa Kam Da Yak A Lar Ba Ra’ Hra Fa’</p>

  <div>
    <br />
  </div>

  <p>Yazının bir sözcüğünü dahi anlamayan Augustus kızmaya başlamıştı. Sinirli sinirli konuştu:</p>

  <p>- Kuş dili midir, başka bir dil mi bilmiyorum; bildiğim hayal gücümü hiç coşturmadığı...</p>

  <p>Ssliharf, ikindi olmadan Katun’un sırrına varacağına ant içip Augustus’u yatıştırdı. İstimini almış, kabına sığmaz olmuştu.</p>

  <p>Yoğunlaşmak için sakin bir ortama ihtiyaç duyduğunu açıklayarak bizi salondan çıkardı. Karnımızı doyurmak için birkaç lokma hazırlamaya mutfağa yollandım. Augustus da garaja, Hispano-Suiza’sının yağma, suyuna bakıp yol hazırlıklarını tamamlamaya gitti.</p>

  <div>
    <br />
  </div>

  <p>Saat tam on ikiyi vurduğunda Anton Ssliharf bilardo masasının bulunduğu salondan çıktı. Bir kâğıt tutuyordu. Augustus’a yaklaştı:</p>

  <p>- Bilardo masasının çuhasındaki ak noktaların anlamı bu kâğıtta.</p>

  <p>Augustus çarpılmış gibiydi. Ölgün bir tonda konuştu:</p>

  <p>- O kâğıda bakamayacağım galiba. Okusana bana.</p>

  <p>O anda gökyüzünün mavisinin pus tabakasının ardında kaybolduğunu, ufkun karardığını daha sonraları hatırladık. Kara yağmur bulutları sarmıştı dört bir yanı. Sanki az sonra korkunç bir kasırga patlayacaktı. Ani bir rüzgâr camlardan birini kırdı.</p>

  <p>Ağzımdan çıkan, <i>“I'm afraid”</i> fısıltısını duyan oldu mu bilmiyorum. Gözüm Augustus’a ilişti. Ağzı dili dolanarak bir dua mırıldanıyordu.</p>

  <p>Anton Ssliharf idam hükmümüz olan yazıyı okumaya başladı. Sözcük sözcük vurguları, buz gibi tonuyla sanki konuşmuyor, Augustus’a sipsivri bıçaklar savuruyor, laflarıyla onu mızraklıyor, şişliyor, zımbalıyor, mıhlıyor, çiviliyordu.</p>

  <p>Yirmi yıl oldu, saçlarıma ak düştü ama Ssliharf’in yazıyı okuyuşu hâlâ kulaklarımda:</p>

  <div>
    <br />
  </div>

  <p><b>UÇURUMLARDA YONTTUM KANUNUMU</b></p>

  <p><b>ÇÜNKÜ GAZABIN ÖĞÜTTÜĞÜ KAYAYA</b></p>

  <p><b>YAZILABİLİR ANCAK İNTİKAMIMIN YAZISI</b></p>

  <div>
    <br />
  </div>

  <p>Uzun bir suskunluk oldu. Anton Ssliharf’in uzattığı kâğıda konup uçan, dönüp duran kocaman bir yabanarısının vızıltısı dışında çıt çıkmıyordu. Sonra Anton yavaşça sordu:</p>

  <p>- Anladın mı?</p>

  <p>Augustus mırıldanarak yanıtladı:</p>

  <p>- Sanki Arthur Gordon Pym’in sonu gibi.</p>

  <p>Anton Ssliharf onayladı:</p>

  <p>- Haklısın galiba.</p>

  <p>- Oradaki yazı gibi bunun da kötücül bir gücü olmadığını umalım.</p>

  <p>- Bunu nasıl anlayabiliriz?</p>

  <p>- İçimi kaplayan kaygının kaynağı şu: Gazabın öğüttüğü kaya sözünü duyduğumda, salı akşamı oğlumu sokacakları ak alçıdan yapılma yumurta biçimli kalıp kostümü düşündüm. Onu giydiği zaman intikam yasası çalışmaya başlayacak. O kostüm oğlumun hayatına mal olacak. Urbino’ya koşalım! Hadi! Sah günü, akşam olmadan orada olmamız lazım!</p>

  <p>Fırlayıp garaja koştu. Anton da arkasındaydı. Hispano-Suiza’ya atladıkları gibi yola çıktılar.</p>

  <div>
    <br />
  </div>

  <p>Ama, Augustus’un bir an dahi durup soluklanmadan, sürücü koltuğuna yapışmış gibi sabah akşam araba kullanmasına karşın, oraya zamanında varamadıklarını biliyoruz. Çünkü üç talihsizlik yolda onları durdurmuştu. Aillant-sur-Tholonda altı dişli yatağından çıkmış, arabanın şanzımanı dağılmıştı. Isonzo’da marş motoru yanmış, kablolar tutuşmuş, distribütör duman olmuştu. Oglio kıyısındaki Larandada radyatör su kaynatmıştı.</p>

  <p>Urbino Dukalık Sarayına vardıklarında Haig çoktan kalıba girmişti. Augustus, baritonun kullanımına ayrılmış soyunma odasına doğru koşturdu. Ama kulis kapısındaki koruma onu bırakmadı. Salon tıklım tıklım dolu olduğundan bir paradi sırasının başına bir oturak koyup onu oturttular. <i>Don Juan</i>’ın o ilahi notalarına kayıtsız kalıp ağlayarak, çöküp oturdu. Yıkılmıştı.</p>

  <p>Az sonra Haig ortaya çıktı. Ramp ışıklarının altında ak bir kaya parçası gibiydi. Ağırlığını zorlukla taşıyordu. Bundan sonrasını, kör talihin canımızı yakan oyununu nasıl oynadığını biliyorsunuz: Douglas’ın ayağı dolandı, bir sağa, bir sola sallanıp yıkıldı...</p>

  <div>
    <br />
  </div>

  <p>Olga buz gibi bir tonda araya girdi:</p>

  <p>- Hayır! Anlatında mühim, can alıcı bir olguyu atladın. Bir hafta sonra ak çarşafa sarılı ölü oğluyla Azincourt’a döndüğü zaman Augustus’un sana anlattığı gibi aktardın Haig’in ölümünü.</p>

  <p>Oysa Augustus can alıcı bir noktayı anlatmamıştı. Bilmiyor muydu? Unutmuş muydu? Bilinçsiz davranmış, sonra suçluluk duygusuyla aklından mı silmişti? Kim bilir? Ama Anton Ssliharf oradaydı. Bir bakışta, bütün olayı kavramıştı!</p>

  <p>Squaw Douglas’in dul karısının sözünü nasıl bağlayacağını anlayamamıştı:</p>

  <p>- Ama ayakları dolanan Haig’in bir sütun gibi yıkılmasında, kavranacak bir olay mı var?</p>

  <p>- Var tabii! Augustus’un sana anlatamadığı şuydu: Yaptığı uzun yolculuktan bitap düşmüş, oğlunu kurtarmaktan âciz, korkunç bir acıdan mustarip Augustus’un, Douglas ortaya çıktığı anda ayağa fırlayarak avazı çıktığı kadar haykırması, onun şaşırmasına, bir panoya çarpmasına, takılıp yuvarlanmasına, sonuç olarak canından olmasına yol açmıştı!</p>
</body>
</html>
