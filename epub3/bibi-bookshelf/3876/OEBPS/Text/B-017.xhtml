<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>17</h2>

  <p class="p1" style="text-align: center;"><i>Burada, bu kitabın yarı yazarı C. Yardımcı</i><br />
  <i>zorunlu olarak lafa karışır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Açıklayıp açıklamamakta kararsız kaldığım bir sırrımı burada okurla paylaşmak istiyorum.</p>

  <p>Bu kitabı ilk okuduğum sırada, şiir tutkunlarının hoşlanacağı bir öykünün anlatıldığı 12. bölümün ortalarında, inanılmaz bir olay oldu. Kapı çaldı. Kitaptan başımı kaldıramadığım için aldırmadım. Kapı bir daha çaldı. Gönülsüz gönülsüz açmaya gittim. Postacıydı. Bana bir koli uzattı. Postadan bir koli çıkması sürprizdi ama bunda bir olağanüstülük yoktu. Buna karşılık yollayanın adını gördüğüm anda gözüm fal taşı gibi açıldı, donup kaldım. Koliyi yollayan Anton Ssliharf’ti!</p>

  <p>O ana kadar bir roman kahramanından hiçbir zarf ya da koli almamıştım. Afallamış, bir tuhaf olmuştum. Kuşkulanmaya başlayan postacıyı savmak için uzattığı kâğıdı imzaladım, koliyi aldım, nutkum tutulmuş bir durumda odama döndüm.</p>

  <p>Olga’nınki gibi bir koliydi. Açtım. Bir dosyayla, kalın, turuncu kapaklı bir yakın anlamlılar sözlüğü çıktı. Dosyada şiirimizin kusursuz bir antolojisini oluşturacak kapsamda, bir sürü manzum yapıt bulunuyordu.</p>

  <p>Divan şiirimizin başyapıtları da vardı aralarında, yakın zamanlarda yazılmış olanlar da. Yalnızca bir ortak noktaları vardı: Ortaokulu bitirmiş, ortalama bir kültür sahibi kişi için tamamının ya bütünü ya bir kıtası ya bir mısraı ya da şairi çok bilindik, çok tanıdıktı. Art arda kâğıtlara göz atıp bir yana koyuyordum.</p>

  <div>
    <br />
  </div>

  <p>Divan şiiri dolu sayfalardaki Fuzûlî’nin,</p>

  <div>
    <br />
  </div>

  <p><i>Aman candan usandırdı gazabdan yâr usanmaz mı</i></p>

  <p><i>Ufuklar yandı âhımdan murâdım mumu yanmaz mı</i></p>

  <div>
    <br />
  </div>

  <p>Bâki’nin,</p>

  <div>
    <br />
  </div>

  <p><i>Avâzını bu cihana Dâvûd gibi sal</i></p>

  <p><i>Baki kalan bu cihanda bir hoş sada imiş</i></p>

  <div>
    <br />
  </div>

  <p>ya da İstanbul’un cümbüşlü zamanının uçan şairinin,</p>

  <div>
    <br />
  </div>

  <p><i>Çıkalım can-ı cananım yürü Sa’d-âbâd’a</i></p>

  <div>
    <br />
  </div>

  <p class="p1">mısralarıyla sanki okul yıllarıma dönmüş gibi oldum, Nâbi’nin muamması, Galib’in murabbası da tanıdıktı. Fırsatî’nin hicvini yanıtlamak için <i>Siham-ı Kaza</i>’nın sivri dilli şairinin yazmış olduğu kıtaya da güldüm. Ama bunları Ssliharf bana niçin yollamıştı?</p>

  <div>
    <br />
  </div>

  <p>Dosyada halk ozanlarının koşmaları da vardı. Bu olağanüstü antolojinin âşıklara ayrılmış kısmı Kaygusuz Abdal’dan <i>Kırk gün oldu kaynatırım kaynamaz</i>’la başlıyor, Kazak Abdal’dan <i>Sıpayı saldım çayıra</i>, Pir Sultan’dan <i>Kâtip ahvalimi şaha bir bir yaz</i>, Yunus’tan <i>Manda yuva yapmış söğüt dalına</i>, Köroğlu’dan <i>Kır atımla çıkarım Bolu Dağına</i>’yla sürüyor, Hatayı mahlasıyla yazan Şah İsmail’in <i>Hakikat bir gizli sırdır</i> koşmasıyla son buluyordu.</p>

  <div>
    <br />
  </div>

  <p>Sonra, son iki yüzyılda yazılmış yapıtlar başlıyordu.</p>

  <div>
    <br />
  </div>

  <p>Vatan şairi Namık’ın <i>didar-ı özgürlük</i> için yazdığı unutulmaz mısralarla dolu şiirini şunlar izliyordu:</p>

  <div>
    <br />
  </div>

  <p>Aşiyan sürgününün,</p>

  <div>
    <br />
  </div>

  <p><i>Yiyin köpoğlular yiyin</i>, <i>bu han-ı iştiha sizin</i></p>

  <p><i>Doyunca</i>, <i>tıksırınca</i>, <i>çatlayıncaya kadar yiyin</i></p>

  <div>
    <br />
  </div>

  <p>nakaratlı <i>Han-ı Yağma</i>'sı;</p>

  <div>
    <br />
  </div>

  <p>Şair-i azam Abdülhak Hamid’in, mısralarından çok, adı ünlü acılı şiiri <i>Kabir;</i></p>

  <div>
    <br />
  </div>

  <p>Aziz İstanbul şairinin <i>Suskun Vapuru, Andaluzya’da Raks’ı;</i></p>

  <div>
    <br />
  </div>

  <p>Haşim’in, <i>Ağır ağır çıkacaksın bu basamaklardan</i> mısrasıyla başlayıp, <i>Bu bir lisan-ı hafidir ki ruha dolmakta</i> mısrasıyla sonlanan şiiri;</p>

  <div>
    <br />
  </div>

  <p>Dıranas’ın <i>Fahrünisa Abla</i>’sı;</p>

  <div>
    <br />
  </div>

  <p>Tarancı’dan <i>Yolun Yarısı;</i></p>

  <div>
    <br />
  </div>

  <p>Nâzım’ın, <i>İnsan Manzaraları</i>’ndan alınmış birkaç pasajın yanı sıra, Piroş için yazdığı bir saat 21-22 şiiri;</p>

  <div>
    <br />
  </div>

  <p>O.V. Kanık’ın <i>Dalgacı Mahmut</i>’unun, <i>Anlatamıyorum</i>’unun yanı sıra daha az tanınan bir şiiri, <i>AAAAAAAAAAAA;</i></p>

  <div>
    <br />
  </div>

  <p>Attila İlhan’dan, <i>Sakın Ha, Puslar Bulvarı, Biz Sana Zorunluyuz;</i></p>

  <div>
    <br />
  </div>

  <p>Anadolu’nun lirik şairinin <i>Karadutum, çatal karam, şoparım</i> mısrasıyla başlayan şiiri;</p>

  <div>
    <br />
  </div>

  <p>Bir iddiada mağlup olunca adının bir harfini atmak zorunda kalan C. Sürya’nın <i>Sizin Hiç Babanız Öldü mü</i>’sü;</p>

  <div>
    <br />
  </div>

  <p>Zarif bir şairin <i>Karalarla Aklar</i> kitabından birkaç kısa şiir;</p>

  <div>
    <br />
  </div>

  <p><i>Yort Savul</i> şairinin, <i>Ortodoksluklar</i>’ı;</p>

  <div>
    <br />
  </div>

  <p>Can babadan, <i>Ay! Ay! Ay, Baharla Ölüm Konuşmaları, Fıstıkiymişik;</i></p>

  <div>
    <br />
  </div>

  <p>Diyarbakır’ın hırçın şairinin <i>Yirmidokuz Artı Dört Kurşunu.</i></p>

  <div>
    <br />
  </div>

  <p>Romandaki kimi ipuçları Anton Ssliharf’in dilimizi biliyor olma olasılığını düşündürmüştü bana. Hatta Amaury Ünsüz’ün Anton’un notlarını karıştırdığı sırada dilimizi kullanarak yazdığı kimi notlarla da karşılaşmış olduğunu ancak bunları hastalığın son aşamalarında karalanmış sayıklamalar sandığını kafamda kurmuştum. Buna karşın Anton Ssliharf’in şiir dünyamıza bunca hâkim oluşuna doğrusu biraz şaşırmıştım. Ama şaşkınlığımın asıl kaynağı (bunları bana postayla yollamış olmasının yanı sıra) bu hoş antolojinin anlatıyla ilişkisini kuramıyor olmamdı.</p>

  <p>Sayfaları bir daha, bir daha okudum. Şiir yazılı sayfaları bir yapbozun parçalarıymış gibi kullanarak yan yana dizip baktım. Sıralamayı bozup bozup bir daha kurdum. Sayfaları mısra mısra, sözcük sözcük, harf harf araştırdım, tarttım, taradım. Otuza yakın şairin şiiri arasında, iyi bir antoloji oluşturmalarının dışında bir bağ yoktu. Bu antoloji şahsi bir şiir anlayışının damgasını hiç taşımıyordu; dolayısıyla Anton’a ilişkin, açık bir bilgi taşıyor olamazdı. Örtük bir anlam, bir ima arama çabam da sonuçsuz kalmıştı.</p>

  <p>Umudumu yitirip ayağa kalktım. Ortalığı toplamaya giriştim. Tam o sırada, kolinin sarılı olduğu ambalaj kâğıdına yazılı şiirin farkına vardım. Bir solukta okumamla kafamda bir ampulün yanması bir oldu. O anda başımdan ışıklar saçmış olduğumu anlatsalar inanırım; müthiş bir aydınlanma anıydı! Yapacağım iş konusunda kararımı da o anda aldım: Masaya oturdum. Okumakta olduğunuz bölümü yazmaya koyuldum.</p>

  <div>
    <br />
  </div>

  <p>NOT: Söz konusu şiiri aşağıya koyuyorum. Karacaoğlan’la âşığı Gülsümbül arasında bir atışma formunda yazılmış olmasına karşın, başvurduğum onlarca kitapta Karacaoğlan’a ait bunun gibi bir şiir bulamadım. Ayrıca koşmalarında adını andığı çok sayıda âşığı olan çapkın ozanımızın abayı yaktıkları arasında Gülsümbül isimli bir kadının bulunduğu doğrultusunda bir malumata da hiçbir kaynakta rastlamadım. Aşağıdaki satırları Anton Ssliharf’in yazdığından hiç kuşkum yok:</p>

  <div>
    <br />
  </div>

  <p><i>aldı sazı Karacaoğlan</i></p>

  <div>
    <br />
  </div>

  <p>oylum oylum on kuruşum</p>

  <p>uzaklara kaçtı kuşum</p>

  <p>abuk sabuk konuşurum</p>

  <p>lafım yarım ağzım tutuk</p>

  <div>
    <br />
  </div>

  <p>yasaklardır canım yakan</p>

  <p>bıktım artık ayrılıktan</p>

  <p>ayrı kaldım hatunumdan</p>

  <p>lafım yarım ağzım tutuk</p>

  <div>
    <br />
  </div>

  <p>karacaoğlandır adım</p>

  <p>akça goncamı bulayım</p>

  <p>kalmıyayım gayrı canım</p>

  <p>lafım yarım ağzım tutuk</p>

  <div>
    <br />
  </div>

  <p><i>çözüldü dili gülsümbülün</i></p>

  <div>
    <br />
  </div>

  <p>ümitliydim gittiğim gün</p>

  <p>ikinci gün çöktü hüzün</p>

  <p>biri gitti iki sözün</p>

  <p>özüm sözüm bölük pörçük</p>

  <div>
    <br />
  </div>

  <p>yitirmişim yiğidimi</p>

  <p>yüzüm gözüm söndü gibi</p>

  <p>çürüdü dilimin dibi</p>

  <p>özüm sözüm bölük pörçük</p>

  <div>
    <br />
  </div>

  <p>gülsümbülüm, gör yüzümü</p>

  <p>işit dikişsiz sözümü</p>

  <p>döndüm şimdi bitsin küslük</p>

  <p>özüm sözüm bölük pörçük</p>

  <div>
    <br />
  </div>

  <p><i>sarılırlar, bir ağızdan</i></p>

  <div>
    <br />
  </div>

  <p>kavuşunca dünya tatlı</p>

  <p>yar dudağı dili ballı</p>

  <p>ama havada asılı</p>

  <p>sanki hâlâ bir noksan var</p>

  <div>
    <br />
  </div>
</body>
</html>
