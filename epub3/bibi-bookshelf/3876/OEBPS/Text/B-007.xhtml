<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>7</h2>

  <p class="p1" style="text-align: center;"><i>Burada,</i> <i>Anton Ssliharf’in notlarını</i><br />
  <i>karıştırdıktan sonra dosdoğru Hayvanlar</i><br />
  <i>Dünyası Parkına gidişimiz anlatılır</i></p>

  <div>
    <br />
  </div>

  <p class="p1" style="text-align: center;">*</p>

  <div>
    <br />
  </div>

  <p class="p1">Anton Ssliharf’in arkadaşının adı Amaury Ünsüzdü.</p>

  <p>Amaury Ünsüz un (birinin öz olup olmadığı kuşkulu, üçü Doğulu kapatmasından) dokuz çocuğu vardı. Garip bir rastlantıyla onun da adı Gayb olan büyük oğlu kaybolalı yirmi dokuz yıl oluyordu. Gayb ünlü İngiliz âlim Lord Gadsby V. Wrighf’ın da katıldığı Martial Cantaral Vakfı’nın yaptığı bir toplantı sırasında Oxford’da ortadan yok olmuştu. Bir sonraki oğlu Adam da açlık duyusunu yitirdiği için zayıf düşmüş, bir sanatoryumda ölmüştü. Bunun ardından üç oğlu daha öbür dünyaya göçmüştü: Zanzibarda İvan’ı büyük bir balık yutmuş; Milano’da Luccino Visconti’nin asistanı olan Odilon gırtlağına sivri bir kılçık batınca boğulmuş; Honolulu’da Urbain’in bütün kanını muazzam bir sülük sömürmüş, yirmi kan nakli zavallıyı kurtaramamış, çocuk kan kaybından ölmüştü. Amaury Ünsüz un üç kızı Ökcan, Ümmühan, Işıtan, bir Ankara yolculuğunda trafik kazasında hayatlarını yitirmişti. Hayatta kalan son oğlu Yvon uzaklarda yaşıyordu. Araları soğuktu; yılda bir görüşüyorlardı.</p>

  <div>
    <br />
  </div>

  <p>Amaury Ünsüz Anton Ssliharf’in villasının dört bir yanını arayıp taradı. Konuştuğu kapı komşusu ona sinüsün açılması olayını aktardı. Bilgi almak için civardaki başka komşuların da kapısını çaldı.</p>

  <p>Anton Ssliharf’in konutunun, karanlık, şatafatsız, hatta kaba saba bir tarzı vardı: Duvarlar badanayla boyanmış, kötü bir pamuklu dokuma olan kirli hah topak topak havlanmıştı. Darmadağınık oturma odasında içi dışına çıkmış küflü bir divanla, ona bitişik, çürümüş soğan kokan bir sandık bulunuyordu. Oynak bir dolabın kapaklarına üç çirkin afiş bantlanmıştı. Buzlu camla yapılmış vitraydan, odaya boz bulanık solgun bir ışık giriyordu. Yatak odası, paslı bir karyola, kötü bir yatak, yamru yumru olmuş bir yastık, iç bulandıran bir çarşaftan oluşuyordu. Banyoyla yüznumara, sandık odasından bozma daracık bir dört duvardı, burada bir ibrik, bir kurna, bir tas, bir ustura, yarısı bir sıçanın kahvaltısı olmuş bir havlu bulunuyordu.</p>

  <p>Amaury, ayakta zor duran üç rafa yığılı, sırtı tozlu, kapağı buruşuk kitapları bir bir açtı. Kitapların sayfalarında bütün boşluklar notlarla, çıkmalarla, yorumlarla doluydu. Bütün bu notları taramasına karşın bir anlam çıkaramadı. Buna karşılık Ssliharf’in kimi kitaplarla daha uzun boylu uğraşmış olduğunun farkına vardı: Gombrich’in <i>Art and Illusion</i>’ı, Witold Gombrowicz’in Cosmos’u, Monica Wittig’in <i>Opoponax</i>’ı, Thomas Mann’ın <i>Doktor Faustus</i>’u, Noam Chomsky’nin, Roman Jacobson’un kimi kitapları, Aragon’un <i>Blanc ou l’Oubli</i>’si.</p>

  <p>Sonra Amaury ayağına takılan bir karton kutuyu açtı. Kutu, Anton’un yazıp biriktirdiği sayfalarla doluydu. Bir zamanlar kafasına tıkıştırılmış bütün bilgiyi kılı kırk yararak bu sayfalara yansıtmış olduğu için, bunları okuyan Amaury, aynı zamanda Anton’un tahsil hayatına dair özyaşamöyküsünü okumuş kadar oldu.</p>

  <div>
    <br />
  </div>

  <p>Başta Fransızca parçalar vardı:</p>

  <div>
    <br />
  </div>

  <p class="p2"><i>O zamanlar yaşadığımız kasabada otomobil, otobüs, taksi yoktu. Komşu kasabada yaşayan Linda ablaya hayrandım. Amca oğlumla onun kasabasına koşardık. Koşmamız şarttı yoksa oraya zamanında varamazdık. Linda abla ortadan kaybolmuş olurdu.</i></p>

  <p class="p2"><i>Ancak bir gün Linda abla büsbütün yok oldu. Zamanla onu bir daha hatırlamamacasına unutmalıydık ama bir türlü unutamıyorduk: Ona âşıktık. Kokusuna, saçtığı ışıltıya, bluzuna, uzun paçalı turuncu pantolonuna âşıktık.</i></p>

  <p class="p2"><i>Ama sonunda son umutlarımız da yok oldu: Bir rastlantıyla, üç yıl sonra, bir sabah kahvaltısında Linda ablanın öldüğünü duyduk.</i></p>

  <div>
    <br />
  </div>

  <p>Ardından filozofların yapıtları yorumlanıyordu:</p>

  <div>
    <br />
  </div>

  <p class="p2">A priori <i>tahaddüsün analizini yaptığında Kant, bir an için</i> Cogito’<i>dan kuşkuya kapılır. Çünkü Kant’ın uslamlamasına bakılırsa,</i> Cogito’dan <i>çıkıldığında, Tanrısal bir varlık, Birlik kavramının tasavvuruna giriştiği zaman şişirilmiş bir Birinci Şahıs varsayımı muhataralı bir durumda kalır. Kant şunları yazar: “Bunu kavrayan Spinoza, adının yakınları tarafından karalanmasına yol açan dönüşümü tamamlayabilmiş, çok sayıda az tanınmış fikri takipçisinin önünü açmıştır. Ah Yahudi Baruch! Nasıl oldu da ‘Naturanın o yarayı dikip (o boşluğu doldurup), çatlakları kapatacağını, Sonsuzluk arzusunun tatminini sağlayacağını düşündün?” Bunun ardından Kant Platonik bir yaklaşımla ama kanımca yanlış olarak, Spinoza’yı katil bir baba figürünün oğlu olarak tanımlar. Çünkü daha antikçağlarda Platon, arkaik olanı bir tür baba katli aracılığıyla silip, Birlik kavramından kaynaklanan hiçbir kavramın sonlu olamayacağını görmüştür.</i></p>

  <p class="p2"><i>Dolayısıyla yay dönmüş, nişan alanın burnunun ucu nişangâha dönüşmüş, sivri uçlu ok filozofun alnının çatma saplanmış, bir an için Birlik kavramından yoksun bir</i> Cogito’ya <i>inanan filozofu vurmuştur.</i></p>

  <div>
    <br />
  </div>

  <p>Ardından sayılar, fonksiyonlar, gruplarla ilintili çalışmalar sayfaları dolduruyordu:</p>

  <div>
    <br />
  </div>

  <p class="p2"><i>Gruplara dair.</i></p>

  <p class="p2"><i>(Marshall Hail jr’ın L.I.T. No. 28, sayfa 6-19da yayımlanmış bir çalışmasından alıntılandı.)</i></p>

  <p class="p2"><i>Bu kavramı kim buldu, insanlığa kim sundu? Gauss mu, Galois mı? Bilinmiyor. Ama bugün bu kavramı tanımayan yok. Ancak Galois’nın öldüğü günün son dakikalarını, bir kâğıt parçasına aşağıdaki formül dizisini karalayarak harcadığı bilinir (Marshall Hall jr, a.g.y., s. 8):</i></p>

  <p class="p2"><i>aa<sup>-1</sup> = bb<sup>-1</sup></i> <i>=</i> <i>cc<sup>-1</sup></i> = <i>dd<sup>-1</sup> = ff<sup>-1</sup> =</i></p>

  <p class="p2"><i>gg<sup>-1</sup> = hh<sup>-1</sup> = ii<sup>-1</sup> =jj<sup>-1</sup> = kk<sup>-1</sup> =</i></p>

  <p class="p2"><i>ll<sup>-1</sup> = mm<sup>-1</sup> = nn<sup>-1</sup> = oo<sup>-1</sup></i> <i>=</i> <i>pp<sup>-1&nbsp;</sup></i><i>=</i></p>

  <p class="p2"><i>qq<sup>-1</sup></i> <i>=</i> <i>rr<sup>-1</sup></i> <i>=</i> <i>ss<sup>-1</sup> = tt<sup>-1</sup> = uu<sup>-1</sup></i> <i>=</i></p>

  <p class="p2"><i>vv<sup>-1</sup></i> <i>=</i> ww<i><sup>-1</sup></i> <i>=</i> <i>xx<sup>-1</sup></i> <i>=</i> <i>yy<sup>-1</sup> = zz<sup>-1</sup>=</i></p>

  <p class="p2"><i>Ama son noktasını koyamadığı bu yazısında Galois’nın hangi sonuca ulaşmaya çalıştığını anlayan çıkmamıştır.</i></p>

  <p class="p2"><i>Cantor, Douady, Bourbaki bin bir dolambaçlı yolu sınamalarına karşın (Schwartz, Kozsul, Cartan ya da Giorgiutti gibi onlar da, toplama, çıkarmadan başlayıp, kusursuz cisim kuramını, topolojiyi, lokal halkaları, C<sup>star</sup> kuramını, Shih’in bulduğu K-Functor’u, büyük Thom’a borçlu olduğumuz</i> □ <i>kavramını, olasılık dağılımlarını kullanarak çalışmışlardı) boşluğu doldurmak için sağlam bir ipucu bulamamıştır. Çabaları boşa çıkmıştır.</i></p>

  <p class="p2"><i>Pontryagin yirmi yılını bu soruna harcadıktan sonra, sorunu anlamaya başlangıçtaki kadar uzak olduğunu açıklamıştır.</i></p>

  <p class="p2"><i>Sonunda bu yılın başlarında bir asistanının yardımıyla bu konuda çalışan Kan (bkz. Kan, Yardımcı Functor Kuramı Araştırmaları, V. 3, 18) indüksiyon yoluyla (Jaulin, Kan’ın büyük kardinal sayılarla kurduğu uslamlamanın, kimi noktalarda zorlama yaklaşımlar taşıdığı için tam bir ispat olmadığı iddiasındadır) şunu ortaya koymuştur: G, H, K (H ⊂ G, G ⊃ K) bağıntılarını sağlayan (Kurosh’un tanımladığı anlamda) üç bulamaç olsun, a(bc) = (ab)c koşulu altında, bütün a’lar için, x→xa, x→ax mono olarak tanımlanmışsa, o zaman şunu yazabiliriz: G = H U K durumunda G=HxK olur. H, K sabit boyutluysa, aynı zamanda H, K’nın yalnızca bir ortak unsuru varsa, bu durumda şunu kanıtlayabiliriz:</i> H⋂K= <i>Tüh! Kan’ın, çalışmasını tamamlayamadan, son noktayı koyamadan yaşamını yitirişi büyük bir kayıp olmuştur. Sonuç olarak doyurucu bir çözümün hâlâ çok uzağındayız</i><a href="../Text/DiPNOTLAR.xhtml#a1" id="k1"><sup>[1]</sup></a></p>

  <div>
    <br />
  </div>

  <p>Ardından İngiliz dili başlıyordu:</p>

  <div>
    <br />
  </div>

  <p class="p2">It is a story about a small town. It is not a gossipy yarn; nor is it a dry, monotonous account, full of such customary “fill-ins” as “romantic moonlight casting murky shadows down a long, winding country road”. Nor will it say anything about tinkling lulling distant folds, robins caroling at twilight nor any “warm glow of lamplight” from a cabin window. No...<a href="../Text/DiPNOTLAR.xhtml#a2" id="k2"><sup>[2]</sup></a></p>

  <div>
    <br />
  </div>

  <p>Soluk almadan kâğıtları karıştıran Amaury Ünsüz, Anton Ssliharf’in antropolojik çalışmalara da vakit ayırdığını gördü:</p>

  <div>
    <br />
  </div>

  <p class="p2">Bir gün, Çad’da, Gogni kasabasında bir Sokoro, safari yapan şık şıkıdım bir Fransızdan gördüğü tarzda, çarşafını bir yağmurluk gibi omzuna atıp, Mokulu’da oturan oğluna yollanır. Oğlu burada, anayanlı bir kuraldan kaynaklandığı için paradoksal bir yanı olan, duyulmamış bir karı koca ilişkisinin boyunduruğu altında yaşamaktadır.</p>

  <p class="p2">Asla dağların ardındaki Diongorlara bir oğlan çocuğu sunmamalıdır. Oysa bu durumda kolay anlaşılır, farklılaştırın, hatta yapısal bir doku oluşturan olağan döngünün dışında kalacaktır.</p>

  <p class="p2"><i>Sûñ</i> ya da <i>Margina, Uti</i> ya da <i>Kaakil, Longai</i> ya da <i>Zori,</i> yağmurun yağmasına yardımcı olacak bütün tanrılar, işitin bizi! Bizi onca sıkıntıya sokmasına karşın asla cayıp bozamayacağımız ahdimizi unutup huzur bulmamız için yakarıyoruz. Yoksa hata yapan bir dikkatsizi kurban olarak sunmak mı lazım?</p>

  <p class="p2">Son uzlaşı (maksimin ya da minimaks!): Adam bir şamana gidip danışır. Onun uyarısıyla, yağmurun yağması, dansının tarlada kavrulup kalmaması için ak bir oğlakla kara bir horozu kurban olarak <i>Sûñ</i>’a sunar.</p>

  <div>
    <br />
  </div>

  <p>Ssliharf hayvanları da unutmamıştı:</p>

  <div>
    <br />
  </div>

  <p class="p2">Yarı koyun yarı sığır bir hayvan olan ovibos, tundrada hayatını rahatça sürdürür. Uzun uzun dövülüp yumuşatılan budunun yoğun bir anason kokusu vardır. Hayvanı yakalamak için toprağa uzanıp fırsat kollamak, yattığınız noktaya doğru dörtnala koşmaya başladığında hiç kıpırdamayıp, tam toynakları burnunuzun ucunda göz korkutucu bir manzara oluşturduğu anda sıçrayıp boynuna atlamanız lazımdır.</p>

  <p class="p2">Kollarınızı boynuna doladığınızda hayvan da sizi görüp böğürür, sonra yanınıza uzanır, yanı başınızda uyumaya başlar.</p>

  <p class="p2">Akasya, yonca, boğanotu, sarmısak, sarı zırnık, tarhun, yabanturpu, kuzukulağı kokulu vücudu yumuşacıktır.</p>

  <p class="p2">Yurdumuzda yaşayan bir tür manda ya da bizon olan urusla karşılaşmak çok zordur. Zifiri karanlıkta dolaşmaya çıkıldığında arada bir, bir urusun hörgücünü gördüğümüzü sanabiliriz. Oysa bu hiçbir zaman doğru çıkmaz. Aslında urusun sırtında bir hörgüç yoktur. Sırtında bir oyuk da yoktur. Dümdüz, normal bir sırtı vardır. O zaman urustan laf açmanın fazla bir anlamı da yoktur.</p>

  <div>
    <br />
  </div>

  <p>Toplumsal çatışmalardan da söz açmıştı:</p>

  <div>
    <br />
  </div>

  <p class="p2">Bir üç mayıs günü olaylar patladı. Bütün başlıklarda, “Boul’Mich dolaylarında kargaşa” vardı. Kalın kafalı müdürünün talimatıyla, yardımcısı olacak dangalak tam donanımlı bir timi, tabutluğa tıkılmış altı arkadaşlarının özgür bırakılması için toplananlara saldırttı. Toplananlar arasında anarşi yanlıları, kızıllar, başka solcu gruplar bulunuyordu. Polis saldırınca, koca bir taş yoldan söküldü, azgın orangutanlarla dolu bir kamyona doğru fırlatıldı. Bir anda iki kaldırımın arasına barikat kuruldu. Barikatta, yakılan arabaların oluşturduğu yığının ortasında koca bir kütük görünüyordu. İşin çığırından çıkmasından korkan Grimaud, bir buyrukla katliamı başlattı. Polis copla, göz yaşartıcı bombayla, yaralananlara, yıkılanlara, bayılanlara acımaksızın kalabalığa girişti.</p>

  <p class="p2">Kamuoyu ayağa kalktı. Paris sokaklarında bir milyon kişi kızıl ya da kara bayraklarla, diktatörlük karşıtı sloganlar atarak yürüdü: “On yıllık dikta bitsin artık!..”, “Kahrolsun Charlot!”, “Bütün iktidar halka!”</p>

  <p class="p2">Çalışanlara öncülük yapan bir işçi örgütü bütün çalışanların işi durdurmasını sağladı. Ulaştırma çalışanları, kömür çıkaranlar, bürolarda, mağazalarda, fabrikalarda, doklarda çalışanlar, tümü iş bırakmaya katıldı. Akaryakıt istasyonlarında yakıt kalmamıştı.</p>

  <div>
    <br />
  </div>

  <p>Almanca da yazmıştı:</p>

  <div>
    <br />
  </div>

  <p class="p2">Man sagt dir, komm doch mal ins Landhaus. Man sagt dir, Stadvolk muss aufs Land, muss zurück zur Natur. Man sagt dir komm bald, möglichst am Sonntag. Du brummst also los, nicht zu früh am Tag, das will man nict. Am Nachmittac fährst du durchs Dorf, in Richtung Sportplatz. Vorm Sportpatz fährst du ab. Kurz darauf bist du da. Du halst am Tor, durch das du nicht hindurchkannst, parkst das Auto und blickst dich um. Du glaubst, nun taucht vor dir das Haus auf, doch du irrst dich, da ist das Dach. Ringsum Wald, dickichtartig, Wildnis fast. Wald, wohin du schaust. Baum und Strauch sind stark im Wuchs. Am Pfad wächst Minzkraut auch Gras, frisch, saftig und grün. Ins Haus, wovon du nur das Dach sahst. Du träumst, dass das Haus, wovon du nur das Dach sahst, laubumrankt, gross und mächtig ist. Mit Komfort natürlich, Klo und Bad, und Bild im Flur. Dazu Mann und Frau stolz vorm Kamin. Träumst du, doch das Tor ist zu und ins Haus, wovon du nur das Dach sahst, kannst du nicht. Nachts, auch das träumst du noch, löscht man das Licht und dann glüht rot und idyllisch das Holz im Kamin. So träumst du vor dich hin, doch man macht das Tor nicht auf, obwohl Sonntag ist. Da sagt man dir also, komm doch mal ins Landhaus und dann kommst du wirklich zum Landhaus und bist vorm Landhaus und kommst doch nicht ins Landhaus und warst umsonst am Landhaus und fährst vom Landhaus aus zurück nach Haus...<a href="../Text/DiPNOTLAR.xhtml#a3" id="k3"><sup>[3]</sup></a></p>

  <div>
    <br />
  </div>

  <p>Bütün bunları taradıktan sonra Amaury Ünsüz, altın yaldızlı bir klasörün altında duran Anton Ssliharf’in günlüğünü buldu. Sayfaları karıştırmaya koyuldu. Akşama kadar okudu. Sonra dışarı çıktı. Hava kararmıştı. Bir taksi durdurdu. Taksinin yıpranmış arka koltuğuna yığıldı:</p>

  <p>- Çabuk, polis karakoluna!</p>

  <div>
    <br />
  </div>

  <p>Amaury karakolda az kalsın çıldıracaktı. Saat on ikiyi vurana kadar ağaç oldu. Sonunda odasına çıkmayı başardığı adamsa tam bir hödüktü. Adam bir yandan sakız çiğniyor, bir yandan kallavi jambonlu sandviçini ısırıyor, bir yandan da matarasındaki adi şaraptan aldığı bir yudumla, tiksindirici bir gürültü çıkararak ağzındaki lokmayı yutuyordu. Ara sıra parmağını dalgın dalgın yassı burnuna ya da kulağına sokup sondaj yapıyor, homurdanıyordu:</p>

  <p>- Aman canım, canına kıymıştır. Yoksa intihardan söz açmasının anlamı olmazdı ki...</p>

  <p>Amaury ısrarını sürdürüyordu:</p>

  <p>- Ama sayın müdürüm, günlüğünü baştan sona okudum, villasını gördüm. Dahası, canına kıyacağını açıkça hiç ağzına almıyor, yalnızca ölümün yaklaştığını söylüyor. Kaygısını, korkusunu açıklıyor. O kayboldu. Kaçırıldığını sanıyorum. Bir adam kaçırmanın söz konusu olduğu kanısındayım.</p>

  <p>Ahmak polis müdürü alaycı bir tavırla lafı ağzından kapıyordu:</p>

  <p>- Adam kaçırma mı? Hadi canım, bizim buralarda adam kaçırma vakasına hiç rastlanmamıştır.</p>

  <p>Amaury Ünsüz çıkıp başbakanlıkta çalışan bir arkadaşını aradı. Onun konuştuğu bir amiral, dönüp karakol amirini aradı. Karakol amiri, Ünsüzün görüştüğü müdürü haşladıktan sonra konuyla alakadar olması için Ottavio Ottaviani adlı Korsikalı bir polisi atadı.</p>

  <p>Ottaviani Maillotda, Sablons durağında, Botanik Parkının yakınlarında oturuyordu. Amaury dosdoğru Ottaviani’nin kaldığı kiralık odaya gitti. Korsikalı polis şişko bir kadın satıcısını çağrıştırıyordu. Kayışlarla kordonlarla süslü, yumuşak yastıklarla kaplı, rokoko tarzı bir sallanır koltukta oturuyor; yuvarlanıp bir kürdanla tutturulmuş kurutulmuş balık lokmalarını içi turşu dolu bir kaba batırıp batırıp ağzına atıyordu. Lafı uzatmadan biraz laubali bir tavırla konuya girdi:</p>

  <p>- Amirimin talimatı uyarınca konunun icabına bakacağım. Kabaca anlat bakayım olanları.</p>

  <p>- Anlatayım. Anton Ssliharf kayboldu. Kayboluşuna üç gün kala bana yolladığı pusulada yola çıkacağını söylüyordu. Ama kanımca o kaçırıldı.</p>

  <p>Ottaviani suratından aptallık akarak ama kibarca sordu:</p>

  <p>- Niçin kaçırılmış olsun?</p>

  <p>Amaury, fısıldayarak yanıtladı:</p>

  <p>- Çünkü Anton Ssliharf onun kimliğini biliyordu.</p>

  <p>- Kimin kimliğini?</p>

  <p>- Kimin kimliğini bildiğini hiçbir Allahın kulu bilmiyor.</p>

  <p>- Yani?</p>

  <p>- Tuttuğu günlüğün sayfalarında birkaç ipucu var. Araştırmak lazım. Ssliharf onu bildiğini ama bildiğini ağzına alamadığını, gördüğünü ama gözünü yumduğunu yazmış.</p>

  <p>- Az biraz karmaşık bir iş bu galiba.</p>

  <p>- Yazdığı pusulada çok çarpıcı bir dipnot var. “Hayvanlar Dünyası Parkında sigarası ağzında ajan gibi dolaşan façası bozuk avukata dört damacana viski toslayalım” diyor. Bunda mutlaka bir ipucu olmalı. Kanımca başta buna bakmalıyız. Sonra günlüğünü tarayıp oradaki bilgiyi açığa çıkarmalıyız.</p>

  <p>Ottaviani tam anlamıyla ikna olmuş sayılmazdı:</p>

  <p>- Canın bilir. Mamafih bana kalırsa bu anlattıklarından bir iş çıkmaz.</p>

  <p>Amaury polisin kuşkusuna hiç aldırmadı:</p>

  <p>- İlk olarak Hayvanlar Dünyası Parkına bir bakmalıyız.</p>

  <p>Ottaviani şaşırdı:</p>

  <p>- Hayvanlar Dünyası Parkı mı? Niçin orası? İki adım arkamızda Botanik Parkı var. Oraya bakalım.</p>

  <p>- Allah aşkına Ottaviani, “Hayvanlar Dünyası Parkında sigarası ağzında dolaşan façası bozuk avukat” yazıyor burada!</p>

  <p>- Tamam, tamam. Oraya git. İlk olarak civardaki sağlık ocaklarını aramak istiyorum.</p>

  <p>- Anlaştık. Daha sonra buluşalım ama. Saat on iki, Balzar barı uyar mı?</p>

  <p>- Lipp olsa olmaz mı?</p>

  <p>- Olur, saat on iki, Lipp diyoruz.</p>

  <div>
    <br />
  </div>

  <p>Amaury Hayvanlar Dünyası Parkına yollandı. Dolaşmaya koyuldu. Bir çöl aslanına uzun uzun baktı. Kafasına küçük bir taş fırlatan bir maymuna bir parça çikolata attı. Hayvanların arasında bir aşağı bir yukarı dolandı. Pumalar, jaguarlar, ayılar, lamalar, antiloplar, sırtlanlar, vaşaklar, zürafalar. Sonra ansızın bağırmaya başladı:</p>

  <p>- Aman, aman, kimi görüyorum! Şu rastlantıya bak! Sizi arasam dünyada bulamazdım, Hayvanlar Dünyası Parkında karşıma çıktınız.</p>

  <p>Karşılaştığı kadın Kanada’nın Frankfurt konsolosunun ölmüş oğlunun dul karısı Olga’ydı. Olga’nın bir zamanlar Anton’a tutkuyla bağlanmış olduğu bilinirdi. Ağlamaya başladı:</p>

  <p>- Ah Amaury, dostum, o hâlâ hayatta. Ölmüş olamaz, hayır, ölmüş olamaz.</p>

  <p>- Hayır Olga, hayır ama duruma bakılırsa ortadan kaybolmuş.</p>

  <p>- Sana da son yolculuğuna çıktığını mı yazmış?</p>

  <p>Amaury üzgün üzgün başını sallayıp sordu:</p>

  <p>- Sana da Hayvanlar Dünyası Parkında sigarası ağzında dolaşan avukata dair bir dipnot düşmüş mü?</p>

  <p>- Tamı tamına. Ama burada avukat falan yok.</p>

  <p>- Kim bilir?</p>

  <p>Daha lafını tamamlayamadan, az uzakta, havuzun başında duran bir adam gördü. Büyük bir itinayla Kamçatka kıyılarından bir manzara anlayışıyla tasarlanmış havuzda yığınla okyanus hayvanı bulunuyordu: Albatroslar, kar baykuşları, başka kutup kuşları, kambur balinalar, mavi balinalar, yunuslar, foklar, foku andıran başka hayvanlar havuzu dolduruyordu. Havuzun karşısında bir adam sakin sakin sigarasını tüttürüyordu. Adama doğru koşturdu. Amaury yaklaşınca adam konuştu:</p>

  <p>- İyi sabahlar.</p>

  <p>Amaury doğrudan konuya girdi:</p>

  <p>- Bakar mısınız dostum, buralarda bir avukat var mı acaba?</p>

  <p>Adam bu çok sıradan bir soruymuş gibi yanıtladı:</p>

  <p>- Tabii ki... Tam karşınızda bir avukat duruyor.</p>

  <p>- Şşt, yavaş konuşalım. Anton Ssliharf’i tanıyor musun?</p>

  <p>- Bana işi düşüyordu bir zamanlar.</p>

  <p>- Öldüğünü mü düşünüyorsun?</p>

  <p>- Kim bilir?</p>

  <p>- Adını sormayı unuttum.</p>

  <p>- Hasan İbn Abu, Paris Barosuna kayıtlı avukat, yirmi dokuz Branly Rıhtımı, Alma 19-23.</p>

  <p>- Anton kaybolmadan sana da o anlaşılmaz notu yolladı mı?</p>

  <p>- Yolladı.</p>

  <p>- Dipnotun anlamını çıkardın mı?</p>

  <p>- Hayır. Daha doğrusu biraz. Sigaralı avukatın bana bir dokundurma olduğunu düşündüm. Onun için bütün zamanımı bu parkta dolaşmaya harcıyorum. Başta hiç anlamamıştım ama dört damacana viskinin üç gün sonra Longchampda yapılacak büyük at yarışıyla bir ilgisi olduğunu da anladım.</p>

  <p>- Alakayı kuramadım.</p>

  <p>- Çok basit. Yarışın üç favorisi var: Başyazman III, Viski Dört, Kaçartay.</p>

  <p>O ana kadar ağzını açmayan Olga lafa karıştı:</p>

  <p>- Bunda bir ipucu mu var yani?</p>

  <p>Amaury yanıtladı:</p>

  <p>- Kim bilir? Ama hiçbir olasılığı yok saymamalıyız. Pazar günü Longchamp at yarışına gidiyoruz.</p>

  <p>Hasan İbn Abu yarım kalan sözünü bitirdi:</p>

  <p>- Bu arada, bir ay kadar oluyor, Anton Ssliharf masasının başında sürdürmüş olduğu karanlık, bir o kadar da zorlu çalışmaların sonucunu taşıyan yirmi dokuz kutuyu yollamıştı bana. Karısı da, çocuğu da, miras hakkı iddiasında bulunacak bir başka akrabası da yok. Bundan dolayı, bu bilgi küpünün ayrıntılı bir dökümünü yapmak için dostlarıyla buluşmanın, bu şayanı takdir çalışmayı onlarla paylaşmanın doğru olacağını düşünüyorum. Bakarsınız araştırmalarımızın önünü açacak ipuçları da buluruz bu yazılarda.</p>

  <p>Amaury sordu:</p>

  <p>- Yarın okumaya başlayabilir miyiz bu yazıları?</p>

  <p>- Ancak üç gün sonra... Bir davam var. Biraz sonra Aillant-sur-Tholon’a gidiyorum. Pazar sabahı işimi tamamlamış olurum. Pazar akşamı görüşürüz. Bu arada Anton Ssliharf’in dört viskisinin anlamına dair bir fikrimiz olur.</p>

  <p>Amaury güldü:</p>

  <p>- Ona ganyanda on frank yatıracağım.</p>

  <p>Olga da ona katıldı:</p>

  <p>- Altta kalır mıyım. Yirmi frank koyarım o zaman Viski Dört için.</p>

  <p>Hasan İbn Abu kolunu kaldırıp saatini süzdü:</p>

  <p>- Anlaştık. Otobüsüm on kala kalkıyor. Pazar akşamı görüşürüz.</p>

  <p>Olga, hızlı hızlı uzaklaşan Haşan İbn Abu’nun arkasından bağırdı:</p>

  <p>- Hoşça kal, iyi yolculuklar...</p>

  <p>- Çav!</p>

  <p>Amaury, arkasına takılan Olga’yla, Hayvanlar Dünyası Parkını dört bir tarafa bakınarak, uzun uzun dolaştı. Bir başka ipucu bulamayınca Olga’yla bir lokantaya girip doyurucu bir kahvaltı yaptılar.</p>

  <div>
    <br />
  </div>

  <p>Amaury’nin Hayvanlar Dünyası Parkında dolaştığı sıralarda, Ottavio Ottaviani, Broca’nın, Foch’un, Saint-Louis’nin, Rotschild’in acil ilkyardım kısımlarını taradı. Sonra dokuz on karakoldan bilgi aldı. Anton Ssliharf buralara hiç uğramamıştı.</p>

  <p>Saat on iki sularında, hızlı adımlarla Lipp barına doğru koşturan Ottaviani, Vavin-Raspail Alanında Amaury’yi gördü. Dosdoğru yanına yanaşan Amaury, fısıltıyla konuştu:</p>

  <p>- Lipp aynasızlarla dolu. Orada oturmayalım.</p>

  <p>Ottaviani polis olduğu için bildiği, sıradan vatandaşlardan saklanan sırları arada sırada ağzından kaçırırdı:</p>

  <p>- Ortadan kaldırılıp hakkında bir kayboluş öyküsü hazırlanacak biri olmalı bu yakınlarda.</p>

  <p>Amaury irkildi:</p>

  <p>- Kayboluş mu?</p>

  <p>Tanımadığı biri karşısında boşboğazlık yaptığının farkına varan Ottaviani lafı ağzında yuvarladı:</p>

  <p>- Ha... hı... hım...</p>

  <p>- Hadi Ottaviani, oyun oynamayalım. Sssliharf dostum da ortadan kayboldu.</p>

  <p>- Onun bu durumla hiç alakası yok.</p>

  <p>Amaury ısrarlıydı:</p>

  <p>- Kim bilir? Burada kaçırılması söz konusu olan kim?</p>

  <p>- Bir Mağripli.</p>

  <p>Amaury şaşırarak bağırdı:</p>

  <p>- Bir Mağripli mi?</p>

  <p>- Sus, yavaş, bir Mağripli. Mağripli bir avukat...</p>

  <p>Amaury bir haykırışla lafı Ottaviani’nin ağzından kaptı:</p>

  <p>- Haşan İbn Abu!</p>
</body>
</html>
