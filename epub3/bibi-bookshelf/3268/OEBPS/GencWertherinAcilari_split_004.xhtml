<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GencWertherinAcilari</title>
    <meta http-equiv="Content-Type" content="text/html; charset=utf-8" />
  

</head>
  <body id="GencWertherinAcilari" lang="tr-TR" xml:lang="tr-TR">
<div id="_idContainer006">
<p><span><st c="0">Nasıl bir talihsizlik Wilhelm, aktif güçlerimin tedirgin bir kayıtsızlığa dönüşmesi keyfimi kaçırıyor, boş boş oturamıyor ama bir şeyler de yapamıyorum. </st><st c="154">Hayal gücüm kalmadı, doğaya karşı da bir şey hissetmiyorum ve kitaplar beni tiksindiriyor. </st><st c="245">Kendimizde eksiklik olursa, o zaman her şeyde eksiklik olur. </st><st c="306">Sana yemin ederim ki bazen sabahları uyanırken gün için bir dürtü, bir umut olsun diye gündelik işçi olmayı arzu ediyorum. </st><st c="429">Çoğu kez kafasını dosyalara gömmüş bir halde gördüğüm Albert’i kıskanıyor, onun yerinde olsam ne iyi olurdu diye hayal kuruyorum! </st><st c="559">Bu yüzden birkaç kez galeyana gelip elçilikte bir görev için sana ve bakana yazmak istedim, senin garanti ettiğin gibi beni reddetmez de. </st><st c="697">Buna inanıyorum da hatta. </st><st c="723">Bakan uzun zamandır beni sever, epeydir bir işe girmem için üstüme düşüyordu. </st><st c="801">Muhtemelen bunun için bir saat ayırman yeterli olur. </st><st c="854">Daha sonra, tekrar düşündüğümde, özgürlüğüne kavuşmak için sabırsızlanan ve eyer vurulduktan sonra canı çıkana kadar tepesinde kalınan atın öyküsü geliyor aklıma; ne yapmam gerektiğini bilmiyorum. </st><st c="1051">Hem dostum, içinde bulunduğum durumun değişmesi</st></span><span><st c="1098">ne duyduğum özlem, beni her yerde izleyen, içten huzursuzluk veren bir sabırsızlık değil mi acaba?</st></span></p>
			<p><span><st c="1197">28 Ağustos</st></span></p>
			<p><span><st c="1208">Şayet hastalığımı iyileştirebilecek olsalardı, bu insanlar bunu yapardı. </st><st c="1282">Bugün benim doğum günüm ve erkenden Albert’den küçük bir paket aldım. </st><st c="1352">Açarken hemen soluk kırmızı kurdelelerden birisi dikkatimi çekti, Lotte’yi tanıdığımda üzerindeydi, ben de birkaç kez onu bana vermesini rica etmiştim kendisinden. </st><st c="1516">Formaları on iki sayfadan oluşan iki kitapçık vardı. </st><st c="1569">Uzun zamandır gezilerde Ernesti’ninkini sürüklememek için arzu ettiğim Westein’in küçük ebattaki Homeros baskısı. </st><st c="1683">Görüyorsun! </st><st c="1695">Arzularımı önceden biliyorlar, bu şekilde, hediye verenin gururuyla küçülen göz kamaştırıcı hediyelerden daha değerli dostluğun küçük hatırşinaslığına önem vermiş oluyorlar. </st><st c="1869">Bu kurdeleyi binlerce kez öptüm ve beni tekrar yaşanmayacak, o mutlu günlerin coşkusuyla dolduran anıları bir nefeste içime çektim. </st><st c="2001">Wilhelm, işte böyle, söylenmiyorum, görünenler sadece hayatın goncaları! </st><st c="2074">Ne kadar çok şey arkada bir iz bırakmadan gelip geçiyor, ne kadar azı meyve veriyor ve bu meyvelerin de ne kadar azı olgunlaşıyor! </st><st c="2205">Ama ne olursa olsun yeterince varlar; yine de</st></span><span><st c="2250"> –ey kardeşim!– olgun meyveleri ihmal edebilir, küçümseyebilir, hoşa gitmeyenleri çürümeye bırakabilir miyiz?</st></span></p>
			<p><span><st c="2359">Hoşça kal! </st><st c="2371">Harika bir yaz. </st><st c="2387">Sık sık meyve ağaçlarından meyve toplamak için kullanılan uzun çubukla, Lotte’nin bahçesindeki ağaçlara çıkıp en uçtaki armutları silkeliyorum. </st><st c="2531">O aşağıda </st></span><span><st c="2541">duruyor ve dökülenleri topluyor.</st></span></p>
			<p><span><st c="2573">30 Ağustos</st></span></p>
			<p><span><st c="2584">Bahtsız adam! </st><st c="2599">Bir budala değil misin? </st><st c="2623">Kendi kendini aldatmıyor musun? </st><st c="2655">Bu azgın, doymak bilmez tutku ne? </st><st c="2689">Artık ondan başka duam yok; hayal gücüm onunkinden başka bir görüntüye yer vermiyor, etrafımdaki dünyada her şeye onunla ilişkilendirerek bakıyorum. </st><st c="2838">Bu bazen beni saatlerce mutlu ediyor… tekrar kendimi ondan koparmak zorunda kalıncaya kadar! </st><st c="2931">Ah, Wilhelm! </st><st c="2944">Yüreğim neden sık sık beni zorluyor! </st><st c="2981">İki üç saat onun yanında oturup kendimi onun görüntüsüne, tavrına, sözlerinin ilahi ifadesine kaptırdığımda yavaş yavaş duyularımın hepsi geriliyor ve gözlerim kararıyor, zorlukla duyuyorum ve sanki bir katil boğazıma yapışıyor, sonra da yüreğim sıkıntılı duyguları rahatlatmak için çılgınca çarpıyor, ne var ki kafamın karışıklığı hızla artıyor. </st><st c="3328">Wilhelm, çoğu zaman yerde miyim gökte mi tam olarak bilemiyorum! </st><st c="3393">Bazen hüzün ağır gelmez, Lotte bana onun ellerine sarılıp sıkıntıdan doya doya ağlamanın acımasız tesellisi için izin verirse, o zaman devam etmek, dışarı çıkmak zorunda kalıyor ve uçsuz bucaksız tarlalarda dolaşıyorum. </st><st c="3613">Aniden çıkan bir dağa tırmanmak, yolu olmayan bir ormandaki patikadan zar zor yol açıp ilerlemek, beni yaralayan çitler, beni delen dikenler arasından yürümek sevincim oluyor! </st><st c="3789">O zaman bir şeyler bana daha iyi geliyor! </st><st c="3831">Biraz! </st><st c="3838">Yorgunluk ve susuzluktan yolda yığılıp kaldığımda, bazen gece geç saatte, dolunay tepemde dururken, ıssız ormanda sadece yaralı topuklarımı biraz rahatlatmak için eğik büyümüş bir ağaca oturduğumda, dinlendiren bir huzur içinde alacakaranlıkta uykuya dalıyorum! </st><st c="4100">Ah, Wilhelm! </st><st c="4113">Tek hücreli ıssız bir daire,</st></span><span><st c="4141"> keçi kılından yapılmış giysi ve çivili kemer ruhumu nasıl da canlandırırdı… Elveda! </st><st c="4226">Benim için bu acıdan benim için kurtulmanın tek yolu mezar.</st></span></p>
			<p><span><st c="4285">3 Eylül</st></span></p>
			<p><span><st c="4293">Gitmeliyim! </st><st c="4306">Sana teşekkür ederim Wilhelm, kararsızlığımı giderdiğin için. </st><st c="4368">On dört günden beri onu terk etmeyi düşünüyorum. </st><st c="4417">Gitmek zorundayım. </st><st c="4436">O yine şehirde bir kız arkadaşını ziyarete gitti. </st><st c="4486">Ve Albert’i... </st><st c="4501">Ben... </st><st c="4508">Ben buradan gitmeliyim!</st></span></p>
			<p><span><st c="4531">10 Eylül</st></span></p>
			<p><span><st c="4540">Nasıl bir geceydi! </st><st c="4560">Wilhelm! </st><st c="4569">Artık her şeyin üstesinden gelirim. </st><st c="4605">Onu bir daha görmeyeceğim! </st><st c="4632">Oo, boynuna sarılıp binlerce gözyaşı ve coşkuyla yüreğime dolan duyguları ifade etmem umarım can dostum. </st><st c="4737">Burada oturmuş soluk almaya, kendimi sakinleştirmeye çalışıyor ve yarını bekliyorum, güneş doğarken atlar hazır edilmiş olacak.</st></span></p>
			<p><span><st c="4864">Ah, o sakince uyuyor ve beni bir daha asla göremeyeceğini düşünmüyordur. </st><st c="4938">Kendimi rahatlattım, iki saatlik konuşmada niyetimi açık etmeyecek kadar güçlüydüm. </st><st c="5022">Tanrım, ne konuşmaydı ama!</st></span></p>
			<p><span><st c="5048">Albert akşam yemeğinden hemen sonra Lotte’yle bahçede beraber olmak için söz vermişti bana. </st><st c="5141">Terasta yüksek kestane ağacının altında durup sakince akan nehrin, güzel vadinin üzerinden benim için son kez batan güneşi izledim. </st><st c="5273">Kaç kere onunla burada durmuş ve muhteşem doğa gösterisini seyretmiştim. </st><st c="5346">Ya şimdi, benim için çok değerli olan ağaçlık yolda bir aşağı bir yukarı gidip geldim; esrarengiz, hoş bir çekim, daha Lotte’yi tanımadan önce birçok kez burada durmama sebep olmuştu. </st><st c="5530">Tanışmamızın başında, gerçekten sanatın konuştuğu en romantik yerlerden biri olan bu küçük meydana olan ortak sevgimizi keşfettiğimizde nasıl da sevinmiştik!</st></span></p>
			<p><span><st c="5687">Önce kestane ağaçlarının arasından sonsuzluğa uzanan bir doğa görünüyor. </st><st c="5761">Ah, hatırlıyorum, sana çok kez bunlarla ilgili yazmıştım… Yüksek kayın ağaçlarının oluşturduğu duvarlar her şeyi örtüyor, bitişikteki koruluktan dolayı her yer kararıyor; sonunda her şeyin, yalnızlığın tüm ürpertisini hissettirdiği kapalı küçük bir meydanda sonlandığını sana yazmış olmalıyım. </st><st c="6055">Buraya ilk defa, bir öğle sıcağında ayak bastığımda bana ne denli tuhaf geldiğini hâlâ duyumsuyorum; buranın hem mutluluğa hem de acıya sahne olacağını sezinlemiştim.</st></span></p>
			<p><span><st c="6221">Onların yukarı terasa çıktığını duyuncaya kadar, yaklaşık bir yarım saat ayrılığın, tekrar görüşmenin sevgi dolu tatlı düşünce</st></span><span><st c="6348">sinin keyfini çıkardım. </st><st c="6373">Onları koşarak karşılayıp titreyerek elini tuttum ve öptüm. </st><st c="6433">Ay gür ağaçlıklı tepede yükseldiğinde biz henüz yukarı çıkmıştık; farklı konulardan bahsederken fark etmeden kasvetli kulübenin yanına kadar gelmiştik. </st><st c="6585">Lotte içeri girip oturdu, ben ve Albert onun yanına oturduk; ama huzursuzluğum daha fazla oturmama izin vermedi; kalktım ve Lotte’nin önünde durdum, aşağı yukarı gezindim, tekrar yerime oturdum. </st><st c="6780">Endişe veren bir durumdu. </st><st c="6806">Lotte, kayınların oluşturduğu karşılıklı ağaç sırasının tepesinden yükselen ve önümüzdeki terası aydınlatan ay ışığının muhteşem etkisine dikkatimizi çekti. </st><st c="6963">Görkemli bir manzara, koyu bir alacakaranlık bizi kuşattığı için daha da çarpıcı bir hal almıştı. </st><st c="7061">Konuşmuyorduk. </st><st c="7076">Bir süre sonra Lotte konuşmaya başladı: “Ölmüşlerimi aklıma getirmeyeyim, ölüm duygusu, gelecek duygusu yüreğimi sarmasın diye asla ay ışığında gezmeye çıkmam.” Sonra, “Biz de öleceğiz!” diye sıcacık duygu dolu bir sesle devam etti. </st><st c="7309">“Ama Werther, tekrar birbirimizi bulacak mıyız? </st><st c="7357">Tekrar tanışacak mıyız? </st><st c="7381">Ne düşünüyorsunuz? </st><st c="7400">Ne dersiniz?”</st></span></p>
			<p><span><st c="7413">“Lotte” dedim elimi uzatırken ve gözlerim yaşla dolu, “tekrar görüşeceğiz! </st><st c="7489">Burada ve orada tekrar görüşeceğiz!” Daha fazla konuşamadım. </st><st c="7550">Wilhelm, yüreğimdeki bu hüzünlü veda varken, bunu bana sormak zorunda mıydı?</st></span></p>
			<p><span><st c="7626">“Hem sevgili ölmüşlerimizin bizden haberleri var mı ki?” diye devam etti. </st><st c="7701">“Sıcacık bir sevgiyle onları andığımızda daha iyi hissettiğimizi duyumsuyorlar mı? </st><st c="7784">Ah! </st><st c="7788">Sakin gecelerde onun çocukları, yani benim çocuklarımın arasında otururken, onlar etrafımda toplandıklarında, sanki onun etrafında toplanmışlar gibi annemin hayali hep etrafımda dolaşıyor. </st><st c="7977">Sonra özlem dolu bir damla gözyaşı ile gökyüzüne bakıyorum ve bir an için aşağı bakıp ölürken ona verdiğim sözü tuttuğumu görmesini diliyorum: Onun çocuklarının annesi olacağıma dair verdiğim sözü. </st><st c="8175">Derin bir içtenlikle sesleniyorum ona: ‘Onlara senin gibi davranamıyorsam affet beni, en değerlim. </st><st c="8274">Ah! </st><st c="8278">Ama elimden gelen her şeyi yapıyorum; yine üstleri başları düzgün, karınları tok, ah, hepsinden daha önemlisi onlara bakıyor ve onları seviyorum. </st><st c="8424">Dirlik düzenlik içinde olduğumuzu görebilseydin, sevgili azize! </st><st c="8488">Çocuklarının refahı için acı dolu son gözyaşlarınla yalvardığın Tanrı’yı en içten teşekkürlerle yüceltmelisin’.” </st></span></p>
			<p><span><st c="8601">Bunu söyledi! </st><st c="8615">Ah Wilhelm, onun söylediğini kim tekrarlayabilir? </st><st c="8665">Ruhun bu ilahi çiçeği soğuk, cansız harflerle nasıl anlatılabilir! </st><st c="8732">Albert yumuşak bir ifadeyle konuşmaya katıldı: “Bu sizi çok fazla etkiliyor, sevgili Lotte! </st><st c="8824">Ruhunuzun bu fikirlere bağlı olduğunu biliyorum, sizden rica ediyorum…” “Ah, Albert” dedi Lotte, “biliyorum ki babam seyahatteyken, çocukları yatmaya gönderdikten sonra, küçük yuvarlak masanın</st></span><span><st c="9016"> etrafında birlikte oturduğumuz akşamları unutmuyorsun. </st><st c="9072">Genelde iyi bir kitabın olurdu yanında ama çok nadir okuma fırsatı bulabiliyordun. </st><st c="9155">Bu fevkalade ruhun ilgisi her şeyden üstün değil miydi? </st><st c="9211">Güzel, yumuşak, neşeli ve her zaman çalışkan kadınla! </st><st c="9265">Beni ona benzetmesi için sık sık gözyaşları içinde yatağımda ona diz çöktüğümü Tanrı biliyor.”</st></span></p>
			<p><span><st c="9359">Önüne diz çökerek “Lotte” diye bağırdım, tuttuğum eli binlerce gözyaşı ile ıslatarak. </st><st c="9446">“Lotte! </st><st c="9454">Tanrı’nın nimeti ve annenin ruhu üzerinde!” “Onu tanımış olsaydınız keşke” dedi elimi sıkarak. </st><st c="9549">“Sizin onu tanımanıza değerdi!” Ölüyorum zannettim.</st></span></p>
			<p><span><st c="9600">Hiçbir zaman hakkımda bu kadar önemli ve gurur verici sözlerin söylendiğini duymamıştım. </st><st c="9690">Ardından devam etti: “Ve bu kadın en küçük oğlu daha altı aylık olmadan, hayatının baharında göçüp gitmek zorunda kaldı! </st><st c="9811">Hastalığı uzun sürmemiş, sakin bir şekilde kaderine teslim olmuştu, sadece çocukları için üzülüyordu, özellikle de en küçükler için. </st><st c="9944">Sona doğru yaklaşırken bana, ‘Onları yukarı, yanıma getir!’ dedi. </st><st c="10010">Sonra onları odaya götürdüğümde durumdan habersiz küçükler ve durumun bilincinde olmayan büyükler yatağın etrafına dizildiler. </st><st c="10137">Annem ellerini kaldırıp onlar için dua etti, sonra sırayla onları öpüp gönderdi ve bana şöyle dedi: ‘Onlara anne ol!’ Bunun üzerine ona elimi uzattım! </st><st c="10288">‘Çok şey için söz veriyorsun kızım’ dedi, ‘bir annenin kalbi, bir annenin gözü ol! </st><st c="10371">Bunun ne demek olduğunu hissettiğini minnet dolu gözyaşlarında sık sık gördüm. </st><st c="10450">‘Kardeşlerin ve baban için bir kadının sadakat ve itaatine sahip ol. </st><st c="10519">Onları teselli edecek olan sensin.’ Babamı sordum, insanın yüreğini parçalayan dayanılmaz acısını gizlemek için dışarı çıkmıştı, adam perişan durumdaydı.</st></span></p>
			<p><span><st c="10672">Albert, sen odadaydın. </st><st c="10696">Birinin yürüdüğünü duyunca sormuş ve seni yanına çağırmıştı; bizim mutlu olduğumuz, birlikte mutlu olabileceğimiz için güven</st></span><span><st c="10820"> dolu bakışlarla hem sana hem bana bakmıştı...” Albert boynuna sarılıp Lotte’yi öptü ve “Biz mutluyuz! </st><st c="10923">Mutlu olacağız!” diye bağırdı. </st><st c="10954">Her zaman sakin olan Albert aniden kontrolünü kaybetmişti, benimse kendimden haberim yoktu. </st></span></p>
			<p><span><st c="11046">Lotte, “Werther” diye başladı, “bu kadın ölecek insan mıydı! </st><st c="11107">Tanrım! </st><st c="11115">Arasıra, hayatta en çok sevdiğinin götürülmesine nasıl izin verilir, diye düşünüyorum; hiç kimse, kara adamların annelerini alıp götürmelerine uzun süredir ağlayan çocuklardan daha yoğun hissedemez bunu!” Lotte ayağa kalktı, ben de duygulanıp sersemlemiştim; elimi tuttu. </st><st c="11387">“Gidelim” dedi, “zamanı geldi.” Elini çekmek istedi ama ben daha sıkı tuttum. </st><st c="11465">“Tekrar görüşeceğiz” diye bağırdım. </st><st c="11501">“Birbirimizi bulacağız, bütün varlıkların arasında tanıyacağız birbirimizi. </st><st c="11577">Gidiyorum” diye devam ettim. </st><st c="11606">“İsteyerek gidiyorum ama sonsuza dek olduğunu söylemem gerekirse, dayanamam. </st><st c="11683">Sağlıcakla kal Lotte! </st><st c="11705">Sağlıcakla kal Albert! </st><st c="11728">Yine görüşeceğiz.” “Yarın, sanırım” diye şakayla karışık cevap verdi. </st><st c="11798">Ertesi gün olacakları hissediyordum! </st><st c="11835">Ah, elini benimkinden çekerken bilmiyordu… Her iki yanı ağaçlarla bezeli geniş yoldan gittiler, durup ay ışığında arkalarından baktım, kendimi yere atıp doyasıya ağladım, sonra fırlayıp terasa koştum ve oradan aşağıdaki yüksek ıhlamur ağaçlarının gölgesinde, bahçe kapısının ilerisinde, beyaz elbisesinin ışıldadığını gördüm, kollarımı uzattım ama kayboldu.  </st></span></p>
			<p><span><st c="12193">İkinci Kitap</st></span></p>
			<p><span><st c="12205">20 Ekim 1771</st></span></p>
			<p><span><st c="12218">Buraya dün ulaştık. </st><st c="12239">Elçi biraz rahatsız, yani birkaç gün evde duracak. </st><st c="12290">Aslında bu kadar huysuz olmasa her şey daha iyi olacak. </st><st c="12346">Farkındayım, kaderimin beni hep zor sınavlardan geçirdiğinin farkındayım. </st><st c="12420">Yine de cesur olmak lazım! </st><st c="12447">Biraz rahat olmak her şeye yetiyor! </st><st c="12483">Rahat olmak mı? </st><st c="12499">Bu sözcüğün kalemimden dökülmüş olması beni ancak güldürdü. </st><st c="12559">Oh, biraz daha rahat olabilmek beni şu güneşin altındaki en mutlu insan yapardı. </st><st c="12640">Ne yani! </st><st c="12649">Birazcık yeteneği ve gücü olan başkaları kendini beğenmiş bir tavırla karşıma geçip kibirle etrafta dolaşırken, ben neden kendi gücümden ve yeteneğimden kuşku duyuyorum? </st><st c="12819">Tüm bunları bana bahşeden güzel Tanrım, neden verdiklerinin yarısını geri alıp bana </st></span><span><st c="12903">özgüven ve kanaatkârlık vermedin? </st></span></p>
			<p><span><st c="12937">Sabır! </st><st c="12944">Sabır! </st><st c="12951">Daha iyi olacak. </st><st c="12968">Çünkü sana, dostum, haklı olduğunu söylüyorum. </st><st c="13015">Her gün insanlar arasında dolaşıp onların ne yaptıklarını ve nasıl çalıştıklarını gördükten sonra, kendimle daha barışık oldum. </st><st c="13143">Kuşkusuz, her şeyi kendimizle ve kendimizi her şeyle karşılaştıran bir yapıya sahip olduğumuz için, mutluluk veya sefalet bizi bir arada tutan şeylerin içinde var ve bu noktada hiçbir şey yalnızlıktan daha tehlikeli değil. </st><st c="13366">Doğası gereği kendini zorlayan, şiir </st></span><span><st c="13403">sanatının fantastik görüntüleriyle beslenen hayal gücümüz, bizim en altta olduğumuz yerde bir dizi varlık oluşturuyor ve bizim dışımızdaki her şey olağanüstü, bizden başka herkes de mükemmel görünüyor. </st><st c="13605">Ve bu tamamen doğal bir süreçtir. </st><st c="13639">Çoğunlukla bazı şeylerin eksikliğini duyuyoruz, bizde eksik olan şeye de bir başkasının sahip olduğu hissine kapılıyoruz, sahip olduklarımızı ise gönül rahatlığıyla yine de ona veririz. </st><st c="13825">Böylece kendi yarattığımız mutlu varlık her şeyiyle tamamdır.</st></span></p>
			<p><span><st c="13886">Buna karşın, bütün zayıflıklarımız ve yorgunluklarımızla sadece çalışmaya devam edebilsek, başkalarının yelkenleriyle ve kürekleriyle ilerledikleri yolda biz salına salına ve sağa sola çarparak yürüdüğümüz halde öne geçtiğimizi çoğunlukla göreceğiz… ve… başkalarıyla başa baş gittiğini veya onların önüne geçtiğini sanmak gerçek duygunun kendisidir.</st></span></p>
			<p><span><st c="14236">26 Kasım</st></span></p>
			<p><span><st c="14245">Burada kendimi oldukça iyi hissetmeye başladım. </st><st c="14294">En iyisi yapacak yeterince şeyin olması; hem sonra türlü türlü insan, çeşit çeşit yeni görünüm ruhumun önünde bana rengârenk bir gösteri sunuyor. </st><st c="14440">Kont C. </st><st c="14448">ile tanıştım, her geçen gün daha çok saygı duyduğum, geniş görüş sahibi, birikimli biri, çok şey gördüğü için insanlara hiç soğuk davranmayan bir adam, onunla kurulan ilişkide dostluk ve sevgi duygusu fazlasıyla ışıldıyor. </st><st c="14671">Ona işle ilgili bir görev için gittiğimde benimle ilgilendi ve daha ilk konuşmada anlaşacağımızı, benimle herkes gibi konuşmayacağını fark ettim. </st><st c="14817">Bana karşı aç</st></span><span><st c="14830">ık tavrını da ne kadar övsem az gelir. </st><st c="14870">Dünyada, karşısındakine açılabilen büyük bir ruhu görmekten başka gerçek bir sevinç yoktur.</st></span></p>
			<p><span><st c="14961">24 Aralık</st></span></p>
			<p><span><st c="14971">Elçi çok keyfimi kaçırıyor, bunun böyle olacağını öngörmüştüm. </st><st c="15035">Var olabilecek en dakik deli; adım adım ilerleyen, teyze kızı gibi aşırı titiz, kendiyle asla barışık olmadığı için kimsenin de ona yaranamadığı bir insan.</st></span><span><st c="15190"> İşi kolay yoldan bitirmeyi seviyorum ben, yazdığım şey olduğu gibi kalır; o ise bana yazıyı geri verip “Bu iyi olmuş ama gözden geçir, her zaman daha iyi bir sözcük, daha doğru bir edat bulunur” deme hakkını kendinde görüyor. </st><st c="15417">O an delirecek gibi oluyorum. </st><st c="15447">Hiç ama hiçbir bağlacın atlanmaması gerekiyor ve bazen gözümden kaçan devrik cümlelerin de baş düşmanı; onun söz dizilimi alışılmış melodilere uygun sıralanmamışsa, okuduğunu anlamıyor. </st><st c="15633">Böyle bir insanla uğraşmak büyük bir ıstırap.</st></span></p>
			<p><span><st c="15678">Kont C.’nin bana olan güveni içimi rahatlatan yegâne şey. </st><st c="15737">Geçenlerde tüm içtenliğiyle, benimle çalışan elçiden, kararsızlıkları ve yavaşlığından dolayı hoşnut olmadığını dile getirdi. </st><st c="15863">“İnsanlar, kendilerini ve başkalarını zora koşuyorlar” dedi, “ancak dağdan geçmek zorunda olan bir gezginin kadere boyun eğmesi gibi, bundan vazgeçmek zorunda kalıyorlar; elbette dağ olmasa, yol çok daha rahat ve kısa olurdu; ne var ki orada ve aşılması gerekiyor!” </st></span></p>
			<p><span><st c="16129">Benim ihtiyar, kontun beni ondan çok önemsediğini hissediyor, buna kızdığı için de kont hakkında ileri geri konuşmak için her türlü fırsatı değerlendiriyor, ben karşı gelince de doğal olarak durum iyice kötüleşiyor. </st><st c="16345">Daha dün bana laf dokundurduğu için kızdım: Bu tür dünya işlerinde kont çok iyi sayılırmış, çalışmasını kolaylıkla yapıyormuş ve kalemi de iyi kullanıyormuş ama tüm edebiyatçılarda olduğu gibi derin bilgi eksikliği varmış. </st><st c="16568">Bunu söylerken yüzünün ifadesi, sanki “Saplanan iğneyi hissediyor musun?” der gibiydi. </st><st c="16655">Fakat bu beni hiç etkilemedi. </st><st c="16685">Bu şekilde düşünebilen ve böyle davranabilen insanları küçümsüyorum. </st><st c="16754">Ona karşı çıkarak oldukça sert bir müdahalede bulundum. </st><st c="16810">Kontun hem karakteri hem de bilgisinden dolayı saygı duyulması gereken bir adam olduğunu söyledim. </st><st c="16909">“Aklını geliştirip bunu sayısız alan üzerine yayabilen ve bu etkinliği sıradan yaşam için korumayı başaran, böylesine mutlu başka kimseyi tanımadım” dedim. </st><st c="17065">Söylediklerimi algılayamadı; bir sürü aptalca gevezelikle daha fazla</st></span><span><st c="17133"> safra yutmamak için yanından ayrıldım.</st></span></p>
			<p><span><st c="17172">Beni boyunduruk altına alan, gevezelik edip çalışma masalı anlatan sizler, hepiniz suçlusunuz. </st><st c="17268">Çalışmakmış! </st><st c="17281">O patates ekip tahıl satmak için atla şehre gitmekten daha fazlasını yapmazken, ben zincire vurulup kadırgalarda on yıl kürek çekerek cezamı ödemeye razıyım.</st></span></p>
			<p><span><st c="17438">Ve en büyük sefalet burada, bir arada yaşayan iğrenç halkın arasındaki can sıkıntısı! </st><st c="17525">Aralarında makam yarışı var, sadece bir adım önde olmak için birbirlerini gözetleyip dikkat kesiliyorlar; en sefil, en acınası tutkular bunlar. </st><st c="17669">Örneğin, burada herkese soyluluğunu ve topraklarını anlatan bir kadın var, insanlar onun biraz soyluluğu ve topraklarıyla övünen bir deli olduğunu düşünüyor. </st><st c="17827">Fakat durum daha da kötü: Kadın sadece buradaki komşulardan bir kâtibin kızı. </st><st c="17905">Gördün mü işte; böyle şaşkınca davranıp kendini kullandıracak kadar akılsız olan insan ırkını anlayamıyorum.</st></span></p>
			<p><span><st c="18013">Gerçi dostum, başkalarını kendine göre değerlendirmenin ne kadar aptalca olduğunu her geçen gün daha fazla fark ediyorum. </st><st c="18136">Ve daha çok kendimle ilgilendiğim için, yüreğimde fırtınalar koptuğu için, onları bırakıyorum kendi yollarından gitsinler; keşke onlar da beni rahat bıraksalar.</st></span></p>
			<p><span><st c="18296">Kafama en çok takılan şey, tatsız burjuva ilişkileri. </st><st c="18351">Gerçi seviye farkının ne kadar gerekli olduğunu, bana ne kadar çok fayda sağladığını birey olarak iyi bilirim. </st><st c="18462">Yeter ki bu dünyadaki bir mutluluk kıvılcımının, birazcık sevincin keyfini çıkarabileceğim yerde bana engel olmasın. </st><st c="18579">Geçenlerde yürüyüş yaparken Bayan B. </st><st c="18616">adında genç bir kadınla tanıştım, zorlu yaşamın ortasında doğallığını koruyabilmiş sevimli bir varlık. </st><st c="18719">Sohbetimiz sırasında birbirimizden hoşlandık. </st><st c="18765">Kısa süre sonra kendisini ziyaret etmek için ricada bulundum. </st><st c="18827">Büyük bir açıkyüreklilikle izin verince ona gitmek için uygun ânı bekleyemedim. </st><st c="18907">Buralı değil, bir evde teyzesiyle yaşıyor. </st><st c="18950">Yaşlı kadının yüz ifadesi hoşuma gitmese de ona çok özen</st></span><span><st c="19006"> gösterdim, konuşmam genelde ona yönelikti ve yarım saatten az bir zaman içinde genç kızın daha sonra bana itiraf ettiği konularda oldukça yol aldım. </st><st c="19156">Sevgili teyze yaşlılığında birçok şeyin yoksunluğu içindeymiş, saygın bir serveti, aklı, elle tutulur bir mevkinin koruyucu şemsiyesi yokmuş, bir dizi atasının desteğinden mahrummuş; bulunduğu katın penceresinden aşağı, burjuva kafalara bakmaktan başka eğlencesi yokmuş. </st><st c="19427">Gençliğinde güzelmiş ve hayatı uçup gitmiş, önceleri kendi dik kafalılığıyla bazı gençlere eziyet etmiş ve </st></span><span><st c="19534">olgunlaştığı yıllardaysa bir subayın boyunduruğu altına girmiş, adam da karşılığında onun tunç yıllarını</st></span><span><span id="footnote-007-backlink"><a href="GencWertherinAcilari_split_008.xhtml#footnote-007"><st c="19638">16</st></a></span></span><span><st c="19641"> hatırı sayılır bir gelirle kadının yanında geçirdikten sonra ölmüş. </st><st c="19710">Teyze şimdi yaşamının demir yıllarında yalnızdı, yeğeni böylesine sevimli olmasa hatırı bile sayılmazmış.</st></span></p>
			<p><span><st c="19815">8 Ocak 1772</st></span></p>
			<p><span><st c="19827">Bütün ruhunu resmi toplantılara adamış, bu yüzden tüm yıllarını senelerce ziyafet sofralarında bir sandalye ilerleyebilmek için harcayan ne çok insan var! </st><st c="19983">Hayır, sadece küçük can sıkıntılarıyla uğraşmaktan önemli meselelerin yürütülmesinden uzak kaldıkları için, işler daha çok üst üste yığılıyor. </st><st c="20126">Önceki hafta kızak kayarken dalaşma oldu ve bütün eğlence mahvoldu.</st></span></p>
			<p><span><st c="20193">Budalalar, aslında bulundukları sıranın bir önemi olmadığını ve ilk sırada olanın nadiren önemli bir rol oynadığını görmüyorlar! </st><st c="20323">Bazı kralların bakanları, bazı bakanların sekreterleriyle yönetildiği gibi! </st><st c="20399">Bu durumda en önde kim vardır? </st><st c="20430">Bana göre, diğerlerini görmezden gelip gücünü ve tutkusunu, planını uygulamak için kullanacak kadar kudreti ve kurnazlığı olan.</st></span></p>
			<p><span><st c="20557">20 Ocak</st></span></p>
			<p><span><st c="20565">Size, sevgili Lotte, kötü hava koşullarından kaçtığım bir köy o</st></span><span><st c="20629">telinin odasından mutlaka yazmak zorundayd</st></span><span><st c="20672">ım. </st><st c="20677">D.’nin kasvetli yuvasında bana yabancı gelen insanlar arasında dolaştığım sırada bir an olsun yüreğimden size yazmamı söyleyen bir ses yükselmemişti; ama şimdi, bu kulübede yalnızlık içindeyken, kar ile dolunun penceremi öfkeyle dövdüğü bu dar alanda ilk aklıma gelen siz oldunuz. </st><st c="20958">İçeri girer girmez anılarınız, siluetiniz üstüme çullandı, ah, Lotte! </st><st c="21028">Öylesine kutsal, öylesine sıcak ki! </st><st c="21064">Yüce Tanrım! </st><st c="21077">Yine o ilk karşılaşmadaki mutlu ânı yaşadım.</st></span></p>
			<p><span><st c="21121">Beni, güzel insan, bu dalgınlık girdabındayken bir görseydiniz! </st><st c="21186">Duygularım nasıl da kupkuru oldu! </st><st c="21220">Yüreğim her an bomboş, bir saat süren bir mutluluk dahi yok! </st><st c="21281">Yok! </st><st c="21286">Yok! </st><st c="21291">Sanki bir hayal kutusunun önünde duruyor ve minik adamların ve beygirciklerin etrafta dolaşmalarını seyrederek kendime sık sık bunun bir optik yanılma olup olmadığını soruyorum. </st><st c="21469">Oyuna katılıyorum çoğu kez, daha doğrusu bir kukla gibi oynatılıyorum ve arasıra yanımdakinin tahta elini tutuyor, dehşete kapılıp geri bırakıyorum. </st><st c="21618">Akşamları, gündüz güneşin doğuşunun keyfini çıkarmaya niyetleniyorum ama sabahları yataktan çıkamıyorum; gündüz olduğunda akşam ay ışığının beni sevindireceğini umuyor olsam da odamdan çıkmıyorum. </st><st c="21815">Gerçekten neden kalktığımı, neden yatmaya gittiğimi bilmiyorum.</st></span></p>
			<p><span><st c="21878">Hayatımı harekete geçirecek maya eksik; geç saatlere kadar beni canlı tutan, sabahları uykudan uyandıran şevk yitip gitti.</st></span></p>
			<p><span><st c="22001">Burada tek bir dişi varlıkla tanıştım, o da genç B. </st><st c="22054">oldu; size benziyor sevgili Lotte, eğer size benzemek mümkünse. </st><st c="22118">“Ah!” diyeceksiniz, “adam hoş iltifatlarda bulunuyor!” Tabii bu pek de yalan sayılmaz! </st><st c="22205">Bir süredir başka türlü olamadığım için çok naziğim, çok şaka yapıyorum ve kadınlar benim gibi zarifçe övgüde bulunan başka kimse tanımadıklarını söylüyorlar. </st><st c="22364">(Yalan söylemeyi de buna ekliyorlar çünkü yalansız olmuyor, anlıyor musunuz?) Bayan B. </st><st c="22451">hakkında konuşmak istiyordum. </st><st c="22481">Ruhunun zenginliği mavi gözlerinden fışkırıyor. </st><st c="22529">Sosyal mevkisi, yüreğindeki arzuları yerine getiremiyor. </st><st c="22586">Kargaşadan kurtulmak özlemi içinde, bazı zamanlar kırlardaki katıksız mutlulukla ilgili düşer kuruyoruz. </st><st c="22691">Ah! </st><st c="22695">Ve sizin hayalinizi! </st><st c="22716">Sık sık sizin hakkınızda söylediklerimi dinlemek zorunda kalıyor ama zorunlu olduğundan değil, gönüllü olarak yapıyor bunu, sizi seviyor da. </st><st c="22857">Ah, sıcak özel odanızda, ayaklarınızın dibinde otursam ve sevgili ufaklıklarımız etrafımda sarmaş dolaş yuvarlansalar, size gürültü dayanılmaz geldiğinde, onları sakince heyecanlı bir masalı dinlemeleri için etrafıma toplasam...</st></span></p>
			<p><span><st c="23085">Güneş enfes bir şekilde parıldayan karların üzerinde batıyor, fırtına geçip gitti ve ben… tekrar kafesime kapatmalıyım kendimi… </st></span><span><st c="23214">Adieu</st></span><span><st c="23219">! Albert yanınızda mı? </st><st c="23242">Ve nasıl? </st><st c="23252">Bu soruyu sorduğum için Tanrı bağışlasın beni!</st></span></p>
			<p><span><st c="23298">8 Şubat</st></span></p>
			<p><span><st c="23306">Sekiz günden beri berbat bir hava var, bu durum işime geldi. </st><st c="23368">Çünkü buraya geldiğimden beri birinin neşemi kaçırmadığı ve burnumdan getirmediği tek bir güneşli güzel gün görmedim. </st><st c="23486">Doğru dürüst bir yağmur yağsa, rüzgârda her şey uçuşsa, don olsa ve de çiğler</st></span><span><st c="23563"> çözünse... </st><st c="23575">Ah, diye geçiyor aklımdan, evin içi dışarıdan daha kötü olamaz ya da tam tersi; böylesi iyi. </st><st c="23668">Sabah güneş doğup güzel bir gün vaat ettiğinde, asla şunu haykırmaktan kendimi alıkoyamam: İşte yine birbirlerine zehir edebilecekleri ilahi bir nimet! </st><st c="23820">Zaten birbirlerine zehir etmedikleri hiçbir şey yok: Sağlık, ün, neşe, dinlenme! </st><st c="23901">Ve bunlar çoğunlukla budalalık, cehalet ve darlıktan ama onları dinleseniz, iyi niyetli oldukları için. </st><st c="24005">Arasıra dizlerimin üzerine çöküp öfkelerine böylesine kendilerini kaptırmamaları için yalvarmak istiyorum.</st></span></p>
			<p><span><st c="24111">17 Şubat</st></span></p>
			<p><span><st c="24120">Korkarım benim elçiyle birlikte çalışmaya daha fazla dayanamayacağız. </st><st c="24191">Adam hiçbir şekilde çekilmiyor. </st><st c="24223">Çalışma ve işi götürme tarzı o kadar komik ki çoğu zaman ona karşı gelip işi kendi kafama ve tarzıma göre yapmaktan kendimi alamıyorum, bu da doğal olarak hoşuna gitmiyor. </st><st c="24395">Geçenlerde bu konuda beni saraya şikâyet etmiş, gerçi bakan bana kibarca bir uyarı verdi ama uyarı uyarıdır; ondan özel bir mektup aldığımda istifa etmek üzereydim, önünde diz çökülecek kadar yüce, asil ve özel bir mektuptu. </st><st c="24620">Benim fazla hassasiyetimi eleştiriyor, iş yapma fikirlerimle ilgili, başkalarını etkilemekle ilgili, iş dünyasına nüfuz etme konusundaki biraz fazla abartılı fikirlerimi gençlik heyecanının gerekliliği olarak övüyor, gerçi onları yok etmeye değil de azaltmaya, bu şekilde de gerçek rolünü oynayacağı,</st></span><span><st c="24920"> güçlü etkisini kullanabileceği yöne çekmeye çalışıyor. </st><st c="24976">Ayrıca sekiz gün içinde güçlendim ve içimde uzlaşı sağladım. </st><st c="25037">Ruhun huzuru olağanüstü bir şey ve sevincin ta kendisidir. </st><st c="25096">Sevgili arkadaşım, bir mücevher taşı güzel ve değerli olduğu kadar kırılmaz olsaydı keşke.</st></span></p>
			<p><span><st c="25186">20 Şubat</st></span></p>
			<p><span><st c="25195">Tanrı sizi korusun, canlarım, benden esirgediği bütün güzel günleri size versin.</st></span></p>
			<p><span><st c="25276">Albert bana gerçeği söylemediğin için sana teşekkür ederim: Düğün gününüzün tarihini bildiren bir haber bekliyordum ve büyük bir vakurla Lotte’nin duvardaki siluet resmini alıp öteki kâğıtların arasına gömmeye karar vermiştim. </st><st c="25504">Artık siz evli bir çiftsiniz ve onun resmi hâlâ burada! </st><st c="25560">Öyle de kalmalı! </st><st c="25577">Hem neden olmasın ki? </st><st c="25599">Sizinle birlikte olduğumu biliyorum, Lotte’nin kalbinde sana zarar vermeden yerim var; evet, orada ikinci sıradayım ve böyle kalsın istiyorum, buna mecburum da. </st><st c="25760">Ah, beni unutursa çıldırırım… Albert, bu düşünce cehennem gibi. </st><st c="25824">Albert sağlıcakla kal. </st><st c="25847">Hoşça kal cennetin meleği! </st><st c="25874">Sağlıcakla kal, Lotte!</st></span></p>
			<p><span><st c="25896">15 Mart</st></span></p>
			<p><span><st c="25904">Öylesine büyük bir can sıkıntım var ki başımı alıp buralardan gidebilirim. </st><st c="25980">Dişlerimi gıcırdatıyorum! </st><st c="26006">Lanet olsun! </st><st c="26019">Onun yeri doldurulamaz. </st><st c="26043">Kafamda olmayan bir memuriyete girmem konusunda beni kışkırtıp teşvik ettiğiniz ve de azap çektirdiğiniz için suçlusunuz. </st><st c="26165">Sadece işim var! </st><st c="26182">Sadece dediğiniz oldu! </st><st c="26205">Ve sen gene benim abartılı fikirlerim her şeyi mahvediyor diye konuşma, bu yüzden sana burada, sevgili bayım, bir tarih yazarının kaydedebileceği gibi, hoş ve düzgün bir hikâye anlatayım. </st></span></p>
			<p><span><st c="26393">Kont C.’nin beni sevdiği, beni farklı bulduğu bilinen bir şey, bunu sana yüz kere söyledim. </st><st c="26485">Yalnız dün onda yemekteydim, sadece akşam bay ve bayanların bir araya geldiği asil bir grup toplantısının olduğu gündü, gitmeyi hiç düşünmediğim bir toplantı, biz alt tabakadakilerin onlara dahil olmadığının da henüz farkında değildim. </st><st c="26721">Neyse, yemeği kontun yanında yedim ve yemekten sonra büyük salonda aşağı yukarı gidip gelmeye başladık, yanımıza gelen Albay B. </st><st c="26849">ve kont ile konuştum, bu şekilde de davetlilerin gelme zamanı yaklaştı. </st><st c="26921">Tanrı biliyor ya, aklımdan bir şey geçmedi. </st><st c="26965">O an içeri çok sayın hanımefendi von S., eşi ve muhtemelen dümdüz göğsü ve hoş korsesi ile yumurtadan yeni çıkmış kaz yavrusu gibi</st></span><span><st c="27095"> kızları girdi. </st><st c="27111">Önümüzden geçerken bilinen çok asil bakışlarını ve burun deliklerini havaya diktiler. </st><st c="27197">Bu insanlardan yürekten tiksindiğim için, hemen veda etmek isteğiyle kontun pis saçmalıklardan kurtulmasını beklerken benim Bayan B. </st><st c="27330">içeri girdi. </st><st c="27343">Onu gördüğümde her zaman yüreğim birazcık kabardığı için kaldım, sandalyesinin arkasına dikildim ve bir süre sonra her zamankinden daha az samimiyetle, biraz da çekinerek benimle konuştuğunu fark ettim. </st><st c="27546">O da bu insanlar gibi mi, diye düşündüm, rahatsız olup gitmek istedim ama ondan iyi bir söz gelebileceğine inandığım için ya da sen ne dersen de, özür dileyebilmek için kaldım. </st><st c="27723">Bu arada grup tamamlanıyordu. </st><st c="27753">Baştan aşağı Birinci Franz’ın taç giyme zamanından kalma kıyafetler içinde Baron F. </st><st c="27837">ve burada görevi gereği Bay von R. </st><st c="27872">diye anılan saray müşaviri R. </st><st c="27902">sağır karısıyla geldi, eski Fransız gardırobundaki boşlukları yeni moda çaputlarla kapatmaya çalışan salaş J.’yi de unutmamalı. </st><st c="28030">Sürü gibi geliyorlardı, çok özlü ifadeler kullanan birkaç tanıdıkla konuştum. </st><st c="28108">Düşündüm ve dikkatimi yalnızca benim B.’ye yönelttim. </st><st c="28162">Salonun sonundaki kadınların kulaktan kulağa fısıldadıklarını, aynı durumun erkeklere de bulaştığını, S.’nin eşinin kont ile konuştuğunu (bunların hepsini daha sonra Bayan B. </st><st c="28337">anlattı bana) hiç fark etmedim; nihayet kont yanıma gelip beni bir pencere önüne çekerek, “Siz bizim tuhaf kurallarımızı biliyorsunuz; sizin burada olmanızdan topluluk memnun değil, böyle bir şeyi kesinlikle istemezdim” dedi. </st><st c="28563">“Majesteleri” diye sözünü kestim, “binlerce kez özür dilerim, daha önce düşünmeliydim bunu; bu uygunsuz davranışı affedeceğinizi biliyorum, daha önce gitmek istemiştim ama kötü bir koruyucu melek beni engelledi” diye de hafifçe eğilerek gülümserken ilave ettim. </st><st c="28825">Kont her şeyi dile getiren bir duyguyla elimi sıktı. </st><st c="28878">Usulca asil topluluktan uzaklaştım sonra da gidip bir </st></span><span><st c="28932">cabriolet</st></span><span><st c="28941">’ye bindim, ardından güneşin tepelerde batışını seyrederken, Odysseus’un mükemmel domuz çobanı tarafından ağırlanışını anlatan Homeros’un olağanüstü ilahilerini okumak için M.’ye gittim. </st><st c="29129">Her şey güzeldi.</st></span></p>
			<p><span><st c="29145">Akşam yemeğine döndüm. </st><st c="29169">Salonda kalan birkaç kişi masanın örtüsünü çekmiş, bir köşede zar atıyorlardı. </st><st c="29248">O sırada saygıdeğer Adelin girdi içeri, bana bakıp şapkasını çıkardı, yaklaşıp usulca, “Canın mı</st></span><span><st c="29344"> sıkıldı?” dedi. </st><st c="29361">“Benim mi?” diye karşılık verdim. </st><st c="29395">“Kont seni toplantıdan çıkarmış.” “Şeytan alsın götürsün!” dedim. </st><st c="29461">“Açık havaya çıkmak bana iyi geldi.” “Umursamıyor olman iyi” dedi, “sadece benim canımı her </st></span><span><st c="29553">yerde konuşulması sıktı.” O anda bu olay beni de sinirlendirmeye başladı. </st><st c="29627">Masaya gelen ve bana bakan herkes, diye düşündüm, bunun için bakıyorlarmış meğer! </st><st c="29709">Bu tepemi attırdı.</st></span></p>
			<p><span><st c="29727">Ne var ki bugün gittiğim her yerde benim için üzüldüklerini, beni kıskananların zafer kazanmışçasına, “yeteneklerinin üstünde yaşayıp gururlarıyla üstün olduklarını sanıp kendilerinin bütün koşulların üzerinde olduğuna inananların halini görmüş olmuşlar” diye konuştuklarını öğrendim. </st><st c="30013">Bir sürü it ulumasından başka bir şey değil. </st><st c="30058">O anda insanın kalbine bir bıçak saplayası geliyor çünkü özgür olmaktan ne kadar bahsedilirse bahsedilsin, dalaverecilerin kendi çıkarları için onun hakkında konuştuklarını duyduğunda buna katlanabilecek kişiyi görmek isterim; gevezeliklerin aslı olmasa, ah, o zaman ciddiye almamak kolay olurdu.</st></span></p>
			</div>
		<div id="charCountTotal" value="30354"></div></body>
</html>
