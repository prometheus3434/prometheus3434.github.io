<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-10-28T00:43:26+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre2">Ama, yetkeye boyun eğme ile hazza yanıt vermeyi, yönetici ilkeler olarak, seçeneklerimiz diye görmek   yanıltıcıdır.   Ben,  haz,   doyum,   mutluluk   ve   neşenin   doğalarına   ilişkin  deneysel   bir çözümlemenin   onların   birbirlerinden   ayrı   ve   kısmen   çelişik   olaylar   olduklarını   ortaya çıkardığını   gösterme   girişiminde   bulunacağım.   Bu  çözümleme   şöyle   bir  gerçeği   gösteriyor. </p>
<p class="calibre2">Mutluluk ve neşe hernekadar bir anlamda öznel yaşantılarsa da nesnel koşullara dayandıkları için,   bu   nesnel   koşullarla   karşılıklı   bir   ilişkinin   ürünüdürler.   Bu   yüzden,   salt   öznel   haz yaşantısı ile karıştırılmamaları gerekir. Bu nesnel koşullar ise, kuşatıcı şekilde, üreticilik olarak özetlenebilir. </p>
<p class="calibre2">Hazzın nitelik yönünden çözümlenmesinin önemi, insancı etik düşüncenin başlangıçlarından beri kabul edilmiştir. Ama sorunun çözümü, haz yaşantısının bilinçdışı dinamiklerine nüfuz edilemediği</p>
<p class="calibre2">171</p>
<p class="calibre2">sürece,   doyurucu   bir   çözüm   olamamıştır.   Psikanalitik   araştırma,   insancı   etiğin   bu   eski sorununa   yeni   veriler   sunup   yeni   yanıtlar   öneriyor.   Bu   buluşların   ve   etik   kurama uygulanışlarının   daha   iyi   anlaşılabilmesi   için   haz   ve   mutluluğa   ilişkin   en   önemli   etik kuramların bazılarının kısaca incelenmesi yerinde olacaktır. </p>
<p class="calibre2">Hedonizm  (Hazcı  kuram),  insansal  eylemin  yönetici   ilkesinin   hem  olgusal  olarak,   hem  de kural koyucu yönüyle, haz olduğunu öne sürer. Hazcı kuramın ilk temsilcisi olan Aristippus, yaşamın   ereğinin   ve   erdemin   ölçütünün   hazza   ulaşıp   acıdan   kaçınmak   olduğuna inanmaktaydı. Haz, ise, Ona göre, içinde yaşanılan andaki</p>
<p class="calibre2">hazdı. </p>
<p class="calibre2">Bu köktenci ve naiv hazcı görüş, mutluluğu doğrudan yaşantı ile özdeş kılarak bireyin önemini ve somut bir haz kavramının değerini kesin bir şekilde vurguluyordu.44 Ama daha önce dile getirmiş   olduğumuz   ve   hedonistlerin   doyurucu   bir   şekilde   çözümleyemedikleri   apaçık   bir güçlüğün sıkıntısını çekmekteydi. Bu güçlük ise, hedonizmin ilkelerinin tümüyle öznelci olan özyapısı  idi.  Hazcı   tutumu   düzeltmek  için   yapılan   ilk   girişim,  haz   kavramları   içine   nesnel ölçütler sokan Epikuros tarafından yapılmıştır. O, yaşamın ereğinin haz olduğunu vurguladığı halde, her hazzın kendi başına iyi olmasına karşın, tüm nazların seçilmemeleri gerektiğini dile getirmiştir. Çünkü, bazı hazlar sonradan hazzın kendisinden çok daha büyük acılara neden olmaktadır.   Epikuros'a   göre,  yalnızca   doğrıı  haz,  insanın  bilgece,  iyi  ve  doğru bir  biçimde yaşamasını sağlar. «Gerçek» haz, ruh dinginliğinden ve korkusuzluktan oluşur. Bu haz ancak ölçülülük ve öngörü sahibi ve bu yüzden sürekli ve dingin doyum uğruna hemen şu andaki hazzını   yadsımaya   hazır   olan   biri   tarafından   elde   edilebilir.   Epikuros,   kendi   'yaşam   ereği olarak haz' kavramının ölçülülük,  yiğitlik,  adalet ve dostluk kavramları ile tutarlı 44. Bkz. H. Marcuse, «Zur Kritik des Hedonismus» Zschft. f. Sozialforsc-hung, VII. 1938. </p>
<p class="calibre2">172</p>
<p class="calibre2">olduğunu göstermeye çalışmıştır. Ama O, duyguyu, aracılığıyla her iyiyi yargıladığımız yasa olarak   kullanmakla   temeldeki   kuramsal   güçlüğü   ortadan   kaldıramamıştır.   Bu   temeldeki güçlük,   öznel   haz   yaşantısı   ile   «doğru»   ve   «yanlış»   hazza   ilişkin   nesnel   ölçütü   birleştir-mesiydi. Ancak, Epikuros'un öznel ve nesnel ölçütleri bir uyum içine sokma girişimi, böyle bir uyumun varolduğunu önesürmenin ötesine geçememiştir. </p>
<p class="calibre2">Hazcı-olmayan insancı (hümanist) filozoflar, doğruluk ve genel geçerlik ölçütünü korumaya, buna karşın 'yaşamın son ereği olarak bireyin mutluluğu' görüşünü yitirmemeye çalışarak aynı sorunla uğraşmışlardır. </p>
<p class="calibre2">Doğruluk ve yanlışlık ölçütünü isteklere ve hazlara ilk kez uygulayan Platon olmuştur. Haz, düşünce gibi, doğrıı ya da yanlış olabilir. Platon, öznel haz duyumunun gerçekliğini yadsımaz; ama haz duyumunun «yanlış» olabileceğine ve hazzın düşünme gibi, bilgi türünden bir işlevi olduğuna dikkati çeker. Platon bu görüşünü hazzın bireyin yalnızca yalıtlanmış duyusal bir parçasından değil, kişiliğinin tümünden doğduğuna ilişkin kuramı ile destekler. Buradan, iyi insanların doğru hazlan, kötü insanların ise yanlış hazları edindikleri sonucuna varır. </p>
<p class="calibre2">Aristoteles   de   Platon   gibi,   bir   etkinliğin   iyiliği,   ve   bu   nedenle   de   değeri   için,   öznel   haz yaşantısının   bir   ölçüt   olamayacağını   öne   sürer.   O   der   ki:   «Bazı   şeyler,   yapıları   kötü   olan kimselere   hoş   görünüyor   diye,   onların   bu   gibilerden   başkalarına   da   hoş   görüneceğini düşünmememiz gerekir. Bu tıpkı hasta olan kimseler için yararlı, tatlı ya da acı olan şeylerin bizim için de öyle olduklarını söylemeye; ya da renk körlüğü olan kimselerin, beyaz olmayan şeylere beyazlık niteliğini yüklemelerine benzer.»45 Aşağı hazlar, gerçek hazlar olmayıp ancak </p>
<p class="calibre2">«bozulmuş bir beğenisi olan kimselere»-gerçek hazlarmış gibi gelirler. Oysa gerçek haz adını nesnel bir şekilde hak</p>
<p class="calibre2">45. Aristoteles. Ethics, 1173, 21. </p>
<p class="calibre2">173</p>
<p class="calibre2">eden hazlar, «insana yaraşır etkinliklere eşlik eden nazlardır.»46 Aristoteles'e göre, iki tür meşru   haz   vardır.   Birinci   türe   gereksinmelerimizi   giderme   ve   .güçlerimizi   gerçekleştirme süreci   ile   bağlantılı   olan   hazlar;   ikinci   türe   ise,   edinmiş   olduğumuz   güçler   uygulama   ile bağlantılı olan hazlar girer. Hazzın üstün olan türü, ikincisidir. Haz, insanın doğal durumdaki varlığının bir etkinliğidir (energia). En çok doyum sağlayan ve yetkin olan haz, kazanılmış ya da gerçekleştirilmiş güçlerin etkin kullanımında ortaya çıkan bir niteliktir. Bu haz, neşe ve kendiliğindenliği   ya   da   engellenmemiş   etkinliği   dile   getirir.   Burada   «engellenmemiş» </p>
<p class="calibre2">«kalıplaşmamış» ya da «bastırılmamış» anlamına gelir. Nitekim, haz etkinlikleri, böylece de yaşamı   yetkinleştirir.   Haz   ve   yaşam   birbirlerine   katılırlar   ve   ayrılmayı   kabul   etmezler.   En büyük ve en sürekli mutluluk, Tanrınınkine benzeyen usun etkinliği sonucunda doğar, insan kendinde   bu   Tanrısal   öğeden   bir   parça   taşıdığı   için,   böyle   bir   etkinliği   sürdürecektir.47 </p>
<p class="calibre2">Aristoteles böylece, sağlıklı ve olgun kişinin öznel haz yaşantısı ile özdeş olan bir gerçek haz anlayışına ulaşmış oluyor. </p>
<p class="calibre2">Spinoza'nın haz kuramı da belli yönleriyle Platon ve Aristoteles'inkine benzemektedir. Ama, Spinoza Onların çok ötesine geçer. o da neşenin, hazcılığın karşıtı olan okulun öne sürdüğü gibi   bir   günahkârlık   göstergesi   olmayıp   doğru   ya   da   erdemli   yaşamın   sonucu   olduğuna inanmaktadır. Spinoza, bu kuramı kendi insanbilimsel anlayışının bütünü üstünde temellenen daha deneysel ve özgül bir neşe tanımı yaparak geliştirmiştir. Spinoza'nın neşe kavramı güç kavramı   ile   bağlantılıdır.   «Neşe,   insanın   daha   az   yetkinlikten   daha   büyük   bir   yetkinliğe geçişidir.»48  Daha  büyük  ya  da  daha  az   yetkinlik,  insanın  gizilgüçlerini  gerçekleştirme  ve böylece «insan doğası örneğine» daha çok yaklaşma konusundaki gücünün çok ya da az oluşu 46.  a.g.k. 1176 a, 15-30</p>
<p class="calibre2">47.  Bkz. Kit, VII Böl. 11-13 ve Kit. X Böl. 4,7,8. </p>
<p class="calibre2">48.  Ethics, III Re Affects, Tanım: II, III. </p>
<p class="calibre2">174</p>
<p class="calibre2">ile özdeştir. Haz, yaşamın ereği değildir. Ama insanın üretici etkinliğine kaçınılmaz bir şekilde eşlik   eder.   «Kutsanmış   olma   (ya   da   mutluluk),   erdemin   ödülü   olmayıp   kendisi   bir erdemdir.»49 Spinoza'mn mutluluğa ilişkin görüşünün önemi, onun devimsel (dinamik) güç kavramındadır. Yalnız bir kaç önemli ad verecek olursak, Goethe, Guyau, Nietzsche kendi etik kuramlarını aynı düşünce, yani hazzın eylem için başlıca dürtü olmadığı ama üretici etkinliğe eşlik ettiği düşüncesi üstüne kurmuşlardır. </p>
<p class="calibre2">Haz ilkesine ilişkin en geniş kapsamlı ve dizgesel tartışmalardan birini Spencer'in £fr&amp;'inde buluyoruz.   Spencer'in   görüşlerini   daha   ileri   düzeyde   bir   tartışma   için   yetkin   bir   başlangıç noktası olarak kullanabiliriz. </p>
<p class="calibre2">Spencer'in haz ve acı ilkesine ilişkin kilit noktası evrim kavramıdır. O, haz ve acının insanı, birey olarak kendisi için yararlı olana olduğu kadar, insan ırkına da yararlı olana göre eylemde bulunacak şekilde uyaran dirimbilimsel bir işlevleri bulunduğunu öne sürer. Bu nedenle, haz ve acı evrimsel süreç içinde gerekli etmenlerdir. «Acılar organizmaya zararlı olan eylemlerin karşılıkları olduğu halde, hazlar ona mutluluk sağlayan eylemlerin karşılıklarıdır.»50 «Birey ya da tür, günbegün haz verenin ardından giderek ya da haz vermeyenden kaçınarak canlı tutulur.»51 Haz, öznel bir yaşantı olduğu halde, yalnızca öznel öge aracılığıyla yargılanamaz. </p>
<p class="calibre2">Onun   nesnel   bir   yanı   da   vardır.   Bu   nesnel   yan,   insanın   fiziksel   ve   ansal   mutluluğudur. </p>
<p class="calibre2">Spencer, günümüz kültüründe pek çok «bozulmuş» haz ve acı örneklerinin ortaya çıktığını kabul ediyor. O, bu olayı toplumun  çelişki ve yetkinsizlikleri ile açıklıyor. «İnsanlığın tam anlamında toplumsallaşmış devleti uygulamasıyla özelde ve genelde gelecekteki mutluluğun sağlanacağını; eylemlerin ancak doğrudan doğruya</p>
<p class="calibre2">49.  a.g.k. Önerme XLII. </p>
<p class="calibre2">50. H. Spencer, The Principles of Ethics (New York: D. Appleton co., 1902), C. I. </p>
<p class="calibre2">51.  a.g.k. s.79, 82. </p>
<p class="calibre2">175</p>
<p class="calibre2">haz verdikleri zaman, tümüyle doğru olduklarını; acının yanlış eylemlerin asıl değil ama en yakın yardımcısı olduğu52 gerçeğinin kabul edileceğini öne sürüyor. Spencer, acının yararlı ya da hazzın zararlı bir etkisi olduğuna inananların istisnayı sanki kuralmış gibi gösteren bir saptırmanın suçlusu olduklarım söylemektedir. </p>
<p class="calibre2">Spencer, hazzın dirimbilimsel işlevine ilişkin kuramını toplumbilimsel bir kuramla koşutluk içine koyar. O, 'insan doğasının toplumsal yaşamın gereksinmelerine uyacak şekilde yeniden biçimlen-dirilmesinin, sonunda hoşa gitmeyen etkinlikleri bu gereksinmelerle karşıtlık içine sokarken tüm zorunlu etkinlikleri hoşa gider kılacağını'53 öne sürer. Bundan başka, bir ereği gerçekleştirmek için bir araç kullanmaya katılan hazzın kendisinin bir erek haline geldiğini»51 </p>
<p class="calibre2">dile getirir. </p>
<p class="calibre2">Platon, Aristoteles, Spinoza ve Spencer'in görüşlerinde yer alan ortak düşünceler şunlardır: 1. </p>
<p class="calibre2">Öznel   haz   yaşantısı   kendi   başına   yeterli   bir   değer   ölçütü   değildir.   2.   Mutluluk   iyi   ile bağlantılıdır. 3. Hazzın değerlendirilmesi için nesnel bir ölçüt bulunabilir. Platon doğru hazzın ölçütü olarak «iyi insan»; Aristoteles «insanın işlevini»; Aristoteles gibi Spinoza da insanın kendi güçlerini kullanarak doğasını gerçekleştirmesini; Spencer ise, insanın dirimbilimsel ve toplumsal evrimini sözkonusu etmişlerdir. </p>
<p class="calibre2">Yukardaki   haz   kuramları   ve   hazzın   etikteki   rolü   bu   kuramlar   titiz   araştırma   ve   gözlem tekniklerine   dayanan   yeterince   arınmış   verilerden   kurulmadıkları   için   zarar   görmüşlerdir. </p>
<p class="calibre2">Bilinçdışı güdümle-meleri ve özyapı dinamiklerini inceden inceye araştıran psikanaliz bizim hazzı   geleneksel   görüş   açısının   ötesinde   bir   yaşam   kuralı   olarak   daha   ileri   bir   düzeyde tartışmamıza olanak sağlamaktadır. </p>
<p class="calibre2">Psikanaliz hazcı etiğe karşı çıkanlarca savunulmuş olan bir görüşü pekiştirir. Bu görüş, öznel doyum yaşantısının kendi başına aldatıcı olduğuna ve değerin geçerli ölçütü olamayacağına ilişkin</p>
<p class="calibre2">52.  a.g.k. s. 99. </p>
<p class="calibre2">53.  a.g.k. S.183. </p>
<p class="calibre2">54.  a.g.k. s. 159. </p>
<p class="calibre2">176</p>
<p class="calibre2">görüştür.  Mazoşist kilimlerin doğası ile ilgili psikanalitik bulgular, hazcı-olmayan tutumun doğruluğunu   pekiştirmektedir.   Tüm   Mazoşist   istekler,   kişiliğin   bütününe   zararlı   olan   şey konusundaki   yeğin   birer   istek   olarak   betimlenebilirler.   Daha   açık   biçimlerinde   mazoşizm, fiziksel acı duymak için bir itilim ve bu acının ardından gelen hoşlanmadır. Mazoşizm, bir ruhsal bozukluk olarak cinsel heyecan ve doyumla bağlantılıdır. Burada söz konusu olan acı isteği, bilinçli bir istektir. «Ahlaksal mazoşizm» tinsel bakımdan zarar görmek, aşağılanmak, baskı altına alınmak itilimidir. Bu istek genellikle bilinçli değildir ama bağlılık, sevgi ya da özünü yadsıma olarak ya da doğa yasalarına, yazgıya ve insanı aşan öteki güçlere bir yanıt olarak ussallaştırıhr. Psikanaliz, mazoşist itilimin ne kadar derinlerde bastırılmış ve ne kadar iyi ussallaştırılmış olduğunu gösterir, </p>
<p class="calibre2">¦ Ama mazoşist olaylar yalnızca nesnel olarak zararlı olan bilinçdışı isteklerin özellikle çarpıcı birer örneğidirler. Tüm nevrozlar, bir bireyin gelişmesini engelleyip bu gelişmeye zarar verme eğilimi gösteren bilinçdışı çabaların sonucu olarak anlaşılabilir. Ansal hastalığın asıl özünde zararlı olan şeyi istemek yatar. Böylece her nevroz, hazzm insanın gerçek çıkarlarıyla çelişkili olduğu gerçeğini pekiştirir. </p>
<p class="calibre2">Nevrotik   isteklerin   doyumundan   doğan   haz,   bilinçdışı   olabilir.   Ama   bu,   zorunlu   değildir. </p>
<p class="calibre2">Mazoşist   sapkınlık,   nevrotik   istekten   doğan   bilinçli   bir   hazzm   örneğidir.   İnsanları aşağılamaktan doyum sağlayan sadist kişi, ya da istiflediği paradan haz duyan cimri, yeğin isteğinin doyumundan edindiği hazzm ayırdmda olabilir de olmayabilir de. Bu tür bir hazzm bilinçli ya da bastırılmış olması, iki etmene bağlıdır: Kişinin içindeki, onun usdışı çabalarına karşı koyan güçlerin kuvvetlerine ve toplumun törelerinin böyle bir hazdan hoşlan-mayı doğru bulmasına ya da yasaklamasına. Hazzın bastırılması, iki ayrı anlam taşıyabilir: Tam olarak bütünleşmemiş ve daha sık görülen bastırma biçimi, içinde hazzın usdışı çaba ile değil, ama daha çok bu çabanın ussallaştırılmış anlatımı ile bağlantı içinde, bilinçli olarak duyduğu bir hazdır. Örneğin cimri, ailesi için duyduğu sakın-</p>
<p class="calibre2">ıI</p>
<p class="calibre2">F:12</p>
<p class="calibre2">177</p>
<p class="calibre2">gan   özenden   ötürü   doyum   duyduğunu   düşünebilir.   Sadist   ise,   duyduğu   hazzın   haksız   bir eylemin uyandırdığı bir ahlaksal öfke duygusundan doğduğunu düşünebilir. Bastırmanın daha köktenci bir tipi, içinde hiç bir hazzın ayırdına varılmadığı bastırma tipidir. Sadist kişilerden çoğu, başkalarının aşağılandıklarını görmenin kendilerine bir haz duygusu verdiğini büyük bir içtenlikle   yadsıyacaklardır.   Buna   karşın,   bu   gibilerin   düşleri   ve   özgür   çağrışımları çözümlendiği zaman, bilinçli olmayan bir hazzın varlığı da ortaya çıkmaktadır. </p>
<p class="calibre2">Acı ve mutsuzluk da bilinçsiz olabilir; ve bastırma, hazla ilgili olarak betimlemiş olduğumuz aynı biçimlere bürünebilir. Kişi istediği ölçüde başarılı olamadığından, sağlığı bozulduğundan ya   da   yaşamındaki   çok   sayıda   koşullar   yüzünden   kendisini   mutsuz   hissedebilir.   Ama, mutsuzluğunun   temel   nedeni,   üretken   yanının   eksik   oluşu;   yaşamındaki   boşluk;   sevme konusundaki yeteneksizliği; ya da kendisini mutsuz kılan çok sayıda içsel kusurlar olabilir. O </p>
<p class="calibre2">mutsuzluğunu sanki başka bir nedeni varmış gibi ussallaştırır ve böylece gerçek nedeni ile olan bağlantısını kavrayamaz. Yine mutsuzluğun daha tam bir şekilde bastırılması, bu mutsuzluğun bilincine hiçbir zaman varılmadığında görülür. Böyle bir durumda kişi, gerçekte hoşnutsuz ve mutsuz olduğu halde, çok mutlu olduğuna inanır. </p>
<p class="calibre2">Bilinçsiz mutluluk ve mutsuzluk anlayışı ciddi bir tepki ile karşılaşır. Bu tepki ya da karşı koyuşa göre, mutluluk ve mutsuzluk, mutlu ya da mutsuz olmamıza ilişkin bilinçli duygumuzla özdeştir. Bu yüzden, bilmeden acı ya da haz duymak, haz ya da acı duymamaya eşdeğerdedir. </p>
<p class="calibre2">Bu   savın   önemi   yalnızca   kuramsal   olmakla   kalmamaktadır.   O,   toplumsal   ve   etik   kapsamı nedeniyle   de   çok   büyük   bir   önem   taşımaktadır.   Eğer   köleler   kitle   halinde   kendilerine   acı çektirildiğinin bilincinde değillerse, nasıl olur da o kitlenin dışında biri, insan'ın mutluluğu adına köleliğe karşı çıkabilir? Eğer çağdaş insan, bizi kandırmaya çalıştığı ölçüde mutlu ise, bu mümkün dünyaların en iyisini kurmuş olduğumuzu kanıtlamaz mı? «Mutluluk yanılsaması yeterli değil midir? Yoksa daha çok, kendi kendisi ile çelişkili bir kavram mıdır?»</p>
<p class="calibre2">Bu karşı çıkışlar, mutsuzluk kadar mutluluğun da ruhsal bir durumdan daha fazla bir şey olduğu gerçeği görmezlikten geliyorlar. Mutluluk ve mutsuzluk gerçekte tüm organizmaya yani kişiliğin bütününe ilişkin durumların anlatımlarıdır. Mutluluk, canlılığın, düşünme ve duygu yeğinliğinin,   üreticiliğin   artışı   ile   mutsuzluk   ise   bu   yetenek   ve   işlevlerin   azalması   ile bağlantılıdır.   Mutluluk   ve   mutsuzluk   öylesine   tüm   kişiliğimize   bağlı   durumlardır   ki   dile getiricileri çok kez bilinçli duygularımız değil de bedensel tepkilerimiz olur. İnsanın asık yüzü, üzüntülü ya da yorgun oluşu, başağrısı çekmesi gibi fiziksel belirtiler; giderek daha önemli hastalık biçimleri, çok kez mutsuzluğun dışlaşmalarıdır. Tıpkı fiziksel yönden çok iyi olma duygusunun  mutluluğun «belirtilerinden»  biri olması  gibi. Gerçekten bedenimiz,  mutluluk durumu konusunda aldatılmaya anlığımızdan daha az yatkındır. İnsanın ne ölçüde mutlu ya da   mutsuz   olduğunun   gelecekte   bir   gün   bedendeki   kimyasal   süreçlerin   incelenmesinden çıkarılabileceği düşünü pekâlâ kabul edilebilir. Ansal ve duygusal yeteneklerimizin işleyişleri de,   buna   benzer   şekilde,   mutluluğumuz   ya   da   mutsuzluğumuzca   etkilenir.   Usumuzun keskinliği   ve   duygularımızın   yeğinliği   buna   dayanır.   Mutsuzluk   tüm   ruhsal   işlevlerimizi zayıflatır giderek felce uğratır. Mutluluk ise onları arttırır. Mutlu olmaya ilişkin öznel duygu, kişinin bütünü için söz konusu olan bir iyi-olma durumu olmadığı zaman yalnızca bir duyguya ilişkin aldatıcı bir düşüncedir ve gerçek mutlulukla hiçbir ilgisi yoktur. Ben insanın kafasında varolup onun kişiliğinin bir koşulu olmayan haz ya da mutluluğu, sözde-haz ya da sözde-mutluluk diye adlandırmayı öneriyorum. Örneğin, biri bir yolculuğa çıkar ve bilinçli olarak mutludur.   Ama,   o   böyle   bir   duyguya   haz   duymak   için   çıktığı   yolculukta   mutlu   olacağını umduğu   için   kapılabilir.   Gerçekte   pekâlâ   bilinçsiz   olarak   düş   kırıklığa   uğramış   ve   mutsuz olması olasılığı da vardır. Gördüğü bir düş ona hakikati açıkça gösterebilir ya da belki kendisi daha sonra, mutluluğunun gerçek bir mutluluk olmadığını anlar. Göreneksel olarak üzüntü ya da   mutsuzluğun   beklendiği   ve   bu   nedenle   de   duyulduğu   pek   çok   durumlarda,   sözde-acı gözlem-178</p>
<p class="calibre2">179</p>
<p class="calibre2">lenebilir.   Sözde-haz   ve   sözde-acı,   gerçekte   yalnızca   düzmece   duygulardır.   Gerçek   duygusal yaşantılar olmaktan çok, duygulara ilişkin düşüncelerdir. </p>
<p class="calibre2">B. HAZ TİPLERİ</p>
<p class="calibre2">Değişik   haz   türleri   arasındaki   niteliksel   ayrımın   çözümlenmesi,   şimdiye   kadar   göstermiş </p>
<p class="calibre2">olduğumuz gibi, hazla etik değerler arasındaki ilgi sorununun anahtarıdır.55</p>
<p class="calibre2">Freud ve başkalarının tüm hazzın özü olduğunu düşündükleri bir haz tipi, acı veren gerilimden kurtulmaya   eşlik   eden   duygudur.   Açlık,   susuzluk,   cinsel   doyum   gereksinmesi,   uyku   ve bedensel eğitim, organizmanın kimyasal yapısından kaynaklanır. Bu istemleri doyurmak için duyulan nesnel, fizyolojik zorunluluk, öznel şekilde istek olarak algılanır. Bunlar eğer uzun bir süre doyurulmadan kalırlarsa, acı verici bir gerilim duyulur. Eğer bu gerilim boşaltılırsa haz şeklinde bir rahatlama ya da benim adlandırmayı önerdiğim şekliyle doyum (ing. satisfaction) duyulur.   Satis-facere   sözcüğünün   karşılığı   olan   bu   terim,   «yeterli   kılmak»   anlamına gelmektedir ve onun bu türden haz için en uygun anlam olduğu görülmektedir. Fizyolojik koşullara dayanan bütün bu gereksinmelerin asıl özellikleri, gereksinmenin doyumunun ya da giderilmesinin organizmada ortaya çıkmış fizyolojik değişmeler yüzünden doğan gerilimi sona erdir-mesidir. Eğer açsak ve yemek yersek organizmamız yeteri kadar besini aldıktan sonra belli bir noktanın ötesinde yemek yemeyi sürdürme artık bizim için acı verici olacaktır. Acı verici gerilimden kurtulmaktan doğan doyum, en yaygın ve ruhbilimsel olarak elde edilmesi en kolay hazdır. O aynı zamanda gerilim yeterince uzun sürüp bu 55. Bugünlerde Bentham'm tüm hazlann niteliksel olarak benzer, ancak nicelik yönünden ayrı olduklarına   ilişkin   varsayımının   yanlış   olduğunu   göstermek   zorunluluğu   yok.   Çünkü hernekadar «eğlenmeye» iişkin yaygın düşün hâlâ tüm hazlann aynı nitelikte olduklarını dile getiriyorsa da, ruhbilimcilerden hiçbiri artık bu görüşü tutmuyor. </p>
<p class="calibre2">180</p>
<p class="calibre2">nedenle yeterince yeğin olduğunda en yeğin hazlardan biri de olabilir. Bu tip hazzın önemi tartışma kaldırmaz. Giderek bu tip haz, insanların hemen hemen pek çoğunun yaşamlarında duydukları biricik haz biçimidir. </p>
<p class="calibre2">Gerilimden kurtulmanın neden olduğu ama betimlediğimizden nitelik bakımından farklı bir haz   tipi   de   ruhsal   gerilimden   kaynaklanır.   İnsan,   bir   isteğin,   gerçekte   usdışı   ruhsal gereksinmelerce belirlendiği halde, bedeninin istemleri yüzünden olduğunu düşünebilir. O, organizmanın fizyolojik koşullara dayanan bir gereksinmesi sonucu olmayıp tedirginlik ya da bunalımı   yatıştırmak   için   duyulan   ruhsal   gereksinmelerinin   sonucu   olan   yeğin   bir   açlık duyabilir.   (Söz   konusu   tedirginlik   ya   da   bunalım,   normal   olmayan   fizyolojik-   kimyasal süreçlerin birlikte getirdikleri şeyler de olabilirler). İçki içmek için duyulan gereksinmenin çok kez susuzluktan değil, ruhsal koşullar yüzünden doğan bir gereksinme olduğu iyi bilinir. </p>
<p class="calibre2">Yeğin cinsel isteğe de fizyolojik değil, ruhsal gereksinmeler neden olabilir. Kendi kendisine değerini   kanıtlama   konusunda   yeğin   bir   gereksinme   duyan   güvensiz   biri,   başkalarına kendisinin ne denli çekici olduğunu göstermek ya da onlara cinsel bakımdan üstün olmak için, kolayca yeğin cinsel istekler duyacaktır. Bu istekler doyu-rulmadıkları takdirde onda acı verici bir gerilime neden olacaklardır. Böyle biri, isteklerinin yeğinliğinin bedeninin istemleri sonucu doğduğunu   düşünmeye   eğilim   duyacaktır.   Oysa   gerçekte   bu   istemler   onun   ruhsal gereksinmelerince   belirlenmektedir.   Nevrotik   uyku   hali   de   gerçekte   bastırılmış   tedirginlik, korku ya da öfke gibi ruhsal koşulların sonucu olduğu halde, normal yorgunluk gibi bedensel koşulların sonucu olduğu düşünülen bir başka istek örneğidir. </p>
<p class="calibre2">Bu   istekler   bir   eksiklik   ya   da   bozukluktan   kaynaklandıkları   zaman   normal   ve   fizyolojik koşullara dayanan isteklere benzerler. Birinci durumda eksiklik, organizma içindeki normal kimyasal süreçlerden kaynaklanır. Öteki durumda ise, ruhsal işlev bozukluğunun sonucudur. </p>
<p class="calibre2">Her iki durumda da eksiklik, gerilimlere neden olur. Bu eksikliği giderme ise hazla sonuçlanır. </p>
<p class="calibre2">Bedensel gereksinme bi-</p>
<p class="calibre2">181</p>
<p class="calibre2">çiminde   olmayan   tüm   öteki   usdışı   istekler,   örneğin:   ün,   üstünlük,   boyun-eğme,   imrenme, kıskanma   gibi   tutkulu   ve   yeğin   istekler   de   bireyin   özyapısından   kaynaklanırlar   ve   kişilik içindeki bir sakatlanma ya da bozukluktan doğarlar. Bu tutkuların doyumundan duyulan haz da tıpkı nevrotik bakımdan koşullanmış bedensel isteklerde olduğu gibi, ruhsal gerilimden kurtulmanın sonucudur. </p>
<p class="calibre2">Hernekadar haz gerçek fizyolojik ve  usdışı ruhsal  gereksinmelerin  doyumundan  çıkıyor ve gerilimden kurtulmadan oluşuyorsa da, her iki durumdaki hazzın niteliği, önemli bir şekilde değişir.   Fizyolojik   bakımdan   koşullanmış   istekler,   fizyolojik   gerilimin   kalkmasıyla   doyum bulurlar   ve   ancak   fizyolojik   gereksinme   yeniden   doğduğunda   tekrar   ortaya   çıkarlar.   Bu nedenle onlar doğada uyumludurlar. Usdışı istekler ise tersine açgözlüdür. İmrenen, baskı yapmak isteyen sadist birinin isteği, bu isteğin doyumu ile büsbütün değil, ancak bir an için ortadan kalkar. Bu usdışı isteklerin asıl özünde onların «doyurulamamalan» vardır. Onlar, kişinin içindeki doyumsuz-luktan doğarlar. Bu tutkulu ve usdışı isteklerin kaynağı, üreticilik eksikliği ve bunun sonucu olarak doğan güçsüzlük ve korkudur. Böyle biri güç ve yıkıcılık konusundaki   tüm   isteklerini   yerine   getirse   bile,   bu   durum,   onun   korku   ve   yalnızlığını gideremeyecek;   gerilimi   bu   yüzden   sürüp   gidecektir.   Burada   imgelemin   kutsaması   bir ilenmeye   (lanete)   döner.   Çünkü   birey   hem   korkularından   sıyrıldığını   hissetmez   hem   de durmadan   artan   doyumların   açgözlülüğünü   sağaltacağını   ve   içsel   dengesini   yeniden kuracağını   düşler.   Ama,   açgözlülük   dipsiz   bir   kuyu;   bu   açgözlülüğün   doyurulmasından sağlanmış   olan   kurtuluşa   ilişkin   düşün   ise   bir   seraptır.   Gerçekte   açgözlülük   çok   kez varsayıldığı gibi insanın hayvansal doğasından değil, anlık ve imgeleminden kaynaklanır. </p>
<p class="calibre2">Fizyolojik gereksinmelerin ve nevrotik isteklerin giderilmelerinden doğan nazların acı veren gerilimin ortadan kalkması sonucu olduklarını görmüştük. Ama ilk kategoridekiler gerçekten doyum sağlayıcı, normal ve mutluluğun birer koşulu oldukları halde ikinci kategoridekiler, en hafif deyimiyle, gereksinmenin yalnızca geçici bir</p>
<p class="calibre2">182</p>
<p class="calibre2">hafifletilmesi, hastalıklı işlevseUiğin ve temeldeki mutsuzluğun birer belirtisidir. Ben, usdışı isteklerin   yerine   getirilmelerinden   doğan   «usdışı   hazzı»   normal   fizyolojik   isteklerin   yerine getirilmesi olan «doyumun» karşıtı olarak adlandırmayı öneriyorum. </p>
<p class="calibre2">Çünkü   ahlak   felsefesi   sorunu   için   usdışı   haz   ve   mutluluk   arasındaki   ayrım,   usdışı   haz   ve doyum arasındaki ayrımdan çok daha önemli bir ayrımdır. Bu ayrımı anlayabilmek için ruhsal eksiklik   kavramına   karşı,   bolluk   kavramını   işe   sokmak   yardımcı   olabilir.   Bedenin doyurulmamış gereksinmeleri, giderilmeleri doyum sağlayan gerilimlere neden olur. Burada asıl   eksikliği   duyulan   şey   doyuma   ilişkin   temeldir.   Başka   bir   deyişle,   usdışı   istekler, eksikliklerden   de   yani   bireyi   nefret   etmeye,   imrenmeye   ya   da   boyun   eğmeye   zorlayan güvensizlik  ve kaygıdan da  kaynaklanırlar.  Bu  yeğin  isteklerin  giderilmesinden  doğan  haz, üreticiliğe   ilişkin   temel   bir   eksiklikten   kaynaklanır.   Hem   fizyolojik   hem   de   usdışı   ruhsal gereksinmeler, bir eksiklik dizgesinin parçalarıdır. </p>
<p class="calibre2">Ama,   eksiklikler   alanının   ötesinde   bir   bolluk   alanı   doğar.   Hayvanda   bile   fazla   enerji bulunduğu ve bu enerji oyun içinde dile getirildiği halde,56 bolluk alanı temelde insana özgü bir   alandır.   Bu   alan,   üreticiliğin,   içsel   etkinliğin   alanıdır.   İnsan,   enerjisinin   çoğunu   salt geçimini   sağlamak   için   kullanmak   zorunda   olmadığı   zaman,   ondaki   bolluk   alanından   söz edebiliriz. İnsan ırkının evrimi, bolluk alanının yaygınlaşması, yalnızca yaşamını sürdürmenin ötesindeki başarılar için geçerli fazla enerjinin artmasıyla belirlenir. İnsanın özgül bir biçimde insansal olan tüm başarıları bolluktan çıkar. </p>
<p class="calibre2">Tüm   etkinlik   alanlarında,   giderek   açlık   ve   cinsellik   gibi   temel   işlevlere   ilişkin   alanlarda eksiklikle bolluk; bu nedenle de doyum ve mutluluk arasında bir ayrım vardır. Yeğin bir açlık gereksinmesini doyurmak haz vericidir. Çünkü, gerilimi yokeder. Açlığın doyu-56. Bu sorun, G. Bally'nin Vom Ursprung und von den Grenzen der Freiheit, (B. Schwabe Co., Basel, 1954) adlı yetkin incelemesinde ele alınmıştır. </p>
<p class="calibre2">183</p>
<p class="calibre2">rulmasmdan   nitelikçe   değişik   olan   bir   şey,   isteğin   (iştihanm)   doyurulmasından   duyulan hazdır. İstek, hoşa giden bir tad yaşantısını ummadır. Açlıktan farklı olarak, gerilime neden olmaz. Bu anlamda beğeni, müzikal ya da sanatsal beğeni gibi, kültürel gelişme ve incelmenin ürünü   olup   sözcüğün   hem   kültürel   hem   de   ruhbilimsel   anlamında   yalnızca   bir   bolluk ortamında   gelişebilir.   Açlık,   bir   eksiklik   olayıdır.   İsteğin   doyumu   bir   zorunluluk   olmayıp özgürlük ve üreticiliğin bir anlatımıdır. Ona eşlik eden haz, neşe diye de adlandırılabilir.57 </p>
<p class="calibre2">Açlık ve istek arasındakine benzeyen bir ayrım, cinsellikle ilgi içinde de yapılabilir. Freud'un cinsellik kavramı, tümüyle fizyolojik koşullara dayanan bir gerilimden doğan ve açlık gibi, doyumla giderilen bir dürtüdür. Ama o, isteğe karşılık olup ancak bolluk alanında varolabilen ve yalnızca insansal bir olay cinsel istek ve hazzı görmezlikten gelir. Cinsel yönden aç olan birey, ister fizyolojik ister ruhsal yoldan olsun, gerilimden kurtulmakla doyuma ulaşır; ve bu doyum,   duyduğu   hazzı   oluşturur.58   Ama,   neşe   diye   adlandırdığımız   cinsel   haz,   bolluk   ve özgürlükten kaynaklandığı gibi, duyusal ve duygusal üreticiliğin de anlatımıdır. </p>
<p class="calibre2">Neşe ve mutluluğun sevgiye eşlik eden mutluluğa özdeş olduğuna yaygin bir şekilde inanılır. </p>
<p class="calibre2">Gerçekte sevgi, insanların çoğu tarafından biricik mutluluk kaynağı olarak kabul edilir. Ama, tüm öteki insansal etkinliklerde olduğu gibi,  sevgide de üretici sevgi  ile 57.   Bu   noktada,   yalnızca   eksiklikte   duyulan   hazla   bollukta   duyulan   haz   arasındaki   ayrımı açıklamayı istediğim için, açlık ve istek (iştiha) ayrımının daha ince ayrıntılarına girmeme gerek   yok.   İstekte   (iştihada)   herzaman   büyük   ölçüde   bir   açlığın   bulunduğunu   söylemek yeterlidir. Yemek yeme işlevinin fizyolojik temeli bizi öylesine etkiler ki hiç açlık duymadığımız zaman   istek   de   minimum   düzeyeindirgenmiş   olur.   Ama   burada   önemli   olan   nokta, güdümlenmenin görece ağırlığıdır. </p>
<p class="calibre2">58 «Omne animal triste post coitum» (Tüm hayvanlar, cinsel ilişkiden sonra üzgündürler) diyen klasik özdeyiş, insanlar söz konusu olduğu sürece, cinsel doyum eksikliği düzeyini uygun bir şekilde betimleyen bir özdeyiştir. </p>
<p class="calibre2">184</p>
<p class="calibre2">üretici-olmayan sevgi biçimleri arasında bir ayrım yapmamız gerekir. Üretici-olmayan ya da usdışı sevgi, daha önce göstermiş olduğum gibi, her türden mazoşist ya da sadist ortak-yaşam olabilir. Bu ortak yaşam içinde kişiler arasındaki ilişki, karşılıklı saygı ve bütünlüğe dayanmaz. </p>
<p class="calibre2">Böyle   bir   ilişkiye   girmiş   olan   iki   kişi,   kendi   kendilerine   ayakta   durma   gücünden   yoksun oldukları   için,   yaşamlarını   birbirlerine   dayanarak   sürdürürler.   Bu   sevgi   tüm   öteki   usdışı çabalar gibi bir eksikliğe, üreticilik ve içsel güvenlik yokluğuna dayanır. İki insan arasındaki en yakın ilişki biçimi olan ve içinde her ikisinin de bütünlüğünün korunduğu üretici sevgi, bir bolluk   olayıdır.   Böyle   bir   sevgiye   gücü   yetmek   de   insansal   yetkinliğin   belgesidir.   Neşe   ve mutluluk üretici sevginin yardımcılarıdır. </p>
<p class="calibre2">Eksiklikle bolluk arasındaki ayrım, tüm etkinlik alanlarında haz yaşantısının niteliğini belirler. </p>
<p class="calibre2">Her birey, çeşitli doyumları, usdışı hazları ve neşeyi yaşar. İnsanları birbirinden ayıran, bu nazlardan   herbirinin  yaşamlarındaki   görece   ağırlığıdır.   Doyum   ve   usdışı   haz,  duygusal   bir çabayı  gerektirmez. Bunun  için  yalnızca  gerilimi  giderecek  koşulları yaratmak  yeter. Neşe, içsel bir çaba olan üretici etkinliği önceden varsayan bir başarıdır. </p>
<p class="calibre2">Mutluluk,   Tanrıların   bir   armağanı   olmayıp   insanın   içsel   üreticiliğinin   neden   olduğu   bir başarıdır.   Mutluluk   ve   neşe,   dirimbilimsel   ya   da   ruhbilimsel   bir   eksiklikten   doğan   bir gereksinmenin doyumu değildir. Onlar, gerilimden kurtulma olmayıp düşüncede, duyguda ve eylemde   tüm   üretici   etkinliklere   eşlik   eden   şeylerdir.   Neşe   ve   mutluluk,   nitelikçe   farklı değildir. Yalnızca, neşenin tek bir eylemi göstermesi; oysa mutluluğun sürekli ve bütünleşmiş </p>
<p class="calibre2">bir neşe yaşantısı olduğunun söylenmesi yönünden farklıdır. Biz, (çoğul olarak) «neşelerden» </p>
<p class="calibre2">söz edebiliriz ama «mutluluktan» yalnizxa tekil olarak söz ederiz. </p>
<p class="calibre2">Mutluluk, insanın insansal varoluş sorununun yanıtını bulmuş olmasının göstergesidir. Bu yanıt,  insanın  gizilgüçlerinin  üretici bir şekilde  gerçekleştirilmesi  ve böylece kendi  özünün bütünlüğünün korunması, aynı zamanda kendisini dünya ile birlik ve beraberlik 185</p>
<p class="calibre2"/>
<p class="calibre2">içinde   duymasıdır.   Gücünü   üretici   bir   şekilde   harcamakla   insan,   güçlerini   arttırır,   yani </p>
<p class="calibre2">«tüketilmeden yanar». </p>
<p class="calibre2">İnsancı   etikte   sahip   olduğu   anlamla,   mutluluk,   yasama   ve   erdem   sanatındaki   yetkinliğin ölçütüdür. Mutluluk çok kez keder ya da acının mantıksal bir karşıtı olarak düşünülür. Fiziksel ya da ansal acı, insansal varoluşun birer parçasıdır. Onları yaşamaktan kaçınılmaz. İnsanın kendisini   her   ne   pahasına   olursa   olsun   acıdan   koruması   ancak   tam   bir   kayıtsızlıkla sağlanabilir. Ama böyle bir kayıtsızlık, mutluluğu yaşama gücünü de dışta bırakır. Bu nedenle, mutluluğun karşıtı, keder ya da acı olmayıp içsel kısırlığın ve üretici olmayışın sonucu olan bunalımdır. </p>
<p class="calibre2">Buraya değin etik kuramla en çok ilgisi olan doyum, usdışı haz, neşe ve mutluluk gibi haz yaşantısı   tiplerini   ele   aldık.   Geriye   daha   az   karmaşık   olan   iki   haz   tipini   kısaca   incelemek kalıyor.   Bunlardan   biri,   insanın   yapmak   üzere   üstüne   aldığı   herhangi   türden   bir   görevi başarmasına eşlik eden hazdır. Bu tür bir hazzı «memnuniyet» diye adlandırmayı öneriyorum. </p>
<p class="calibre2">İnsanın   başarmayı   istediği   bir   şeyi   yapıp   bitirmesi,   bu   etkinlik   zorunlu   olarak   üretici   bir etkinlik olmasa da, memnuniyet vericidir. Ama, dış dünya ile başarılı bir şekilde başa çıkmak, insanın güc ve yeteneğinin bir kanıtıdır. Memnuniyet daha çok, özgül bir etkinliğe dayanan bir şey   değildir.   İnsan,   iyi   bir   tenis   oyunundan   da   işindeki   başarısından   duyduğu   kadar   çok memnuniyet duyabilir. Burada önemli olan nokta başarmak için üstlenmiş olduğu görevde bir güçlük olması ve onun doyum verici bir sonuç sağlamış bulunmasıdır. </p>
<p class="calibre2">Tartışılmak üzere geriye kalan öteki haz tipi, çabaya değil, çabanın karşıtı olan dinlenmeye dayanır. Bu haz, kendileri için çaba harcamamış olan hoş etkinliklere eşlik eder. Dinlenmenin önem taşıyan dirimbilimsel işlevi, her zaman etkin olamayacak olan organizmanın  ritmini düzenlemektir. «Haz» sözcüğünün, bir nitelendirme yapılmaksızın, dinlenmeden doğan iyi duygu türünü göstermeye en uygun sözcük olduğu görülmektedir. </p>
<p class="calibre2">Biz işe, yaşamın ereğinin haz olduğunu ve bu nedenle hazzın 186</p>
<p class="calibre2">'kendinde iyi' olduğunu öne süren hazcı etiğin sorunsal özyapısımn tartışılmasıyla başlamıştık. </p>
<p class="calibre2">Çeşitli haz türlerini çözümlememiz sonucunda şimdi artık hazzm ahlakla olan ilgisine ilişkin kendi görüşümüzü dile getirebilecek bir durumdayız. Fizyolojik koşullara dayanan gerilimden kurtulma anlamındaki doyum, ne iyi ne de kötüdür. Etik bir değerlendirme söz konusu olduğu sürece doyum, tıpkı memnuniyet ve haz gibi, etik bakımdan tarafsızdır. Usdışı haz ve mutluluk (neşe), etik önem taşıyan yaşantılardır. Usdışı haz, açgözlülüğün, insansal varoluş sorununu çözümlemedeki   başarısızlığın   belirtisidir.   Mutluluk   (neşe),   bunun   tersine,   «yaşama sanatında» kısmî ya da tam bir başarının kanıtıdır. Mutluluk, insanın en büyük başarısıdır. </p>
<p class="calibre2">Çünkü, insanın kendisine ve dünyaya karşı üretici bir yönlenmeye kişiliğinin bütünüyle verdiği yanıttır. </p>
<p class="calibre2">Hazcı   düşünce,   hazzın   doğasını   yeterli   bir   şekilde   çözümleme   konusunda   başarısızlığa uğramıştır. O, bu yüzden yaşamda en kolay olan şeyin -herhangi türden bir haz elde etmenin aynı zamanda yaşamdaki en değerli şey gioi görünmesine neden olmuştur. Ama, değerli olan hiçbir şey kolay değildir. Hazcı yanılma bu yüzden, özgürlük ve mutluluğa karşı kanıtlar öne sürmeyi   kolaylaştırdığı   gibi   iyiliğin   kanıtının   hazdan   el   çekme   olduğu   görüşünü   de pekiştirmiştir. İnsancı (hümanist) etik kendi ana erdemleri olarak, pekâlâ mutluluk ve neşeyi gerekli koşullar diye görebilir. Ama bunu yaparken insanın en kolay değil en güç görevini yerine getirmesini, yani kendi üreticiliğini tam anlamında geliştirmesini ister. </p>
<p class="calibre2">C. ARAÇLAR VE EREKLER SORUNU</p>
<p class="calibre2">Araçlardan edinilene karşıt olarak ereklerden edinilen haz sorunu, çağdaş toplum için özel bir önem taşımaktadır. Çünkü, çağdaş toplum içinde çok kez erekler unutulmakta ve araçlara karşı saplantılı bir ilgi duyulmaktadır. </p>
<p class="calibre2">Erekler ve araçlar sorunu Spencer tarafından  çok  açık bir şekilde  dile  getirilmiştir.  O,  bir erekle bağlantılı olan bir hazzm, bu</p>
<p class="calibre2">187</p>
<p class="calibre2">ereğin  araçlarını   da   zorunlu olarak  haz  verici   kıldığını   öne  sürmüştür.   Spencer,  insanlığın toplumsal duruma tam olarak uyması halinde «eylemlerin ancak gelecekteki özel ya da genel mutluluğu gerektirdiklerini; ayrıca doğrudan haz verdikleri zaman, tümüyle doğru olduklarını; yalnız   en   yakın   değil   en   uzak   acının   da   yanlış   olan   eylemlerle   birlikte   ortaya   çıktığını varsayar.»59</p>
<p class="calibre2">Spencer'in varsayımı ilk bakışta usa uygun görünmektedir. Örneğin, eğlenceli bir gezintiye çıkmayı   planlayan   birine,   yapacağı   hazırlıklar   haz   verebilir.   Ama   bunun   her  zaman   doğru olmadığı apaçıktır. İstenilen ereğe hazırlık türünden öyle eylemler vardır ki hiçbiri haz verici değildir.   Eğer   bir   hastanın   acı   verici   bir   tedaviye   katlanması   gerekiyorsa   gözönünde bulundurulan   erek,   yani   sağlığı,   tedaviyi   haz   verici   kılmaz.   Aynı   şekilde   çocuk   doğurma sırasındaki acılar da hiç haz verici değildir. İstenilen bir ereğe ulaşmak için, yalnızca usumuz bize bunları yapmak zorunda olduğumuzu buyurduğundan, çok sayıda hoş-olmayan ya da haz vermeyen  şey yaparız.  En  hafif deyimiyle,  hoş  olmayışın sonuçtan  umulan  haz aracılığıyla oldukça azalacağı söylenebilir. Hatta, erek-hazzın beklentisi, araçlarla ilgili olan rahatsızlığa tümüyle daha ağır basabilir. </p>
<p class="calibre2">Ama, erekler ve araçlar sorununun önemi burada sona ermez. Bu sorunun yalnızca bilinçdışı güdümlenmeler incelenerek anlaşılabilecek olan yanlan daha önemlidir. </p>
<p class="calibre2">Spencer'in araçlar-erekler bağlantısına ilişkin olarak vermiş olduğu bir örnek, bizim için çok yararlı olabilir. O, bir iş adamının defterleri zaman zaman denetlendiğinde sonucun kuruşu kuruşuna   doğru   çıkmasından   duyduğu   hazzı   betimler.   «Eğer  gerçekten   para   kazanmaktan böylesine uzak; ve yaşamın nazlarından daha da uzak ince hesapların nedenini sorarsanız, yanıt, hesapları doğru tutmanın para sahibi olma ereğinin bir koşulunu yerine getirdiği ve kendi başına, ereğe yakın bir erek -yerine getirilmesi gereken bir ödev-59.   Principles of Ethics, Cüt I, s.49. </p>
<p class="calibre2">188</p>
<p class="calibre2">haline   geldiği;   bir   gelir   elde   etme,   kendisinin,   karısının   ve   çocuklarının   gereksinmelerini giderme   ödevini   yerine   getirme   olduğudur.»60   Spencer'in   görüşüne   göre,   örneğin   defter tutma gibi araçlardan edinilen haz, erekteki hazdan; yaşam ya da «ödevden» hoşlanmaktan doğar. Spencer, iki sorunu görmekte başarısızlığa uğramıştır. Bu sorunlardan daha bir açık seçik olanı, bilinçli olarak algılanmış olan ereğin, bilinçdışı olarak algılanmış olandan değişik bir şey olabileceğidir. İnsan, amacının (ya da dürtüsünün) yaşamdan hoşlanma ya da ailesine karşı olan ödevini yerine getirme olduğunu düşünebilir. Oysa gerçek amacı, bilinçdışı da olsa, para ya da parayı istiflemekten doğan haz aracılığıyla elde ettiği güçtür. </p>
<p class="calibre2">İkinci -ve daha önemli sorun- araçlarla bağlantılı hazzın, zorunlu olarak erekle bağlantılı olan hazdan   çıkarıldığı   varsayımından   doğar.   Erekteki   haz,   yani   paranın   gelecekteki   yararı,   bu ereğin araçlarını da (defter tutmayı) Spencer'in öne sürdüğü şekilde hoşa gider kılabileceği gibi, defter tutmaktan edinilen haz, tümüyle değişik bir kaynaktan da doğabilir. O zaman bu hazzın erekle olan bağlantısı ancak kurgusal bir bağlantı olabilir. Bu noktaya ilişkin bir örnek, defter   tutma   etkinliklerinden   ve   hesaplarının   kuruşu   kuruşuna   doğru   olmasından   büyük ölçüde haz duyan saplantılı bir iş adamı olabilir. Eğer onun duyduğu hazzı inceleyecek olursak, kaygı ve kuşku ile dolu bir kimse olduğunu anlayacağız. O, defter tutmaktan hoşlanmaktadır; çünkü kararlar vermek ya da tehlikeye atılmak zorunda kalmaksızın «etkindir». Eğer defterleri doğru  ve  denk   çıkarsa,   bundan   hoşlanır.   Çünkü  sayıların  doğruluğu,   kendisine   ve   yaşama ilişkin duygularma simgesel bir yanıttır. Onun için defter tutmak, tıpkı bir başka insanın tek başına iskambil oynaması ya da yine bir başkasının ev pencerelerini sayması gibi bir işleve sahiptir. Araçlar, erekten bağımsızlaşmışlar; ereğin rolünü kabullenmişlerdir. Bu durumda, ileri sürülmüş olan erek, yalnızca imgelemde vardır. Kendisini bağımsız kılmış ve hoşa gider hale gelmiş bir araca ilişkin</p>
<p class="calibre2">60.    a.g.k. s.161. </p>
<p class="calibre2">189</p>
<p class="calibre2">-Spencer'in   verdiği   örneğe   yakın-   en   seçkin   örnek,   Reformu   izleyen   yüzyıllarda,   özellikle Kalvinizmin etkisi altında gelişen şekliyle 'çalışma' kavramının kazanmış olduğu anlamdır. Bu kavramın   kazanmış   olduğu   anlam,   erekteki   hazdan   değil,   hazdan   tümüyle   ayrılmış </p>
<p class="calibre2">etmenlerden kaynaklanmaktadır. </p>
<p class="calibre2">Tartışmakta olduğumuz sorun, çağdaş toplumun en önemli yönlerinden birine değinmektedir. </p>
<p class="calibre2"/>
<p class="calibre2">Çağdaş yaşamın en göze çarpan ruhsal özelliklerinden biri, ereklerin kendileri, gölgemsi ve ger-çek-olmayan bir varoluş kazanırken, ereklere araç olan etkinliklerin durmadan artan bir şekilde   onların   yerini   zorla   almaları   olgusudur.   İnsanlar,   para   kazanmak   için   çalışmakta; parayı onunla hoşa giden şeyler yapmak için kazanmaktadırlar. Çalışma araç, hoşlanma ise erektir. Ama gerçek durum nedir? İnsanlar daha çok para kazanmak için çalışmakta; bu parayı da yine daha çok para kazanmak için kullanmaktadırlar. Herkes, acele etmekte ve daha çok zamana sahip olabilmek için araçlar bulmaktadır. Bundan sonra kazanmış oldukları zamanı, yeniden daha çok zaman elde etmek için koşuşturmakla geçirmektedirler. Bu iş, artık elde ettikleri zamanı kullanmayacak kadar yorgun düştükleri ana kadar sürüp gitmektedir. Bizler, bir araçlar ağı içine düşmüş ve erekleri gözden yitirmiş bulunmaktayız. Müziğin ve yazının en güzel örneklerini evlerimize getirebilecek radyolarımız var. Ama bunun yerine dinlediklerimiz büyük ölçüde özetleyici magazin düzeyinde değersiz şeyler ya da zeka ve beğeniyi aşağılayan reklamlar. İnsanın şimdiye değin sahip olduğu en görkemli araçlara ve gereçlere sahibiz. Ama bir an için durup da onların neye yaradıklarını sormuyoruz.61</p>
<p class="calibre2">Erekler üstünde fazla durmak, araçlar ve erekler arasındaki uyumlu dengenin çeşitli şekillerde bozulmasına yol açmaktadır. Bunlardan biri, araçların rolü yeterince gözönüne alınmaksızın, tüm önemin ereklere yöneltilmesidir. Bu bozulmanın ürünü ise, Iereklerin soyut, gerçek-dışı, ve en sonunda yalnızca boş düşler haline gelmeleridir. Bu tehlike, Dewey tarafından uzun uzun tartışılmıştır. Ereklerin ayrı tutulmaları ise, bunun karşıtı olan etkiyi yaratabilecektir: erek, ideolojik bakımdan akılda tutulduğu halde, tüm önemi bu ereğe araç oldukları öne sürülen etkinliklere yöneltmek için yalnızca bir örtü görevini görmektedir. </p>
<p class="calibre2">Bu düzeneğin savsözü «erekler araçları haklı çıkarır» deyişidir. Bu ilkenin savunucuları, yıkıcı araçlar   kullanımının   kendine   özgü   bir   takım   sonuçlan   birlikte   getirdiğini   göremezler.   Bu sonuçlar   henüz   ideolojik   olarak   akılda   tutuluyor   olsa   bile,   gerçekte   ereğin   biçimini değiştirirler. </p>
<p class="calibre2">Spencer'in haz verici etkinliklerin toplumsal işlevine ilişkin anlayışının araçlar-erekler sorunu ile önemli bir toplumbilimsel ilişkisi vardır. Onun görüşüne göre, haz yaşantısının insansal mutluluğa   yol   açan,   bu   nedenle   de   çekici   olan   etkinlikleri   ortaya   çıkarma   türünden dirimbilimsel bir işlevi vardır. Spencer, bu görüşü ile bağlantı içinde diyor ki «İnsan doğasının toplumsal   yaşamın   gerekimle-ri   yüzünden,   sonunda   tüm   gerekli   etkinlikleri   haz   verici;   bu gere-kimlerle uyuşmazlık içinde olan etkinlikleri ise, hoşa gitmeyen etkinlikler kılacaktır.»62 </p>
<p class="calibre2">Spencer sonra şöyle devam ediyor: «Yaşamın sürdürülmesi ile tutarlı olduğu sürece, hiçbir etkinlik yoktur ki bir haz kaynağı haline gelmesin. Eğer bu devam ederse, hazzın sonunda, toplumsal koşullarca istenen her davranış ve eyleme eşlik edeceği doğaldır.»63</p>
<p class="calibre2">Spencer burada toplumun en önemli düzeneklerinden birine değinmektedir. Ona göre, her toplum,   üyelerinin   özyapısını,   toplumsal   işlevlerini   yerine   getirmek   üzere   ne   yapmak zonındaysalar   onları   yapmayı   isteyecek   şekilde   biçimlendirme   eğilimini   gösterir.   Ama Spencer, üyelerini gerçek insansal çıkarlarına zararlı olan bir toplumda, insana zarar verici; ama   o   özel   toplumun   işlevleri   için   yararlı   etkinliklerin   aynı   zamanda   doyum   kaynaklan olabileceklerini</p>
<p class="calibre2">61.       A.   de   Sain-Exupery,   Little   Prince   (Küçük   Prens)   adlı   kitabında   söz   konusu   olan   bu durumu çok yetkin bir şekilde betimlemiştir. </p>
<p class="calibre2">62.   Principles of Ethics, C. 1. s.138. </p>
<p class="calibre2">63.   a.g.k. s. 186. </p>
<p class="calibre2">190</p>
<p class="calibre2">191</p>
<p class="calibre2">görmekte başarısızlığa uğruyor. Köleler bile yazgılarından hoşnut olmayı; acımasız kişiler ise, işkencelerinden   haz   duymayı   öğrenmişlerdir.   Her   toplumun   birliği,   hemen   hemen   her etkinliğin haz verici kılınabilmesi olgusuna dayanır. Bu olgu, Spencer'in betimlediği olayın, toplumsal   gelişmeyi   hızlandıracak   bir   kaynak   olduğu   kadar,   bir   engelleme   kaynağı   da olabileceğini   öne  sürer.  Önemli  olan,  her özel  etkinliğin   anlam  ve   işlevi   ile  bu  etkinlikten doğan   doyumun   insan   doğası   ve   yaşamı   için   uygun   koşullar   aracılığıyla   anlaşılmasıdır. </p>
<p class="calibre2"/>
<p class="calibre2">Yukarda gösterilmiş olduğu gibi, usdışı kilimlerden doğan doyum, insanın mutluluğuna yol açan etkinliklerden çıkan hazdan tür bakımdan ayrı olup böyle bir doyum,  değerin ölçütü değildir. Spencer, toplumsal yönden yararlı her etkinliğin bir haz kaynağı haline gelebileceğini öne   sürerken   haklıdır.   Ama,   bu  türden   etkinliklerle   bağlantılı   olan   hazzm  bu   etkinliklerin ahlaksal   değerin   kanıtladığı   konusunda   yanılmaktadır.   Spencer'in   bulmaya   çaba   göstermiş </p>
<p class="calibre2">olduğu   nesnel   geçerliliği   olan   normlara   ancak   insan   doğası   çözümlenerek;   insanın   gerçek çıkarları ile belli bir toplumun ona zorla kabul ettirdiği çıkarlar arasındaki çelişkiler ortaya konularak   erişilebilir.   Spencer'in   kendi   toplumuna   ve   bu   toplumun   geleceğine   ilişkin iyimserliği; usdışı yeğin istekler ve bunların doyumu olayı ile uğraşan ruhbilimsel konulara ilişkin   yetersizliği,   Onun   günümüzde   çok   popüler   olan   etik   göreciliğin   (relativizmin)   işini istemeyerek kolaylaştırmasına neden olmuştur. </p>
<p class="calibre2">4. Bir Özyapi (karakter) Özelliği Olarak İnanç</p>
<p class="calibre2">İnanç ruhun doğruladıklarını kabul etmekten; inançsızlık ise, bu doğrulamaları yadsımaktan oluşur. </p>
<p class="calibre2">-Emerson</p>
<p class="calibre2">İnanç, günümüz dünyasının düşünsel havasına uyan kavramlar-</p>
<p class="calibre2">192</p>
<p class="calibre2">dan   biri  değildir.   O,   genellikle   Tanrı   ve   dinsel  öğretilerle   bağlantı   içinde  ve   ussal-bilimsel düşünceye karşıt bir şey olarak düşünülür. Ussal ve bilimsel düşüncenin olgular alanına ilişkin olduğu   varsayılır.   İnsanların   çoğuna   göre,   bu   bölümleme,   kabul   edilebilir   bir   bölümleme değildir. Eğer inanç ussal düşünce ile uzlaştınlamazsa onun daha önceki kültür evrelerinin bu zamana   ait   olmayan   bir   kalıntısı   olarak   yokedilmesi   ve   yerine   kavranabilen, değerlendirilebilen olgularla uğraşan bilimin geçirilmesi gerekecektir. </p>
<p class="calibre2">İnanç konusundaki çağdaş tutuma,  kilisenin yetkesine ve her  türden düşünceyi  denetleme savma   karşı   çok   uzun   süren   bir   savaşımdan   sonra   erişilmiştir.   Bu   yüzden,   inançla   ilgili kuşkuculuk, kesin olarak usun gelişmesi ile bağlantılıdır. Ama, çağdaş kuşkuculuğun bu yapıcı yönünün savsaklanmış olan bir de ters yönü vardır. </p>
<p class="calibre2">Modern insanın özyapısmı ve çağdaş toplumsal görünümü kavramak, bugünkü yaygın inanç yoksunluğunun   artık   kuşaklar   önce   sahip   olduğu   ilerici   yönünün   bulunmadığının algılanmasına yol açmaktadır. O zamanlar, inanca karşı verilen savaşım, tinsel zincirlerden kurtulma   savaşımıydı.   Bu,   usdışı   inanca   karşı   bir   savaşım   olup   insan   usuna   ve   insanın özgürlük,   eşitlik,   ve   kardeşlik   ilkelerince   yönetilen   bir   toplumsal   düzen   kurma   yeteneğine duyulan inancın  dile getirilmesiydi. Günümüzde  ise, inançtan  yoksun olmak çok derin bir karışıklık   ve   umutsuzluğun   anlatımıdır.   Bir   zamanlar   kuşkuculuk   ve   usçuluk,   düşüncenin gelişmesi   için   ilerici   güçler   olmuşlardı.   Şimdi   onlar   göreciliğin   ve   kesinsizliğin ussallaştırmaları   haline   gelmişlerdir.   Giderek,   daha   çok   olgular  toplamanın   kaçınılmaz   bir şekilde   doğruluğu   (hakikati)   bilme   ile   sonuçlanacağı   kanısı,   bir   boş-inan   olmuştur.   Belli çevrelerde doğruluğun kendisine metafıziksel bir kavram; bilime ise, bilgi toplama görevi ile sınırlandırılmış   bir   kavram   olarak   bakılmıştır.   Öne   sürülmüş   olan   ussal   kesinlik   alanının arkasında, insanları kendilerine işlenen bu felsefeyi kabul eder ya da o felsefeyle uzlaşır kılan çok derin bir kesinsizlik vardır. </p>
<p class="calibre2">İnsan inançsız yaşayabilir mi? «Sütbebeği annesinin göğsüne güvenle sarılmamah  mıdır?» </p>
<p class="calibre2">Bizler hepimiz öteki insanlara, sevdik-</p>
<p class="calibre2">¦ U</p>
<p class="calibre2">F: 13</p>
<p class="calibre2">193</p>
<p class="calibre2">lerimize   ve   kendimize   inanmamah   mıyız?   Yaşam   kurallarımızın   geçerliliğine   inanç duymaksızın yaşayabilir miyiz? Gerçekte inançsız insan, kısır, umutsuz ve varlığının asıl özüne işlemiş korkuyla dolu biri haline gelir. </p>
<p class="calibre2">Öyleyse, inanca karşı verilen savaşım boş ve usun başarılan etkisiz miydi? Dine geri dönmemiz mi yoksa kendimize inançsız yaşayacak şekilde bir yön vermemiz mi gerekiyor? İnanç, zorunlu olarak Tanrıya ya da dinsel öğretilere inanma konusu mudur? O, din ile yazgısını paylaşmak zorunda olacak kadar yakından mı bağlantılıdır? İnanç, zorunlu olarak ussal düşünceye karşıt ya   da   ondan   ayrılmış   birşey   midir?   Ben   bu   soruların   inancın   insanın   tüm   deneyimlerini kapsayan bir özyapı özelliği, kişiye yanılsamalar olmaksızın gerçeklikle yüzyüze gelme ama yine   de   inancıyla   yaşama   gücü   veren   bir   temel   tııtum   olduğu   gözönüne   alınarak yanıtlanabilecekleri-ni gösterme girişiminde bulunacağım. İnancın öncelikle bir şeye duyulan inanç olduğunu değil de özgül objesi ikinci dereceden önem taşıyan içsel bir tutum olduğunu düşünmek   güçtür.   Tevratta   kullanıldığı   şekliyle   «inanç»   -Emunah-   teriminin   «kararlılık» </p>
<p class="calibre2">anlamına   geldiğini,   bu   yüzden   bir   şeye   duyulan   inanmanın   içeriğinden   çok   'in-sansal yaşantının belli bir niteliğini' gösterdiğini anımsamak yararlı olabilir. </p>
<p class="calibre2">Bu sorunu anlayabilmek için ilkin kuşku sorununu tartışmak bizim için yararlı olabilir. Kuşku genellikle şu ya da bu varsayım, düşün ya da kişi ile ilgili bir kuşku ya da duraksama olarak anlaşılır.   Ama   kuşku   aynı   zamanda   insanın   kişiliğini   kapsayan   bir   tutum   olarak   da betimlenebilir. Öyle ki insanın kuşku duyduğu özel obje yalnızca ikinci dereceden bir önem taşır.   İnsanın   kuşku   olayını   kavrayabilmesi   için   ussal   ve   usdışı   kuşku   arasında   bir   ayrım yapması  gerekmektedir. Ben  biraz  sonra  bu aynı ayrı-seçiyi  inanç olayı  ile  ilgili  olarak  da yapacağım. </p>
<p class="calibre2">Usdışı kuşku, yersiz ya da apaçık yanlış bir varsayıma gösterilen düşünsel bir tepki olmayıp daha çok, kişinin yaşamını hem duygusal hem de düşünsel yönden renklendiren bir kuşkudur. </p>
<p class="calibre2">Böyle bi-</p>
<p class="calibre2">194</p>
<p class="calibre2">ri   için   yaşamın   hiçbir   alanında   kesinlik   niteliğini   taşıyan   bir   yaşantı   yoktur.   Herşey kuşkuludur; hiçbir şey kesin değildir. </p>
<p class="calibre2">Usdışı kuşkunun en aşırı biçimi, kuşku duyma konusundaki nevrotik baskıdır. Bu kuşkunun kemirdiği kişi üstünde düşündüğü herşeyden kuşku duymaya ya da yaptığı herşey tarafından aklı karıştırılmaya zorla sürüklenir. Kuşku çok kez yaşamdaki en önemli sorulara ve kararlara ilişkindir.   Sık   sık   da   örneğin   hangi   elbiseyi   giymek   ya   da   bir   eğlenceye   gidip   gitmemek türünden önemsiz kararlara eşlik eder. Objeleri ister önemsiz ister önemli olsun, usdışı kuşku, acı veren ve çok yorucu bir kuşkudur. Baskı yapıcı kuşkuların düzeneğine ilişkin psikanalitik araştırma,   bunların   bilinçdışı   duygusal   çatışmaların   ussallaştırılmış   anlatımları   olduğunu gösterir. Bu tür kuşkular, kişiliğin bütünleşmemiş olmasının ve yeğin bir güçsüzlükle çaresizlik duygusunun   sonucudur.   İçsel   bir   güçsüzlük   duygusunun   neden   olduğu   istencin   felce uğraması,   ancak   kuşkunun   kökleri   kavranarak   ortadan   kaldırılabilir.   Böyle   bir   kavrayışa erişilemediği zaman, bunun yerine, yeterli olmasa bile hiç olmazsa acı verici apaçık kuşkulan ortadan   kaldıran   çözümler   bulunur.   Bu   kavrayışın   yerine   geçen   çözümlerden   biri,   bireyin içinde geçici bir rahatlık duyduğu zorunlu etkinliktir. Bir başkası ise, bireyin içinde kendini ve kuşkularını sanki su altındaymışçasına sakladığı bir «inancın» kabul edilmesidir. </p>
<p class="calibre2">Ama, çağdaş kuşkunun tipik biçimi, yukarda betimlenen etkin biçim olmayıp daha çok, içinde herşeyin olası, hiçbir şeyin kesin olmadığı bir kayıtsızlık tutumudur. Sayıları giderek artan kimseler artık herşey, örneğin iş, siyasa ve ahlak karşısında kendilerini şaşırmış hissediyorlar. </p>
<p class="calibre2">Daha   da   kötüsü,   bu   şaşkınlık   ve   ansal   karışıklığın   olağan   bir   ruhsal   durum   olduğuna inanıyorlar. Kendilerini başkalarından kopmuş, şaşkınlık içinde ve güçsüz duyuyorlar. Yaşamı kendi öz düşünceleri, duygulan ve duyusal algılan aracılığıyla değil sahip oldukları varsayılan yaşantılar aracılığıyla yaşıyorlar. Bu otomat-laşmış kişilerde etkin kuşku hernekadar ortadan kalkmasa da onun yerine kayıtsızlık ve görecilik geçmiştir. </p>
<p class="calibre2">195</p>
<p class="calibre2">Ussal kuşku, usdışı kuşkuya karşıt bir biçimde, geçerliliği, insanın kendi yaşantısına değil de bir yetkeye inanca dayanan varsayımları sorgular. Bu kuşkunun kişiliğin gelişmesinde önemli bir   işlevi   vardır.   Çocuk   başlangıçta   ana-babasmın   kesin   yetkesine   dayanan   tüm   görüşleri benimser.  Kendisini onların yetkesinden kurtarma süreci içinde, eleştirici biri haline gelir. </p>
<p class="calibre2">Büyüme   süreci   içinde   ise,   önceleri   soru   sormaksızın   benimsemiş   olduğu   öykülerden kuşkulanmaya   başlar.   Eleştirel   yeteneklerin   artması,   onun   ana-baba   yetkesinden   bağımsız olması ve bir yetişkin haline gelmesiyle doğrudan orantılıdır. </p>
<p class="calibre2">Ussal  kuşku,  tarihsel yönden  çağdaş  düşüncenin  ana  kaynaklarından  biridir.  Çağdaş  bilim kadar çağdaş felsefe de en verimli ürünlerini ussal kuşku aracılığıyla edinmişlerdir. Kişisel gelişmede   olduğu   gibi   burada   da   ussal   kuşkunun   doğması,   Kilise   ve   devletin   yetkesinden gitgide kurtulmakla bağlantılıydı. </p>
<p class="calibre2">Kuşku  ile   ilgili   olarak   yapmış   olduğum   ayrımlaştırmayı   inanç   için   de   yapmak   istiyor   yani usdışı ve ussal inancı birbirinden ayırıyoruz. Usdışı inanç deyince, insanın kendi düşünce ya da   duygu   yaşantısının   sonucu   olmayıp   usdışı   bir   yetkeye   duygusal   boyun   eğişi   üstünde temellenen, bir kişi, bir düşün ya da bir simgeye duyduğu inancı anlıyorum. </p>
<p class="calibre2">Bu konuda daha ileri gitmeden önce, boyun eğme ile düşünsel ve duygusal süreçler arasındaki bağlantı, biraz da ayrıntılı bir şekilde araştırılmalıdır. Kendi içsel bağımsızlığından vazgeçip bir yetkeye boyun eğmiş olan insanın, yetkenin yaşantısını kendisininki yerine koyma eğilimi gösterdiğine   ilişkin   pek   çok   kanıt   vardır.   Bunun   en   etkileyici   örneği,   uyutum   (hipnoz) durumunda   görülebilir.   Uyu-tum   durumundaki   kişi,   bir   başkasının   yetkesine   teslim   olur. </p>
<p class="calibre2">Uyurken uyutumcunun kendisini düşünmeye ve duymaya «yönelttiği» şeyleri düşünüp duyar. </p>
<p class="calibre2">O giderek bu uykudan uyandıktan sonra da kendi yargı gücünü ve özel girişimini izlediğini düşünse   bile,   gerçekte   uyutumcu   tarafından   önerilen   şeyleri   yapacaktır.   Örneğin,   eğer uyutumcu onun belli bir saatte üşüyeceğini ve ceketini sırtına alması   gerektiğini   önermişse   o,   uyutum   sonrasında   önerilen   duyguyu   duyacak   ve   buna   uygun olarak eylemde bulunacaktır. Ama, duygu ve eylemlerinin gerçekliğe dayandıklarına ve kendi kam ve istencine göre iş görmekte olduğuna inanacaktır. </p>
<p class="calibre2">Uyutum durumu (hynotic situation), bir yetkeye boyun eğme ve düşünce süreçleri arasındaki karşılıklı bağlantıyı betimlemek için en kesin deneyimdir. Ama aynı düzeneği açıkça gösteren daha pek çok ve görece basmakalıp örnek de vardır. İnsanların çok kuvvetli inandırma gücü olan bir lidere gösterdikleri tepki, yarı-uyutum durumunun bir örneğidir. Burada da liderin görüşlerinin   koşulsuz   olarak   benimsenmesi,   dinleyicilerin   kendilerine   sunulan   düşünleri eleştirel bir biçimde değerlendirmelerinden ya da kendi düşünceleri üstünde temellenen bir kanılarından değil, konuşmacıya duygusal yönden boyun eğmelerinden kaynaklanmaktadır. </p>
<p class="calibre2">Bu durumdaki insanlar, konuşmacıyla örtüştükleri, onun öne sürdüğü düşünleri ussal yönden onayladıkları yanılsaması içindedirler. Onlar lideri, görüşleriyle kendi görüşleri uyuştuğu için kabul ettiklerini sanırlar. Gerçekte ise, sıra bunun tam tesidir. Yani, onlar liderin görüşlerini yetkesine   yarı-uyutulmuş   bir   şekilde   boyun   eğdikleri   için   benimserler.   Hitler,   geceleri propaganda toplantıları yapmanın uygun olup olmadığına ilişkin görüşlerinde bu süreci iyice betimlemektedir. O, bu konuda şöyle demektedir: «Egemen olan liderin üstün söylev yeteneği, şimdi (geceleyin) kendi güçlerinin zayıfladığını en doğal biçimde du-yumsamış olan kimselerin istençlerini kazanmayı, tüm güç ve istençlerine henüz tam anlamında egemen olan kimselerin istençlerini kazanmaktan daha kolay başaracaktır.»64</p>
<p class="calibre2">«Credo quia absürdüm est»65 (Saçma olduğu için inanıyorum) tümcesinin usdışı inanç için, tam bir ruhbilimsel geçerliliği vardır. </p>
<p class="calibre2">64.    Adolf Hitler, Mein Kampf, (New York: Reynal Hitchcock inc., 1939); s.710. </p>
<p class="calibre2">65.    Tertullian'in her nekadar biraz saptınlmışsa da çok bilinen bir tümcesi. </p>
<p class="calibre2">196</p>
<p class="calibre2">197</p>
<p class="calibre2">Ussal   yönden   anlamlı   bir   önerme   yapan   biri,   ilkece,   başka   herkesin   yapabileceği   bir   şeyi yapmış olur.  Ama o,  eğer ussal yönden  saçma  bir önerme yapma  yiğitliğini  gösterirse, bu durum onun sağduyu yetisini aşmış ve böylece ortalama insanın üstüne çıkmasını sağlayan büyülü bir güce sahip bir insan olduğunu gösterir. </p>
<p class="calibre2">Usdışı   inanca   ilişkin   elimizdeki   tarihsel   örnekler   bolluğu   içinde   İncil'de   dile   getirilen, Yahudilerin Mısır boyunduruğundan kurtuluşlarının öyküsü, inanç sorunu ile ilgili en dikkate değer yorumlardan biridir. Öykünün tümünde Yahudiler köleliklerinden acı çektikleri halde başkaldırmaktan korkan, ve köle olarak sahip oldukları güvenliği yitirmek istemeyen kimseler olarak betimlenmektedirler. Onlar, yalnızca korktukları ama boyun eğdikleri kuvvetin dilinden anlarlar. Musa Peygamber, Tanrı Ona kendisini elçisi olarak ilan etmesini buyurunca buna karşı çıkar ve Yahudilerin adını bile bilmedikleri bir Tanrıya inanmayacaklarını söyler. Tanrı bir ad takınmayı her nekadar istemiyorsa da, Yahudilerin kesinlik arayışlarına doyurucu bir yanıt   vermek   için   bir   ad   takınır.   Musa   Peygamber   bir   adın   bile   Yahudilerin   Tanrıya inanmalarım  kesinlikle sağlamaya  yeterli  olmadığını  vurgular.  Tanrı, bu  yüzden  Ona  daha başka   ayrıcalıklar   tanır.   Musa   Peygambere:   «Bunu,   onlar   sana   Tanrının,   yani   babaları İbrahim, İshak ve Yakub'un Tanrısının, görünmüş olduğuna inansınlar diye yapıyorum» der ve mucizeler göstermeyi öğretir. Bu tümcedeki derin ironi apaçıktır. Eğer Yahudiler, Tanrı'nın onlarda   olmasını   istediği   türden   bir   inanca   sahip   olmuş   olsalardı   bu   inanç   kendi deneyimlerinden   ya   da   uluslarının   tarihlerinden   kaynaklanmış   olacaktı.   Ama   onlar köleleşmişlerdi. İnançları kölelerin inancıydı. Bu inanç kuvvetini büyülü yanıyla kanıtlayan bir güce   boyun   eğmekten   kaynaklanıyordu.   Bu   nedenle   onlar   ancak   bir   başka   büyüyle etkilenebilirlerdi.  Bu,  Mısırlıların  kullanmış  olduğundan değişik  değil, ama  daha  güçlü  bir büyü olmalıydı. </p>
<p class="calibre2">Usdışı inanca ilişkin en kesin çağdaş olay, diktacı liderlere duyulan inançtır. Savunucuları bir inancın içtenliğini, milyonlarca insanın onun uğruna ölmeye hazır oldukları olgusuna işaret ederek ka-198</p>
<p class="calibre2">nıtlama girişiminde bulunurlar. Eğer inanç, bir kişi ya da nedene körü körüne bir bağlılık araalığıyla tammlanacak ve insanın onun uğruna ölmeye hazır oluşuyla ölçülecek olursa, o zaman  gerçekte  Peygamberlerin  doğruluk ve  sevgiye  duydukları  inançla,  karşıtlarının  güce duydukları   inanç   temelde   özdeş,   ama   objesi   değişik   bir  olay   olacaktır.   Öyleyse,   özgürlüğü savunanlarla   onlara   baskı   yapanların   inançları   ancak   değişik   düşünlere   duyulan   inançlar oldukları oranda değişik olacaklardır. </p>
<p class="calibre2">Usdışı inanç, kişisel ya da kişisel olmayan usdışı bir yetkeye bo-yuneğmekten kaynaklanan; bir obje ya da bir kimseye duyulan bağnazca kanıdır. Ussal inanç, bunun tersine, üretici düşünsel ve   duygusal   etkinlik   üstünde   temellenen   kesin   bir   kanıdır.   İçinde   inanca   yer   olmadığı düşünülen   ussal   düşüncede,   ussal   inanç   önemli   bir   öğedir.   Örneğin   bilim   adamı   yeni   bir buluşu   nasıl   gerçekleştirir?   O   bulmayı   umduğu   şeyin   imgesine   sahip   olmaksızın   deney ardından   deney   yapmakla;   olgu   ardından   olgu   toplamakla   mı   işe   başlar?   Herhangi   bir alandaki   herhangi   bir   önemli   buluş,   pek   ender   olarak   bu   yöntemle   gerçekleştirilmiştir. </p>
<p class="calibre2">İnsanlar,   yalnızca   bir   düşlemi   kovalamakla   da   önemli   sonuçlara   erişememişlerdir.   Her insansal çaba alanında yaratıcı düşünme süreci, çok kez «ussal imge» diye adlandırılabilecek dikkate değer bir önçalışmanın, yansıtıcı düşünme ve gözlemin sonucu olan bir şeyle başlar. </p>
<p class="calibre2">Bilim adamı özgün imgesini oldukça akla yakın kılmak için yeterli verileri toplamada ya da matematiksel verileri hesaplamada ya da her ikisinde birden başarılı olursa, onun deneysel bir varsayıma erişmiş olduğu söylenebilir. Bu varsayımın kapsadıkları ve onu destekleyen veriler yığınını kavramak için yapılan dikkatli bir çözümleme; daha uygun bir varsayıma ve sonunda onun belki de geniş kapsamlı bir kuram içine alınmasına yol açar. </p>
<p class="calibre2">Bilim tarihi, usa ve doğruluk (hakikat) imgesine duyulan inanç örnekleriyle tıka basa doludur. </p>
<p class="calibre2">Kopernik,   Kepler,   Galileo,   ve   Newton   gibi   düşünürlerin   hepsi,   usa   duydukları   sarsılmaz inançtan esinlenmişlerdir. Bu inanç uğruna Bruno diri diri yakılmış; Spinoza afa-199</p>
<p class="calibre2">roz olmanın acısını çekmiştir. Ussal bir imgenin tasarımından bir kuramın dile getirilmesine değin atılan her adımda ussal yönden izlenmeye değer bir erek olarak imgeye duyulan inanç; olası ve usa uygun bir önerme olarak varsayıma duyulan inanç ve sonuncu kurama duyulan inanç zorunludur. Yani en azından bu kuramın geçerliliğine ilişkin genel bir onay sağlanıncaya değin inanç, zorunlu bir öğedir. Bu inanç insanın kendi deneyiminden, kendi düşünce, gözlem ve   yargı   gücüne   duyduğu   güvenden   kaynaklanır.   Usdışı   inanç,   yalnızca   bir   yetke   ya   da çoğunluk öyle olduğunu söylediği için bir şeyin doğru olarak kabul edilmesidir. Oysa, ussal inanç insanın kendi üretici gözlem ve düşünceleri üstünde temellenen bağımsız bir kamdan kaynaklanır. </p>
<p class="calibre2">Ussal   inancın   içinde   açıkça   görüldüğü  tek   yaşantı   alanı,   düşünce   ve   yargı   değildir.   İnanç, insansal ilişkiler alanında da her önemli dostluk ya da sevginin gerekli niteliğidir. Bir başka insana   «inanmak»   onun   temel   tutumlarının,   kişiliğinin   özünün   değişmezlik   ve güvenilirliğinden emin olmak anlamına gelir. Bununla insanın kanılarını değiştiremiyeceğini değil, ama temel dürtülerinin özdeş kalacağını dile getiriyorum. Örneğin, kişinin insan onuru konusundaki yeteneğinin ya da saygısının kendi özünün bir parçası olup değişemeyeceğini söylemek istiyorum. </p>
<p class="calibre2">Biz kendimize de bu anlamda inanırız. Bir özün varolduğunun bilincindeyiz. Kişiliğimizdeki bu öz,   değişmeyen;   yaşamımız   boyunca   değişen   koşullara,   kanı   ve   duygularımızdaki   belli değişikliklere   karşın   sürüp   giden   bir   şeydir.   «Ben»   sözcüğünün   arkasındaki   ve   kendi kimliğimize ilişkin inancımızın üstünde temellendiği gerçeklik, işte bu özdür. Kendi özümüzün sürüp gittiğine inanmadığımız zaman, kimlik duygumuz tehlikeye düşer ve biz başkalarına bağımlı hale geliriz. O zaman, onların onaylamaları bizim kendi kendimizle özdeş olduğumuz duygusu için, bir temel haline gelir. Ancak kendi kendisine inancı olan bir kimse, başkalarına verdiği   sözü   tutma   gücüne   sahiptir.   Çünkü,   yalnız   o,   gelecekte   de   bu   günkünün   özdeşi olacağına ve şu anda umduğu şekilde duyup eylemde bulunacağına güvenebilir.   İnsanın   kendine   inanması,   bir   şeye   söz   verme   yeteneğimizin   bir   koşuludur. </p>
<p class="calibre2">Nietzsche'nin işaret etmiş olduğu gibi, insan söz verme yeteneği ile tanımlanabileceğinden, kendisine duyduğu inanç, insansal varoluşunun koşullarından biridir. </p>
<p class="calibre2">Bir kimseye inanç duymanın bir başka anlamı da bizim başkalarının, kendi kendimizin, ve insanlığın gizilgüçlerine duyduğumuz inancı dile getirir. İçinde bu inancı bulduğumuz en ilkel biçim,   annenin   yeni   doğmuş   bebeğine,   onun   yaşayacağına,   büyüyeceğine   ve   konuşacağına duyduğu   inançtır.   Ama   çocuğun   bu   yöndeki   gelişmesi   öylesine   bir   düzenlilikle   olurki   bu beklentinin inancı gerektirir gibi görünmesi pek söz konusu olmaz. Ama durum, gelişmede başarısızlığa   uğrayabilecek   gizilgüçler   yani   çocuğun   sevme,   mutlu   olma,   usunu   kullanma, sanatsal becerileri gibi daha özgül gizilgüçleri söz konusu olduğunda değişir. Bu gizilgüçler, eğer   gelişmeleri   için   uygun   koşullar   sağlanırsa   büyüyüp   ortaya   çıkarlar.   Bu   koşullar sağlanmazsa   boğulup   yiterler.   Bu   koşulların   en   önemlilerinden   biri,   çocuğun   yaşamındaki önemli   kişilerin,   bu   gizilgüçlere   inanmalarıdır.   Bu   inancın   varlığı,   eğitim   ve   güdümleme arasındaki   ayrımı   ortaya   koyar.   Eğitim,   çocuğun   kendi   gizilgüçlerini   algılamasına   yardım etmekle özdeştir.66 Eğitimin karşıtı, gizilgüçlerin gelişmesi konusundaki inanç yokluğuna ve bir çocuğun, ancak yetişkinler ona istenilen şeyi aşılar istenmeyen gibi görünen şeyi kesip atarlarsa,   iyi   yetişmiş   bir   çocuk   olacağı   kanısına   dayanan   güdümlemedir.   İçinde   yaşam olmayan bir robotun inanca da gereksinmesi yoktur. </p>
<p class="calibre2">Başkalarına   duyulan   inanç,   insanlığa   duyulan   inançta   en   yüksek   düzeyine   ulaşır.   Batı dünyasında bu inanç Yahudi-Hıristiyan dininde dinsel terimler aracılığıyla dile getirilmiştir. </p>
<p class="calibre2">Laik dilde ise bu</p>
<p class="calibre2">66. Eğitim (İng. education) sözcüğünün kökü e-ducere'dir. Bu harfi harfine, gizilgüç olarak varolan bir şeyi belli etmek, ortaya çıkarmak anlamına gelir. Bu anlamında eğitim, varoluşla sonuçlanır.   Varoluş   burada   göze   çarpmak,   gizilgüç   durumunda   açık   gerçekliğe   çıkmak anlamına gelir. </p>
<p class="calibre2">200</p>
<p class="calibre2">201</p>
<p class="calibre2">inanç en güçlü anlatımını son yüz elli ydm ilerici siyasal ve toplumsal düşünlerinde bulmuştur. </p>
<p class="calibre2">Çocuğa duyulan inançta olduğu gibi, laik inanç da insanın gizilgüçlerinin eğer uygun koşullar bulunursa, eşitlik, doğruluk (adalet) ve sevgi ilkeleri tarafından yönetilen bir toplumsal düzen kurma   gücünde   olabilecekleri   düşününe   dayanır.   İnsan   henüz   böyle   bir   düzen   kurmayı başaramamıştır.   Bu   nedenle,   onun   bu   düzeni   kurabileceği   konusundaki   kanı   bir   inancı gerektirir.   Ama   tüm   ussal   inançlar   gibi   bu   da   ilgili   durumu   safça   kendinden   yana   yorma olmayıp insan ırkının geçmişteki başarılarının kanıtları, her bireyin içsel yaşantısı ve kendi öz, us ve sevgisine ilişkin deneyimleri üstünde temellenen bir inançtır. </p>
<p class="calibre2">Usdışı inanç, ezebilecek kadar güçlü, herşeyi bilen ve saltık erk sahibi olduğu hissedilen bir güce boyun eğmekten; insanın kendi güç ve kuvvetinden vazgeçmesinden kaynaklandığı halde, ussal   inanç   bunun   karşıtı   olan   bir   deneyim   üstünde   temellenir.   Biz   bir   düşünceye   kendi gözlem   ve   insanlığın   gizilgüçlerine   ancak   kendi   gizil-güçlerimizin   gelişimini,   kendimizdeki gelişmenin   gerçekliğini,   us   ve   sevgiye   ilişkin   kendi   gücümüzün   kuvvetini   duyumsamış </p>
<p class="calibre2">olduğumuz ölçüde ve bu yüzden inanç duyarız. Ussal inancın temeli, üreticiliktir. İnancımızla yaşamak, üretici bir şekilde gelir. Bu kesinlik üretici etkinlikten ve herbirimizin bu etkinlikleri yüklenmiş olan etkin özneler olmamız deneyiminden çıkıp gelişen bir kesinliktir. Buradan, (baskı anlamında) güce duyulan inancın ve güç kullanmanın, inancın tersi oldukları sonucu çıkar.   Varolan   güce   inanmak,   henüz   gerçekleşmemiş   olan   gizilgüçlerin   gelişmesine inanmamakla özdeştir. O, yalnızca kendini açıkça gösteren şimdi üstünde temellenen geleceğe ilişkin bir önbilidir (kehanet). Ama bu önbili insansal gizilgüç-lere ve insansal gelişime ilişkin son derece usdışı dikkatsizliği yüzünden büyük bir yanlış hesap şekline dönüşür. Güce duyulan hiçbir ussal inanç yoktur. Güce boyun eğme ya da bu güce sahip olanların onu koruma istekleri vardır. Güç, insanların çoğuna tüm şeylerin en gerçeği olarak göründüğü halde, insanlık tarihi onun tüm insansal başarılar içinde en geçicisi olduğunu kanıtlamıştır. İnanç ve gü-</p>
<p class="calibre2">202</p>
<p class="calibre2">cün   karşılıklı   olarak   birbirlerini   dıştalamaları   gerçeği   yüzünden,   başlangıçta   ussal   inanç üstüne kurulmuş olan tüm dinler ve siyasal dizgeler yozlaşırlar. Eğer güce dayanıyorlar ya da giderek kendilerini onunla bağlaşık tutuyorlarsa en sonunda sahip oldukları kuvveti yitirirler. </p>
<p class="calibre2">Burada inanca ilişkin bir yanlış anlamadan da kısaca söz etmek gerekmektedir. İnancın çok kez, insanın içinde edilgin bir şekilde umudunun gerçekleşmesini beklediği bir durum olduğu sanılır.   Bu,   usdışı   inanca   özgü olduğu  halde,   tartışmamızdan   onun  ussal   inanç  için   hiçbir zaman   doğru   olmadığı   sonucu   çıkar.   Ussal   inanç,   insanın   kendi   üreticilik   yaşantısından kaynaklandıkça edilgin olamaz ama gerçek içsel etkinliğin anlatımı olması gerekir. Eski bir Yahudi öyküsü, bu düşünceyi canlı bir şekilde dile getirir. Musa Peygamber asasını Kızıldenize attığı zaman, beklenen mucizenin tersine, deniz Yahudilerin geçmesi için kuru bir yol açacak şekilde ikiye bölünmemiştir. Vaadedilen mucize, ilk insan denize atlayınca olmuş ve dalgalar o zaman geri çekilmiştir. </p>
<p class="calibre2">Bu tartışmanın başlangıcında, bir tutum, bir özyapı özelliği olan inançla belli düşün ya da insanlara inanına şeklindeki inanç arasında bir ayrım" yaptım. Buraya kadar birinci türden inanç üstünde durduk. Şimdi karşımıza bir özyapı özelliği olan inançla insanın inandığı objeler arasında   bir   bağlantı   olup   olmadığı   sorusu   çıkıyor.   Usdışı   inanca   karşı   ussal   inanç çözümlememizden böyle bir bağlantının varolduğu sonucu çıkmakta. Çünkü, ussal inanç bizim kendi üretici yaşantımız üstünde temellendirildiği için, insansal yaşantıyı aşan hiçbir şey onun objesi   olamaz.   Ayrıca,   bir   insan,   sevgi,   us   ve   doğruluk   (adalet)   düşünlerine   kendi özyaşantısının bir sonucu olarak değil de, yalnızca böyle bir inanç kendisine öğretilmiş olduğu için inanırsa, burada da ussal inançtan söz edemeyeceğimiz sonucu çıkar. Dinsel inanç, her iki türden de olabilir. Kilisenin gücünü paylaşmamış olan başlıca bazı mezhepler ve insanın kendi sevme   gücünü,   Tanrı'ya   benzerliğini   vurgulamış   olan   dindeki   bazı   mistik   akımlar,   dinsel simgecilik içinde ussal inanç tutumunu korumuş ve geliş-</p>
<p class="calibre2">203</p>
<p class="calibre2">tirmişlerdir. Dinler  için  geçerli  olan  bu durum,   laik biçimindeki  inanç,  özellikle siyasal ve toplumsal düşünler konusundaki inanç için de geçerlidir. (jzgürlük ya da demokrasi düşünleri her bireyin üretici yaşantısı üstünde temellenmedikleri, ona kendisini bu düşünlere inanması için zorlayan partiler ya da devlet tarafından sunuldukları zaman, usdışı inançtan başka bir şey olmayacak şekilde yoz-laşırlar. Tanrıya duyulan mistik inançla bir Tanrıtanımazın insanlığa duyduğu   ussal   inanç   arasındaki   ayrım,   Mistiğin   inancıyla   Tanrıya   duyduğu   inanç,   kendi güçsüzlüğüne ilişkin kanısmdan ve Tanrı'-nın gücüne ilişkin korkusundan kaynaklanan bir Kalvinistin inancı arasındaki ayrımdan çok azdır. </p>
<p class="calibre2">İnsan, inançsız yaşayamaz. Bizim kuşağımız ve sonrakiler için önemli olan bir soru, bu inancın liderlere, makinelere, başarıya duyulacak bir inanç mı yoksa kendi üretici etkinliğimize ilişkin yaşantımız üstünde temellenen, insana karşı duyulan, ussal bir inanç mı olacağı sorusudur. </p>
<p class="calibre2">5. İnsandaki Tinsel (moral) Güçler</p>
<p class="calibre2">Mucizeler pek çoktur ve hiçbiri insandan daha olağanüstü değildir. </p>
<p class="calibre2">-Sophocles, Antigone, </p>
<p class="calibre2">A. İNSAN İYİ Mİ YOKSA KÖTÜ MÜ? </p>
<p class="calibre2">İnsancı etiğin insanın iyiyi bilmeye ve doğal gizilgüçleriyle usunun kuvvetlerine göre eylemde bulunmaya   gücünün   yettiğine   ilişkin   görüşü,   eğer   insanm   yaradılıştan   doğal   olarak   kötü olduğu dogması doğru olsaydı, kabul edilemeyecek bir görüş olacaktı. İnsancı etiğin karşısında olanlara   göre,   insan   doğası   öyle   bir   doğadır   ki   korkuyla   gemlenmediği   zaman,   onu   kendi türdeşlerine düşman kılacak, onlar kıskanacak ve tembel olacak şekilde yönlendirir. İnsancı etiğin temsilcilerinden çoğu, bu meydan okuyuşu insanın yaradılıştan iyi 204</p>
<p class="calibre2">olduğunu   ve   yıkıcılığın   onun   doğasının   bütünleyici   bir   parçası   olmadığım   vurgulayarak karşılamışlardır. </p>
<p class="calibre2">Gerçekte   bu   iki   bağdaşmaz   görüş   arasındaki   anlaşmazlık,   Batı   düşüncesinin   temel temalarından   biridir.   Sokrates'e   göre   kötülüğün   kaynağı,   insanın   doğal   yapısı   olmayıp bilgisizlikti; Onun için kötülük, yanlışlıktı. Tevrat ise bunun tersine, insanın tarihinin bir suç edimi   ile   başladığını   ve   «itilimlerinin   çocukluğundan   itibaren   kötü   olduğunu»   anlatır. </p>
<p class="calibre2">Ortaçağın başlarında bu iki karşıt görüş arasındaki savaş, İncil'deki Adem'in düşüşüne ilişkin söylenceyi   nasıl   yorumlayacakları   sorusu   çevresinde   odaklanmıştı.   Augustinus,   insan doğasının düşme'den berî bozulmuş olduğunu düşünmekteydi. Yani, her kuşak ilk insanın başkaldırısının neden olduğu bir ilenç (lanet) ile doğmaktaydı. İnsanı ancak Kilise ve törenleri aracılığıyla iletilen Tanrı'nın bağışlaması kurtarabilirdi. Augustinus'un büyük düşmanı olan Pelagius,   Adem'in   suçunun   salt   kişisel   bir   suç   olduğunu,   kendisinden   başka   kimseyi etkilememiş   bulunduğunu   savunmaktaydı.   Ona   göre,   sonuç   olarak   her   insan,   Adem'in düşme'den önceki güçleri kadar yozlaşmamış güçlerle doğmaktaydı. Suç, günaha kışkırtmanın ve kötü örneğin sonucuydu. Savaş, Augustinus tarafından kazanıldı ama Onun  bu yengisi, insan anlığını yüzyıllar boyu belirleyecek -ve karartacak- bir yengi oldu. </p>
<p class="calibre2">Ortaçağın sonları insanın onuruna, gücüne ve doğal iyiliğine giderek artan bir inanca tanık oldu. 13. yüzyılın Tannbilimcilerinden Aquino'lu Thomas gibi Rönesans düşünürleri de her nekadar insana ilişkin görüşleri pek çok temel noktalarda değişiyor ve Aquino'lu hiçbir zaman Pelagiusçu köktenci «yanlış düşünceye» düşmüyorsa da, hep bu inancı dile getirdiler. Bunun karşıtı olan sav, yani insanın yaradılıştan kötü olduğuna ilişkin düşün, Augustinusçu görüşü yeniden canlandıran Luther ve Kalvin'in öğretilerinde dile getirildi. İnsanın tinsel özgürlüğü ve Tanrıyla bir aracı, yani papaz olmaksızın yüzyüze gelme hakkı -ve yükümlülüğü- üstünde ısrar ederken,   onlar,   insanın   yaradılıştan   kötü   ve   güçsüz   olduğu   görüşünün   şiddetle   karşısına çıktılar. Onlara göre, insanın kurtuluşu için en bü-</p>
<p class="calibre2">205</p>
<p class="calibre2">yük engel gurur idi. İnsan gururunu ancak suçluluk duygulan, pişmanlık, Tanrıya koşulsuz boyun eğme ve Tanrı'nın acımasına (merhametine) inanç duyarak yenebilirdi. </p>
<p class="calibre2">Bu   iki   görüş,   modern   düşüncenin   dokusunda   birbirine   karışmış   olarak   kalmıştır.   İnsanın onuru ve gücü düşünü, Aydınlanma Felsefesi, 19. yüzyılın ilerici ve özgürlükçük düşüncesi ve en köktenci şekilde Nietzsche tarafından dile getirilmişti. İnsanın değersizliği ve hiçliği düşünü ise, içinde devlet ya da «toplumun» saltık yöneticiler haline gelmiş olduğu yetkeci dizgelerde yeni ve bu kez tümüyle laikleşmiş bir anlatım bulmuştu. Bu dizgelerde kendi önemsizliğini kavrayan bireyin bütünlüğünü söz dinleme ve boyuneğmede bulduğu varsayılmaktadır. Bu iki düşün, demokrasi ve yetkeciliğe ilişkin felsefelerde apaçık bir şekilde birbirlerinden ayrılırken kültürümüz düşüncelerinin daha az aşırı biçimlerinde ve daha da çok duyguda birbirlerine karıştırılmışlardır. Bugün biz, hem Augustinus'un hem Pelagius'un; hem Luther'in Hem Pico della Mirandola'nın; hem Hobbes'un hem Jefferson'in yandaşlarıyız. İnsanın güç ve onuruna bilinçli bir şekilde inanıyor; ama -çok kez bilinçdışı olarak- insanın -ve özellikle de kendimizingüçsüzlük   ve   kötülüğüne   de   inanıp   bunu   «insan   doğasını»   göstererek   açıklamaya çalışıyoruz.67</p>
<p class="calibre2">Bu   iki   karşıt   düşün,   Freud'un   yazılarında   ruhbilimsel   kuram   aracılığıyla   dile   getirilmiştir. </p>
<p class="calibre2">Freud, pek çok yönlerden Aydınlanma ruhunun tipik bir temsilcisiydi. O, usa ve insanın kendi doğal isteklerini toplumsal uzlaşımlar ve kültürel baskıya karşı koruma hakkına inanıyordu. </p>
<p class="calibre2">Ama aynı zamanda, insanın doğuştan tembel ve kendi kendini hoşgören bir yaratık olduğunu savunuyordu.   Bu   nedenle   insan   toplumsal   yönden   yararlı   etkinlikte   bulunacak   şekilde zorlanmalıydı.68 İnsanın yaradılıştan yıkıcı olduğuna ilişkin en köktenci anlatım, Freud'un </p>
<p class="calibre2">«ölüm içgüdüsü» kuramında bulunabilecektir. O, </p>
<p class="calibre2">67. </p>
<p class="calibre2"/>
<p class="calibre2">68. </p>
<p class="calibre2">Çağdaş   Yeni-ortodoks   tannbilimin   temsilcisi   olan   R.   Niebuhr,   Luther'in   görüşünü   aykın-kamsal bir biçimde ilerici siyasal felsefe ile birleştirerek yeniden açıklamıştır. </p>
<p class="calibre2">Freud'un tutumunun çelişik olan iki yanı, Onun The Future of an Illusion (Bir Yanılsamanın Geleceği) adlı kitabında bulunabilir. </p>
<p class="calibre2">206</p>
<p class="calibre2">Birinci   Dünya   Savaşından   sonra,   yıkıcı   tutkuların   gücü   tarafından   öylesine   etkilenmişti   ki içinde cinsellik ve kendini koruma gibi iki tip içgüdüden söz ettiği daha önceki kuramını usdışı yıkıcılığa en üstün yeri vererek düzeltti Freud, insanın üstünde eşit ölçüde güçlü iki kuvvetin karşılaştığı bir savaş alanı olduğunu varsaydı. Bunlar, yaşama itilimi ile ölme kilimi idi. Freud bu   kilimlerin   insan   da   dahil   tüm   organizmalarda   bulunabilecek   dirimbilimsel   (biyolojik) güçler   olduklarını   düşünmekteydi.   Ölme   itilimi   dış   objelere   yöneltildiğinde,   kendisini, yoketme   itilimi   olarak   açığa   vurmaktaydı.   Bu   kilim   organizma   içinde   kaldığı   zaman   ise, kendini öldürmeyi amaçlamaktaydı. </p>
<p class="calibre2">Freud'un kuramı, ikici (dualist) bir kuramdı. O, insanı temelden iyi ya da temelden kötü olarak görmüyor;   ama   eşit   ölçüde   kuvvetli   iki   çelişik   güç   tarafından   yönlendirilmekte   olduğunu düşünüyordu. Aynı ikici görüş, dinsel ve felsefi dizgelerin çoğunda dile getirilmiştir. Yaşam ve ölüm,   aşk   ve   savaş,   gece   ve   gündüz,   ak   ve   kara   bu   kutupluğun   çok   sayıdaki   simgesel anlatımlarından yalnızca bazılarıdır. </p>
<p class="calibre2">Böyle bir ikici (dualist) kuram, insan doğasını araştıranlara gerçekten çok çekici gelir. Çünkü insanın iyiliğine yer verdiği gibi, ancak yüzeysel ve herşeyi kendinden yana yoran düşüncenin görmezlikten gelebileceği, insanın yıkıcılık konusundaki korkunç yeteneğini de hesaba katar. </p>
<p class="calibre2">Ama, ikici görüş, bizim ruhbilimsel ve ahlaksal sorunumuzun yanıtı olmayıp yalnızca başlangıç noktasıdır.   Bu   ikiciliğin,   hem   yaşama   hem   de   yoketme   kilimlerinin   insandaki   eşit   ölçüde kuvvetli ve yaradılıştan yetenekler oldukları anlamına geldiğini kabul etmek zorunda mıyız? </p>
<p class="calibre2">Böyle bir durum söz konusu olsaydı, İnsancı etik, insan doğasmdaki yıkıcı yanın yaptırımlar ve buyruklar olmaksızın nasıl gemleneceği sorunu ile yüzyüze gelecektir. </p>
<p class="calibre2">Yoksa, insancı etik ilkesine daha uygun bir yanıt bulabilir miyiz? Acaba  yaşama uğraşı ile yıkma   uğraşı   arasındaki   kutupluluk,   değişik   bir   anlamda   anlaşılabilir   mi?   Bu   sorulan yamtlayabilmemiz düşmanlığın ve yıkıcılığın doğasını anlamamıza bağlıdır. Ama bu 207</p>
<p class="calibre2">tartışmaya girmeden önce, ahlak felsefesi sorunu için nelerin bu yanıta dayandığını bilmemiz iyi olacaktır. </p>
<p class="calibre2">Yaşam   ve   ölüm   arasındaki   seçim   gerçekten   ahlak   felsefesinin   temel   seçeneğidir.   Bu, üreticilikle yıkıcılık; güçle güçsüzlük; erdem ile kötülük arasındaki seçenektir. İnsancı ahlak felsefesine   göre,   tüm   kötü   kilimler   yaşama   karşı   yöneltilmişlerdir.   Tüm   iyi   itilimler   ise, yaşamın korunmasına ve kendini açmasına hizmet ederler. </p>
<p class="calibre2">Yıkıcılık   (şiddet)   sorununa   yaklaşımdaki   ilk   adımımız,   iki   tür   nefreti   birbirinden   ayırmak olacaktır.   Ussal   yani   «tepkici»;   ve   usdı-şı,   yani   «özyapının   koşullandırmış  olduğu»   nefret. </p>
<p class="calibre2">Tepkici, ussal nefret insanın kendisinin ya da bir başkasının özgürlüğünü tehlikeye düşüren bir şeye gösterdiği tepkidir. Öncülü ise, yaşama duyulan saygıdır. Ussal nefretin önemli bir dirimbilimsel   işlevi   vardır:   O,   yaşamın   korunmasına   hizmet   eden   eylemin   duygusal karşılığıdır.   Yaşamsal   tehlikeler   karşı   bir   tepki   olarak   ortaya   çıkar.   Bu   tehlikeler   ortadan kaldırıldığında   o  da   yokolur.   O,   yaşam  uğraşının   karşıtı   olmayıp   bu   uğraşın   yaratmasıdır. </p>
<p class="calibre2">Özyapının koşullandırdığı nefret, nitelik yönünden değişiktir. Bu nefret bir özyapı özelliği olup düşmanlık duyan birinin içinde sürekli kalan ve dışarıdaki bir uyarıcıya karşı nefretle tepki göstermekten çok, nefret etmeye sürekli olarak hazır olma durumudur. Usdışı nefret, tepkici nefreti doğuran aynı türden gerçekçi bir nefret tarafından dışlaştırılabilir. Ama o, çok kez dile getirilmek için her fırsatı kullanan ve tepkici nefret gibi ussal-laştırılan nedensiz bir nefrettir. </p>
<p class="calibre2">Nefret   eden   kişi,   kendisinden   hiç   ayrılmayan   düşmanlığını   dile   getirme   fırsatını   bulmuş </p>
<p class="calibre2">olmaktan sanki mutluymuş gibi bir hafifleme duygusu yaşar. Nefretinin doyum bulmasından duyduğu haz, nerdeyse yüzünden okunur. </p>
<p class="calibre2">Ahlak felsefesi, (etik) öncelikle usdışı nefret sorunuyla yani, yaşamı yoketme ya da sakatlama tutkusu   ile   ilgilenmektedir.   Usdışı   nefret,   kişinin   özyapısından   kaynaklanır.   Objesi,   ikinci dereceden önem taşır. Bu nefret, insanın kendisine olduğu kadar başkalarına da yöneltilir. </p>
<p class="calibre2">Ama   biz,   çok   kez   kendi   kendimize   duyduğumuz   nefretten   çok,   başkalarına   duyduğumuz nefretin ayırdına varırız. Ken-208</p>
<p class="calibre2">di kendimize karşı duyduğumuz nefret, genellikle özveri, kendini düşünmemezlik, herşeyden elini eteğini çekme (asktizm) ya da kendini suçlama ve aşağılık duygusu şeklinde ussallaştırılır. </p>
<p class="calibre2">Tepkici nefret, göründüğünden daha çok ortaya çıkabilir. Çünkü insan, genellikle bütünlüğüne ve özgürlüğüne karşıt olan tehlikelere karşı nefretle tepki gösterir. Bu tehlikeler açık ve seçik olmadıkları gibi, kolayca ayırdedilemeyen, giderek sevgi ve koruma maskesi altında gizlenen tehlikelerdir. Ama, böyle bile olsa, özyapı nefreti öyle büyük bir olay olarak kalır ki iki temel güç olan sevgi ve nefrete ilişkin ikici kuram olgulara uyar gibi görünür. Öyleyse ikici kuramın doğruluğunu itiraf etmek zorunda mıyım? Bu soruyu yanıtlamak için bu ikiciliğin özünü daha ayrıntılı bir şekilde araştırmamız gerekiyor. İyi ve kötü güçler eşit kuvvette midirler? Her ikisi de insanın özgün donanımının bölümleri midir? Ya da bunlar arasında başka hangi olası ilişki varolabilir? </p>
<p class="calibre2">Freud'a göre, yıkıcılık tüm insanlarda yaradılıştandır. Yıkıcılık, başlıca objesinin başkaları ya da insanın kendisi olması bakımından bir ayrım gösterir. Bu görüşten, insanın kendisine karşı duyduğu yıkıcılığın başkalarına karşı duyduğuyla ters orantılı olduğu sonucu çıkacaktır. Ama bu varsayım, yıkıcılıklarının öncelikle kendiken-dilerine mi, yoksa başkalarına mı yöneltilmiş </p>
<p class="calibre2">olduğu   göz   önüne   alınmaksızın;   insanların   toplam   yıkıcılıklarının   düzeyi   yönünden   farklı oldukları   olgusuyla   yalanlanmaktadır.   Kendilerine   karşı   biraz   düşmanlık   duyanlarla başkalarına   karşı   büyük   bir   yıkıcılık   duygusu   bulmuyoruz.   Tersine,   insanın   kendisine   ve başkalarına duyduğu düşmanlığın bağlaşık olduğunu görüyoruz. Ayrıca, insandaki yaşamı yokedici güçlerin yaşamı ilerletici güçlerle ters bir orantı içinde ortaya çıktığını anlıyoruz. Yani, biri daha kuvvetli olduğu zaman öteki daha zayıf; biri daha zayıf olduğunda öteki daha kuvvetli oluyor. Bu olgu, yaşamı yokedici gücü anlamamız için bir ipucu sağlıyor. Yıkıcılık düzeyinin insanın yeteneklerini gerçekleştirmesinin engellenme düzeyi ile orantılı olduğu düşünülebilir. </p>
<p class="calibre2">Ben,   burada   zaman   zaman   bastırılan   şu   ya   da   bu   isteğe   işaret   etmiyor;   insanın   duyusal, duygusal, fiziksel ve düşünsel yeteneklerinin engellenmesine; üreti-F: 14</p>
<p class="calibre2">209</p>
<p class="calibre2">d gizilgüçlerinin önüne geçilmesine değiniyorum. Eğer yaşamın büyüme, yaşanılma eğilimi önlenirse,   böylece   engellenen   güç   bir   değişim   sürecinden   geçer   ve   yaşam   yıkıcı   bir   güce dönüştürülür. Yıkıcılık, yaşanmamış bir yaşamın sonucudur? Yaşam geliştirici gücü engelleyen bireysel ve toplumsal koşullar, yıkıcılığı üretirler. Buna karşılık, yıkıcılık da kendisinden çeşitli kötülüklerin doğduğu bir kaynaktır. </p>
<p class="calibre2">Eğer yıkıcılığın engellenmiş üretici gücün bir sonucu olarak gelişmesi gerektiği doğru ise, öyle görünüyor ki o haklı olarak insan doğasındaki bir gizilgüç diye adlandırılabilecektir., O zaman, buradan iyinin de kötünün de insandaki eşit kuvvette gizilgüçler oldukları sonucu çıkar mı? Bu soruyu yanıtlamak için gizilgücün anlamını araştırmamız gerekmektedir. Bir şeyin gizilgüç olarak varolduğunu söylemek, onun yalnızca gelecekte varolacağını söylemek anlamına değil, ama   bu   gelecekteki   varoluşun   şimdiden   hazırlanmış   olduğu   anlamına   gelir.   Şimdi   ve gelecekteki   gelişme   basamakları   arasındaki   ilgi,   geleceğin   gerçekte   şimdiki   varolduğu söylenerek betimlenebilir. Bu, eğer şirndiki basamak varsa, gelecekteki basamağın zorunlu olarak varolacağı anlamına mı gelir? Kuşkusuz ki değil. Eğer biz, ağacın çekirdekte gizilgüç olarak   varolduğunu   söylersek,   bu,   her   çekirdekten   bir   ağaç   gelişmesi   gerektiği   anlamına gelmez.   Bir   gizilgücün   gerçekleşmesi   belli   bazı   koşulların   varlığına   dayanır.   Çekirdek örneğinde   bu   koşullar,   uygun   toprak,   su   ve   güneş   ışığıdır.   Gerçekte   gizilgüç   kavramının, gerçekleşmesi için gereken koşullarla özgül bağlantısı dışında hiçbir anlamı yoktur. Ağacın çekirdekte   gizilgüç   olarak   varolduğu   tümcesi,   gelişmek   için   zorunlu   özgül   koşullar   içine yerleştirilmesi sağlandığı takdirde çekirdekten bir ağacın çıkacağı anlamına gelecek şekilde belirtilmelidir.   Eğer   söz   konusu   uygun   koşullar   sağlanamamışsa,   örneğin   eğer   toprak   çok nemli,   bu   yüzden   de   çekirdeğin   gelişmesine   uymayan   bir   topraksa,   bir   ağaç   haline gelemeyecek ve çürüyecektir. Eğer bir hayvan yiyeceksiz bırakılırsa, gelişmek için sahip olduğu gizilgüçleri   gerçekleştiremeyecek   sonunda   ölecektir.   Öyleyse,   çekirdek   ya   da   hayvanın herbirin-den   daha   sonraki   bir   gelişme   basamağmda   belli   sonuçlann   çıktığı   iki   tür   gizilgüçleri bulunduğu söylenebilir. Birisi, eğer uygun koşullar sağlanmışsa gerçekleşen birinci gizilgüç; ikincisi ise, eğer koşullar varoluşsal gereksinmeler ile karşıt ise gerçekleşen ikinci gizilgüç-tür. </p>
<p class="calibre2">Hem birinci hem de ikinci gizilgüçler bir canimin doğasının parçalarıdır. İkinci gizilgüçler, kendilerini   birinci   gizilgüçlerin   ortaya   çıkmalarına   neden  olan   aynı   zorunlulukla  ve   açıkça gösterirler. «Birinci» ve «ikinci» terimleri, «birinci» diye adlandırılan gizilgücün gelişmesinin normal koşullar altında ortaya çıktığını; «ikinci» diye adlandırılan gizilgücün ise, anormal, hastalıklı koşullarda ortaya çıktığını göstermek için kullanılmışlardır. </p>
<p class="calibre2">Yıkıcılığın insandaki bir ikinci gizilgüç olduğu ve kendisini yalnızca insan birinci gizilgüçlerin gerçekleştirmede başarısızlığa uğradığı zaman ortaya koyduğu varsayımımız eğer doğru ise, insancı eti-ğe karşı çıkışlardan ancak birini yanıtlamış bulunuyoruz. İnsanın zorunlu olarak kötü   olmadığını   ama   büyüme   ve   gelişmesi   için   uygun   koşullar   sağlanmazsa   kötüleştiğini göstermiştik.   Kötünün   kendine   özgü   bağımsız   bir   varoluşu   yoktur.   Kötü,   iyinin   eksikliği, yaşamı gerçekleştirmekteki başarısızlığın sonucudur. </p>
<p class="calibre2">Bununla birlikte insancı etiğe bir başka karşı-çıkışla da uğraşmak zorundayız. Bu karşı çıkış, iyinin   gelişmesi   için   uygun   koşulların,   ödülleri   ve   cezalandırmayı   kapsaması   gerektiğini; Çünkü, insanın içinde, kendi güçlerini geliştirmek için hiçbir özendirici bulunmadığını söyler. </p>
<p class="calibre2">Bundan   sonraki   sayfalarda   normal   bireyin   kendi   içinde   gelişme,   büyüme   ve   üretici   olma eğilimine sahip bulunduğunu ve bu eğilimin felce uğramasının kendi basma bir ansal hastalık belirtisi olduğunu gösterme girişiminde bulunacağım. Ansal sağlık, fiziksel sağlık gibi bireyin kendisine doğru dışarıdan zorlanması gereken bir erek olmayıp, isteklendiricisi bireyin içinde bulunan ve bastırılması bireye karşı çalışan kuvvetli çevresel güçleri gerektiren bir erektir."9</p>
<p class="calibre2">69. Bu görüş K. Goldstein, H. S. Sullivan ve K. Horney tarafından kuvvetle vurgulanmıştır. </p>
<p class="calibre2">210</p>
<p class="calibre2">211</p>
<p class="calibre2">İnsanın büyüme ve bütünleşme için yaradılıştan bir dürtüye sahip olduğu varsayımı insamn öznel bir armağan olarak elinde bulundurduğu ve onu yetkinleşmeye iten soyut bir dürtüyü göstermez. O, insan doğasından; eylemde bulunma gücü, bu gücü kullanma gereksinmesini yaratır; bu gücü kullanmadaki başarısızlık, işlevsizlik ve mutsuzlukla sonuçlanır ilkesinden çıkar. Bu ilkenin geçerliliği, insamn fizyolojik işlevleri ile ilgi içersinde kolayca görülebilir. </p>
<p class="calibre2">İnsanda yürüme ve devinme (hareket) gücü vardır. Eğer, onun bu gücü en-gellencek olsaydı bunun sonucunda önemli fiziksel hastalıklar, ya da rahatsızlıklar ortaya çıkacaktı. Kadınlarda çocuk doğurma ve onları emzirme gücü vardır. Eğer bu güç kullanılmadan kalırsa yani bir kadın   anne   olmazsa,   çocuk   doğurma   ve   sevme   gücünü   harcaya-mazsa   ancak   güçlerinin yaşamın başka alanlarında artmış bir şekilde gençekleştirilmesiyle giderilebilecek bir kırıklık duyar. Freud, cinsel gücün engellenmesinin nevrotik bozuklukların nedeni olabileceğini kabul ederek, acı nedeni olan bir başka harcama eksikliğine, cinsel gücü harcama eksikliğine dikkati çekmiştir. Cinsel doyumun önemini aşırı bir şekilde değerlendirmiş olmasına karşın Freud'un kuramı, insanın sahip olduklarını kullanma ve harcama konusundaki başarısızlığının hastalık ve mutsuzluk nedeni olduğu gerçeğinin pek derin bir simgesel anlatımıdır. Bu ilkenin fiziksel güçler  için   olduğu kadar  tinsel   güçler  için  de   geçerli   olduğu  apaçıktır,   insan,   konuşma   ve düşünme   yetenekleri   ile   donatılmıştır.   Eğer   bu   güçler   engellenmiş   olsalardı,   kişi   ağır   bir şekilde   zarar   görmüş   olacaktı.   İnsan   sevme   gücüne   sahiptir   ve   eğer,   o   bu   gücünü kullanamazsa,   sevme   konusunda   güçsüzse   bu   şanssızlığından   acı   duysa   da   başarısızlığının nedeni olan acıdan her türden ussallaştırmalarla ya da kültürel kalıpları kullanarak kaçma yollarını deneyebilir. </p>
<p class="calibre2">İnsanın güçlerini kullanmaması mutsuzlukla sonuçlanır. Bu olayın nedeni, insansal varoluşun aşıl koşulunda bulunabilir. İnsanın varoluşu, önceki bölümde ele almış olduğum varoluşsa ikiye-bölün-müşlüklerle belirlenir. Onun kendisini dünya ve aynı zamanda kendi kendisiyle bir hissetmekten, hem başkaları ile bağlantılı olup</p>
<p class="calibre2">212</p>
<p class="calibre2">hem de eşsiz bir varlık olarak kendi bütünlüğünü korumaktan; bunu da güçlerini üretici bir şekilde kullanarak sağlamaktan başka çıkar yolu yoktur. İnsan, eğer bunu yapamazsa, içsel uyum ve  bütünlüğünü kurmayı başaramaz. O, bölünüp  parçalanmış, başarısızlığın zorunlu sonuçları   olan   güçsüzlük   duygusundan,   can   sıkıntısı   ve   yetersizlikten,   kendi   kendisinden kaçmaya zorlanmıştır. Canlı olan insan, yaşamayı istememezlik edemez. Yaşama ediminde başarılı olması için de biricik yol, güçlerini, sahip olduğu şeyleri kullanmasıdır. </p>
<p class="calibre2">Kişinin   üretici   ve   bütünleşmiş   bir   yaşam   sürmedeki   başarısızlığının   sonucunu,   nevrozdan daha açık bir şekilde gösteren belki de hiçbir olay yoktur. Her nevroz insanın doğasından gelen güçlerle   bu   güçlerin   gelişmesini   engelleyen   güçler   arasındaki   bir   çatışmanın   sonucudur. </p>
<p class="calibre2">Fiziksel   hastalıkların   belirtileri   gibi,   nevrotik   belirtiler   de   kişiliğin   sağlıklı   bölümünün kendisini   ortaya   koymasına   karşı   yöneltilmiş   sakatlayıcı   etkilere   karşı   verdiği   savaşın anlatımıdır. </p>
<p class="calibre2">Ama, bütünleşme ve üreticilik eksikliği her zaman nevroza yo-laçmaz. Zaten eğer durum böyle olsaydı, insanların çoğunu nevrotik olarak görmek zorumla kalırdık. Öyleyse, bizi nevrotik sonuca   götüren   özgül   koşullar   nelerdir?   Yalnız   kısaca   sözünü   edebileceğim   bazı   koşullar vardır. Örneğin bir çocuk ötekilerden çok fazla kırılmış olduğu için kaygısı ve temel insansal istekleri öteki çocukların-kinden daha keskin ve katlanılmaz olabilir; ya da çocuk, ortalama bireyinkinden   daha   büyük   bir   özgürlük   ve   özgünlük   duygusu   geliştirmiştir   ve   bu   yüzden yenilgiyi çok zor kabul etmektedir. </p>
<p class="calibre2">Ama nevroza neden olan öteki koşulları birer birer saymak yerine, soruyu tersine çevirmeyi ve pek   çok   insanın   üretici   ve   bütünleşmiş   bir   yaşam   sürmede   başarısız   olmalarına   karşın, nevrotik   olmamaları   olgusundan   sorumlu   olan   koşulların   neler   olduklarını   sormayı yeğleyeceğim. Bu noktada iki kavramı birbirinden ayırmak yararlı olacak gibi görünüyor: Bu kavramlar,   eksiklik   ve   nevroz   kavramlarıdır.70   Eğer   kişi   olgunluğa,   kendiliğindenliğe   ve gerçek bir öz deneyimine erişmekte başarısızlığa uğrarsa, özgürlük ve kendiliğin-213</p>
<p class="calibre2">denliğin her insan tarafından erişilmesi gereken nesnel amaçlar olduklarını öne sürmemiz koşuluyla,   böyle   birinin   çok   önemli   bir   eksikliği   bulunduğu   düşünülebilir.   Eğer   böyle   bir amaca   herhangi   bir   toplumun   üyelerinin   çoğunluğu   tarafından   erişilememişse   burada toplumsal   bakımdan   kalıplaşmış   bir   eksiklik   olayı   söz   konusudur.   Birey   bu   eksikliği   pek çoklarıyla   paylaşmaktadır   ve   bunun   bir   eksiklik   olduğunu   bilincinde   değildir.   Bu   yüzden, güvenliği sanki o başkalarından değişikmiş, kimsesiz biriymiş türünden bir yaşantıyla tehdit edilmektedir. Onun tinsel zenginliğinden ve gerçek mutluluk duygusundan yitirmiş olabileceği şey,   insanlığın   geri   kalan   bölümü   ile   -onlan   bildiği   kadarıyla-   uyum   içinde   bulunduğunu duymasından doğan güvenlikle karşılanır. Zaten onun bu önemli eksikliği, kültürü tarafından bir erdem düzeyine yükseltilmiş ve bu nedenle ona artan bir başarı duygusu vermiş olabilir. </p>
<p class="calibre2">Bunun   bir   örneği,   Kal-vin'in   öğretisinin   insanlarda   yaratmış   olduğu   suçluluk   ve   kaygı duygusudur.   Kendi   özgüçsüzlüğü   ve   değersizliği   duygusuyla   ezilmiş,   hiç   durmaksızın kurtulduğunu mu yoksa öncesiz-sonrasız bir cezaya mı yargılanmış olduğunu düşünen, gerçek bir sevinç duyma yeteneğine sahip olmayan ve kendisini hizmet etmek zorunda olduğu bir makinenin bir dişlisi haline dönüştürmüş olan birinin gerçekte çok büyük bir eksikliği olduğu söylenebilir.   Ama   bu   önemli   eksiklik,   kültürel   bakımdan   kalıplaştırılmıştır.   Ona   özellikle değerli bir şeymiş gibi bakılmış; böylece birey, nevrozdan korunmuştur. Eğer o, bu eksikliğin kendisine yeğin bir yetersizlik ve yahtlanma duygusu vereceği bir başka kültür içinde yaşıyor olsaydı,   nevrozlu   biri   olup   çıkardı.   Spinoza,   toplumsal   bakımdan   kalıplaşmış   eksiklik sorununu çok açık bir şekilde dile getirmiştir. O bu konuda şunları söylemektedir: «Pek çok insan, büyük bir tutarlılıkla bir ve aynı etkiye yakalanmıştır.     Bu   kişilerin   tüm   duygulan, varolmasa bile  onların</p>
<p class="calibre2">70. Nevroz ve eksikliğe ilişkin bu tartışma bir bölümüyle benim «Individual and Social Origins of Neurosis» (Nevrozun Bireysel ve Toplumsal Kaynakları) başlıklı makaleden alınmıştır. Bkz. </p>
<p class="calibre2">American Sociological Review, IX no. 4 (Ağustos, 1944). </p>
<p class="calibre2"/>
<p class="calibre2">I</p>
<p class="calibre2">Ivarolduğunu düşündükleri bir obje tarafından çok büyük bir kuvvetle etkilenmiştir. Eğer bu durum, kişi uyanıkken olursa onun çılgın olduğuna inanılır... Ama eğer açgözlü biri yalnızca para ve mülklerini; tutuklu biri, yalnızca ün kazanmayı düşünürse, onların çılgın oldukları değil de rahatsız edici birileri oldukları düşünülür. Bu gibiler genellikle küçük görülür. Ama gerçekte, açgözlülük, tutkululuk ve benzeri gibi şeyler hernekadar genellikle birer «hastalık» </p>
<p class="calibre2">olarak   düşünülmezlerse   de   çılgınlık   biçimleridir.»71   Bu   sözcükler   bir   kaç   yüzyıl   önce yazılmışlardı. Bu eksiklik, kültürel yönden, artık genellikle rahatsız edici ya da küçük görülen bir   şey   olmayacak   şekilde   kalıplaştırılmıştır.   Ama,   Spinoza'nm   söyledikleri   hâlâ   geçerlidir. </p>
<p class="calibre2">Günümüzde   bir   robot   gibi   eylemde   bulunan   ve   duyan   bir   kimse   ile   tanışabiliriz.   Onun gerçekten kendisinin olan bir şeyi hiç bir zaman yaşamadığını anlarız. O kendisini bütünüyle, </p>
<p class="calibre2">'olması   istenen   kişi'   olarak   düşünür   ve   duyumsar.   Böyle   birinde   kahkahanın   yerini gülümseme; bildirişimsel konuşmanın yerini anlamsız gevezelik, gerçek üzüntünün yerini ise donuk bir umutsuzluk almıştır. Böyle biri için iki yargı verilebilir: Biri, onun tedavi edilemez gibi   görünen   bir   kendiliğindenlik   ve   bireysellik   eksikliği   çektiğidir.   Onun   aynı   zamanda temelde   aynı   durumda   olan   binlerce   başka   insandan   farklı   olmadığı   da   söylenebilir.   Bu eksiklik   için   sağlanmış   olan   kültürel   kalıp,   bu   gibilerin   pek   çoğunda   bir   nevrozun   patlak vermesini önler. Ama bazılarında kültürel kalıp işlevini yerine getirmez ve eksiklik oldukça yeğin bir nevroz şeklinde ortaya çıkar. Bu gibi durumlarda nevrozun apaçık bir şekilde patlak vermesine   kültürel   kalıbın   engel   olamaması   ya   patolojik   güçlerin   yeğinliğinin   daha   büyük olmasının ya da, kültürel kalıp onların sessiz kalmalarım istediği halde, savaşmaya kalkışan sağlıklı güçlerin bir sonucudur. </p>
<p class="calibre2">Sağlık için uğraş veren güçlerin kuvvet ve direncini gözlemlemek için psikanalitik terapiden (ruhçözümsel   sağaltım)   daha   iyi   bir   fırsat   sağlayan   hiç   bir   durum   yoktur.   Kuşkusuz, psikanalist kişinin kendisini gerçekleştirmesine ve mutluluğuna karşı iş gören güçlerin 71. Ethic, IV. Önerme, 44</p>
<p class="calibre2">214</p>
<p class="calibre2">215</p>
<p class="calibre2">kuvvetiyle   karşılaşmaktadır.   Ama,   o,   üreticiliğinin   sakatlanmasına   neden   olan   -özellikle çocukluktaki- bu koşulların  gücünü  anlayabildiği  zaman, hastalarının çoğunun  eğer  ruhsal sağlık   ve   mutluluğu  başaracak   bir  itilim  tarafından   zorlanmamış   olsalardı,   çoktan   beri   bu savaştan vazgeçmiş olacakları olgusuyla etkilenmeden edemez. İşte bu temel içtepi, nevrozun tedavisi   için   zorunlu   olan   koşuldur.   Psikanaliz   süreci,   kişinin   duygu   ve   düşünlerinin   ilgili olmayan   bölümlerini   çok   daha   iyi   kavramaktan   oluştuğu   halde,   bu   türden   bir   düşünsel kavrayış,  kişiye  içine  hapsolmuş   olduğu  çıkmaz   sokakları   tanıma  gücü  verir.  Ve  sorununu çözme girişimlerinin niçin başarısızlığa uğramaya yazgılı olduğunu anlamasını sağlar. Ama psikanaliz insandaki ruhsal sağlık ve mutluluk için işgörmeye ve etkili olmaya uğraşan güçler için yalnızca yolu temizleyip açar. Gerçekte yalnız düşünsel kavrayış yeterli değildir. Tedavi yönünden   etkili   olan   kavrayış   öyle   bir   deneyimsel   kavrayıştır   ki   bu   kavrayış   içinde insanın'kendisine   ilişkin   bilgisi   yalnızca   düşünsel   değil,   ama,   aynı   zamanda   duygusal   bir nitelik de taşır. Böyle bir deneyimsel kavrayış, insanın sağlık ve mutluluk için doğadan sahip olduğu bir itilime dayanır. </p>
<p class="calibre2">Ruhsal  sağlık  ve  nevroz  sorunu,   etiğin  sorunları   ile  ayrılmaz   bir  şekilde  bağlantılıdır.  Her nevrozun   bir   ahlaksal   sorunu   temsil   ettiği   söylenebilir.   Kişiliğin   tümünün   olgunluğunu  ve bütünlüğünü gerçekleştirmedeki başarısızlık, insancı etik açısından ahlaksal bir başarısızlıktır. </p>
<p class="calibre2">Daha özgül bir anlamda nevrozların çoğu, ahlaksal sorunların dile getirilişleri olup nevrotik belirtiler de çözümlenmemiş ahlaksal çatışkıların sonucudur. Örneğin, insan hiçbir organik neden olmadığı halde, zaman zaman başdönmelerinden yakınabilir. Bu belirtiyi psikanaliste anlatırken   gelişigüzel   bir   şekilde,   işinde   belli   güçlüklerle   uğraşmakta   olduğuna   değinir.   O, kendi   kanılarına   karşıt   olan   bazı   görüşleri   dile   getirmek   zorunda   bulunan   başarılı   bir öğretmendir.   Ama,   bir   yandan   başarılı   olma   sorununu   çözmüş,   öte   yandan   ahlaksal bütünlüğünü korumuş olduğuna inanmaktadır. Daha-216</p>
<p class="calibre2">sı, bu kanısının doğruluğunu çok sayıda karmaşık ussallaştırma aracılığıyla kendi kendisine </p>
<p class="calibre2">«kanıtlamaktadır».   O,   başdönmelerinin   bir   ahlak   sorunu   ile   ilgili   olabileceğini   öne   süren psikanalistin bu görüşünden rahatsız olur. Ama daha sonraki çözümleme (analiz) kanısının yanlış   olduğunu   gösterir.   Zaman   zaman   geçirdiği   başdönmele-ri,   özünün   daha   iyi   olan yanının,   temeldeki   ahlaksal   kişiliğinin,   bütünlüğünü   bozmaya   ve   kendiliğindenliğini sakatlamaya çalışan bir yaşam kalıbına karşı gösterdiği tepkilerdir. </p>
<p class="calibre2">Kişi yıkıcılığını yalnızca  başkalarına karşı gösterse bile, başkala-rınınki kadar kendisindeki yaşam ilkesini de bozmaktadır. Dinsel dilde bu ilke, insanın Tanrı'nın imgesinden yaratılmış </p>
<p class="calibre2">olduğu ve bu nedenle insana karşı olan her saldırının Tanrı'ya karşı bir suç olduğu şeklinde dile getirilmiştir. Laik dilde başka insanlara yaptığımız iyi ya da kötü herşeyi, aynı zamanda kendimize de yaptığımızı söyleyebiliriz. «Başkalarının sana yapmalarını istemediğin bir şeyi sen de başkalarına yapına,» özdeyişi etiğin en temel ilkelerinden biridir. Ama, başkalarına ne yaparsan, onu aynı zamanda kendine de yaparsın tümcesi de eşit ölçüde hak verilebilir bir tümcedir. Herhangi bir insanda yaşama doğru yöneltilmiş güçlere saldırmak zorunlu olarak bizim üstümüzde de yankılar yapar. Kendi gelişmemiz, mutluluğumuz ve kuvvetimiz bu güçler için   duyduğumuz   saygı   üstünde   te-mellenir.   İnsan,   başkalarının   bu   güçlerine   saygısızlık gösterdiği   zaman,   kendisi   de   etkilenmeksizin   kalamaz.   Kendimizinkine   olduğu   kadar başkalarının yaşamına da duyduğumuz  saygı, kendi başına, yaşam sürecinin yardımcısı ve ruhsal sağlığın bir koşuludur. Başkalarına karşı duyulan yıkıcılık, bir bakıma, intihara ilişkin içtepilerle karşılaştırılabilecek patolojik bir olaydır. Kişi, yıkıcı içtepilerini görmezlikten gelme ya da ussallaştırma konusunda başarılı olabilir; ama yaşamının ve tüm yaşamın dayandığı ilkeye çelişik olan edim-lerce etkilenmeksizin ve onlara tepki göstermeksizin yapamaz. Yıkıcı bireyin kendi öz varlığını yoketmeye çalışan yıkıcılığının amaçlarına erişmeyi başarmış bile olsa, mutsuz olduğunu görüyoruz. Bunun</p>
<p class="calibre2">217</p>
<p class="calibre2">tersine,   hiçbir   sağlıklı   insan,   onur,   sevgi   ve   yiğitlik   örneklerini   beğenmekten   ve   onlar tarafından   etkilenmekten   kendini   alamıyor.   Çünkü   bunlar,   onun   kendi   yaşamının   da dayandığı güçlerdir. </p>
<p class="calibre2">B. ÜRETİCİLİĞE KARŞI BASTIRMA</p>
<p class="calibre2">İnsanın temelde yıkıcı ve bencil olduğuna ilişkin görüş, etik davranışın, içinde, insanın sürekli olarak   kendini   denetlemeyi   uygulamaksızın   boyun   eğeceği   bu   kötü   kilimleri   baskı   altında tutmaktan oluştuğunu öne süren bir anlayışa yol açar. Bu ilkeye göre, insan kendi kendisinin gözcüsü   olmalıdır.   O,   ilkin   doğasının   kötü   olduğunu   kabul   etmeli   ve   ikinci   olarak   da yaradılıştan   kötü   olan   eğilimleri   ile   savaşmak   için   istenç   gücünü   kullanmalıdır.   Öyleyse insanın seçenekleri, ya kötülüğün bastırılması ya da kötülüğe boyun eğmedir. </p>
<p class="calibre2">Psikanalitik araştırma, bastırmanın doğası, değişik türleri ve sonuçları ile ilgili zengin veriler sunar.   Biz   (1)   kötü   bir   içtepinin   dışa   vurulmasının   baskı   altına   almakla,   (2)   bu   içtepinin ayırdına varılmasının baskı altına alınması ve (3) içtepiye karşı yapıcı bir savaşım sırasında ayrım yapabiliriz. </p>
<p class="calibre2">Birinci türden baskı altına almada içtepinin kendisi değil, onu izleyecek olan eylem bastırılır. </p>
<p class="calibre2">Buna örnek olarak, güçlü sadist iti-limleri olan, başkalarının acı çekmesi ya da onlara egemen olmakla doyum bulup haz duyan bir insanı gösterebiliriz. Beğenilmeme korkusu ya da kabul etmiş   olduğu   ahlaksal   kuralların   ona   içtepisine   göre   eylemde   bulunmaması   gerektiğini söylediğini varsayalım. O, bu yüzden böyle bir eylemden kaçınır ve yapmayı istemiş olduğu şeyi   yapmaz.   Böyle   birinin   kendi   kendisini   yenmeyi   başarmış   olduğu   yadsmamazsa   da gerçekte   o   değişmemiş   özyapısı   (karakteri)   aynı   kalmıştır.   Bizim   bu   kişide   övgüye   değer bulacağımız yan, yalnızca «istenç gücüdür.» Ama, ahlaksal değerlendirilmesi bir yana, böyle bir   davranış,   insanın   yıkıcı   eğilimlerine   karşı   bir   koruma   aracı   olarak   etkililiği   yönünden yetersizdir. Böyle birini içtepilerine göre eylemde bulunmaktan alakoymak alışılmamış ölçüde bir istenç gücünü ya da sert yaptırımların korkusunu gerektirecektir. Her karar, 218</p>
<p class="calibre2">direnen kuvvetli karşıgüçlere karşı verilen içsel bir savaşın sonucu olacağından, iyinin yengiyi kazanma   şansı   o   kadar   az   olacaktır   ki   toplumun   çıkarları   söz   konusu   oldukta,   bu   tip   bir bastırmaya fazla güvenilemez. </p>
<p class="calibre2">Kötü kilimlerle uğraşmanın daha iyi ve etkili bir yolu, onların bilince çıkmalarına engel olmak gibi görünmektedir. Böylece, bilinçli bir günaha itilme söz konusu olamaz. Bu türden baskı altına   alma,   Freud'un   «bastırma»   diye   adlandırdığı   şeydir.   Bastırma,   varolduğu   halde içtepinin   bilinç   alanına   girmesine   izin   verilmemesi   ya   da   bu   alandan   çabucak uzaklaştırılmasıdır. Aynı örneği kullanacak olursak, sadist birey yoketme ya da üstün gelme isteğinin bilincine varamayacak; ne günaha itme ne de savaş söz konusu olacaktır. </p>
<p class="calibre2">Kötü  kilimlerin   bastırılması,   yetkeci   etiğin   örtük   ya   da   açık   bir   biçimde   erdeme   giden   en güvenilir yol olarak, dayandığı baskı türüdür. Bastırmanın eyleme karşı bir koruyucu olduğu doğrudur ama, onun savunucularının inandığından daha az etkili olduğu da kabul edilmelidir. </p>
<p class="calibre2">Bir içtepiyi bastırmak, onu bilinçten uzaklaştırmak anlamına gelir; ancak, bu onun varlığım ortadan   kaldırmak   demek   de   değildir.   Freud,   bastırılmış   içtepinin   birey   bunun   ayırdında olmasa da iş görmeyi ve birey üstünde büyük bir etki yapmayı sürdürdüğünü göstermiştir. </p>
<p class="calibre2">Bastırılmış içtepinin kişi üstündeki etkisinin, bu içtepi bilinçli olduğu zamankinden daha az olması   zorunluluğu   yoktur.   Ana   ayrım   şuradadır:   Bastırılmış   içtepiye   açık   değil,   gizli   bir şekilde   dav-ranılır;   böylece   eylemde   bulunan   kişi   ne   yapmakta   olduğuna   ilişkin   bilgiden yoksun   bırakılır.   Söz   gelimi,   örneğimizdeki   sadist   kişi,   sa-dizminin   ayırdına   varmayarak, başkalarına onlar için kaygı duyduğu ve onlar için en iyisinin bu olacağını düşündüğünden ya da kuvvetli bir ödev duygusundan ötürü, üstün geldiği duygusuna sahip olabilir. </p>
<p class="calibre2">Ama   Freud'un   göstermiş   olduğu   gibi,   bastırılmış   kilimler   yalnızca   bu   tür   ussallaştırmalar biçiminde dışa vurulmazlar. Örneğin, kişi bastırılmış itiliminin tam karşıtı olan bir «tepki-biçimlenmesi»</p>
<p class="calibre2">219</p>
<p class="calibre2">geliştirebilir. Söz gelimi, aşırı bir tedirginlik ya da aşırı iyilik gibi. Buna karşın, bastırılmış </p>
<p class="calibre2">itilimin gücü, dolaylı bir şekilde ortaya çıkar. Bu, Freud'un «bastırılmış olanın geri dönüşü» </p>
<p class="calibre2">diye adlandırdığı bir olaydır. Bu durumda aşırı kaygı hali, kendi sadizmine karşı bir tepki biçimi   olarak   gelişmiş   olan   kişi   bu   «erdemi»,   sadizmi   eğer   apaçık   olsaydı,   sahip   olmuş </p>
<p class="calibre2">olabileceği aynı etkiyle kullanabilir; yani, egemenlik kurmak ve denetlemek için. O, kendisini erdemli ve üstün hissederken başkaları üstündeki etkisi çok kez daha da yıkıcıdır. Çünkü, insanın kendisini çok fazla «erdeme» karşı savunması güçtür. </p>
<p class="calibre2">Yıkıcı içtepilere karşı, baskı ve bastırmadan tümüyle değişik üçüncü bir tepki tipi daha vardır. </p>
<p class="calibre2">Baskı halinde, içtepi canlı olarak kalır; ve yalnız eylem yasaklanırken ve bastırmada içtepinin kendisi bilinçten ayrılıp (bir ölçüde) gizlenmiş bir biçimde içtepi üstüne eylemde bulunurken bu   üçüncü   tepki   tipinde,   kişideki   yaşamı   geliştirici   güçler,   yıkıcı   ve   kötü   içtepilere   karşı savaşırlar.   Kişi   kötü   içtepile-rin   ne   kadar   çok   bilincinde   olursa,   o   kadar   çok   tepkide bulunabilir. Yalnız istenci ve usu değil, ama yıkıcılığının meydan okuduğu duygusal güçleri de bu tepkide yer alır. Örneğin sadist birindeki sadiz-me karşı böyle bir savaş, onda özyapısının bir bölümü haline gelen; onu kendi kendisinin gözcüsü olma ve «kendisini denetlemek» için sürekli   olarak   istencini   kullanma   görevinden   kurtaran   gerçek   bir   iyilik   geliştirecektir.   Bu tepkide ağırlık, insanın kötülüğü ve törelbilinç acısı üstünde olmayıp içindeki üretici güçlerin varlığı   ve   kullanımı   üstündedir.   Bu   yüzden,   iyi   ile   kötü   arasındaki   üretici   çatışmanın   bir sonucu olarak, kötünün kendisi bir erdem kaynağı haline gelir. </p>
<p class="calibre2">İnsancı etik görüşten, ahlaksal seçeneğin kötülüğün bastırılması ya da ona hoşgörü gösterme arasında   olmadığı   sonucu   çıkar.   Her  ikisi   de   -bastırma   ve   hoşgörü-   yalnızca,   köleliğin   iki yönüdürler. Gerçek etik seçenek bunlar arasında olmayıp, 'bastırma-hoşgörü' ve 'üreticilik' </p>
<p class="calibre2">arasındadır. İnsancı etiğin ereği, (yetkeci'ruhun sakat-layıcı etkisince beslenmiş olan) insanın kötülüğünün   bastırılması   değil   ama,   onun   doğadan   gelen   en   önemli   gizilgüçlerinin   üretici kullanımıdır.   Erdem,   kişinin   başarmış   olduğu   üreticiliğin   derecesi   ile   orantılıdır.   Eğer   toplum, insanları   üretici   kılmakla   ilgileniyorsa,   onları   üretici   kılmak   üzere   ilgi   göstermeli   ve   bu nedenle,   üreticiliğin   gelişmesi   için   gereken   koşullan   yaratmalıdır.   Bu   koşulların   ilk   ve   en önemlisi, tüm toplumsal ve siyasal etkinliklerin ereğinin her bireyin kendini ortaya koyması ve gelişmesi olduğudur. İnsan, biricik amaç ve erektir. O kendisinden başka hiçkimse ya da hiçbir şey için bir araç değildir. </p>
<p class="calibre2">Özgürlük, erdem ve mutluluğun temeli üretici yönlenmedir. Erdemin bedeli uyanıklıktır ama bu uyanıklığı olmayıp, daha çok ürteciliği için gereken koşulları bilmek ve yaratmak zorunda olan ussal bir varlığın uyanıklığıdır. Bu ussal varlık, kendisini engelleyen ve böylece kötüyü yaratan etmenleri ortadan kaldırmak zorundadır. Çünkü, bu kötü bir kez doğarsa, kendisini apaçık olarak ortaya koyması ancak dış ya da içsel güçle engellenebilir. </p>
<p class="calibre2">Yetkeci etik, insanları, iyi olmanın çok büyük ve aralıksız bir çabayı gerektireceği düşününe inandırmıştır. Bu etiğe göre, insan kendisiyle sürekli olarak savaşmalıdır. İnsanın atacağı her yanlış adım bir felakete neden olabilir. Bu görüş, yetkeci öncüllerin sonucudur. Eğer insan böylesine kötü bir varlık ve erdem de onun kendisi üstündeki biricik yengisi olsaydı, o zaman görev gerçekten korkunç ölçüde güç görünecekti. Ama eğer erdem üreticilikle özdeşse, elde edilmesi kolay değilse bile, hiçbir zaman yukarda öne sürüldüğü gibi yorucu ve güç bir girişim değildir. Daha önce değinmiş olduğumuz gibi, insanda güçlerini üretici bir şekilde kullanma isteği, doğadan vardır. Onun çabalan, .büyük ölçüde eğilimini izlemekten kendisini alakoyan içindeki ve çevresindeki engelleri ortadan kaldırmaktan oluşur. Kısır ve yıkıcı bir hale gelmiş </p>
<p class="calibre2">olan insan nasıl sanki kısır bir döngüye yakalanır ve giderek artan bir şekilde felce uğrarsa; kendi güçlerinin bilincine varan ve onları üretici bir şekilde kullanan insan da, güçte, inançta ve mutlulukta çok şeyler kazanır. Böylece, kendine yabancılaşma tehlikesi ile giderek daha az karşılaşır. Onun «erdemli bir döngü» yaratmış olduğunu söyleyebiliriz. </p>
<p class="calibre2">220</p>
<p class="calibre2">221</p>
<p class="calibre2">Göstermiş olduğumuz gibi, neşe ve mutluluk yaşantısı yalnızca üretici yasamın sonucu değil, aynı zamanda onun uyancısıdır da. Kötülüğün bastırılması bir kendini cezalandırma ve üzüntü duygusundan   doğabilir.   Ama   bizi   insancı   anlamda   iyiliğe   kavuşturmak   için,   her   üretici etkinliğe katılan neşe ve mutluluk yaşantısından daha çok yardımcı olan hiçbir şey yoktur. Bir kültürün neşe yönünden sağlayabileceği her artış, o kültürün üyelerinin ahlaksal eğitimine tüm erdem vaazlarının ya da cezalandırma uyarılarının yapabileceğinden daha çok katkıda bulunacaktır. </p>
<p class="calibre2">C. ÖZYAPİ VE AHLAKSAL YARGI</p>
<p class="calibre2">Ahlaksal yargı sorunu, sık sık belirlenimciliğe karşı istenç özgürlüğü sorunu ile birleştirilir. </p>
<p class="calibre2">Belirlenimci (determinist) görüş, insanın denetlemeye gücünün yetmediği koşullar tarafından tümüyle belirlendiğini; ve insanın kararlarında özgür olduğu düşününün bir yanılsamadan (illusion)   başka   bir   şey   olmadığını   savunur.   Bu   öncülden   insanın   karar   vermekte   özgür olmadığına   göre,   eylemleri   için   yargılanamayacağı   sonucu   çıkarılır.   Belirlenimci   görüşün karşıtı olan görüş, insanın ruhsal ya da dışsal koşullan ve durumuları gözö-nüne almaksızın uygulayabileceği bir özgür istenç yetisine sahip olduğunu öne sürer. Bu nedenle, bu görüşe göre, insan eylemlerinden sorumludur; ve eylemleri aracılığıyla yargılanabilir. </p>
<p class="calibre2">Ruhbilimci belirlenimciliği kabul etmeye zorlanıyor gibi görünebilir. O, özyapmm gelişimini incelerken   çocuğun   yaşamına   ahlaksal   duruma   karşı   kayıtsızlıkla   başladığını;   özyapısmın ancak   yaşamının   ilk   yıllarında   yani   bu   yapıyı   belirleyen   koşulları   bilmediği   gibi, değiştiremediği   bir   süre   içinde   kendilerini   gösteren   güçler   olan   dışsal   etkiler   tarafından biçimlendirüdiğini kabul eder. İçinde yaşadığı koşulları değiştirme girişiminde bulunabileceği bir yaşta ise, özyapı-sı artık biçimlenmiştir ve onda bu koşullan araştırma ve eğer gerekliyse değiştirme   dürtüsü   yoktur.   İnsanın   ahlaksal   niteliklerinin   özya-pısmdan   kaynaklandığını varsayarak, o zaman özyapısını biçimlen-222</p>
<p class="calibre2">dirmede hiçbir özgürlüğü olmadığı için, yargılanamayacağı da doğru değil midir? Özyapının biçimlenmesinden   sorumlu   olan   koşulları   ve   onun   dinamiklerini   daha   iyi   kavradığımızda hiçbir insanın ahlaksal yönden yargılanamayacağı görüşünün daha kaçınılmaz göründüğü de doğru değil midir? </p>
<p class="calibre2">Bu ruhbilimsel anlayış ve ahlaksal yargı arasındaki seçenekten belki de özgür istenç yandaşları tarafından   zaman   zaman   öne   sürülen   bir   uzlaşma   aracılığıyla   sakınabiliriz.   İnsanların yaşamlarında özgür istençlerinin uygulanmasını engelleyen, böylece ahlaksal yargıyı önleyen durumlar bulunduğu öne sürülmektedir. Örneğin, çağdaş ceza yasası bu görüşü benimsemiştir ve deli olan birini eylemlerinden ötürü, sorumlu saymamaktadır. Değiştirilmiş bir özgür istenç kuramının   önericileri   bir   adım   daha   ileriye   gidiyorlar  ve   deli   değil   ama   nevrotik   olan,   bu yüzden de denetleyemeyeceği içtepilerin egemenliği altında bulunan bir kişinin eylemleri için yargılanmasına   izin   verilmeyeceğini   kabul   ediyorlar.   Ama   onlar,   insanların   çoğunun,   eğer isterlerse iyi eylemde bulunmak özgürlüğüne sahip olduklarını ve bu nedenle, ahlaksal yönden yargılanmaları gerektiğini de savlıyorlar. </p>
<p class="calibre2">Ancak, biraz daha yakından bir inceleme, bu görüşün de kabul edilemeyeceğini gösteriyor. Biz özgür bir biçimde eylemde bulunduğumuza inanmaya eğilimliyiz. Çünkü, Spinoza'nın da daha önceden   öne   sürmüş   olduğu   gibi,   isteklerimizin   ayırdına   varıyoruz   ama   bu   isteklerin dürtülerinin   ayırdına   varamıyoruz.   Dürtülerimiz,   özyapımızda   işgören   güçlerin   özel   bir karışımının sonucudur. Her karar verişimizde bu karar, üstünlük derecelerine göre, iyi ya da kötü güçler tarafından belirlenir. Bazı insanlarda bir özel güç öyle ezici bir şekilde kuvvet kazanır ki bu insanların kararlarının sonucu, onların özyapılannı ve geçerli değer ölçütlerini bilen herkes tarafından önceden kestirilebilir. (Ama onlar, «özgür bir biçimde» karar vermiş </p>
<p class="calibre2">oldukları yansılsaması içindedirler.) Bazılarında ise, yıkıcı ve yapıcı güçler öyle bir biçimde dengelenmiştir ki bu gibilerin kararları, empirik olarak önceden kestirilemez. Biz, birisi için </p>
<p class="calibre2">'daha değişik bir biçimde eylemde bulunabilirdi' dediğimizde, bu ikinci 223</p>
<p class="calibre2">durumu dile getirmiş oluruz. Ama onun değişik bir biçimde eylemde bulunmuş olabileceğini söylemek, yalnızca eylemlerini önceden kestirememiş olduğumuz anlamına gelir. Ancak onun kararı, bir güçler dizisinin ötekinden daha kuvvetli olduğunu ve içinde bulunduğu durumda, özyapısı  tarafından  belirlendiğini  gösterir.  Bu nedenle,  eğer onun   özyapısı  değişik  olsaydı, değişik bir biçimde ama yine de kesinlikle özyapı düzenine göre eylemde bulunmuş olacaktı. </p>
<p class="calibre2">İstenç, insanın özyapısmdan ayrı olarak sahip olduğu soyut bir güç değildir. Tersine, istenç insanın özyapısmın anlatımından başka bir şey değildir. Kendi usuna güvenen ve kendisini de başkalarını   da   sevme   yeteneği   olan   üretici   bireyin   erdemli   bir   biçimde   eylemde   bulunma istenci vardır. Bu nitelikleri geliştirmede başarısızlığa uğramış ve usdışı tutkularının kölesi durumundaki üretici-olmayan bireyde ise, bu istenç yoktur. </p>
<p class="calibre2">Kararlarımızı   özyapımızın   belirlediğini   dile   getiren   görüş,   hiçbir   zaman   yazgıcı   bir   görüş </p>
<p class="calibre2">değildir. İnsan, tüm öteki yaratıklar gibi, kendisini belirleyen güçlerin öznesi olduğu halde usa sahip   olan   biricik   yaratık;   öznesi   olduğu   asıl   güçleri   anlayabilen   ve   bu   anlayışla   kendi yazgısında   etkin   bir   rol   oynayabilen;   ve   de   iyiye   ulaşmak   için   çabalayan   öğeleri kuvvetlendirebilen   biricik   varlıktır.   İnsan,   törelbi-lince   (vicdana)   sahip   tek   yaratıktık. </p>
<p class="calibre2">Törelbilinci  onu  geriye,  kendisine  çağıran  sestir.  Bu  ses  onun  kendikendisi   olması  için  ne yapması   gerektiğini   bilmesine   izin   verir.   Yaşamının   ereklerinin   ve   bu   ereklere   erişmesini sağlayacak zorunlu kuralların ayırdında olmasına yardım eder. Bu nedenle, bizler, koşulların zavallı kurbanları değiliz. Gerçekte, kendi içimiz ve dışımızdaki güçleri değiştirip etkileyebilir ve   bizimle   oynayan   koşullan   hiç   olmazsa   bir  ölçüde   denetleyebiliriz.   İyiyi   elde   etmek   için gösterilen   çabayı   geliştiren   ve   gerçekleşmesine   neden   olan   koşullan   besleyip   çoğaltabiliriz. </p>
<p class="calibre2">Ama,   kendi   yaşamımıza   etkin   bir   biçimde   katılmamızı   sağlayan   bir   us   ve   törelbilinci-miz bulunduğu gibi bu us ve törelbilinç, özyapımızla ayrılamaz bir şekilde bağlantılıdır da. Eğer özyapımızda   yıkıcı   güçler  ve   usdışı   tutkular   üstünlük   kazanmışlarsa   hem   usumuz   hem   de törelbilincimiz bundan etkilenir ve kendi işlevlerini uygun şekilde yerine getiremez-224</p>
<p class="calibre2">ler.   Gerçekte   us   ve   törelbilinç   bizim   en   değerli   yetilerimiz   olup   bize   düşen   görev   onları geliştirip kullanmaktır. Ama onlar özgür olmadıkları gibi belirlenmişlerdir de. Ayrıca, bizim empirik 'ben'leri-mizden ayrı olarak varolamazlar. Onlar kişilik bütünümüzün yapısı içindeki güçler olup bir yapının her parçası gibi bir bütün olarak yapı tarafından belirlenirler ve yapıyı da belirlerler. </p>
<p class="calibre2">Eğer   birine   ilişkin   ahlaksal   yargımızı   onun   istencini   değişik   bir   şekilde   kullanmış   olup olamayacağı kararı üstüne dayandırırsak, hiçbir ahlaksal yargı verilemez. Örneğin o kişinin çocukluğunda ve daha sonra kendisini etkileyen çevresel güçlere direnmesini olanaklı kılan içseİ canlılığının kuvvetini; ya da bir başkasının aynı güçlere boyun eğmesini sağlayan canlılık eksikliğini   nasıl   bilebiliriz?   Bir   kişinin   yaşamında   iyi   ve   sevecen   bir   insanla   kurulan   ilişki türünden raslantılar bir olayın onun özyapı gelişimini bir yönde etkilemiş olamayacağı halde, bu   türden   bir   deneyim   yokluğunun   aynı   kişinin   özyapı   gelişimini   karşıt   yönde   etkilemiş </p>
<p class="calibre2">olabileceğini nasıl bilebiliriz? Gerçekte, bunları bilemeyiz. Ahlaksal yargıyı kişinin değişik bir şekilde eylemde bulunmuş olabileceği öncülü üstüne dayandırsaydık bile, onun özyapısmın gelişmesini sağlayan yapısal ve çevresel etmenler çok sayıda ve karmaşık olduğundan, tüm pratik amaçlar için de olsa o kişinin özyapısmın değişik bir biçimde gelişmiş olup olamayacağı türünden   sonuçlandırıcı   bir   yargıya   varmamız   olanaksızdı.   Tüm   varsayabileceğimiz   şey, koşulların, bu özyapının ortaya çıktığı biçimde gelişmesine yol açtığıdır. Buradan şu sonuç çıkmakta:   Eğer   birini   yargılama   gücümüz,   onun   değişik   bir   biçimde   eylemde   bulunmuş </p>
<p class="calibre2">olabileceğine ilişkin bilgimize dayansaydı, bizler özyapı araştırıcıları olarak, etik yargılar söz konusu olduğu sürece yenilgiye uğramış olduğumuzu kabul etmek zorunda kalacaktık. </p>
<p class="calibre2">Ama, bu sonuç desteklenemez. Çünkü yanlış öncüllere ve yargının anlamını bulanıklaştırmaya dayandırılmıştır. Yargı vermek iki ayrı anlama gelebilir: Yargı vermek sav ya da kestirimin ansal   işlevlerini   uygulamak   demektir.   Ama,   «yargılamak»   aynı   zamanda   bağışlayan   ya   da mahkum eden «yargıcın» etkinliğini göstermek işlevine de sahiptir. </p>
<p class="calibre2">F:15</p>
<p class="calibre2">225</p>
<p class="calibre2">İkinci türden ahlaksal yargılama, insanı aşan ve ona egemen olan bir yetke düşünü üstünde temellendirilmektedir. Bu yetkenin, Bağışlama ya da mahkum etme ve cezalandırma ayrıcalığı olduğu   kabul   edilmektedir.   Giderek,   demokratik   toplum   içinde,   seçimle   başa   geçmiş   ve türdeşlerinden   üstün   olmayan   bir   yargıç   kavramı   da   yargılayan   bir   Tanrıya   ilişkin   eski kavramla   karıştırılır.   O   herneka-dar   kişi   olarak   hiçbir   insanüstü   güce   sahip   değilse   de, görevinin böyle bir gücü vardır. (Yargıca gösterilmesi gereken saygı, insanüstü bir yetkeye gösterilmesi gereken saygının yaşayan kalmtısıdır. Hukuk düzenlerine uymamak, ruhbilimsel bakımdan, lese-majeste (krala karşı olmak) ile yakından bağlantılıdır.) Ama, görevi yargıçlık olmayan pek çok kişi de ahlaksal yargı verdiği zaman mahkum etmeye ya da bağışlamaya hazır bir şekilde, bir yargıç rolünü üstlenir. Bu gibilerin tutumları çok kez sadizm ve yıkıcılık içerir. </p>
<p class="calibre2">Kıskançlık   ya  da  nefretin   erdem biçiminde  dışlaşmalarına  izin  veren  hiçbir  olay  yoktur  ki </p>
<p class="calibre2">«ahlaksal öfke» kadar yıkıcı bir duygu içersin.72 Öfke duyan kişi, bir keze özgü olmak üzere bir yaratığı aşağılamanın ve ona «aşağı» imiş gibi işlem yapmanın verdiği doyuma erişir. Bu doyuma, kendisinin üstünlük ve doğruluğuna ilişkin duygusu da eşlik eder. </p>
<p class="calibre2">Etik   değerlere   ilişkin   insancı   (hümanist)   bir   yargı   da   genelde   ussal   yargıdaki   mantıksal özyapıya   sahiptir.   İnsan   değer   yargıları   verirken   olguları   yargılar   ve   kendisinin   Tanrıya benzediğini,   üstün   olduğunu,   mahkum   etmeye   ya   da   özyapısını   biçimlendirmede   hiçbir özgürlüğü olmadığı için, bağışlamaya hak ve yetkisi bulunduğunu düşünmez. İnsanın açgözlü, yıkıcı,   kıskanç   olduğuna   ilişkin   bir   yargı,   bir   doktorun   yüreğin   ya   da   akciğerlerin   iyi işlemediklerine   ilişkin   yargısından   farklı   değildir.   Hasta   olduğunu   bildiğimiz   bir   katili yargılamak   zorunda   bulunduğumuzu   varsayalım.   Eğer   onun 72. A. Ranulf un Moral Indignation and the Middle Class'ı (Ahlaksal Öfke ve Orta Sınıf) bu görüşün yetkin bir örneğidir. Kitabın başlığı pekâlâ «Sadizm ve Orta Sınıf» da olabilirdi. </p>
<p class="calibre2">226</p>
<p class="calibre2">soyaçekimine ilişkin herşeyi, çocukluğundaki ve sonraki çevresini öğrenebilseydik büyük bir olasılıkla,   üstlerinde   hiçbir   güç   sahibi   olamadığı   koşulların   tümüyle   egemenliği   altında bulunduğu sonucuna varacaktık. Gerçekte o, bu koşullardan adi bir hızsızın etkilendiğinden çok daha fazla etkilenmiş ve bu nedenle, hırsızdan çok daha fazla «anlaşılabilir» biridir. Ama bu, onun yaptığı kötülüğü yargılamamamız gerektiği anlamına gelmez. Onun bu duruma nasıl ve niçin geldiğini anlayabilir; ama onu ne olduğuna göre de yargılayabiliriz. Giderek, eğer aynı koşullar   altında   yaşamış   olsaydık   kendimizin   de   onun   gibi   olmuş   olabileceğimizi varsayabiliriz.   Ama   bu   türden   düşünceler,   bizim   Tanrı   benzeri   bir   rolü   üstlenmemizi engelledikleri halde, bir ahlak yargısı vermemizi engelleyemezler. 'Yargı veren özyapıya' karşı </p>
<p class="calibre2">'anlayan   özyapı'   sorunu,   başka   insansal   eylemleri   anlayıp   yargılamaktan   farklı   bir   sorun değildir. Ben, eğer bir çift ayakkabıya ya da bir tabloya değer biçmek zorundaysam, bunu bu objelere özgü belli nesnel ölçütlere göre yaparım. Ayakkabıların ya da tablonun nitelikçe pek iyi olmadıklarını varsayalım. Eğer biri çıkar da ayakkabıcı ya da ressamın çok çaba göstermiş </p>
<p class="calibre2">olmalarına   karşm,     belli   koşulların   onların   daha   iyisini   .yapmalarına   olanak   vermediği   * </p>
<p class="calibre2">olgusuna işaret ederse, her iki durumda da ayakkabı ya da tabloya ilişkin yargımı değiştirmem. </p>
<p class="calibre2">Ayakkabıcı   ve   ressam   için   sempati   ya   da   acıma   duygusu   duyabilir,   onlara   yardım   etmek eğiliminde   olabilirim.   Ama,   niçin   bu   kadar   kusurlu   olduğunu   anladığımdan   yapıtlarını yargılayamayacağımı söyleyemem. </p>
<p class="calibre2">İnsanın yaşamdaki temel ödevi kendi kendisini oluşturmak, yani gizilgüç olarak ne İse o hale gelmektir.   Çabasınm   en   önemli   ürünü   onun   kendi   kişiliğidir.   Kişinin   bu   ödevi   ne   ölçüde başarmış; gizil-güçlerini ne derece gerçekleştirmiş olduğu nesnel bir şekilde yargı- , lanabilir. </p>
<p class="calibre2">Eğer bu ödevini başaramadıysa insan, bu başarısızlığı kabul edebilir ve ne ise o olarak, yani ahlaksal   bir   başarısızhk   olarak   yargılar.   Giderek,   eğer   insan,   bu   kişinin   karşılaştığı   kötü koşulların   ezici   olduklarını   ve   onun   yerinde   kim   olsaydı   aynı   durumda   başarısızlığa uğrayacağını bilseydi bile, bu kişiye ilişkin yargısı değişmez. </p>
<p class="calibre2">227</p>
<p class="calibre2">însan, bu kişiyi bulunduğu duruma düşüren tüm koşullan tam anlamında anlasa ve onun için bir acıma duygusu duysa da, bu acıma duygusu yargının geçerliliğini değiştirmez. Bir kişiyi anlamış olmak, ona göz yummak anlamına gelmez. Anlamak, yalnızca o insanı sanki kendimiz Tanrıymışız ya da onun çok üstünde bir yeri olan bir yargıçmışız gibi suçlamamak anlamına gelir. </p>
<p class="calibre2">6. Göreci Etiğe Karşı Saltık (mutlak); Toplumsal Yönden İçkin Etiğe Karşı Evrensel Etik</p>
<p class="calibre2">«İnsanlar   bazan   bir   obje   tarafından   öylesine   etkilenirler   ki,   o   obje   varolmadığı   halde, önlerinde durduğuna inanırlar. Bu durum eğer uyumayan biri için söz konusu olursa, onun çılgın ya da deli olduğunu söyleriz. Ateşli aşıklar, gece gündüz metresinden ya da bir hayat kadınından başka bir şey düşlemeyenler de bize gülünç geldiklerinden, en az ötekiler kadar deli olduklarına inanılır. Ama kazanç ya da paradan başka bir şey düşünmeyen açgözlü biriyle, ünden başka bir şey düşünmeyen tutkulu biri, zarar verdikleri ve bundan Ötürü de nefrete layık oldukları halde, onların deli olduklarına inanılmaz. Ama işin doğrusu söylenecek olursa, açgözlülük, tutku, şehvet ve benzeri gibi durumlar her nekadar hastalıklar arasında sayılmı-</p>
<p class="calibre2">yorlarsa da deliliğin birer türüdürler.»</p>
<p class="calibre2">-Spinoza, Etik</p>
<p class="calibre2">Göreci (relative) etiğe karşı saltık (mutlak) etik tartışması «saltık» ve «göreci» terimlerinin dikkatsizce kullanılmaları yüzünden büyük ölçüde ve gereksiz bir şekilde karıştırılmıştır. Bu bölümde bu terimlerin çeşitli anlamlarını ayırdetme ve değişik anlamları ayrı ayrı ele alma girişiminde bulunulacaktır. </p>
<p class="calibre2">İçinde «saltık» etik teriminin kullanıldığı ilk anlam, etik önermelerin tartışmasız ve öncesiz-sonrasız doğru oldukları; düzeltilme-lerine yetki verilmediği gibi, izin de verilmediği görüşüne dayanır. Bu saltık etik kavramı, yetkeci (otoriter) dizgelerde ortaya çıkar. </p>
<p class="calibre2">228</p>
<p class="calibre2">Bu   kavram,   geçerliliğin   ölçütünün   'tartışmasız   üstün   ve   herşeyi   bilen   bir   yetkenin   gücü olduğu'öncülünün   mantıksal   sonucudur.   Bu   üstünlük   savının   asıl   özü,   yetkenin yanılamayacağı   ve   buyruklarıyla   yasaklarının   öncesiz-sonrasız   doğru   olduklarıdır.   Etik normların geçerli olabilmek için «saltık» olmaları gerektiği düşününe çok kısa yoldan karşı çıkabiliriz.   Tanrıbilimci   bir   öncüle,   yani   saltık   bir   varlığa   dayanan   bu   kavram,   bilimsel düşüncenin, hiçbir saltık doğruluk bulunmadığı ama yine de, nesnel geçerliliği olan yasa ve ilkelerin genellikle kabul edildiği tüm öteki alanlarında ortadan kaldırılmıştır. (Tanrıbilimci anlamında «saltık»: kendisiyle karşılaştırıldığında insanın zorunlu olarak «göreli»=yetkinsiz kaldığı, en yetkin güce sahiptir.) Daha önce işaret edilmiş olduğu gibi, bilimsel ya da ussal bakımdan geçerli olan bir önerme, elde edilmiş tüm gözlem verilerine, istenilen sonuç uğruna içlerinden hiçbiri bastırılıp yanhşlanma-dan usun gücünün uygulandığı anlamına gelir. Bilim tarihi,   yetersiz   ve   eksik   önermelerin   tarihidir.   Her   yeni   görüş,   önceki   önermelerin yetersizliklerinin onaylanmasını olanaklı kılar ve daha uygun bir for-mulasyon yaratmak için bir   sıçrama   tahtası   olur.   Düşünce   Tarihi,   doğruluğa   (hakikate)   durmadan   artan   bir yaklaşmanın tarihidir. Bilimsel bilgi, saltık olmayıp «en elverişli olan» bilgidir. Bu bilgi, belli bir   tarihsel   dönemde   erişilebilen   doğruluğu   oluşturan   en   iyi   sonuçların   koşullarını   içerir. </p>
<p class="calibre2">Çeşitli   kültürler,   doğruluğun   değişik   yönlerini   vurgulamışlardır.   İnsanlar   kültür   yönünden birleştiği ölçüde bu değişik yönler bir bütün içinde eriyip bütünleşeceklerdir. </p>
<p class="calibre2">Etik kuralların içinde saltık olmadığı bir başka anlam da bu kuralların tüm bilimsel önermeler gibi, düzeltme konusu olmalarıdır. Bu bir yana, öyle bazı durumlar vardır ki doğaları gereği çözümlenemez ve «doğru» çözüm sayılabilecek herhangi bir seçime izin vermezler. Spencer, saltık etiğe karşı göreci etik tartışmasında, bu türden bir uyuşmazlığa bir örnek verir.73 Genel seçimlerde oy vermeyi isteyen kiradaki bir çiftçiden sözeder. Çiftçi kiracısı olduğu toprakların sahibinin tutucu olduğunu ve kendi özgürlükçü kanısma göre</p>
<p class="calibre2">73. Principles of Ethics, s. 258. </p>
<p class="calibre2">229</p>
<p class="calibre2">oy verdiği takdirde, o topraklardan çıkarılma tehlikesiyle karşılaşacağım bilmektedir. Spencer buradaki uyuşmazlığın insanın devlete zarar verme ile kendi ailesine zarar verme seçenekleri arasında kalmasıyla doğan bir uyuşmazlık olduğuna inanmakta ve şu sonuca Varmaktadır: </p>
<p class="calibre2">«Sayısız durumlarda olduğu gibi, burada da hiç kimse, seçeneklerden hangisi seçildiğinde en doğru şeyin yapılmış olacağı konusunda karar veremez.»74 Bu örnekteki seçenekler, Spencer tarafından doğru olarak dile getirilmiş görünmektedir. Çünkü çiftçinin eğer bir ailesi olmayıp yalnızca   kendi   mutluluğu   ve   güvenliği   tehlikeye   atılıyor   olsaydı   yine   bir   ahlaksal uyuşmazlıktan söz edebilecektik. Öte yandan, bu örnekte tehlikede olan yalnızca devletin çıkan olmayıp   çiftçinin   özbütünlüğüdür   de.   Gerçekte,   onun   karşı   karşıya   olduğu   durum,   kendi fiziksel ve bundan ötürü de (bazı yönlerden) ansal mutluluğu ile kendi bütünlüğü arasında bir seçim yapmasının söz konusu olduğu bir durumdur. Yaptığı herşey, aynı zamanda hem doğru hem de yanlıştır. O geçerli olan bir seçim yapamaz. Çünkü karşılaştığı sorun, doğası gereği çözümlenemiyecek bir sorundur. Bu gibi çözümlenemiyen etik uyuşmazlık durumları, varoluşsal-ikiye bölünmüşlüklerle bağlantı içinde zorunlu doğarlar. Ama bu örnekte biz, insansal durumun doğasından gelen varoluş-sal bir ikiye-bölünmüşlükle değil, ortadan kaldırılabilecek tarihsel bir ikiye-bölünmüşlükle uğraşmaktayız. Kiracı durumundaki çiftçi, yalnız ve yalnız toplumsal   düzen   ona   hiçbir   doyum   verici   çözümün   olanaklı   görünmediği   bir   durum sunduğundan, böylesine yanıtlana-mayan bir uyuşmazlıkla karşılaşmaktadır. 'Eğer toplumsal koşullar   değişirse,   ahlaksal   uyuşmazlık   ortadan   kalkacaktır.   Ama,   bu   koşullar   varolduğu sürece, onun vereceği her karar, hernekadar bütünlüğünden yana olan kararının yaşamından yana olan kararından ahlakça daha üstün olduğu savunulabilirse de, hem doğru hem de yanlış </p>
<p class="calibre2">olacaktır. </p>
<p class="calibre2">Saltık ve göreci etik terimlerinin içinde kullanıldığı son ve en önemli  anlam  da  daha yerinde bir  deyimle,  evrensel  etikle, </p>
<p class="calibre2">74. a.g.k. s. 267. </p>
<p class="calibre2">230</p>
<p class="calibre2">toplumsal yönden içkin etik arasındaki ayrım olarak dile getirilendir. «Evrensel» etik derken ereği,   insanın   gelişme   ve   kendini   gerçekleştirmesi   olan   davranış   kurallarını   kastediyorum. </p>
<p class="calibre2">«Toplumsal yönden içkin» olan etik derken ise, özgül bir toplumun ve bu toplumda yaşayan insanların   yaşam   ve   işlevlerini   sürdürmeleri   için   zorunlu   olan   kuralları   dile   getiriyorum. </p>
<p class="calibre2">Evrensel   etik   kavramının   bir   örneği,   «Komşunu   da   kendin   gibi   sev!»   ya   da </p>
<p class="calibre2">«öldürmeyeceksin!» gibi kurallarda bulunabilir. Gerçekte tüm büyük kültürlerin etik dizgeleri, insanm gelişmesi için zorunlu sayılan şeyler, yani insanın doğası sonucu ortaya çıkan kurallar ve ilerlemesi için zorunlu koşullar sayılan şeyler konusunda şaşırtıcı bir benzerlik gösterirler. </p>
<p class="calibre2">Ben, «Toplumsal yönden içkin etik» derken, her kültürde o özel toplumun işlevini ve yaşamını sürdürmesi için zorunlu olan yasaklamaları ve buyrukları içeren kuralları dile getirmekteyim. </p>
<p class="calibre2">Bir   toplumun   ayakta   kalabilmesi   bu   toplumu   oluşturan   üyelerin   topluma   özgü   üretim   ve yaşam   biçiminin   temeli   olan   kurallara   boyun   eğmelerini   gerektirir.   Toplum,   üyelerinin özyapısını  öylesine   biçimlen-dirmelidir  ki,  onlar,  içinde  yaşamakta  oldukları   koşullarda  ne yapmak zorunda iseler, onu istemelidirler. Böylece, örneğin yiğitlik ve kişisel girişim, savaşçı bir  toplum  için   zorunlu   erdemler  olurken;   sabır   ve   yardımseverlik   de   tarımsal   işbirliğinin egemen   olduğu   bir   toplum   yapısının   erdemleri   olurlar.   Modern   toplumda   çalışkanlık,   en yüksek erdemlerden biri durumuna yükseltilmiştir. Çünkü, modern endüstri dizgesi, çalışma dürtüsüne   en   önemli   üretici   güçlerinden   biri   olarak   gereksinme   duymaktaydı.   Özel   bir toplumun işlemesinde önemli bir yeri olan nitelikler, o toplumun etik dizgesinin de bir bölümü olurlar.   Her   toplumun   koymuş   olduğu   kurallara   uyulmasından   ve   «erdemlerine»   bağlı kalınmasından   yaşamsal   bir   çıkan   vardır.   Çünkü   toplumun   ayakta   kalması,   bu   bağlılığa dayanmaktadır. </p>
<p class="calibre2">Toplumun bütününün çıkarına uygun olan kurallara ek olarak, sınıftan sınıfa değişen başka etik kurallarla da karşılaşırız. Bu noktada verilecek bir örnek, aşağı sınıflarda alçakgönüllülük ve boyuneğ-me erdemlerinin, daha üst sınıflarda ise tutku ve saldırganlığın vur-231</p>
<p class="calibre2">gulanmasıdır. Sınıfsal yapı belirlenip kuramsallaştırıldığı ölçüde, değişik kural dizileri apaçık bir şekilde, değişik sınıflara ait olacaktır. Örneğin, feodal kültürde özgür insanlar ve sertler için olan kurallar ya da Birleşik Amerika'nın güneyinde Beyazlar ve Karalar için olan kurallar gibi. </p>
<p class="calibre2">Sınıfsal   ayrımların   toplumun   kurumsallaştırılmış   yapısının   parçalan   olmadığı   modern demokratik toplumlarda değişik kural dizileri birlikte öğretilir. Örneğin, İncil'in ahlak felsefesi ile başarılı bir işi sürdürmede etkili olan kurallar gibi. Her birey, toplumsal konumuna ve yeteneğine göre, kullanabileceği kurallar dizisini seçecek ama bu arada karşıt kurallar dizisine de   sözde   bir  bağlılık   gösterecektir.   Evde   ve   okulda   (örneğin   İngiltere   ve   Amerika   Birleşik Devletlerinin   belli   bazı   özel   okullarında)   görülen   eğitimdeki   ayrım,   üst   sınıfın   toplumsal konumuna uyan özel değerler dizisini, ötekini doğrudan doğruya yadsımaksızın vurgulama eğilimini gösterir. </p>
<p class="calibre2">Herhangi bir toplumdaki ahlaksal dizgenin işlevi, o özel toplumun yaşamını güçlendirmektir. </p>
<p class="calibre2">Ama, böylesine toplumsal yönden içkin bir etik, aynı zamanda bireyin de çıkarmadır. Çünkü toplum onun tek başına değiştiremeyeceği bir biçimde kurulmuş olduğu için, kendi bireysel özçıkarı da toplumunki ile bağlantılıdır. Ama, öte yandan toplum, öyle bir şekilde düzenlenmiş </p>
<p class="calibre2">olabilir ki ayakta durabilmesi için zorunlu olan kurallar, üyelerinin tam anlamında gelişmeleri için   zorunlu   olan   evrensel   kurallarla   çatışabilir.   Bu   özellikle,   içinde   ayrıcalıklı   grupların egemen olduğu ya da üyelerin geri kalanını sömürdüğü toplumlar için doğrudur. Ayrıcalıklı grubun çıkarları çoğunluğun çıkarları ile çatışabilir. Ama toplum, böyle bir sınıfsal yapı temeli üstüne   kurulmuş   olduğu   için,   ayrıcalıklı   grubun   üyelerince   herkese   zorla   kabul   ettirilen kurallar, toplumsal yapı, temelinden değişmediği sürece, herkesin yaşamını sürdürebilmesi için zorunludur. </p>
<p class="calibre2">Böyle bir kültürde, geçerli olan ideolojiler, herhangi bir çelişki bulunduğunu yadsıma eğilimini göstereceklerdir. Onlar, ilkönce o toplumun ahlaksal kurallarının tür üyeleri için eşdeğerde olduğunu</p>
<p class="calibre2">232</p>
<p class="calibre2">öne   sürecekler   ve   varolan   toplumsal   yapıyı   ayakta   tutmak   isteği   ile   konulmuş   olan   bu kuralların   insansal   varoluşun   zorunluluklarından   doğmuş   olduklarım   vurgulama   eğilimini göstereceklerdir.   Örneğin,   hırsızlığa   karşı   konulan   yasaklama   çok   kez   öldürülmeye   karşı konulan   yasaklama   gibi   sanki   aynı   «insansal»   zorunluluktan   doğmuşçası-na   gösterilmeye çalışılmıştır. Böylece, ancak özel türden bir toplumun ayakta kalabilmesi kaygısıyla konmuş </p>
<p class="calibre2">olan kurallara, insansal varoluşun doğasında bulunan evrensel kuralların onuru verilmiş ve tümelgeçer sayılmışlardır. Belli bir toplumsal düzenden, tarihsel açıdan kaçmılamadığı sürece, bireyin geçerli olan etik kuralları kabul etmekten başka bir seçeneği yoktur. Ama değişmek için bir temel varken, toplum çoğunluğun çıkarlarına karşı işgören yapısını korursa, o toplumun toplumsal  yönden  koşullandırılmış  kurallarının  özyapılannın  bilincine  varılması,   toplumsal düzeni değiştirme eğilimlerini daha da artırmakta önemli bir öge haline gelecektir. Bu gibi girişimler   genellikle   eski   düzenin   koruyucularınca   ahlak-sal-olmayan   girişimler   diye adlandırılır. Kendileri için mutluluk isteyenlere «bencil»; ayrıcalıklarını korumaya çalışanlara ise, «sorumlu» denilir. Öte yandan, boyuneğme de «bencil-olmama» ve «kendi-ni-adama» </p>
<p class="calibre2">erdemi olarak yüceltilir. </p>
<p class="calibre2">İnsansal   evrim   süreci   içinde   toplumsal   yönden   içkin   etikle   'evrensel   etik'   arasındaki uyuşmazlık   azalmıştır.   Ama,   insanlık,   içinde   «toplumun»   çıkarının   üyelerininki   ile   özdeş </p>
<p class="calibre2">olduğu   bir   toplumsal   düzen   kurmayı   başaramadığı   sürece,   tarihsel   koşulların   doğurduğu toplumsal zorunluluklar, bireyin evrensel-varoluşsal zorunlulukları ile çatışacaktır. Eğer birey, beşyüz   ya   da   bin   yıl   yaşasaydı   bu   çatışma   olmayabilir   ya   da   en   azından   büyük   ölçüde azalabilirdi.   Çünkü,   o   zaman   insan   uzun   bir   süre   yaşamış   olacak   ve   acı   çekerek   ekmiş </p>
<p class="calibre2">olduklarını neşe ile biçebilecekti. Bir tarihsel dönemde çekilmiş olan ve bir sonraki tarihsel dönemde   meyvelerini   verecek   olan   acılar,   onun   için   de,   ürününü   elde   edebileceğinden katlanabileceği acılar olacaktı. Ama o, gerçekleştirilmeleri ödevi insanlığa verilmiş olan tüm gizilgüçleri içinde taşıyan biricik varlık olarak doğmuştur. </p>
<p class="calibre2">233</p>
<p class="calibre2">İnsan bilimine ilişkin araştırmalar yapan araştırıcının yükümlülüğü, bu çelişkiyi gizleyerek </p>
<p class="calibre2">«uyumlu»   çözümler   aramak   değil,   onu   tüm   keskinliği   ile   görmektir.   Ahlak   felsefesi   ile ilgilenen düşünürün ödevi, insansal törelbilincin sesine güç ve umut vermek, evriminin özel bir döneminde toplum için ya da kötü olduğunu gözönüne almaksızın insan için neyin iyi ya da kötü olduğunu anlamaktır. İnsan, «çölde ağlayan» biri olabilir ama eğer törelbilincinin sesi canlı   ve   uyuşuk   olmayan   bir   ses   olarak   kalırsa,   içinde   bulunduğu   çöl   verimli   bir   toprağa dönüşecektir.   İçkin   toplumsal   etikle   evrensel   etik   arasındaki   çelişki,   toplum   gerçekten insansallaştığı,   yani   üyelerinin   tümünün   tam   anlamında   insansal   gelişimlerinin   çaresine baktığı zaman, azalmış olacak ve ortadan kalkma eğilimini gösterecektir. </p>
<p class="calibre2">BOLUM   V</p>
<p class="calibre2">GÜNÜMÜZÜN AHLAK SORUNU</p>
<p class="calibre2">«Filozoflar bu dünyanın  devletlerinde kral  ya  da şimdi  kral,  önder dediklerimiz  gerçekten filozof olmadıkça; böylece aynı insanda siyasal güç ve bilgelik birleşmedikçe, kesin bir yasayla herkese   yalnız   kendi   yapacağı   iş   verilmedikçe   ne   devletler  ne   de   insan   ırkı   kötülüklerden kurtulabilir.   Öyleyse,   bunu   gerçekleştirmedikçe   bizim   devletimizin   yaşama   ve   gün   ışığına çıkma olanağı da yoktur.»</p>
<p class="calibre2">-Platon, Devlet</p>
<p class="calibre2">Günümüzün özel bir ahlak sorunu var mıdır? Ahlak sorunu tüm dönemler ve tüm insanlar için bir ve aynı sorun değil midir? Gerçekten öyledir. Buna karşın, her kültürün özel yapısından doğan   özgül   bazı   ahlak   sorunları   vardır.   Ama,   bu   özgül   sorunlar   yalnızca   insan'm   ahlak sorunlarının çeşitli görünümleridir. Bu türden her özel görünüm ancak temel ve genel insan sorunu ile bağlantı içinde anlaşılabilir. Bu sonuç bölümünde genel ahlak sorununun özgül bir yanını vurgulamak istiyorum. Bunun nedeni, kısmen ruhbi-limşel görüş açısından bu yanın çok önemli olması; kısmen de insanın güç ve kuvvete karşı tutumu diyebileceğimiz bu sorunu çözmüş  olduğumuz  yanılsaması içinde bulunduğumuzdan,   ondan  sakınmaya kışkırtılmakta olmamız.. </p>
<p class="calibre2">İnsanın güce karşı tutumu, varoluşunun özkoşullarından kaynaklanır. Bizler, fiziksel varlıklar olarak, güce -doğanın ve insanın</p>
<p class="calibre2">234</p>
<p class="calibre2">235</p>
<p class="calibre2">gücüne- boyun eğen varlıklarız. Fiziksel güç bizi özgürlüğümüzden edip öldürebilir. Ona karşı koyabilmemiz   ya   da   onu   yenebilmemiz,   kendi   fiziksel   gücümüze   ve   silahlarımızın   gücüne ilişkin rastlantısal etkenlere dayanır. Öte yandan, anlığımız (zihnimiz) güce doğrudan doğruya boyun   eğmez.   Kabul   etmiş   olduğumuz   doğruluk   (hakikat),   inandığımız   düşünler,   güç aracılığıyla geçerliliklerini yitirmezler. Güç ve us varlıklarım değişik düzeylerde sürdürürler ve güç hiçbir zaman doğruluğu çürütemez. </p>
<p class="calibre2">Bu, zincirlerle doğsa bile insanın özgür olduğu anlamına mı gelir? Bir kölenin ruhu da, Aziz Paul ve Luther'in öne sürmüş oldukları gibi, efendisininki kadar özgür olabilir mi? Eğer bu doğru olsaydı, insansal varoluş sorununu gerçekten büyük ölçüde basitleştirecekti. Ama bu görüş, düşünlerin ve doğruluğun insanın dışında ve ondan bağımsız olarak varolmadıkları; insan   anlığının,   bedeni;   ansal   durumunun   ise,   fiziksel   ve   toplumsal   varoluşu   tarafından etkilendiği olgusunu bilmezlikten gelir. İnsan, doğruluğu bilmeye ve sevmeye gücü olan bir varlıktır. Ama eğer o, (yalnız bedeni değil tüm varlığı) daha üstün bir güç tarafından tehdit edilirse, zavallı ve korkan bir varlık haline getirilirse anlığı etkilenir; işlevleri bozulup felce uğrar. Gücün felcedici etkisi yalnızca uyandırdığı korkuya değil, eşit ölçüde örtük bir vaade de dayanır. Bu vaad, güç sahibi olanların kendilerine boyun eğen «zayıfları» koruyabilecekleri ve onlara bakacakları türünden bir vaaddir. Yani, insana içinde yaşadığı düzen güvence altına alınarak ve bu yüzden içinde kendisini güvende hissedeceği bir yer sağlanarak kendisi için duyduğu kesinsizlik ve sorumluluk duygusundan kurtardabileceği sözü verilmektedir. </p>
<p class="calibre2">İnsan'm bu tehdit ve vaad birleşimine boyun eğmesi, gerçek «düşüşüdür.» O, güç=üstünlüğe boyun   eğerek,   kendi   gücünü=etkisini   yitirmektedir.   Yani,   kendisini   insan   kılan   tüm yetenekleri kullanma gücünü yitirmekte, usu artık iş görmemektedir. Böyle biri zeki olabilir; kendisini ve nesneleri yönetebilir ama, doğruluk (hakikat) olarak kendisinden üstün olanların doğruluk   diye   adlandırdıkları   şeyi   kabul   eder.   Sevme   gücünü   yitirir.   Çünkü,   duygulan kendüeri-236</p>
<p class="calibre2">ne dayandığı kimselere bağlanmıştır. Ahlak duyusunu yitirir; çünkü, güç sahibi olan kimseleri sorgulama ve eleştirme konusundaki yeteneksizliği onun herhangi bir kimse ya da şeyle ilgili ahlaksal yargı gücünün etkisini azaltır. O, önyargı ve boş inanlara av olmuştur. Çünkü, bu türden   yanlış   inançlarını   dayandırdığı   öncüllerin   geçerliliğini   sorgulama   konusunda güçsüzdür.   Kendi   üstünde   güç   sahibi   olanların   seslerini   dinleme   konusunda   öylesine dikkatlidir ki artık kendi sesini dinlemeye gücü yetmez. Bu nedenle, kendi sesi onu geriye, kendikendisine çağıramaz. Gerçekte, özgürlük erdemin olduğu kadar mutluluğun da zorunlu bir koşuludur. Ama burada söz konusu olan özgürlük, keyfi seçimler yapma anlamındaki ve zorunluluktan doğan bir özgürlük olmayıp insanın gizilgüç olarak ne olduğunu kavrama ve gerçek doğasını varoluşunun yasalarına göre bütünleştirme özgürlüğüdür. </p>
<p class="calibre2">Eğer   ahlaklılığın   temel   koşulu   özgürlük,   yani   insanın   güç   karşısında   kendi   bütünlüğünü koruma yeteneği ise, acaba Batı dünyasında insan, kendi ahlak sorununu çözümlemiş midir? </p>
<p class="calibre2">Bu   yalnızca,   kişisel   ve   siyasal   özgürlüklerinden   yoksun   bırakılmış   olan   ve   yetkeci diktatörlüklerde yaşayan insanların bir sorunu değil midir? Gerçekte modern demokraside erişilmiş olan özgürlük, insanın gelişimi için insanın çıkarları uğruna eylemde bulunduklarına ilişkin bildirileri gözönüne alınmaksızın hiçbir diktatörlükte bulunmayan bir vaadi dile getirir. </p>
<p class="calibre2">Ama   bu,   yalnızca   bir   vaaddir   ve   henüz   yerine   getirilememiştir.   Bizler   dikkatimizi   kendi kültürümüzü   insanlığın   en   yüksek   başarılarının   yadsınması   olan   yaşam   biçimleriyle karşılaştırmakta   yoğunlaştırarak,   kendi   ahlak   sorunumuzu   kendimizden   gizlemekteyiz. </p>
<p class="calibre2">Böylece, bir diktatör ve onunla işbirliği yapmış siyasal bir bürokrasiye değil, ama Pazarın, başarının,   kamuoyunun,   «sağduyunun»   -ya   da   daha   çok   ortak   sağduyusuzluğun   ve hizmetkârları   haline   gelmiş   olduğumuz   çarkın   adsız   gücü   önünde   eğilmekte   olduğumuz gerçeğini görmezlikten gelmekteyiz. </p>
<p class="calibre2">Bizim ahlak sorunumuz, insanın kendi kendisine karşı kayıtsızlığıdır. Bu, bireyin önemine ve biricikliğine ilişkin duyguyu yitirmiş</p>
<p class="calibre2">237</p>
<p class="calibre2">ve kendimizi kendi dışımızdaki amaçların araçları yapmış olmamız; kendi kendimizi bir eşya olarak görmemiz ve kendi güçlerimizin bize yabancılaşmış olması olgusunda ortaya çıkan bir durumdur.   Kendimiz   de   komşularımız   da   birer   eşya   haline   gelmiş   bulunmaktayız.   Bunun sonucu,   güçsüzlüğümüzü   hissetmemiz   ve   bu   güçsüzlüğümüzden   ötürü,   kendimizi aşağılamamızdır.   Kendi   gücümüze   güvendiğimiz   için,   insana,   kendi   kendimize,   ve   kendi gücümüzün   yaratabileceği   şeylere   hiçbir   inanç   duymamaktayız.   Kendi   yargı   gücümüze güvenme   yiğitliğini   göstermediğimiz   için,   insancı   anlamda   bir   törelbi-lincimiz   de   yoktur. </p>
<p class="calibre2">Bizler, herkesi aynı yol üstünde gördüğümüz için, izlediğimiz yolun bizi bir amaca götürmesi gerektiğine   inanmakta   olan   bir   sürüyüz.   Karanlıktayız,   ve   cesaretimizi   koruyoruz;   çünkü herkesin de bizim gibi ıslık çaldığını duymaktayız. </p>
<p class="calibre2">Dostoyevski   bir   keresinde   «Eğer  Tanrı   öldüyse   herşeye   izin   verilir»   demişti.   Gerçekte   bu, insanların çoğunun inandığı şeydir. Onlar yalnızca aralarından bazılarının, Tanrı ve Kilisenin ahlak düzenini ayakta tutmak için canlı kalmaları gerektiği sonucuna varmaları; bazılarının ise, herşeye izin verilmiş olduğu, hiçbir geçerli ahlaksal ilke bulunmadığı, yaşamdaki biricik düzenleyici   ilkenin   kişisel   çıkar   olduğu   düşününü   kabul   etmeleriyle   birbirlerinden ayrılmaktadır. </p>
<p class="calibre2">İnsancı ahlak felsefesi ise buna karşıt olarak eğer insan yaşıyorsa yani, canh ise ne şekilde eylemde bulunabileceğini bilir görüşünü savunmaktadır. Canlı olmak, üretici olmak; güçlerini insanı aşan herhangi bir amaç için değil, kendisi için kullanmak; varoluşunu anlamlı kılmak, insan olmak demektir. İnsan, ülkü ve amacının kendi dışında, bulutların üstünde, geçmişte ya da gelecekte olduğuna inandığı sürece, hep kendi dışına çıkacak ve mutluluğu buiunamıya cağı bir yerde arayacaktır. Böylece o, çözümleri ve yanıtlan bulunabilecekleri tek yer -yani kendisi-dışındaki her yerde aramayı sürdürecektir. </p>
<p class="calibre2">«Gerçekçiler» bize ahlak felsefesi sorununun geçmişin bir kalıntısı olduğuna ilişkin güvence veriyorlar. Ruhbilimsel ya da toplumbilimsel çözümlemenin tüm değerlerin yalnızca belli bir kültür-238</p>
<p class="calibre2">le ilgili olduklarını gösterdiğini dile getiriyorlar. Kişisel ve toplumsal geleceğimizin tek başına özdeksel etkililiğimizle güvence altına alındığını öne sürüyorlar. Ama bu «Gerçekçilerin» bazı yadsınamaz   gerçekler   konusunda   hiç   bilgileri   yok.   Onlar   bireysel   yaşamın   boşluk   ve plansızlığı,   üreticilik   eksikliği,   ve   bunun   sonucu   olan   kendine   ve   insanlığa   inanç   duyma yoksunluğu   sürecek   olursa,   bunun   insanı   özdeksel   amaçlarını   elde   etmek   konusunda   bile güçsüz kılabilecek duygusal ve ansal rahatsızlıklarla sonuçlanacağım görmüyorlar. </p>
<p class="calibre2">Kötü sona ilişkin önbililer (kehanetler) günümüzde artan bir sıklıkla duyulmakta. Ama onlar, şu andaki durumumuzun yaratacağı tehlikeli olanaklara dikkati çekme gibi önemli bir işleve sahip oldukları halde, insanın doğa bilimlerinde, ruhbilim, tıb ve sanattaki başarılarında dile getirilen vaadi hesaba katmakta başarılı olamıyorlar. Gerçekte bu başarılar, çökmekte olan bir kültür tablosuyla bağdaşmayan kuvvetli üretici güçlerin varlığını betimlemektedir. Dönemimiz bir geçiş dönemidir. Ortaçağlar on beşinci yüzyılda sona ermemiş ve modern dönem hemen onun ardından başlamamıştır. Son ve başlangıç, dört yüz yıldan fazla sürmüş olan bir süreci kapsamaktadır.   Bu   süreç,   eğer   onu   kendi   yaşam   süremizle   değil   de   tarihsel   dönemler aracılığıyla ölçersek, gerçekte çok kısa bir zamandır. Yaşadığımız çağ, olanaklarla yüklü bir son ve bir başlangıçtır. </p>
<p class="calibre2">Eğer ben şimdi bu kitabın başında sormuş olduğum soruyu, yani gururlu ve umutlu olmak için bir nedenimiz bulunup bulunmadığını sorarsam yanıt, baştan aşağıya tartışmış olduğumuz şeylerden doğan bir sınırlama ile yine olumludur. Bu sınırlama ise şöyle dile getirilebilir: İyi sonuç   da   kötü   sonuç   da   ne   düzenekseldir;   ne   de   önceden   yazgılanmıştır.   Karar,   insana dayanmaktadır. Onun kendisini, yaşamını ve mutluluğunu önemle ele almasına; kendisinin ve toplumunun ahlaksal sorunlarıyla yüzyüze gelmeyi göze almasına bağlıdır. Yani karar, insanın kendikendisi olabilmek yiğitliğine ve kendisini savunabilmesine dayanmaktadır. </p>
<p class="calibre2">239</p>
<p class="calibre2">Yüzyılımızın ünlü düşünürü Erich Fromm, bu yapıtında insanın yaşamdaki temel ödevinin </p>
<p class="calibre2">"kendi kendisini oluşturmak", yani gizilgüç olarak ne ise o hale gelmek olduğunu savunuyor. </p>
<p class="calibre2">Fromm'a göre, insanı anlamak, onu sanki kendimiz bir Tanrı ya da ondan çok üstün bir yeri olan bir yargıçmışız gibi suçlamamak anlamına gelir. Çünkü, "iyi" ve "kötü" ne düzenekseldir ne   de   önceden   yaz-gılanmıştır.   Ahlak   felsefesi   alanında   seçme   ve   karar,   insana;   onun kendisini, yaşamını ve mutluluğunu önemle ele almasına; kendisinin ve toplumunun ahlaksal sorunlarıyla yüzyüze gelebilmek yiğitliğini gösterip kendisini savunabilmesine dayanmaktadır. </p>
</body></html>
