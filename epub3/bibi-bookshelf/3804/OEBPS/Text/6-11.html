<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-11.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik para-style-override-18" id="toc_marker-5"><span class="char-style-override-4">Notlar</span></p>

      <p class="arabaslik-sol"><span xml:lang="en-US">GİRİŞ</span></p>

      <ol class="List-1">
        <li class="paragraf-3">Braudel en yüksek rakam için 915 milyon diyor. Bu bir tahminden ibaret ama sağlam. İngiltere’de güvenilir ilk sayım 1801’de yapıldı (o zamanki nüfus 21 milyondu); Çin’de sayımlar daha eskiye uzanırsa da vergi tahsiliyle ilgilidirler, tasnife göre değişirler ve tam anlamıyla güvenilir değildirler. Dünyanın geri kalanıyla ilgili rakamlar dolaylı kaynaklardan gelir. Bunların hepsi Fernand Braudel’in The Structures of Everyday Life: The Limits of the Possible, Civilization and Capitalism: 15.-18. Century adlı (1979, 42) üç ciltlik müthiş tarihsel incelemesinin ilk cildinin başlangıç bölümünde, tahminlere ilişkin tabloların alındığı yerde tartışılıyor.</li>

        <li class="paragraf-3">UNICEF’in yıllık raporları, alttakilere ilişkin çağdaş büyüklüklerle ilgili fikir verir. 1986’ya ilişkin raporda günde 30 bin çocuğun kötü beslenmeden doğan hastalıklardan öldüğü belirtiliyor ki bu da yılda 14.6 milyona ulaşıyor. Daha sonra, 1993’te 700 milyon açlık çeken, 2 milyar da kötü beslenen olduğu belirtiliyor. Açlıkla ilgili olarak son zamanlarda en derinlemesine çalışan araştırmacı muhtemelen Amartya Sen’dir (1998’de İktisat alanında Nobel Barış Ödülü kazandı). Poverty and Famine: An Essay on Entitlement and Deprivation (1981) adlı çalışmasında şuna işaret ediyor: “Açlık, yeterli yiyeceği olmayan insanın durumudur, yeterli yiyecek bulunmama durumu değil.” (s.1) 18. yüzyıldan zamanımıza uzanan Maltus’çu yaklaşıma rağmen, kişi başına gıda ürünleri daima nüfus artışının üstünde olmuştur –bu olgu bilim çevrelerinde de teslim edilmektedir. Güçlü toplumların bu trajedileri ortadan kaldırmak yerine daha kötüleştiren bir yolda ilerlemeleri cinayet sayılmıyorsa, bunun sebebi, cinayetin kasıt gerektirmesidir. Ama hiç değilse ilim irfan sahipleri kınayabilirler. İşte, Profesör Sen, bu konuda gereğini yapan bir avuç iktisatçı arasındadır.</li>

        <li class="paragraf-3">Yaşamsal niteliği giderek artan bu meseleyi enine boyuna incelemek için Robert W. McChesney’nin Rich Media, Poor Democracy: Politics in Dubious Times (1999) isimli mükemmel kitabına bakınız. Kısım II’de daha fazla atıfta bulunacağız.</li>

        <li class="paragraf-3">Aslında hayatı anlamanın da denilebilir. Psikoloji, biyoloji ve sanat dalları için de böyledir. Egemen akımdan bir iktisatçı, içlerinde en büyüklerinden biri –ve hem de, benim aksime, muhafazakâr– olan Joseph A. Shumpeter’in görüşleriyle uzlaşmamı herhalde şaşırtıcı bulurdu. Değerli çalışması History of Economic Analysis’de şöyle demiştir: “iktisada yeniden başlasam ve sadece kendi seçeceğim bir [iktisat sahasında] inceleme yapabileceğim söylense, seçimim kesinlikle iktisat tarihi olurdu.” (1954, 12) Onun zamanında ve 1950’ler boyunca ortada sadece üç zorunlu “saha” (çalışma alanı) söz konusuydu: İktisat kuramı, iktisat tarihi ve iktisadi düşünce tarihi (ek olarak da kişiye bağlı 2 veya 3 seçenek daha vardı). Ya şimdi? Kuram hâlâ var, biraz da matematik; tarihle ilgili diğer iki alan nadiren zorunlu tutulur, ayrıca nadiren tavsiye edilir.</li>

        <li class="paragraf-3">Keynes bunu şöyle koyuyor: “İktisatçıların ve siyaset felsefecilerinin düşünceleri, gerek doğru gerekse yanlış oldukları zamanlarda, sanıldığından daha güçlüdürler ... Gündelik faaliyetlerindeki insanlar, kendilerini entelektüel etkilerin dışında sanırlar, ama genelde artık faal olmayan bir iktisatçının esiridirler. Yetki sahibi deliler, gökten kendi seslerini duyarlar, ama aslında hezeyanlarını kenarda köşede kalmış bir akademik metinden süzüyorlardır” (1936, 383). Pek çok iktisatçının görüşleriyle ilgili eleştirimde Keynes’in yeri ciddidir; ama orada da, o görüşlerin, gücün mevcut yahut değişen yapısına hizmet ettikleri için kabul gördüklerini ileri sürmek açısından faklılık vardır.</li>

        <li class="paragraf-3">Başlıkların sıralaması –Doğum, Olgunluk ve Can Çekişme– bazı okurlara T.S. Eliot’ın “Savaşçı Sweeney, Bir Çatışma Fragmanı”ndaki (1937) unutulmaz dizeleri hatırlatacaktır:</li>
      </ol>

      <p class="paragraf-3 para-style-override-19">Doğum, cinsellik ve ölüm.</p>

      <p class="paragraf-3 para-style-override-19">İşin aslına bakarsan bundan ibarettir mevzu</p>

      <p class="paragraf-3 para-style-override-19">Doğum, cinsellik ve ölüm.</p>

      <p class="paragraf-3 para-style-override-19">Doğmuşum, gerek yok fazlasına</p>

      <p class="paragraf-3 para-style-override-19">Ancak Eliot’ın karamsarlığı, yerini şiddete ve umuda bırakacaktır.</p>

      <ol class="List-1">
        <li class="paragraf-3">Britanya’daki sınai kapitalizmin temelleri, Paul Mantoux’nun The Industrial Revolution in the Eightenth Century (1906) adlı kitabında etraflıca tespit edilmiştir. Yazar, kapitalizmin (sosyal, siyasi ve iktisadi) şartlarının tüm sektörlerde (tarımda, sanayide, finansta ve ticarette) yerine gelmesi konusunda sadece Britanya’yla ilgilidir. O dönemdeki “çit çekme” konusuna yaklaşımı, anlamlı olduğu kadar canlıdır da. Çit çekme, tarımda “modernizasyon” idi ve yüz binlerce aileyi topraktan kopararak, yeni doğan fabrika sistemi için dirençsiz işgücü yaratıyordu. O dönemin ilk (ve haliyle, “modern”) fabrikası 1815’te geldiğinde, meydan çaresiz erkeklerden, kadınlardan ve çocuklardan oluşan çökmüş insan havuzuydu. Kitabımızın birinci bölümünde bu konuyla ilgili daha çok şey söylenecektir. Ayrıca Oliver Goldsmith’in süreçle ilgili ünlü epik şiiri “The Deserted Village” de anlamını bulacaktır.</li>

        <li class="paragraf-3">Buradaki “dış” ile bir ya da daha fazla ülkeyle savaş kastediliyor. Akla gelebilecek adaylar arasında Fransa, İspanya yahut Avusturya veya –pek muhtemel olmasa da– bunların bir kombinasyonu vardır. Nitekim Fransa ve Britanya, hem kısa hem de uzun dönemde Fransa’ya büyük zarar, Britanya’ya büyük yarar getiren uzun ve zorlu bir savaşa girmişti.</li>

        <li class="paragraf-3">İlgili bölümlerde uzun uzadıya tartışılacağı gibi, bu gelişmelerin toplumlardaki sonuçları, tesirleri ve derinliği katlanarak, logaritmik artmıştır.</li>

        <li class="paragraf-3">Bunun devamında Marx “burjuvazi” ile kapitalistleri kasteder; zaten terimi ilk kullanan da odur. Ayrıca “Sanayi Devrimi” ifadesini türeten ve “klasik ekonomi politik” adını koyan da kendisidir. Komünist Manifesto’nun pek çok baskısı vardır. Benim alıntım, Karl Marx and Friedrich Engels: Selected Works in One Volume (1967c.) adlı çok kıymetli bir derlemeden [Türkçesi için bkz. Komünist Manifesto ve Hakkında Yazılar, çev. Nail Satlıgan, Yordam Kitap, 2008]. Burada birkaç söz eklemek uygun görünüyor: Marx iktisadi olguyu incelemeye 1843’te başladı ve böylece Engels’i de harekete geçirdi. Konuyla ilgili ilk yazıları The Economic and Philosophic Manuscripts (1844) olarak bilinir ve –burada benim de referans gösterdiğim– Early Writings’in (1963) dahil olduğu çeşitli formları vardır. Hegel’in tesiri altındaki (bir yandan da Hegel’i eleştirdiği) o çalışmasında Marx, “yabancılaşma” kuramını geliştirmiştir. O kuram, modern ve geniş anlamıyla, çağdaş sosyo-psikolojik olguları kavramak açısından büyük önemini sürdürür. Bu konuda Bertell Ollman’ın Alination: Marx’s Conception of Man in Capitalist Society (1976) adlı kitabına bakınız. Ek bir not daha: Marx’ın çalışmaları kapitalizmi anlamak açısından vazgeçilmezdir –elbette, zorunlu olmakla birlikte, yeterli değildir. Yine eklenmesi gereken bir şey de, kapitalizmin ve serbest piyasanın muzaffer olduğu günümüzde atılan “Marksizm öldü” çığlıklarının, aslında çoğu kimsenin kastettiği (ama Marx’ın öyle nitelemeyeceği) “Marksist toplumlar” (örneğin eski SSCB) ile ilgili olduğudur. Marx, sosyalizm için çalışmakla birlikte, ortaya çıkacak olanı asla “kendinin” toplumu olarak tarif etmediği gibi, tarifeli söylemlerle “istikbale matuf reçeteler” diyerek dalga geçmesiyle de ünlüdür. Bununla birlikte, Marksizm “öldü” diyerek kapitalizmin analizine gönderme yapılıyorsa, buna ancak gülünür, zira birkaçı dışında ABD’li iktisatçıların bırakın Marx’ı, bu kapsamda Smith’i ya da Keynes’i okudukları bile şüphelidir. Hiç de Marksist olmayan ABD’li büyük tarihçi William Appleman Williams bu entelektüel cehalet skandalına bir kitap adamıştır: The Great Evasion (1964).</li>

        <li class="paragraf-3">Burada kendi U.S Capitalist Development Since 1776 (1993), Chapter 2: “Capitalism” adlı çalışmama başvuruyorum.</li>

        <li class="paragraf-3">2. Bölümdeki Marx tarzı analiz tartışmasına bakınız.</li>

        <li class="paragraf-3">Birkaç sayfa sonra Marx’ın ünlü pasajı gelir: “Biriktir, biriktir! Musa ve peygamberler aşkına! ... Birikim için birikim, üretim için üretim: klasik iktisat, burjuvazinin tarihsel misyonunu böyle formüle eder ve zenginliğinin doğum sancıları konusunda kendini kandırmaktan bir an geri durmaz.” Bu tespitine ilişkin verdiği 3. notta, İmparatorluk Roması’nı doğmakta olan kapitalizmle kıyaslayan İsviçreli tarihçi ve iktisatçı J.C. Sismondi’nin (1773-1842) şu gözlemi vardır: “Roma’da işçiler neredeyse topluma kurban edilirdi ... Oysa, modern toplumun işçilere kurban edildiği bile söylenebilir, emeğin karşılığından uzak.</li>

        <li class="paragraf-3">Bu deyim Richard Du Boff’un Accumulation and Power (1989) adlı çalışmasında geçer. Anlamı Kısım II’de ele alınacak.</li>

        <li class="paragraf-3">Bunun neden böyle olduğu, egemen görüşün iktisatçılarınca, Birleşik Devletler’in en “girişim-yanlısı” ülke olmasıyla açıklanır. Bu da nedenselliği baş aşağı eder: Soru, onun öyle olması nasıl mümkün olmuştur, şeklinde sorulmalıdır. Bu mesele U.S. Capitalist Development adlı kitabımın “Capitalist Paradise, U.S.A” (s.73ff) başlığı altında tartışılıyor.</li>

        <li class="paragraf-3">Egemen iktisadi görüşün “kâr kuramı” denilebilecek şeyin bileşenleri Bölüm 2’de incelenecektir. Bunlar iki tanedir: Kâr, 1) yatırımın belirsizliğinin ve risk üstlenmenin ödülü olarak görülür; 2) “sermayenin marjinal ürününe” eşittir. Her iki sav da ideolojiktir, ciddi bir şekilde düşünülmediklerinde ikna edici görünseler de, hem olgusal hem de mantıksal açıdan eksikleri vardır. Mesela, yüksek riskin (hiç değilse bir süre) yüksek getiriyle ödüllendirilmesi makul gibi gelir. Oysa buradaki sorun, firmaların büyük bir piyasa gücüne sahip olması ve böylece riskin en düşük düzeyde kalıp kârın da, neredeyse sürekli olarak, en yüksek düzeyde gerçekleşmesidir; öte yandan, asıl büyük riske maruz kalanların –yani küçük işletmelerin ve küçük çiftçilerin– gelirleri de oldukça düşüktür ve iflas kayıtlarına geçenler onlardır, büyük işletmeler değil. İşçilerden, hele düşük ücretlilerden –hatta sadece gelirleri değil, (mesela kömür işçileri gibi) hayatları da tehlikede olanlardan– bahsetmek bile gereksizdir.</li>

        <li class="paragraf-3">Smith buna “merkantil sistem” demiştir. Dönemle ilgili literatür muazzamdır (ve büyüleyicidir). Ama galiba dönemi en iyi şu iki çalışma yansıtır: G.N. Clark’a ait The Seventeeth Century (1950) ile Eli Heckscher’e ait olan iki ciltlik yetkin ve kapsamlı Mercantilism (1950). Encyclopedia of Social Sciences’taki aynı adlı (çok daha kısa) maddenin yazarı da yine Hecksher’dir. Bu ansiklopedi 1930’da yayınlanmış olmakla beraber –belki de o yüzden– çeşitli konular ve isimler (Adam Smith, Marx ve diğerleri) açısından yararlıdır. Orada kitabımı adadığım üç kişiden biri olan M.M. Knight’ın –konunun uzmanı olarak– yazdığı “Colonialism (Sömürgecilik)” maddesine bakınız. Kendisinden iki sene lisansüstü iktisat tarihi almıştım ve (Berkeley’de) fakülteye girdikten sonra üç yıl daha almaya devam etmiştim. Oradaki otuz küsur öğretim üyesinden biri olarak, “kenar” tabir edilen bir (öğrenci danışmanlığı) kürsüm de olmuştu. O odayı birden fazla ziyaret edenlerden biri de M.M.’in kendinden daha ünlü kardeşi F.H. idi. Kendisi (Milton Friedman’ın kuramının doğum yeri olan) Chicago School of Economics’in asıl kurucusu olarak görülebilir. Ayrıca neoklasik iktisadın kârı açıkladığı kabul edilen temel kitaplarından Risk, Uncertainty, and Profit’in (1926) yazarıdır.</li>

        <li class="paragraf-3">Bu ifadenin anlamını açığa çıkaran 17. yüzyılda Colbert (XIV. Louis’in başbakanı) olmuştur:</li>
      </ol>

      <p class="paragraf-3 para-style-override-20">Ticari mallar 20 bin gemi ile taşınır ve o sayının artması imkânsızdır. Her ülke kendi hakkı için çabalar ve diğerlerini geçmeye çalışır. Hollandalılar bu [ticari] savaşta 15 bin ile 16 bin arası gemiyle yer alırken, İngilizler 3 bin ile 4 bin ve Fransızlar da 5 yüz ile 6 yüz gemiyle yer alıyorlar. Son iki ülkenin ticaretlerini geliştirmeleri, sadece gemilerinin sayılarını artırmalarıyla mümkündür ki bu sayı da sadece Hollanda gemilerinin 15 bin ile 16 binden aşağı çekilmesiyle artabilir ... Ayrıca, eklemek gerekir ki ticaret, hem savaş hem de barış zamanında, büyük payı kimin alacağını belirlemek üzere Avrupa ülkelerinin sürekli bir mücadeleye girmelerine neden olur. (Heckscher, Cilt 2, 26-7)</p>

      <ol class="List-1">
        <li class="paragraf-3">Ayrıca, ilginçtir, hem Ricardo’nun hem de Keynes’in başarılı spekülatörler olduklarını ekleyelim: Ricardo kendi hesabına, Keynes de (fon yöneticisi olarak) Cambridge University hesabına.</li>

        <li class="paragraf-3">Bunlar, birlikte alındığında, reel (parasaldan farklı) gelirin daha düşük düzeyde yeniden dağılımına –alım gücünün yeniden şekillenmesine– ve üretimin ve hizmetlerin yeniden yapılanmasına neden olurlar.</li>

        <li class="paragraf-3">Birinciye “ilerideki yatırımlar için yatırım” terimi yakıştırılmıştır ki karşılıklı genişleme bağlantılarıyla birbirlerini canlı tutan sektörleri öngörmeyi zorunlu kılar –ama (devam edegelen işler yüzünden) tüketim üzerinde ikincil etkileri vardır: bir çeşit medarı maişet motoru– O türden boş ümitler ilk defa doğmuş değildir. İkinci, yani ihracat artışı, karşısında onu dengeleyen bir ithalat olmadıkça, elbette gerçekçi değildir ki, 1950’den beri olduğu gibi, global bir genişleme olmadığı sürece, belli bir ülkenin genişlemesi açısından aynı engeller grubuna dönüşen global bir süreçtir. Hükümetin bu yola girmesine izin verildiği zaman, üretimin, tüketimin, gelir dağılımının, dünya ticaretinin yapılarını değiştirme imkânı oyunun kurallarını da değiştirmektedir. Nitekim geçen yarım yüzyılda böyle olmuştur. Birleşik Devletler’deki en büyük yapısal değişiklik “militer Keynesçilik” şeklindeki adaptasyondur –Keynes bunun mümkün olduğunu söyleyip saçmalığıyla alay etmişti. Bunlar ve ilgili diğer konular Kısım II’de ele alınıyor. Burada, kapitalist sınıfın, özelllikle ABD’de, bizzat peşine düştüğü ve ihtiyacını duyduğu genişlemeyi mümkün kılan adımları engelleyecek veya zayıflatacak meseleleri büyük ölçüde hallettiğini belirtmekle yetinelim.</li>

        <li class="paragraf-3">Herkesin bu hayati ve girift konuda kendince tavsiyesi olabilir; benimki Karl Mannheim’in kapsamlı çalışmasıdır: Ideology and Utopia: An Introduction to the Sociology of Knowledge (1936). Kitaba beslediğim derin saygı konusunda, önsözünü yazan Lous Wirth ile hemfikiriz: “[Mannheim] İdeolojilerin, yani eylemliliği mevcut düzenin devamına yönelten fikir bileşimlerinin ... düşünceyi sadece gözlenen nesneden çevirmekle kalmayıp, aynı zamanda, dikkati, durumun öbür türlü kararacak veya fark edilmeden geçilecek yönlerine çevirmeye hizmet ettiğini göstermeyi hakkıyla başarmıştır.” (xxxiii) Bizzat Mannheim’dan bir çerez: “İdeoloji kavramı ... yönetenlerin, kendi hâkimiyetlerinin mantığını kemiren en bariz olguları dahi göremeyecek ölçüde çıkar esaslı düşünebildiklerini yansıtır”(36).</li>

        <li class="paragraf-3">Kitabımı adadığım isimlerden biri de Robert A. Brady idi. Onun öğrettiklerini derslerindekilerle sınırlamak mümkün değildir. Yazıları ve bağlantılı konular ile ilgili bir tartışma “Against Decadence: The Work of Robert A. Brady (1901-63)” (1994) başlıklı makalemde yer alıyor.</li>

        <li class="paragraf-3">R. H. Tawney, Religion and the Rise of Capitalism (1926, 35). İçinde benim de olduğum pek çok kişi için Tawney, kapitalizmin toplumsal felsefesi konusunda belki en net fikre sahip olan düşünürlerden biridir. İleriki bölümlerde diğer çalışmalarına da değineceğiz.</li>

        <li class="paragraf-3">İktisatçıların nasıl ve niçin kuram yaptıklarının en iyi analizi, muhtemelen (bu kitabın adandığı kişilerden biri olan) Leo Rogin’in (1893-1947) The Meaning and Validity of Economic Theory (1956) adlı çalışmasıdır. Ama Thorstein Veblen’in Place of Science (1919) adlı çalışmasındaki metodolojik incelemelere de bakılabilir. Yine aynı nitelikte daha geniş kapsamlı bir diğer kitap, C. Wright Mills’in The Sociological Imagination (1967) adlı eseridir. Ayrıca iki kitabı daha eklemek yararlı görünüyor: 1) E.K. Hunt and Jesse Schwartz (editörler), A Critique of Economic Theory (1972) ve 2) Robin Blackburn (editör), Ideology in Social Science: Readings in Critical Social Theory (1973).</li>

        <li class="paragraf-3">Eğitimimi bitirip ardından U.C. Berkeley’de doktoramı aldığımda, neoklasik iktisadı derinlemesine ve (“mümtaz” sıfatını hak edecek kadar) iyice incelemiştim. Ama daha o zaman iktisadın, ekonomi hakkında bir şeyler yapması gerektiği kanısına varmıştım. Standart kuramı çalışmam sırasında iktisat hakkında tek kelime öğrenmediğimi söylerken mübalağa etmiyorum; öğrendiklerim, iktisat tarihi, iktisat kuramlarının evrimi, sanayinin örgütlenmesi, “işgücü piyasalarının” işleyişi ve benzeri konular üzerine çalışmalarımdan geldi. O kuramı niye mi o kadar iyi öğrendim? Çünkü iktisatçı olabilmenin (ve tersini öğretmenin) başka yolu yoktu.</li>

        <li class="paragraf-3">Bu genellemeye ve onunla ilgili pek çoğuna ilişkin destek, sonraki bölümlerde sunulacak: Özellikle dev şirketlerin ve tüketimciliğin 1920’lerin Birleşik Devletler’indeki çıkışını ve tüketimciliğin II. Dünya Savaşı’ndan sonra hızla yaygınlaşıp derinleşmesini –istekleri sınırsız hale getirme sürecini– ileriki bölümlerde göreceğiz.</li>
      </ol>

      <p class="arabaslik-sol">BÖLÜM 1: DOĞUM</p>

      <ol class="List-1">
        <li class="paragraf-3">Almanya’yla ilgili olarak bu nokta sonraki tartışmalarda geliştirilecektir. Almanya’nın resmen bir ülke olarak ortaya çıkışı 1860’lardadır.</li>

        <li class="paragraf-3">İngiliz tarihindeki bu dönüm noktasının geçmişi hakkında daha kapsamlı (ve okumaya değer) bir inceleme, Christopher Hill’in Reformation to Industrial Revolution (1967) adlı çalışmasıdır.</li>

        <li class="paragraf-3">Süreç, gayet yavaş bir şekilde, ortaçağın son döneminde başladı. 16. yüzyılda artan hızı, 17. yüzyılda daha da yükseldi. Bu gelişmeler, 18. yüzyıldaki acımasız saldırı için önemli bir sosyo-ekonomik zemin hazırlamıştır. R.H. Tawney’nin klasikleşmiş çalışmasına bakınız: The Agrarian Problem in the Sixteenth Century (1912)</li>

        <li class="paragraf-3">Bakınız Mantoux (1928), Chapter III, “The Redistribution of the Land”. Ayrıca bakınız Karl Polanyi, The Great Transformation (1944), Chapter 3, “Habitation Versus Improvement” ve J.L. ve Barbara Hammond, The Village Labourer, Vol. 1, Chapters I-IV (1911): Burada çitleme dönemindeki, öncesindeki ve sonrasındaki “köy” inceleniyor. Genelde bilindiği gibi, ortaçağ İngiltere’sinde (Batı Avrupa’nın büyük kısmında olduğu gibi) toprak, örneğin 1000 akr büyüklüğünde bir arazi, iç içe geçmiş, dağınık parçalar halinde ve çok sayıda aile tarafından işlenecek şekilde yapılanmıştı. Çitleme, bu arazinin duvarla veya çitle çevrilmesi süreciydi ve bir tek sahip tarafından denetleniyordu (ki o sahiplik kabul görmeyen şekillerde de olabiliyordu). Bu da daha verimli ziraat demekti; ama ondan daha çok, işi bitmiş bir tarımsal nüfus demekti. Bunu en iyi, İrlandalı şair Oliver Goldsmith’in “Metruk Köy” (1770) adlı epik şiirinde görürüz. Şöyle başlar:</li>
      </ol>

      <p class="paragraf-3 para-style-override-19">Kötülük kol geziyor, zayıf kurbanlar arıyor,</p>

      <p class="paragraf-3 para-style-override-19">Zenginliğin arttığı ülkede, insanlar çürüyor.</p>

      <p class="paragraf-3 para-style-override-21">Bu dönemle (ve sonrasıyla) ilgili en kapsamlı ve en yetkin inceleme, E.J. Hobsbawm tarafından, The Making of Modern English Society (1968) serisinin Industry and Empire Vol.II (1750 to the Present Day) cildinde yapılmıştır. Tarımdaki dönüşümle ilgili olarak Chapter 5’a bakınız.</p>

      <ol class="List-1">
        <li class="paragraf-3">“Devlet”i büyük harfle yazmamızın sebebi, ABD’de kullanıldığı şekliyle “eyalet” anlamından farkını koymak; bir de, “hükümet” terimi ile referans verilenden farklı –ve daha fazla– bir şey olduğuna işaret etmektir. Konuyla ilgili söylenenlerin çoğu, The State, Power and the Industrial Revolution: 1750-1914 (1971) adlı çalışmamda ileri sürülmüştür.</li>

        <li class="paragraf-3">W.O. Henderson, The State and the Industrial Revolution in Prussia, 1740-1870 (1958, xiii-x1v).</li>

        <li class="paragraf-3">Çalışma koşullarıyla ilgili diğer dağlarca bilginin kaynağının, 19. yüzyılın ilk yarısıyla ilgili hükümet arşivleri olduğunu eklemem gerekiyor. Marx’ın ve Engels’in “işçi sınıfının durumu” hakkında yazdıklarının büyük kısmı da bunlara dayanır.</li>

        <li class="paragraf-3">Bu da, o dönemde Britanya’daki ortalama bir çalışanın ömrünün çok kısa olduğunu ve 1821 ile 1851 arasında düştüğünü söylemektir: 1821’de ölümlerin yüzde 37’si 19 yaşın altında; yüzde 70’i 44 yaşın altında iken; 1851’de bu oranlar yüzde 46’ya ve yüzde 78’e çıkmıştır. Mukayese için söyleyelim: Smith ve Malthus 60’lı, Bentham ise 80’li yaşlarının sonlarında ölmüşlerdi. Dolayısıyla o dönem için “asgari” ücret bile bir parça makyajlı bir tabir olmaktadır. Bakınız Hobsbawm (1968, 277).</li>

        <li class="paragraf-3">Bölüm 5’te ve Sonuç bölümünde etraflıca tartışılacağı üzere, günümüzün “kalkınmakta olan” toplumlarındaki çalışma koşulları –ve işin ortadan kaybolması– Sanayi Devrimi Britanya’sındakinden daha kötüdür, üstelik hem niteliksel hem de niceliksel olarak. Örneğin, küresel ekonominin parmakla gösterilen başarılarından biri sayılan Hindistan’a bakalım: “İstihdam kayıtlarında geçen toplam işsiz sayısı 1993’te 336 milyonken, istihdam edilenlerin sayısı, Planlama Komisyonu’na göre, 307.6 milyondu. ...” (Meszaros, 1998). 17. yüzyıldaki ortalama bir Hintlinin, anlamlı herhangi bir ölçüye göre, şimdikinden daha iyi durumda olduğu açık ve tartışılmaz bir gerçektir.</li>

        <li class="paragraf-3">“Çalışma” haftanın 6 veya 7 günü, günde asla 10 saatten az olmayıp, genelde 14 saat idi ve –haliyle yetersiz bir “öğle yemeği” için verilen– 30 dakikalık bir mola vardı.</li>

        <li class="paragraf-3">J.L. ve Barbara Hammond, The Rise of Modern Industry (1926, 196). “Commerce Before the Industrial Revolution”, “The English Industrial Revolution” ve “The Social Consequences” şeklindeki bölüm adlarının da yansıttığı gibi, modern sanayinin “doğuşunun” geçmişi, yapısı ve sonuçları ile ilgili mükemmel bir analiz ve incelemedir.</li>

        <li class="paragraf-3">The Wool Trade in English Medieval History adlı muhteşem çalışmasında Eileen Power, yünün İngiltere’nin siyasi ve iktisadi yaşamındaki egemenliğini anlatır:</li>
      </ol>

      <p class="paragraf-3 para-style-override-21">Bizzat Lordlar Kamarası Başkanı kendini makam koltuğundaki yün minderine bırakmasıyla, kraliyet camiası, minderin etiketinde yer alan, varlıklı bir yün tacirinin yeni evinin pencerelerine oydurduğu yazıyı fark etti: “Tanrım, sana şükürler olsun / hepsini ödedi bu koyun.” (1941, 17)</p>

      <ol class="List-1">
        <li class="paragraf-3">Bu, Hindistan’ın ekonomisinin istikrarlı ve müreffeh çağından çıkıp, Britanya’nın sömürgesi şeklinde mutlak bağımlılığa doğru gittiği sürecin habercisi olarak görülebilir. Bunun (aşırı nüfus artışı gibi) diğer sonuçları yanında, bir sonucu da, pamuk sanayisinin Britanya’nın gidişinde asli unsur olarak yün ile yer değiştirmesi ölçüsünde, Hindistan’ı sömürge olarak (19. yüzyılda) “serbest ticaret” ilkelerine uymaya mecbur bırakmasıydı, ki o da Hint sanayisinin yıkımı ve onunla karşılıklı yaşamsal bağları olan tarımın çökmesi demekti.</li>

        <li class="paragraf-3">Sonradan Birleşik Devletler olan geniş topraklar da buna dahildir: 1830 ile 1900 arasında 200 bin milden fazla demiryolu döşenmiştir.</li>

        <li class="paragraf-3">Derinlemesine bir bakış için bakınız Hobsbawm (1968) Chapter 4. Britanya’yla ilgili daha kapsamlı bir araştırma, G.D.H. Cole ile Raymond Postgate tarafından yazılan The Common People’dır (1956). Ayrıca, pamuklu sanayisi ve merkezi olan Manchester konusunda yakından bakmaya değecek bir diğer çalışma, The Condition of Working Class in 1844 (1950), Friedrich Engels’e aittir. Ailesi oradaki fabrikalardan birinin sahibi olduğu için Engels durumu yakından biliyordu. Öte yandan kurgusal eserlere başvurmak da yararlıdır –Charles Dickens mesela, ama Rape of the Fair Country (1960) romanının yazarı Alexander Cordell gibi az bilinen başkaları da vardır.</li>

        <li class="paragraf-3">The Making of the English Working Class (1968), E.P. Thompson’ın klasikleşmiş eseridir. Gelişen kapitalizmin yıkıcı süreçlerini anlatması yanında, tutumlar ve davranışlar ile ilgili uyardığı düşünce kısmen de olsa hayata geçirilebilir olduğu için okunmaya değer.</li>

        <li class="paragraf-3">E.J. Hobsbawm, Labouring Men: Studies in the History of Labour (1964, 88). Bu parça “The British Standard of Living, 1789-1850” başlıklı bölümden alınmıştır ve 1950’lerde taraftar toplayan ve Sanayi Devrimi’nin halkın büyük kısmı için zorluklar getirdiği şeklindeki yaygın görüşe karşı çıkan iktisat tarihçileri grubuna karşı ayrıntılı bir tez koyar. Daha önce kendisinden alıntı yaptığımız W.H. Henderson bu gruptandır. En azından Hobsbawm tarafından “neşeliler” denilegelen bu tarihçiler, Malthus, Ricardo, Mill, Marx ve kendinin de dahil olduğu ve “kötümserler” denilen diğer pek çok isim ile zıtlık arz ederler. Önemli bir konu olmamakla birlikte belirtmekte yarar var: Sanayi Devrimi’nin, benim de bu kitapta uyduğum alışılageldik tarihlemesi 1750-1850’dir. Hobsbawm bunu 1790-1850 olarak verir. Bir not daha: 1950’lerde Birleşik Devletler’de ortaya çıkan bir iktisatçılar/iktisat tarihçiler grubu vardı. Bunlar kendilerini “kliyometrisyen” olarak adlandırıyor, istatistiksel kuramı (istatistik zaten epeydir kullanılmaktaydı) ve soyutlamalarını tarih anlayışına uyarladıklarını söylüyorlardı (buradaki kliyo, dokuz Grek tanrıçasından biri olan tarih musa’sı Clio’dan gelir). Ama aslında –bütün– yaptıkları, tarih anlayışını neoklasik iktisatçıların kullanacakları bir alet haline getirmekten ibarettir. Böylece hem, farazi olarak, işlemesine izin verilen piyasanın sihirli işlevselliğini “göstermiş”, hem de o süreçte insana yaptığı açık tahribatı karartmış yahut bulandırmış oluyorlardı. Bu çerçevedeki ilk çalışma, ABD’deki kölelikle ilgiliydi ki, hayret verici bir şekilde, hiç de öyle sanıldığı gibi kötü bir sistem olmadığı ve rasyonel olduğunu tespit ediyordu. Bu çalışma, –araştırmacısına ilk Nobel İktisat Ödülü’nü kazandırmıştır– yöntemleri ve muhakemesi itibarıyla hem olgusal hem de yöntemsel olarak en iyi bulunmuştu. Tabii değerlendirenler de yine kendileri, “kliyometrisyenler” idi.</li>

        <li class="paragraf-3">İktisadi bireyciliği anlatan bu Fransızca terim (hareket özgürlüğü anlamına gelen laissez-passer ile birlikte), 19. yüzyılın ikinci yarısına kadar Fransız ekonomisine uygun değildi –sonra da öyle sayılmazdı. Nitekim II. Dünya Savaşı’ndan sonra Fransa başkanı olan de Gaulle, yüzyılımızın Colbert’i olarak anılır.</li>

        <li class="paragraf-3">Smith olsa buna karşı çıkardı, demek mümkündür. Smith’in nüfusla ilgili düşünceleri konusunda bütünlüklü bir değerlendirme için bakınız Eli Ginzberg, The House of Adam Smith (1964).</li>

        <li class="paragraf-3">Bentham’ın faydacılığı tartışılırken ele alınacağı gibi, bu yaklaşım bizleri rasyonel varlıklar olarak görür. Ancak buradaki “rasyonel”, “akıl yürütmeyi” ve “akla yatkın” olmayı değil, fakat durdurak bilmeden “zevk ve acı” –yahut neoklasik iktisatçıların ileri versiyonlarına ait “fayda ve zarar”– muhasebesi yapan kalkülatör olmayı anlatır. Böylesi bir insan kavrayışının, en önemli insan davranışlarının çoğunu (örneğin ebeveynlikteki, spordaki, yaratıcı etkinlikteki, savaşlardaki, vb) anlaşılmaz hale getirmesi, iktisatçıların perspektifini bozmuştur. Bu iktisatçılara ait insan doğası hakkındaki içi boş kavramların, pek çok ikisatçının kendi davranışını, örneğin statünün uyardığı kadarıyla, açıklamasız bırakması, ayrıca ilginçtir. Yoksa, “yedi ölümcül günah”tan birine yahut başka günaha kısaca değinilir.</li>

        <li class="paragraf-3">Neler olduklarını hatırlayalım: öfke, kıskançlık, açgözlülük, tamah, şehvet, kibir ve tembellik. Bunlardan hiç yoksa bir tanesiyle yüzleşmeden geçen –bu ister suç, acı, zevk veya isterse utanç şeklinde olsun– bir günümüz oluyor mu acaba? Bunlar olmasa reklam dünyasından eser kalmazdı; tüketimcilikten yahut günümüz kapitalizminden kalır mıydı sanki?</li>

        <li class="paragraf-3">Buradaki “her şey”, öyle Milton Friedman’ın ve takipçilerinin kastettiği, gibi sırf TV, araba, patlamış mısır, elma ve saire değil, fakat sağlık, eğitim, yol, park, askerlik, hapisane ... olarak her şeydir.</li>

        <li class="paragraf-3">Buna şunu da eklemek şarttır: Başıboş rekabetin sonuçları yararlı olmaktan ziyade öldürücü olacaktır. Bu bağlamda, bitümlü kömür, pamuklu tekstil, platolardaki temel tarım gibi alanlarda, bir yandan emek ve doğal kaynaklar, öte yandan küçük işletmeler (ve çiftçiler) üzerindeki yıkıcı sonuçlarını görmek açısından, ABD ekonomisindeki en rekabetçi deneyimleri incelemek gerekiyor. İleride yine değineceğiz.</li>

        <li class="paragraf-3">Bununla birlikte eklenmesi gerekir; serbest piyasanın toprak üzerindeki tesiri, Smith’in Wealth of Nations’da ve Oliver Goldsmith’in 1770’de yayınlanan “Metruk Köy”’de anlattığı gibi, süregiden çitleme hareketinde gayet açıktır. Ama bunlar, ümitlerinin gerçekleşmesiyle gelecek olumsuz seçenekleri görmezden gelmek adına sınırları zorlayanlar için “doğal”dır.</li>

        <li class="paragraf-3">“Büyük işletme”nin yapısı ve işlevleri, sonraki bölümlerde ele alınacaktır; burada Fortune dergisinin yıllardır verdiği “The Fortune {Zengin} 500”, 500 en büyük ABD sanayi şirketiyle ilgili kısa bir notla yetineceğiz. Veriler satışları, varlıkları, istihdamı vb bilgileri sergiler. 26 Nisan 1996 sayısından bir örnek şöyledir: İlk 500 ABD şirketinin dolar olarak hasılatları 4.7 trilyon, varlıkları 10.5 trilyon ve kârları 244 milyar dolardır ve tüm işletme kârlarının üçte ikisi kadardır. Sadece ilk 10 bunun yüzde otuzunu alır; kalanı geri kalan 15 milyon işletme arasında bölüşülür. Bu konuya Kısım II’de yeniden döneceğiz.</li>

        <li class="paragraf-3">George Gilder’ın Wealth and Poverty (1981) adlı etkili kitabına bakınız. Gilder iyi kazanan ve iş dünyasının takdir edilen bir sözcüsüdür. Nasıl olmasın ki? İş dünyasını “insan sevgisi bilinci” ile resmeder –hayırsever katkılarına değil, işlerine gönderme yapar– ve faaliyetlerini, Kuzeybatı eyaletlerindeki yerli kabileler arasındaki karşılıklı cömert hediyelerin sunulduğu törensel kutlamalarla kıyaslar. Ayrıca, Adam Smith’in fazla ciddiye alındığı konusunda uyarılarda bulunur.</li>

        <li class="paragraf-3">Öyle sayılmakla beraber, ileride değinileceği gibi, Say’in “kuramı” –tek cümleyle, “arz kendi talebini yaratır”– makroekonomi kuramı ihtiyacını reddetmeye hizmet etmiştir. Bu ihtiyaç 1930’larda, Keynes tarafından öne çıkarıldığı sırada, trajik bir şekilde kendini duyurmuştur.</li>

        <li class="paragraf-3">“Bir ölçüye kadar”, çünkü çalışmasının realiteye dönük kısmı, asgari düzeyde kalmış olması bir yana, miras bıraktığı çerçeve –saf kuram ve serbest ticaret ilkeleri– açısından merkezî de değildir.</li>

        <li class="paragraf-3">Hobsbawm’ın (1968, 82) işaret ettiği gibi, “çiftliklerin temerküzü ve birleşmesi ... 1830 İngiltere’sinde “küçük çiftlik” olarak addedilen şeyi kıtadaki küçük mülk kadar büyük yaptı.” ABD hükümeti (1928’de) tarım fiyatlarına (daha sonra da ürüne) müdahale etmeye başladığında, politikalar küçük aile tarımını korumayı hedefliyordu. Yarım yüzyıldan biraz daha fazla zaman sonra, slogan aynıyla vakiydi, lakin küçük çiftçiden eser yoktu. Bugünse, hükümet ödeneklerinin su içinde yüzde 90’ı “çiftçilerin” –yani aslında şirketlerin– yüzde 10’undan azına gidiyor.</li>

        <li class="paragraf-3">Bölüm 2’de yine değinileceği gibi, Marx, Ricardo’nun mantığını sürdürdü ve tarımdaki “rantlar” için doğru olan şeyin sınaî kârlara da uygulandığını gösterdi. İşte, iktisatçıların klasik ekonomi politiğin bu muhakemesini ve üretime ağırlık vermesini boşlayıp, ağırlığın “talepte” olduğu “piyasa” merkezli bir kuram geliştirmelerinin sebebi de budur.</li>

        <li class="paragraf-3">31 Bu türden bir “geçerlilik” ile ilgili örnek Newton’ın “yerçekimi kanunu”nda yer alır. Newton, düşen cismin yol açtığı ve düşmeyi frenleyen sürtünmeyi ihmal etmişti. Bu bağlamda gereken ayarlamalar yapıldığı zaman, “kanun” geçerliliğini korur. Ama, mikroekonomi ve ticaret kuramlarındaki varsayımların “gevşetilmesi” halinde aynısı olmaz.</li>

        <li class="paragraf-3">32 Friedrich List’e ve National System of Political Economy (1841-Millî Ekonomi Politik Sistemi) adlı çalışmasını derinden etkileyen ABD’nin 19. yüzyıldaki deneyimi, Prusya liderliğindeki Alman sanayileşmesine model olmuştur. List (1832’de Almanya’ya dönmesinden önce) Birleşik Devletler’deki ilgili kurumlar üzerinde çalışmıştı. List’le ilgili tartışma için bakınız: A History of Economic Thought (1946, 244-8), Eric Roll.</li>

        <li class="paragraf-3">En önemlisi de Smith’in (Ricardo’nun da) emek-değer kuramının yerine bir “fayda-değer kuramı” arayışıdır. Bu konudaki çabası, Bentham’ınkiyle birlikte, neoklasik iktisadın temelini atan başlıca parçalardan biri olmuştur. Gerçi burada, Say’in ileri sürdüğü şeyin zaten ortaya atılacağı söylenilebilir. Ama aynı şeyi, yukarıda ele aldığımız meşhur “piyasalar kanunu” için söylemek imkânsızdır. Konunun eksiksiz bir tartışması yanında iktisat kuramının evrimiyle ilgili gelişmeler için bakınız: History of Economic Thought: A Critical Percpective (1979), E.K. Hunt. Bu konuda Hunt’ın sunuşunu en yararlı çalışma olarak görüyorum.</li>

        <li class="paragraf-3">I. Dünya Savaşı öncesindeki “konjonktür dalgaları” ve izleyen yıllarda “bunalım” haline dönüş eğilimi ile ilgilenmek isteyenler, William Ashworth’ün A Short History of the World Economy Since 1850 (1987) ve W. Arthur Lewis’in kusursuz Economic Survey: 1919-1939 (1949) adlı çalışmalarına bakabilirler. Eklemekte fayda var, 19. yüzyılın sonuna doğru da, yine “büyük bunalım” denilen bir şey olmuştu. Yapı, nedenler ve ağırlık yönlerinden, 1930’lardaki asıl Büyük Bunalım ile ciddi farkları vardır –en önemlisi de, ilkinin ana karakterinin geniş kapsamlı bir işsizlik olmamasıdır.</li>

        <li class="paragraf-3">35 1798’de bir “birinci”, ardından 1803’te de iki ciltlik gözden geçirilmiş “ikinci” vardı. Hemen izleyen uzun alıntı ikincidendir.</li>

        <li class="paragraf-3">36 Burada kullanılan kelime {reprobate}, sadece İncil’de geçmesi açısından değil, kullanımdan düşmüş olması nedeniyle de eski bir kelime. Webster’s International Dictionary (1909 baskısı) şöyle tanımlıyor: “Reprobate: Tanrı hükmüyle mahkûm edilme veya reddedilme. Böylece manen terk edilme; kötülenme ...” Yani, yoksullara acı veren hastalıkların çarelerinin ahlak dışı görülmesi gerekiyor. Böyle buyurmuş Papaz Malthus.</li>

        <li class="paragraf-3">Bu noktada, Amartya Sen’den (Giriş’teki) alıntımızı tekrarlamakta yarar var: “Açlık, yeterli yiyeceği olmayan insanın durumudur, yeterli yiyecek bulunmama durumu değil”. Brezilyalı biyolog Josué de Castro, onlarca yıl önce, nüfus artışıyla yoksulluk arasındaki ilişkinin, nüfus artışını yavaşlatan araçların yoksulluğu da azaltacak şekilde olduğunu gösteren bir çalışma yapmıştı: The Geography of Hunger (1952). Nüfusbilimciler de bu kanattedir. Tabii bu durumda, şu soru düşüyor insanın aklına: Herkesi doyuracak kadar yiyecek varken, yüz milyonlarca insanın aç veya açlık sınırında olmasının sebebi nedir?</li>

        <li class="paragraf-3">Meselenin usta bir gazetecilikle ele alınışı açısından, bakınız: “Malthus Then and Now”, The Nation, Nisan 18, 1987, John Hess.</li>

        <li class="paragraf-3">Burada İngiltere’deki kolerayla mücadele ortaya çıkıyor. Sanayileşmeyle birlikte kentler hızla büyümüş, kalabalık ve kirlilik birikmiştir. Açık kanalizasyonlar yaygındır ve bunlar sadece pislikten ibaret değildir, salgın boyutunda kolera tehdidi (ve gerçeği) de içerirler. Yavaş yavaş gelişerek yerleşen salgın, kurbanlarını pek de sınıfa göre seçmiyordu. Kamu Sağlığı Yasası 1848’de çıkmıştı, ancak, ABD Temiz Su Yasası gibi (benzer bir süreçtir), derece derece tehlikeli bir anlamsızlığa doğru yol almıştı. Büyük Britanya’nın bu konuda kalıcı bir şekilde eyleme geçmesi 1870’ten önce değildir (aslında tüm İngiltere açısından, bu yıl 1888’dir). O zaman için hiç olmamasından yeğdi tabii; şimdi ise, bizler ve gezegensel “koleramız” açısından, iktidardakilerin bizlerle aynı gezegende olduklarını fark etmelerini umut edelim. Umut ederken de, zamanında “aymayacaklarını” varsayarak, öyle olmasını sağlamayı örgütleyelim. İngiltere’yle ilgili tartışma için bakınız: G.D. Cole (1952, 62 ff.)</li>

        <li class="paragraf-3">Bu türden programların hesap dahilindeki yetersizlikleriyle ilgili klasikleşmiş bir çalışma Frances Fox Biven ile Richar Cloward tarafından yazılan Regulating the Poor: The Functions of Public Welfare (1971). Yoksulluğa son verecek “adımlar” sonuç bölümünde ele alınacaktır.</li>

        <li class="paragraf-3">M.I.T.’den sosyolog Herbert J. Gans, “yoksulluğun kullanımları” kavramını geliştirmiştir. Bakınız: The War against the Poor: The Underclass and Antipoverty Policy (1995).</li>

        <li class="paragraf-3">Bentham’ın 1780’de koyduğu ve 1801’de ciddi değişim geçiren “fayda” kavramlarıyla da ilgilidir: O zamandan itibaren Bentham, makro düzeyde “Keynesçi” hükümet müdahalesinin yokluğu halinde ciddi bir iktisadi sıkıntı olacağı inancındaki Malthus’u öncelemeye başlamıştı. Ayrıca, gelir dağılımını değiştirecek (ki yine “Keynesçi”dir) hükümet tedbirleri için sözcülük yapar olmuştu. Bunun temelinde, bu kapsama pek girmese de iktisatçıların çok sevdikleri “azalan marjnal fayda” kavramıyla ilgili olan, genel (bireysel değil) “fayda”nın maksimize olması, yani, harcama gücündeki bir dolarlık artışın, zengine kıyasla yoksul için daha anlamlı olması, yer alır. Stark’ta (1954, 3: 124, 411) Bentham’a bakınız. Az ileride göreceğimiz gibi, “laissez-faire” kapitalizminin yılmaz savunucusu olarak yola çıkan John Stuart Mill de, Principles of Political Economy’nin sonraki baskılarında ciddi çekinceler koymaya başlamıştır. Hatta, pek çok kişi, hayatının son döneminde sosyalist bir duruş sergilediğinü düşünür. Ayrıca bakınız J.B. Brebner, “Laissez-faire and State Intervention in Nineteenth Century Britain” (1948).</li>

        <li class="paragraf-3">“Totolojik” burada “tanım gereği” anlamına geliyor. Mesela, kadınların doğum sırasında çektikleri büyük acının (hatta bazen de ölmelerinin) aslında haz olduğunu, çünkü sonradan gelecek büyük bir haz beklentisinin gereği olduğunu söylersek, totolojik konuşmuş oluruz. Hatta –örneğin orgazmda hissedilenler gibi– bazı acıların peşinde gittiğimiz de olur. Böyle acıların (başkaları için gönülsüzce de olsalar) haz duyulur olarak sınıflanması elbette mümkündür, ancak bir kez kelime oyunlarına başlayınca, bilimsel muhakemeden ayrılıp totolojiye düşeriz. Göreceğimiz gibi, bu, çağdaş iktisatta sıkça oynanan oyunlardan biridir.</li>

        <li class="paragraf-3">Principles of Political Economy and Taxation (1921, 1).</li>

        <li class="paragraf-3">Burada 1872 baskısına başvurulmuştur, yine belirtilecektir.</li>

        <li class="paragraf-3">Principles of Political Economy and Taxation (1872, 128). “Büyük ya da küçük, komünizmin tüm zorluklar” ile (onun döneminde “sosyalizm” anlamına gelir) iktisadi süreçler kastediliyor. Haliyle On Liberty’nin yazarının totalitarizmi “tüm zorluklar” ötesinde bir şey görmesi beklenir. Sosyalist Harriet Taylor’la uzun ve derin ilişkisinin ve kapitalizm hakkındaki kaygılarının, ölümünden (1873) önce, onu bir sosyalist yaptığına inanılır.</li>

        <li class="paragraf-3">1999’da çıkan bir tartışma, Einstein’in beyninin, sizin ve benim beynimden daha büyük ve daha kıvrımlı olduğu üstüneydi. Öyledir. Biraz öncesinde, haklı bir üne sahip ABD’li biyolog Stephen Jay Gould, kendinin “nedense Einstein’in beyninin ağırlığından ve kıvrımlarından ziyade, eş yetenekte olup pamuk tarlalarında ve düşük ücretli işyerlerinde ölüp giden insanlarla ilgili” olduğunu söylemişti. Muhtemelen Einstein de aynı fikri paylaşırdı. Bir şeyi varsayacaksak, kendini “doğal olarak üstün” görmek, kibir, küstahlık; “doğal olarak aşağı” görmek de boyun eğmedir.</li>

        <li class="paragraf-3">Liderleri Beatrice ile Sydney Webb ve onların “Fabian sosyalizmi”dir. “Fabian” olmak, sabır stratejisiyle tanınan Romalı general Fabius’a atfen, devrimci değil, yavaş değişimden yana olmalarından gelir. Ayrıca bir de (Keir Hardie liderliğinde) Marksist sosyalist grup vardı. Ancak Britanya’da bugünkü (şimdiki İşçi Partisi ile hiçbir ilgisi olmayan) sosyalist siyasetçiler, Kıta’dakilere kıyasla daha az Marksisttir.</li>

        <li class="paragraf-3">Kapital’in (1867) birinci cildinin hazırlığı olarak yaptığı şey kesinlikle olağanüstüdür. Genelde, Kapital, üç cilt olarak bilinir ki bir yönüyle doğrudur da. Fakat Kapital’in Marx’ın hesabına göre dördüncü cildi vardı. Aslında sadece bir değil, üç cilt de Theories of Surplus Values (Artıdeğer Teorileri) başlığı kapsamındaydı. Önceden tamamlanmış ve birinci cilt için temel oluşturmuştu ve Marx’ın “iktisadi düşüncesinin tarihi” mahiyetindeydi. Esas itibarıyla, klasik ekonomi politik eksenindeki kendinden önceki görüşleri kapsıyordu. Tabii Grundrisse’yi (1859) unutmamak gerekir. Bu, bir “notlar” topluluğudur (1000 sayfadan fazladır) ve yine Kapital’e hazırlık mahiyetinde olup, II. Dünya Savaşı’nın bitiminden önce ortalara çıkmamıştır. Marx’ın ilk çalışmaları 1840’larda yayınlanmıştır ve çeşitli versiyonları vardır (burada kullanılan Karl Marx: Early Writings’dir [1963], ayrıca Economic and Philosophic Manuscripts adıyla da çıkmıştı). En ilgi çekici yönü “yabancılaşma” ile ilgisidir ki metinde ele alınacaktır. Bunun ardından (Engels’le birlikte yazdıkları) Komünist Manifesto (1848) gelir. Yabancılaşma konusunda Bertell Ollman’ın mükemmel çalışmasına bakınız: Alienation (1971). İçinde yaşadığımız ve iktisatçıların matematikle oyalanmalarının bilgi sayıldığı bu iktisadi “ulemalık” günlerinde, Marx’ın, Kapital’in “dört kitapçığından sadece biri!” için yıllarca süren yoğun çabaları, özellikle dikkate değer. O “biri” “ekonomi politik” ile ve diğer üçü de “sosyoloji, Devlet ve dış ticaret” ile ilgiliydi. Gerçi diğer üç “kitapçığı” tamamlayamadıysa da Kapital’in ilk cildini bitirdi; sonraki iki cilt Marx’ın 1883’te ölümünden sonra Engels ve Karl Kautsky tarafından yayına hazırlandı.</li>

        <li class="paragraf-3">“Emek” ve “çalışma” kelimelerinin farkları ve uzun geçmişleriyle ilgili olarak Hannah Arendt’in The Human Condition (1958) adlı çalışmasında Chapter III, IV ve V’e bakınız. Yazar burada iki kelime arasında bellibaşlı tüm Avrupa dillerinde keskin bir fark olduğunu gösteriyor. Latincede laborare/facere, Fransızcada travailler/ouvrier, Almancada arbeiten/werken. Gerçi günümüzde dilsel keskinlikler azalırken fark da giderek kayboluyor. Arendt, bu arada, farkı göstermek üzere antik dünyaya gidiyor: “... esirlik {kölelik} kurumu savunulur ve aklanırdı [... zira] zorunluluk gereği emek, esir etmek demekti ... “ (s.85)</li>

        <li class="paragraf-3">Karl Marx: Early Writings (1963, 124-5) (vurgular orijinaldir). Burada “yeme, içme, üreme elbette insanın öz işlevleridir” diye ekleyerek “fakat”ları olduğunu söylüyor. Bu sonuncu, Marx’ın, (Grundrisse’de ifade edilen), insan ihtiyaçları ve olanakları hakkındaki görüşüyle bağlantılıdır –sonraki bölümde ele alacağız.</li>

        <li class="paragraf-3">“Asıl adı” Komünist Parti Manifestosu’dur. Burada, tüm ilk çalışmalarında olduğu gibi, Marx “burjuva” terimi ile sonradan “kapitalist sınıf” ile karşılanan anlamı kasteder. Biz de onun ilk kullanımını izledik.</li>

        <li class="paragraf-3">Manifesto’nun sayısız baskısı vardır. Buradaki alıntı, Marx çizgisindeki külliyatla ilgili tek ve belki de en yararlı şu derlemeden alınmıştır: Karl Marx and Friedrich Engels: Selected Works (1968, 34-63).</li>
      </ol>

      <p class="arabaslik-sol">BÖLÜM 2: OLGUNLUK</p>

      <ol class="List-1">
        <li class="paragraf-3">An Economic History of Europe since 1750 (1937, 406); Witt Bowden, Michael Karpovitch ve Abbott Payson Usher. Neredeyse 1000 sayfaya varan (ve kitabımızda BKU olarak anılan) bu kapsamlı çalışma, hakkıyla bir klasiktir. 1970’de hiç değiştirilmeden yeniden basılmıştı. İlk yayınlanmasının ardından, hatta yeniden basımından bu yana, aynı konuyu inceleyen, uzmanlaşmış ve genel, çok sayıda çalışma olmasına rağmen, BKU’nun temel çıkarımları ve genellemeleri çok az rötuş ister.</li>

        <li class="paragraf-3">Her iki savaşın ABD ekonomisine gösterdiği “incelik” –ve ülke olarak verdiğimiz kayıpların azlığı– bir yana, iki savaşın siyasi farklılıkları açısından hesabı güç olmakla birlikte, Birleşik Devletler ile diğer sanayileşmiş güçler arasındaki hayati fark, ikinci gruptakilerin (I. Dünya Savaşı’ndan sonraki Japonya hariç) sosyo-politik süreçlerde ciddi baskı altına girmeye başlamış olmalarıdır. Oysa Birleşik Devletler için tam tersi söz konusuydu. İnsan bunları savaşın getirdiği iktisadi avantajlarla bir araya koyunca, Amerikalıların –kendi İç Savaşımız hariç– savaşı neden bir “spor” olarak gördüğünü anlamaya başlıyor: ta ki Vietnam’a kadar.</li>

        <li class="paragraf-3">Hobsbawm (1968, 91) 1830’da Britanya’daki “kârlı yatırım için devasa ölçülerde sermaye birikimi baskısı” bahsine değinir, sermayenin yöneldiği en kritik alan demiryolu inşası idi (az ileride ele alacağız).</li>

        <li class="paragraf-3">En derli toplu ve zengin çalışma C.R. Boxer’ın The Dutch Seaborne Empire (1965) adlı çalışmasıdır. Aslında kısmen de olsa önlerini açan İspanyollar olmuştur. Bakınız: The Spanish Seaborne Empire (1966), J.H. Parry.</li>

        <li class="paragraf-3">BKU, 75-6.</li>

        <li class="paragraf-3">Belki araya şunu da sokmak gerekir: Adam Smith merkantil sistemi (ve Seyrüsefer Kanunları ile sömürgeleri de) topa tutarken, hükümet ve özel kesim tarafından piyasalara yapılan “müdahalelerin” sadece yararlı değil, fakat zorunlu olduğunu da teslim ediyordu. Ona göre bu müdahaleler görevlerini tamamlamışlardı; artık emekli olabilirlerdi.</li>

        <li class="paragraf-3">Çağdaş anlamda sanayiye giden yolda da, şeklinde bir ekleme yapabiliriz. Industry and Government in France an England 1540-1640’ta (ki daha önce değindik) Nef’in esas tezi budur: O yüzyılda Fransa’da sanayide (mesela tekstilde ve metalürjide) İngiltere’nin ilerisindeydi. Ürünler bugün lüks dediğimiz türden bir pazara hitap ediyordu. Yani sanayi, Britanya’daki gibi görece kitlesel bir pazarın değil, Saray ve çevresinin aradığı pahalı ve seçme ürünlerin üretiminde uzmanlaşmıştı.</li>

        <li class="paragraf-3">Hollanda ve Britanya için doğrulanan şey, 20. yüzyıl biterken ABD ekonomisinin eğilimi olarak da doğrulandı. Bu üç ülkenin herhangi ikisi arasında çok sayıdaki benzerlikler ve farklılıklar vardır ve bunlar birlikte son derece kritik bir karşıtlık sergilerler (yeri gelince değineceğiz).</li>

        <li class="paragraf-3">“Turnike” denilirdi ve bir geçiş ücretine tabiydi.</li>

        <li class="paragraf-3">Maurice Dobb, Political Economy and Capitalism (1937, 239-40). Dobb’un öngöremediği şey, zayıf ülkelerin II. Dünya Savaşı’ndan sonra güçlü ülkelerin güdümünde girdikleri izleyen evrelerdir ki kendisi bu durumu zaman içinde değiştirerek “geri kalmış”, “azgelişmiş”, “gelişmekte olan” ve ayrıca, son dönemin tabiriyle, “yükselen” ekonomiler şeklinde tasnif etmiştir. Kısım II’de görüleceği üzere, ardışık her evre, tıpkı sömürgecilikten emperyalizme geçişte olduğu gibi, “duhûllerin” daha derin, daha geniş ve daha geri dönülemez olmasıyla neticelenmiştir.</li>

        <li class="paragraf-3">Emperyalizmin egemenlik altına giren açısından anlamı ileride ayrıca incelenecektir. Emperyalizmin yapısı ve anlamlarıyla ilgili en yararlı kitap, Tom Kemp’in, ilgili kuramsal yaklaşımları özetleyen ve kıyaslayan çalışması, Theories of Imperialism’dir. (1967).</li>

        <li class="paragraf-3">1815-1914 arası döneme “barış yüzyılı” denilirdi. Bu türden pek çok nitelemelerin kaynağı ve tanımları gücün dehlizlerinde doğar. O yüzyılın bellibaşlı güçleri birbirleriyle veya topluca barış içinde gibiydiler –Avrupa’da elbette (Fransa-Prusya Savaşı hariç); ama bunların başka yerlerdeki güçsüz ülkelerle aralarındaki –Ortadoğu’da, Latin Amerika’da, Afrika’da, Asya’da– savaşlar devam ediyordu. İzleyen bölümde görüleceği gibi, Birleşik Devletler’de 1920’ler “Refah Onyılı” olarak seslendirilmişti. Kamuoyu oluşturanlar için öyleydi; ama aynı dönemde, halkın, geliri düşen veya değişmeyen en alt dörtte üçlük dilimi için hiç de öyle değildi.</li>

        <li class="paragraf-3">19. yüzyılın sonu itibarıyla başka ülkeler de sanayileşmişti elbette: Fransa ve İtalya, İskandinav ülkeleri, Benelüks. Ancak hiçbiri bu bölümde anlatılan dörtlünün gücüne erişememiştir. Ayrıca, analitik açıdan, her biri bu dörtlüden birinin bir varyasyonu olarak görülebilir.</li>

        <li class="paragraf-3">Çoğu iktisat tarihçisinin değindiği bir olgudur ama iktisatçılar pek ilgilenmez.</li>

        <li class="paragraf-3">Demiryolları için olanın yüzde 40’ı. O zamanlar sterlin beş dolara eşitti. Kaldı ki bugünün rakamlarıyla bile, 4 milyar sterlin gayet büyük bir miktardır. O yatırımlardan yılda net 200 milyon sterlin geliyordu. Britanya’nın toplam ihracatı, kabaca, 500 milyon sterlin, ithalatı da 600 milyon sterlin idi. –yani ithalat fazlası vardı ve böylece dışarıya yatırımlarına devam edebiliyordu. Bakınız: The First Industrial Nation: The Economic History of Britain, 1700-1914 (1987, 229), Peter Mathias.</li>

        <li class="paragraf-3">Yani dış yatırım kazançları ithalatı karşılamaktan uzaktır ve borcumuz da sürekli artmaktadır. Yeri geldiğinde ayrıntısıyla ele alınacak olan bu olgu Reagan’ın Başkan olmasıyla ortaya çıkmıştır: 1980’lere dünyanın en büyük kreditörü olarak girmiştik, çıktığımızda, yani şimdi, tarihin gördüğü en büyük borçlu olduk. 2 trilyon dolardan fazla borcumuz var (büyük kısmı Japonya’ya). Bu devasa borç sadece 1998’de 200 milyar dolardan fazla artmış, 1999’daki artış 300 milyar dolar haddinde olmuştur.</li>

        <li class="paragraf-3">Bağımsızlık sonrası yılların çoğunda güney eyaletleri Kongre’yi ve Yüksek Mahkeme’yi kontrol edebiliyordu; 1789-1850 aralığındaki 12 başkanın 8’i Güney’den idi.</li>

        <li class="paragraf-3">Thorstein Veblen, Absentee Ownership and Business Enterprise in Recent Times (1923, 171n).</li>

        <li class="paragraf-3">Almanya’yı incelerken göreceğimiz gibi, gelişme politikaları Friedrich List’in çalışmalarının etkisindedir ve “Smithianismus” denilen şey de, en başından itibaren, muhalefet olmanın ötesine geçememiştir. List, görüşlerini, Birleşik Devletler’deki Hamilton’cı politikalarla ilgili uzun bir inceleme döneminden sonra geliştirmiştir. Yeni Birleşik Devletlerde uygulanan bu politikalar arasında bir millî bankanın oluşturulması, eyalet borçlarına yönelik millî yükümlülük, millî borç açma, yeni sanayilerin tarife duvarlarıyla korunması ve millî tüketim vergisi: bu gayet gayrı-Amerikan görünse de, işe yaramıştı. Fransa ise Colbert’in merkantilist ilkelerinden hiç ayrılmamıştır. Hatta II. Dünya Savaşı’nı izleyen uzun Charles de Gaulle yönetimi sırasında iktisat politikası bu türden ilkelerin örtülü olarak yeniden oluşturulmasına dayanıyordu. İtalya’nın gelişimi düpedüz Almanya’nın modifikasyonuydu –yani Japonya’nınki gibiydi, fakat Japonya’nın tek farkı “Almanya’dan daha Alman” olmasıydı. Hâlâ da öyledir.</li>

        <li class="paragraf-3">Faşizme karşı savaşta olduğu gibi: Savaştığımız üç faşist ülke ile ABD arasındaki ilişkiler, epeyce bir süre tatlı demli yürümüştür. Ayrıca, başladığı 1939 yılında değil, fakat bombalandığımız 1941 yılında savaşa girdiğimizi kaydetmek gerekir. Sırf savaştan sonra ortaya çıkan siyasi çözümlere bakmakla bile, faşist ülkelere karşı harekete geçmemizin, bunların faşist olmalarından değil, yayılmacı emellerinden kaynaklandığı düşüncesine kapılıyor insan; üç ülkenin hepsinde de iş dünyasının, ordunun, adaletin, hatta siyasi hiyerarşinin önde gelen simalarının geçmişleri eski güç odağına dayanıyor –muhtemelen kapitalizmi yeniden ayağa kaldırmak ve aynı zamanda dükkânı emanet edecek güvenilir anti-komünistler bulmak için. Yine ulusal bir utanç olması gereken bir şey de, Birleşik Devletler’de İtalyan, Alman ve Japon faşizmini protesto edenlerin (ya da 1936-38 arasında İspanya’daki faşist darbeye karşı savaşan gönüllülerin) FBI ve ordu dosyalarında “prematüre anti-faşist” olarak tasnifle taltif edilmeleridir –ki İç Savaş sonrasında Güney’de olanlar bunun ilk örnekleri niteliğindedir.</li>

        <li class="paragraf-3">Yani “dışsal” veya “denizaşırı” yola. 1776’daki 13 sömürgenin 1912’nin 48 eyaletine dönüştüğü ve bizim “batıya yayılma” dediğimiz süreç, Amerikalılar dışında herkes tarafından “emperyalist” olarak görülür. William Appleman Williams’ın yazılarında işaret ettiği gibi –özellikle The Roots of the Modern American Empire’da (1969a)– Birleşik Devletler hem “sömürgecilik karşıtı” idi (bilhassa Batı yarımküredeki topraklar itibarıyla), hem de tüm imparatorlukların en bereketlisini bir araya getiriyordu –Veblen’in dediği gibi, “sol elin yaptığını sağ elin bilmediği”, yahut bilmezden geldiği “ahlaki karanlık” ortamındaki politikalara örnek.</li>

        <li class="paragraf-3">İspanyol-Amerikan-Küba-Filipinler savaşına katılmamız bir ölçüde “ihtiyaç”tandır. Avrupa’nın tarımsal ithalat korumalarıyla karşı karşıya gelen ABD çiftçileri yeni ve görece garantili pazarlar bulmak konusunda endişeliydiler. Williams’ın belirttiği gibi: “Yerel ekonomide yarı sömürge vaziyetindeki çiftçiler böylece dış ilişkilerde anti-sömürgeci emperyalistler olmuş ...” (1969a, 25). Nitekim “batıya yayılma” da böylelikle “alın yazısı” {manifest destiny} olmuştur.</li>

        <li class="paragraf-3">Göçmenlerin karakteristikleri de önemlidir: yeni gelenlerin büyük bir kısmı 15 yaşın üzerindeydi ve anavatanlarında çocukluk gereksinimleri “karşılanıyordu”. Burada düşük ücretle çok çalışmaya hazır, arzulu ve muktedir idiler ve kendilerini şanslı sayıyorlardı. En azından bir süreliğine. Bu tarih en iyi Oscar Handlin’in The Uprooted (1951) adlı kitabında anlatılır.</li>

        <li class="paragraf-3">Pek çok icat, özellikle kritik önemdeki makine aletleri sanayisinde, Fransa’dan veya Kıta’dan gelmiştir. Ancak bu icatların “yenilik” olmasını sağlayan şey “iktisadi” olmalarıydı ki o da sadece uygun bir ekonominin olduğu yerde, Birleşik Devletler’de, mümkündü. Görüleceği gibi, Almanya kısa zamanda sürece girmiş, kendi teknolojisini geliştirmiş ve Birleşik Devletler’in ilerisine gitmiştir.</li>

        <li class="paragraf-3">Yani, Birleşik Devletler, I. Dünya Savaşı’nın bitmesinden önce dikkate değer bir kimya sanayisine sahip değildi. Sonrasında da (Du Pont’un lehine olarak) sanayi, ABD’nin Versay Anlaşması’nın yağmacılarından biri olması sayesinde Almanya’dan zorla “ithal” edilmiştir.</li>

        <li class="paragraf-3">Veblen’in savı bu satırlardadır. Daha fazlası için kitabına bakınız: Imperial Germany and The Industrial Revolution (1915).</li>

        <li class="paragraf-3">Kitlesel üretim de Alman sanayileşmesinin karakteristiklerindendir. Ancak, bu sonradan gelmişti ve sadece ona has bir yeteneğin sonucuydu, bilimle teknolojiyi birleştirmeyi ve iktisadi planlamanın ilk biçimlerini gerektirir –Alman iktisadi gelişiminin ayrılmaz bileşenidir.</li>

        <li class="paragraf-3">Sonradan, 1920’lerde, 1930’larda ve 1960’larda, başka “birleşme hareketleri” gelmiştir. Ama en aç gözlüsü, 1980’lerde patlak verendir ve gösterişi en fazla olandır. Hem Birleşik Devletler’de hem başka yerlerde, özellikle de son iki yılında olmak üzere, 1990’lara kadar sürer iki savaş arasındaki birleşme ve yutmalar (“M&amp;As”) ile ilgili verilere sonraki bölümde; II. Dünya Savaşı’ndan sonrakilere de Kısım II’de bakacağız. Şimdi incelediğimiz dönemin birleşme ve yutma olayları hakkında geniş bir külliyat vardır ve hem analizleri hem de yorumları içerirler. En okunmaya değer ve sıcak olanı Matthew Josephson’ın The Robber Barons (1934) adlı çalışmasıdır. Daha soğuk bir tartışma, analiz ve olgusal detay için de Richar Du Boff’un eksiksiz kitabı Accumulation and Power: An Economic History of the United States’e (1989) bakınız.</li>

        <li class="paragraf-3">Thorstein Veblen, Absentee Ownership and Business Enterprise in Recent Times (1923, 78). Veblen bu “çöküşe” ilk kez The Theory of Business Enterprise (1904) adlı çalışmasında değinmiştir.</li>

        <li class="paragraf-3">Çekişme gerçektir. GM ve Ford birbirlerinden müşteri almanın peşindelerdi, tıpkı –şimdi, uluslarüstü ve çok sektörlü olması nedeniyle, USX olarak bilinen– USS ile Bethlehem Steel gibi. Son ikisini biliyorum çünkü bir ara USS’te (başkan yardımcısının bürosunda) çalışmıştım. Bethlehem’e karşı tutum, Birleşik Devletler’in Soğuk Savaş sırasında Sovyetler Birliği’ne karşı tutumundan farklı değildi. Ama aralarında asla sıcak savaş olmadı –fiyatları üçüncü ondalığa kadar paraleldi– ve neyse ki olay iki ülke arasında cereyan etmiyordu. Burada, Soğuk Savaş’ın iki ülkedeki tahribatı neyse, oligopolistik çekişmenin ekonomiye tahribatının o olduğunu ekleyebilir.</li>

        <li class="paragraf-3">İki savaş arasında Avrupa’da buna benzer durumlar yahut faşizm ya da kaos, şu ya da bu derecede hâkimdi. II. Dünya Savaşı’ndan itibaren ABD modeli (“oligopol”, yani birkaç devin sektöre hâkim olması) evrenselleşti. Bu yapı diğer ülkelerde de çeşitlilikleri içinde gerçekleşmiştir.</li>

        <li class="paragraf-3">Bu bağlamda Avrupa Ortak Pazarı modeliyle büyük benzerlik gösterir. Bu oluşum 1956’da doğmuştur. Bu ve Zollverein ile ilgili olarak “Some Second Thoughts on the Common Market”, Yale Review (1964) adlı yazımda eleştirilerim vardır.</li>

        <li class="paragraf-3">List’in düşüncesi, ziyaret için gittiği Birleşik Devletler’de gözlemlediği Hamilton’cı projelerden etkilenmiştir. Bununla birlikte kendi analizi ve programı Hamilton’ınkilerden daha bilinçli ve bütünlüklüdür ve pekâlâ “geri kalmış bölgeler için iktisat” olarak nitelendirilebilirler. Almanya’nın hem Adam Smith’i hem de Ricardo’su idi. Ancak, Britanya’nın ilk olmasını hesaba katarak, serbest pazar ve serbest ticaret savlarını ters yüz etme ihtiyacını duymuştu.</li>

        <li class="paragraf-3">Bir noktaya kadar “feodaldir”. Çünkü pazar için üretiyorlardı. ABD’nin Güney eyaletlerindeki arazi sahiplerine benzerlikler gösterirler ve -yine aynı noktaya kadar- serbest ticarete inanırlardı (gıda maddesi ihraç edip diğer malları ithal ederlerdi). 1870’lerde o noktaya varılmıştır. Bu tarihte bunalım dünya çapındaydı ve yoğun bir rekabetle karşılaşmış durumdaydılar (Doğu Prusya’nın hububatı başlıca Birleşik Devletler’den, Arjantin’den ve Rusya’dan geliyordu; Batı Prusya için söz konusu olan, sermaye mallarıydı). Bu durum (Doğu Prusyalı) Otto von Bismarck’ın Reichstag’da “Dayanışma Bloğu”nu kurmasına yol açtı –öncelikle sanayi ile tarım arasında, ardından da her birinin içinde uzlaşma sağlandı: ilk olarak “demir ve çavdar”, peşinden de “çavdar ve domuz ile demir ve makine”. Bu da önce 1879’daki, sonra da 1885 ve 1887’deki korumacı Tarife’leri getirdi ki oranlar her seferinde yükselmiştir. (Aynı dönemde Fransa, İtalya, Birleşik Devletler ve diğer ülkeler aynı doğrultudaydı.)</li>

        <li class="paragraf-3">Robert A. Brady’nin, Alman ikdisadi gelişmesiyle ilgili “The Economic Impact of Imperial Germany” (1943a, 109) adlı, derinlikli ve özlü çalışmasından. Almanya’nın sosyo-ekonomik ve siyasi gerginliklerinin getirdiği başarımlar, fakat daha da fazla olarak felaketler, Brady’nin daha önce yazdığı iki kitapta incelenmiş ve ortaya konulmuştur: İlki, anıtsal, The Rationalization Movement in German Industry (1933); diğeri, Nazizm hakkında İngiliz dilindeki ilk ve en keskin analiz olan, The Spirit and the Structure of German Fascism (1937). İkinci çalışmasıyla Brady, 1938’de Beyaz Saray’da Gayrı-Amerikan Faaliyetler Komitesi’nin huzuruna çıkma onuruna ermiş, hemen ardından da has bir Amerikan tasnif olan “prematüre anti-faşist” ödülüne layık görülmüştür.</li>

        <li class="paragraf-3">Sistemin, Berlin merkezli ve sınırlara doğru çıkan ana hatlar şeklindeki tasarımı bilinçlidir. Sınırlar düşmanlarla belirlenmiş olmakla birlikte, kısıtlı kaynaklarının en iyilerini içerir. Bakınız: W.O. Henderson, The State and the Industrial Revolution in Prussia, 1740-1870 ve The Zollverein (1959); Thorstein Veblen, Imperıal Germany and The Indıstrial Revolution (1915) ve A.J.P. Taylor, The Course of German History (1961)</li>

        <li class="paragraf-3">Brady (1943a, 116).</li>

        <li class="paragraf-3">Kritik durumlarda Almanya, ya “bilim” (örneğin lastik) ile ikame etme, ya da savaşarak ele geçirme (örneğin petrol) yoluna gitmiştir.</li>

        <li class="paragraf-3">Sovyetler Birliği başka yerlerdeki yanlışları bir yana, iktisadi örgütlenmeyi Almanlardan ödünç almakla doğru bir şey yapmışlardır ki en dikkate değer olanı da, “kombinat” dedikleri ve az ileride inceleyeceğimiz Alman “kaynaşma”sının kendi versiyonlarıdır.</li>

        <li class="paragraf-3">19. yüzyılın ortalarında küçük bir Alman iktisatçı grubu (çoğu Ren eyaletindeydi), “Smithanismus”u Almanya’ya tatbik etmenin yolunu arıyorlardı.</li>

        <li class="paragraf-3">Brady (1943a, 115-16).</li>

        <li class="paragraf-3">Sosyalist hareketleri tartışırken göreceğimiz gibi, I. Dünya Savaşı’ndan önceki en güçlü sosyalist hareket Almanya’da doğmuştu. Bunun çeşitli sebeplerinden muhtemelen en önemlisi, Alman işçi sınıfının, başlıca tüm sanayi ülkeleri içinde, en yüksek vasıflı, en düşük ücretli –ve zorunlu olarak da bunun sonucunda– en baskı altındaki olmasıydı. Bu başlıbaşına pek çok şeyi anlatıyor. Buraya kadarki genellemelere bölümün ileriki sayfalarında referans verilecektir.</li>

        <li class="paragraf-3">Dünyanın ilk “askerî-sınai kompleksi” denilebilecek şeyi Almanya o sırada üretmişti, hemen ardından İngiltere gelmiştir. İlginçtir, İngiliz donanmasının modernizasyonunu finanse etmeye dönük yasama süreci, aynı zamanda, Birleşik Devletler’de kamu eğitimi adı verilen türden bir şeyi yaratma yolundaki ilk adım olmuştur. Bu konuda bakınız: Ross J.S. Hoffman, Great Britain and the German Trade Rivalry, 1875-1914 (1933). Kentli işçi sınıfının çocukları için temel eğitim hakkı 1870’te tanınmıştır. 1890’lardaki ve 1902’deki eğitim kanunlarıyla getirilen şöyledir: “yeni orta sınıfın daha az ayrıcalıklı kesimleri yeni bir ikincil eğitim oluşturacak ... ki esas amacı işçi sınıfını yüksek eğitimden dışlamaktı ... bilgi, özellikle de bilimsel bilgi ... sınıflar arasındaki katı ayrımı sürdürmek için yeni İngiliz eğitim sisteminde ikinci plana atılmıştı. 1897’de gramer okulu öğrencilerinin yüzde 7’sinden azı işçi sınıfına mensuptu. Böylece İngilizler 20. yüzyıla, bilim ve teknoloji çağına, son derece kötü eğitimli bir halk olarak girdiler” (Hobsbawm, 1968, 141). Sonuçta Britanya’nın “kamu okulları”nın Birleşik Devletler’de “özel okullar” denilen bir hale geldiğini hemen herkes bilir.</li>

        <li class="paragraf-3">Saturday Review, September 11, 1897, Hoffman’da (1933, 281).</li>

        <li class="paragraf-3">Burada eklemek gerekir: ABD’li kimya devi Du Pont’un bu hale gelmesi, I.G. Farben’in (ve diğer Alman firmalarının) “patentlerini” bizimle paylaşmaya mecbur kaldığı barış anlaşması sayesindedir.</li>

        <li class="paragraf-3">Batı yarım küreye götürülmek üzere köleleştirilen Afrikalıların sayısıyla ilgili en ihtiyatlı tahmin 20 milyondur ama sadece 4 milyonu ulaşabilmiştir. Ayrıca hepsinin varması da bir zorunluluk değildi elbette. Tehcirler ve savaşlar sırasında kaç “Kızılderilinin” hayatını kaybettiği bilinmiyor. Ancak, sağ kalmayı başarıp da bugünü gören Afrika kökenli Amerikalılar gibi, hesabı verilemeyecek kadar büyük bir yüzde gerçek anlamda “hayatını kaybetmiştir”. Hem de dünyanın en böbürlenen demokrasisinde. En başından itibaren köle ticaretiyle ilgili mükemmel bir çalışma: W. Schulte Nordholdt, The People that Walk in Darkness (1970), ayrıca son derece kapsamlı bir kaynakça sunar.</li>

        <li class="paragraf-3">İçlerinde en özlüsü Noam Chomsky’nin Year 501: The Conquest Continues (1993). Kitabın çıktığı yıl olan 1993’ten 501 çıkarılınca 1492 kalıyor. Ayrıca Ronald Wright’ın Stolen Continents de, Batı Yarımküresi’ndeki gelişmeleri anlamak açısından son derece değerli bir çalışmadır.</li>

        <li class="paragraf-3">Aşağıdakilerden bazıları Douglas F. Dowd (ed.), Thorstein Veblen: A Critical Reappraisal (1958) adlı çalışmadaki “Technology and Social Change: Japan and Soviet Union” adlı denememden alınmıştır. O analizin ana temaları dayandığı kaynaklar arasında, ilk kez 1915’te yayınlanmış ve Leon Ardzrooni editörlüğünde Essays in Our Changing Order (1943) olarak yeniden basılmış olan Veblen’in “The Opportunity for Japan” adlı denemesi, Brady’nin Business as a System of Power’ı (1943b) ve G:C: Allen’ın A Short Economic History of Modern Japan, 1867-1937 (1946) adlı çalışması gelir. Yine, yakın zamandan ve yararlı bir eser, çok sayıda yazarın içerik ve zaman kapsamı geniş denemelerini içeren, Jon Livingston, Joe Moore ve Felicia Oldfather editörlüğündeki Imperial Japan: 1800-1945’tir (1973).</li>

        <li class="paragraf-3">Peter Duus, The Rise of Modern Japan (1976, 56, 61). Farklı sayfalarda yer alan bu iki cümlede Duus, 19. yüzyılın başlarında ve ortalarında, içlerinde en renklisi Britanya’nın çıkardığı 1839-42 Afyon Savaşları olmak üzere, Çin’de kendilerine bir yol açmaya çalışan Batılı ülkelerin Japonya’ya girme çabalarını tasvir etmektedir. Geleneksel görüş, Çinlileri, hem kullanmaya hem de başkalarını alıştırmaya çalışan afyon müptelaları olarak gösterse de, bu konudaki tarihsel bağlantı tersini gösterir: Asya’yla aleyhte gelişen ticaret dengesini düzeltme peşindeki İngilizler, (Hindistan’da yetiştirdikleri) afyonu altın karşılığında Çin’e satmaya çalışıyorlardı. Çin afyon ithalini yasaklayınca, Amoy ve Ningpo kuşatmaya alınmış, Kanton bombalanmış ve son olarak da Çin “donanması” İngiliz hücumbotlarıyla dağıtılmıştır. Ardından gelen Nankin Anlaşması, Britanya’nın Çin’de at oynatmasını sağlamıştır. Zaten, ardından diğer Batılı ülkeler, sonra “açık şehir” kurumu ve bir de tarihte ilk kez “en kayırılan ülke” mefhumu gelmiştir. Tabii bütün bunlar, Duus’un değindiği şekliyle, daha 1840’larda Japonlar tarafından da kayda geçiliyordu.</li>

        <li class="paragraf-3">Duus (1976), 61). Pearl Harbor’ı vurma planları yaparken akıllarının bir köşesinde (başka şeyler yanında, elbette) bunun olduğu mantıki değildir.</li>

        <li class="paragraf-3">Böylece Japonya, “en kayırılan ülke” uygulamasının ikinci coğrafyası oluyordu; önce Birleşik Devletlere verilmişti, peşinden de İngiltere’ye, Rusya’ya, Holanda’ya ... O dönemi temsil etmesi açısından şu da eklenmeye değerdir: Japonya konusunda en çok okunan tarihçi, Kenneth Scott Latourette, Amerikalıların ticari haklardan başka, denetimi ABD’ye ait “açık limanlarda” yerleşme imtiyazını da –karar Japonya’nın değildir– aldıklarını belirttikten sonra, ilgili görüşmelerin başkonsolosumuz Townsend Harris tarafından “bir güç gösterisi şeklinde değil, tersine sempati, anlayış ve sebat ile” yürütüldüğünü söyler.</li>

        <li class="paragraf-3">E.H. Norman, Japan’s Emergence as a Modern State (1940), ayrıca Jon Livingston et al. (1973, 118) içinde de yer alır.</li>

        <li class="paragraf-3">1945’ten sonra ABD işgaliyle resmen dağılmış olan zaibatsu, yeni bir isim ve farklı bir kurgu ile yeniden dirilmiştir –aslında diriltilmiştir: Bugün Japonya’nın iktidar örgütü keiretsu’dur, bizimki ise Birleşik Devletler’in en tepesindeki sınai/mali şirketlerdir.</li>

        <li class="paragraf-3">Zaibatsu konusunun yalın ve derlitoplu tartışması için bakınız: Jon Livingston, et al. (1973, 285-91) içinde, William Lockwood, “The Great Combines”.</li>

        <li class="paragraf-3">Ardzrooni’de (1934, 250-1).</li>

        <li class="paragraf-3">1915’teki öngörüsüdür; Veblen’in bakışı –yani, sanayileşmenin, doğası gereği demokratikleşme üstünde baskılar geliştirdiği– günümüzde çok yaygındır. Son kanıtı da Güney Kore’de olandır. Bu ülkenin Kore Savaşı’ndan sonra, (ABD himayesindeki) faşist Devlet altında başlayan sanayileşmesi, 1970’lerde hissedilir olmuş, 1980’lerde güçlenmiş ve bir de demokratik işçi hareketi bugünkü nispeten demokratik rejimi çıkarmıştır –faşist dönemde hapse atılan ve 1998’de Başkan seçilen Kim Dae Jung’un sembolik liderliğinde.</li>

        <li class="paragraf-3">“Opportunity for Japan”, Ardzrooni (1934, 255 ff).</li>

        <li class="paragraf-3">“Sanayileşen diğer ülkeler” ilgi alanı dışında değildir ve bunun çeşitli sebepleri vardır. Bu amaca dönük olarak bir okuma listesi sunmanın yeri burası değilse de birkaç yararlı çalışmaya değinmek mümkündür. Bowden, Karpovich ve Usher daha önce belirtilmişti ki bütün kitaplar içinde en kapsamlı olan onlarınkidir. Yararı olacak iki çalışma var: William Ashworth, A Short History of the International Economy, Since 1850 (buna daha önce değindik); Herbert Feis, Europe, the World’s Banker, 18770-1914 (1930).</li>

        <li class="paragraf-3">5Başlık, elbette, “Enternasyonal”den, küresel devrim umuduyla gelen şarkıdan alınmıştır. Kıtanın tamamı şöyledir:</li>
      </ol>

      <p class="paragraf-3 para-style-override-21">Uyan artık uykudan uyan</p>

      <p class="paragraf-3 para-style-override-21">Uyan esirler dünyası</p>

      <p class="paragraf-3 para-style-override-21">Zulme karşı hıncımız volkan</p>

      <p class="paragraf-3 para-style-override-21">bu ölüm dirim kavgası.<span class="dip" xml:lang="en-US"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="paragraf-3 para-style-override-21">Frantz Fanon, 1968’de yazdığı Wretched of the Earth {Yeryüzünün Lanetlileri, Versus Yay., 2007} ile Üçüncü Dünya’nın sayıları sürekli artan “açlık mahkûmlarını” ele alırken, doğal olarak bu anonim şarkıya başvurmuştu.</p>

      <ol class="List-1">
        <li class="paragraf-3">Bunlar Joe Hill’ın 1915’te Utah’daki idam mangasının önünde söylediği son sözlerdir. Dünya Sanayi İşçileri’nin (“Voblilerin”) başlıca örgütçülerinden biri olup madenciler, tarım işçileri ve denizciler arasında da aktifti.</li>

        <li class="paragraf-3">Marx’ın Kapital’in ilk cildinin çeşitli sayfalarında verdiği dehşetengiz detaylar, bu araştırmaların raporlarına dayanır</li>

        <li class="paragraf-3">İngiliz İşçi Partisi resmen 1906’da kurulmuştur. Ancak 1918’e kadar, teorik olarak bile ılımlı da olsa sosyalizmden yana olduğunu deklare etmemiştir. Aslında Robert Owen tekstil fabrikası sahibiydi, ama reformcu beklentileri ve planları ile hakiki bir “aydın kapitalist” örneğiydi. Bu yönüyle geleceğin İngiliz kooperatif hareketine, ılımlı sosyalist komünlere –ki bir tanesi İndiana eyaletinde, Harmony’dedir!– ve benzeri oluşumlara ilham vermiştir. Owen’ın özet biyografisi Encyclopedia Britannica’nın son basımında yer alır</li>

        <li class="paragraf-3">Sanayileşme öncesi dönemde ailenin birlikte yaşayıp, birlikte çalıştığını, Dickens-vari bir zulmün haşin gözetimi altındaki fabrika zilinden ziyade, “mevsimlerin ritmine” tabi, nispeten daha sempatik koşullarda ve genelde tarımsal işle ev sanayisi türünden bir işi bir arada yürüttüğünü hatırlatalım.</li>

        <li class="paragraf-3">İlk kitabı The Theory of the Leisure Class’tan (1899).</li>

        <li class="paragraf-3">Böyle çalışan protestolarının kimler tarafından, ne sebeple, ne zaman ve nerede ortaya çıktığı konusunda, tarihçiler arasında bile, mutlak bir kafa karışıklığı vardır. Şimdilik, bu eylemlerin ta 1675’lerde (Spitalfield’daki dokumacılarla) başlayıp, fasılalarla 1830’lara kadar gittiğini söylemekle yetinelim. İçlerinde en çok, 1811-13 döneminde tekstil fabrikalarına yönelen Luddistler bilinse de, kömür madenlerinde, ipek sanayisinde ve başka yerlerde de eylemler olmuştur. Hobbsbawm, eylemlerin arkasındaki motiflerin zamana ve yere göre çeşitliliğini açık bir şekilde gösterir; meselenin sırf yeni makinelere karşı bir öfke olduğu çok nadirdir –yine de tarihçiler (ve sanayiciler) arasındaki en yaygın düşünce budur. Bu çerçevede, tek başına temel olarak gösterilebilecek bir motif varsa, o da, sanayileşmenin bu ilk dönemlerindeki işçilerin sermayeye karşı çok az silahlarının olmasıdır: pahalı makineleri bozmak veya parçalamak, istenilen sonuca varmak açısından en dolaysızıdır. Bakınız: Hobbsbawm, Labouring Men (1964, 5-22).</li>

        <li class="paragraf-3">Ne kadar zor olduğunu, J.L. ve Barbara Hammond’ın güzel kitabı The Age of the Chartists, 1832-1854: A Study of Discontent’i (1930) okuyarak anlamak mümkündür. Yine, Hobbsbawm’ın Labouring Men’indeki pek çok denemeye ek olarak o çalışmaların ikinci cildi Worlds of Labour: Further Studies in the History of Labour’a (1984) bakınız.</li>

        <li class="paragraf-3">Hobbsbawm (1968, 137). Askerliğe uygunluk açısından –1917’de– ilk kez topluca tıbbi muayeneye giren İngiliz halkının yüz 10’u tamamen yetersiz bulunmuş, yüzde 40’tan fazlasının (Londra’da 48-49) “belirgin noksanları” olduğu belirlenmiş, sadece üçte biri tıbben yeterli çıkmıştı. Hobbsbawm, “İşçi sınıfı, 1965’teki, hatta 1939’daki ölçülere göre mütevazı denilebilecek bir insani düzeye çıkmaya yeni yeni başlamıştı” diye devam eder. Kısım II’de görüleceği gibi “yükselen ekonomiler”deki yüz milyonlarca insanın durumu 19. yüzyılda benzer konumdakilerden daha kötüdür, gittikçe de kötüleşmektedir.</li>

        <li class="paragraf-3">Aşırı özetleyerek geçtiğimiz bu konunun etraflıca ele alınmaya ihtiyacı vardır. Ama çeşitli çalışmalar vardır ve en iyilerinden biri G.D.H. Cole’un A Short History of the British Working Class Movement (1927) adlı hiç de kısa olmayan üç ciltlik eseridir. Ayrıca bakınız: R.H. Tawney’nin The British Labour Movement (1925). Tawney genelde, II. Dünya Savaşı sonrasında İngiliz “Yeni Sol”una analitik ve etik özünü kazandıran kişi olarak görülür.</li>

        <li class="paragraf-3">Kitaptaki amaçlarımız açısından Belçika, Hollanda ve İskandinav ülkelerini değerlendirmeye almayacağız. İlk iki ülke hem Fransa, Almanya ve İtalya’dan önce hem de Fransa’ya ve İtalya’ya nazaran daha eksiksiz bir şekilde sanayileşmiştir. Ayrıca ikisi işçi hareketleri ve sosyalist hareketler açısından birbirleriyle farklılık arz eder: Belçika’daki hareketler Fransa’dakilerle, Hollanda’dakiler de Almanya’daki ve Britanya’daki hareketlerle yakınlık gösterir. İskandinav ülkelerinin hepsi –Danimarka, Norveç ve İsveç– başlangıçtaki kooperatif hareketleri üzerinden sosyal demokrasilere dönüşmüşlerdir. Bu süreç, 19. yüzyılda gemicilikteki ve tarımdaki sosyal ve ekonomik koşullara rağmen ortaya çıkmıştır. O koşulların ne derece güç olduğu, epeyce önce çekilen İsveç yapımı “The Emigrants” adlı mükemmel filmde sergilenmiştir.</li>

        <li class="paragraf-3">Bir diğer benzerlik, iki dünya savaşı arasında üçünün de faşist olmasıdır –İtalya, Almanya ve tabii bir de Vichy Fransa’sı. Fransa’yla ilgili bu tespit pek çok kişiye şaşırtıcı olduğu kadar yanlış da gelecektir. Bu konuda bakınız: Raboert A. Brady, Business as a System of Power, Chapter IV, “France: Through Double Defeat to Vichy’s ‘New Order’” (1943). Faşizme giden adımlar, gelecek bölümde göreceğimiz gibi, bu üç ülkedeki sınıf çatışmasının Britanya’dakine ya da (görüleceği üzere) Birleşik Devletler’dekine kıyasla çok daha şiddetli olmasının sonucudur. Japonya da aynı yıllarda faşist idi, gerçi epey büyük farklar vardı, ancak tamamıyla farklı değildi.</li>

        <li class="paragraf-3">Veyahut yine görece ileri, zengin ve demokratik olan Hollanda’da.</li>

        <li class="paragraf-3">Pek çok sebep var. Paul Baran, 1940’lardan 1960’lara uzanan süreçte Birleşik Devletler’in önde gelen Marksist düşünürlerinden Paul Sweezy ile birlikte, sosyalizmin ilk kez Rusya’da, yani büyük ülkelerin en geri kalmış, en baskıcı olanında kurulmasının dünya açısından büyük bir trajedi olduğunu söylemişti.</li>

        <li class="paragraf-3">Vurgular özgün metinden. James Weinstein ile David W. Eakins editörlüğündeki Toward a New America’daki (1970, 208) “The Decline of American Radicalism in the Twentieth Century” çalışmasından. Kolko’nun söylediği şey, Antonio Gramsci’nin “burjuvazinin ideolojik hegemonyası” ile, yani, sosyalist hareketlerin (gelecek bölümde ele alacağımız) yüzyılın tüm sanayi ülkelerindeki yenilgisini açıklamada ışık tutan kavramı ile büyük oranda örtüşür. Gramsci (1891-1937) 1921’de İtalyan Komünist Partisi’nin kurucusudur. 1926’da faşistler tarafından içeri atılmıştır. On yıllık hapisliğinde ağır hastalanınca serbest bırakılmış, fakat çıktıktan kısa bir süre sonra ölmüştür.</li>

        <li class="paragraf-3">William Lockwood, “The Great Combines”, Jon Livingston et al. (1973, 290). Yine aynı kitapta George O. Totten tarafından yapılan yararlı bir çalışma daha vardır, III, “The Early Socialist Movement”, pp 298 ff. Daha başında boğulmuş bir hareketti. 1910-11’deki sonu da trajik olmuştur.</li>

        <li class="paragraf-3">The Palace of Sicence in Modern Civilization’dakilerden (1919, 453-4) biri olan “The Socialist Economics of Karl Marx” adlı çalışmadan. Konuyu netleştirmek bakımından, Alman Sosyal Demokratları (çeşitli içsel farklılıklar taşımakla birlikte) Marksist sosyalistler idi; Avrupa’daki bugünkü “sosyal demokratlar” ise sosyalizmin savunuculuğunu yapmaktan ziyade, kapitalizmi “evcil”, yahut daha insanca veya daha tehlikesiz kılmaya yönelik reformlar önerirler.</li>

        <li class="paragraf-3">Bu çalışmanın çimentosu mahiyetindeki kurumlardan ve süreçlerden oluşan “Büyük Dörtlü” içinde, milliyetçilik fazlaca dikkate alınmamıştır. Milliyetçilik bu çağda bütün sosyal faaliyetlerin içine işlemektedir, her şeye sızmıştır, sızmaya devam etmektedir. Milliyetçilik, Veblen’in ifadesini değiştirerek söylersek, “sosyal sürecin yazılı olduğu parşömendir”. Bu ifadenin özgün şekli, şu anda ele aldığımız konuyla hiçbir ilgisi olmayan bir denemesinde geçer Veblen’in. “The Economic Consequences of the Peace” adlı bu deneme, Keynes’in Versay Anlaşması ile ilgili aynı adlı kitabının değerlendirmesidir. Veblen, “Büyük Güçler, Sovyet Rusya’yı baskı altına almak için birleşti” dedikten sonra, “Bu ahit, elbette, Anlaşma metninde yazılı değildi; ama metnin yazılı olduğu parşömende yer aldığı söylenebilir.” Bu deneme Ardzrooni’de de (1934) vardır; alıntı sayfa 464’ten yapılmıştır. Milliyetçilik dediğimiz bu karmaşık ve tehlikeli sorunun çevresindeki yaygın kafa karışıklıklarının derinlemesine, özlü ve sarih bir açıklaması, E.J. Hobsbawm’ın Nations and Nationalism Since 1780: Programme, Myth, Reality (1990) adlı çalışmasındadır.</li>

        <li class="paragraf-3">Neyseki bu değişiklikleri inceleyen, meseleyi açıklığa kavuşturan güzel bir kitap var: Tom Kemp, Theories of Imperialism (1967). Az ileridekiler bu metinden alınmıştır.</li>

        <li class="paragraf-3">“Emperyalizm” meselesi olsun olmasın, yüksek işsizlikten, adaletsiz gelir dağılımından, dış yatırıma ve ihracata bağımlılıktan oluşan bileşim, bugün Batı Avrupa’daki tabloyla tam bir uyum içindedir. Kısım II’de göreceğimiz gibi, 15 Avrupa Birliği ülkesinin işsizlik oranları ortalaması yüzde 10’dan fazladır. ABD ekonomisini “başarılı” kılan veya tutan şey olarak gösterilen ve geleneksel çözüm olarak görülen “piyasa”, “işten çıkarma ve taşeronlaşma” neticesinde ülkelerin her biri için “daha rekabetçi” olmuştur. Taşeronlaşma teriminin kaynağı yükseklerdedir ve sadece iktisat mesleğindekiler değildir. Öte yandan terimin ardındaki süreç, gelir dağılımının gitgide daha adaletsiz hale geldiğidir.</li>

        <li class="paragraf-3">Egemen akımdan olup da kapitalizmi ciddi bir şekilde konu edinen tek iktisatçının Schumpeter olduğunu söylemek, abartmak olmaz. Hangi açıdan bakılırsa bakılsın, kapitalizmi anlama yolunda özlü bir iş yapmış, ayrıca hem tarihsel hem de teorik açıdan kapitalizm hakkında yazmayı becermiştir. The Sociology of Imperialisms (1919 –Emperyalizmlerin Sosyolojisi– çoğula dikkat!) adlı çalışması Marx çizgisindeki önermeye eleştirel bir yanıttır. Kitap, Birleşik Devletler’de (Imperialism and Social Class adıyla 1951’de) ilk yayınlanışında, dönemin önde gelen Marksistlerinden Paul Sweezy tarafından hazırlanarak takdim edilmişti. Sweezy, Schumpeter için, (Harvard’da) gördüğü en iyi profesör olduğunu söylemiştir; Schumpeter de en iyi öğrencisinin Sweezy olduğunu söylemiştir.</li>

        <li class="paragraf-3">Vurgular benim. Alıntının ilk kısmı Kemp’in (1967, 88) Schumpeter özetinden, sonraki doğrudan Schumpeter’dendir (1951, 7).</li>

        <li class="paragraf-3">Belçika’nın megaloman kralı Leopold etrafında gelişen bir korku öyküsüdür. Stanley ve Livingstone adlı kâşiflerin çevresindekilerin etkisiyle, Kral, 1876’da modern tınılı ismiyle “Orta Afrika’nın Keşfi ve Uygarlaştırılması için Uluslararası Birlik”i kurdu. 1885 yılında Kongo ona aitti –Kongo Özgür Devleti deniliyordu– ve sürekli katliamın ve yıkımın sıradanlaştığı 20 yıldan uzun süre, tıpkı ortaçağ mülkleri gibi, ona bağlı kaldı, Belçika’ya değil. Fetih daha geniş bir sürecin karakteristiği olsaydı, Schumpeter’in emperyalizm çözümlemesi doğru olurdu. Ama öyle değildi; tersine, Leopold’un Kongo’su 1908’de Belçika’nın olduğunda, asıl sebep Belçikalı kapitalistlerin kralın faullü oyunlarından gına getirmiş olmasıydı. Bunlar Belçika’ya çok şeye mal olmuş, ekonomiye çok az şey katmıştı. Bu öykü ve ilgili meseleler için BKU’ya (1937, 629-50) bakınız. Joseph Conrad’ın Heart of Darkness’ı 1890’da Leopold’ün Kongo’sunda geçer (hatta yazarın kendi de ırmakta gemiciydi). Irmağın yukarısının efsanevi şefi Kurtz, oradaki görevine “sırf amacımızın gerçekleşmesi için, tamamen pratik nedenlerle sınırsız güç kullanabilmek” şeklinde yüceltilen bir inançla başlamıştı. Oysa ölürken, “Yok edin zalimleri!” diyordu. Bunun ABD versiyonu Vietnam’da olmuştur: bir komutan, “köyü kurtarmak için imha ettik” diye açıklama yapmıştı.</li>

        <li class="paragraf-3">Bunun günümüzdeki istisnasız en açık örneği Sudan’dır. 400 dil ve 600 toplulukla olağanüstü bir etnik çeşitlilik barındıran yöre, İngilizler tarafından Afrika’nın bir yönetim altında birleştirilen en geniş coğrafyası olmuştu. 1956’dan beri, Gayrimüslim Güney, Müslüman (ve egemen) Kuzey’e karşı dehşet verici bir isyan yürütüyor. “Ülke”deki iç savaşta 2 milyondan fazla “Sudanlının” öldüğü tahmin ediliyor. Bu “ülke”, İngilizler tarafından, Süveyş Kanalı ve Mısır’ın su kaynakları üzerinde Fransızlar, Mısırlılar ve İtalyanlar ile aralarındaki ihtilaflardan doğan stratejik kaygılarla yaratılmıştı. İşte, böylesi soylu arayışlardır, “özgür eski sömürgelerin” günümüzde yaşadıkları bu trajedilerin sebebi. Üstelik sadece Sudan’da değil, Angola’da, Kongo’da, hatta Afrika’nın bütününde (ayrıca Ortadoğu’da, Güneydoğu Asya’da, alabildiğine) durum böyledir. Sudan üzerinden bu konularla ilgili olarak eksiksiz bir değerlendirme büyük gazeteci William Finnegan’ın 25 Şubat 1999 tarihli New Yorker’daki denemesinde –”The Invisible War”– yer alır. Fransızların “anlamak, bağışlamaktır” sözü bilinir. Bu, kişisel sapkınlıklar için doğru olabilir; ama iş emperyalizme gelince, anlamak, daha fazla öfkeye yol açıyor.</li>

        <li class="paragraf-3">“Müdahaleler”e birkaç örnek: 1873’te, Panama Körfezi (henüz Kolombiya’ya aitti). ABD, Panama Eyaletinin denetimini ele geçirmeye yönelik didişme devam ederken, Amerikan değerlerini korumak adına, beş hafta süresince Körfezde boy gösterdi. Bu durum 1903’e, yani Kolombiya’nın tacizlerine karşı “bağımsızlık hareketini” desteklemek ve aynı zamanda Kanal inşaatını –1904 ile 1914 arasında– korumak üzere Amerikan deniz piyadelerinin kalıcı olarak girdiği yıla kadar, böyle devam etti. 1904’te başlayan ve I. Dünya Savaşı’na ve sonrasına kadar devam eden süreçte, Nikaragua da aynı muameleye maruz kalmıştır (bunun sebebi, kısmen, Nikaragua kanalının ya diğerinin yerine, ya da ilave, seçenek olması konusundaki güçlü baskıydı). Bunları, ABD çıkarlarını korumak (ve geliştirmek) için Honduras, Guatemala ile Orta Amerika’daki diğer ülkeler ve Meksika izler. Tabii bir de dünyanın geri kalan bölgeleri –1882’de Mısır; 1888’de Kore; 1889’da Havayi; 1893’te yine Havayi (Dole ananasın baş olduğu geçici hükümete güç vermek için); 1894-95’te Çin; 1900’de yine Çin; 1904’te Tanca, Fas; 1912’de Türkiye; 1914-17’de Meksika ... Liste böyle gider. Bazıları (ve diğerleri) ilan edilmemiş savaş mahiyetindedir. Bakınız: William Appleman Williams, Empire as a Way of Life (1980, 73-6, 102-10).</li>

        <li class="paragraf-3">Pek duyulmamış olmaları büyük haksızlık olan, mükemmel diyebileceğim iki kitap, sadece 5 yüzyılı değil daha da uzun bir geçmişi anlatıyor: L.S. Stavrianos’un Global Lift: The Third World Comes of Age (1981) ve Lifelines From Our Past: A Nes World History (1989, 1992’de yeniden basıldı). Pek çok iyi yönünden biri de kısalığıdır. Profesör Stavrianos, California Üniversitesi San Diego kampüsünde ders veriyor.</li>

        <li class="paragraf-3">Bu süreçlerle ilgili bölgeler ve ayrıntılar için bakınız: BKU (1937, 644-9).</li>

        <li class="paragraf-3">Keynes (1921, 6-7). Keynes’in bir iktisatçı için alışılmadık bir şekilde donanımlı olduğunu daha önce belirttim. Devlet’in işlevleri yahut emperyalizm açısından masum değildir –hem Hindistan’da hem de Hazine’de (bizdeki “Hazine Bakanlığı’nda”) Britanya adına yüksek düzeylerde görev almıştır. Alaycılığı da diğer yetenekleri kadar iyi bilinir; benim buradaki sorum küçümseyiciliğiyle ilgilidir.</li>

        <li class="paragraf-3">Kanada, İsviçre ve birkaç başka ülke daha istisnadır. Ancak genel durum böyledir.</li>

        <li class="paragraf-3">Dizeler, Lewis Caroll’ın Through the Looking-Glass’ından. Kendisinin şiire verdiği isim “Jabberwocky”dir (187, 134-6). Bu terim {“ebelekgübelek”, “eveleme geveleme” vb anlamındadır. –çev.} egemen iktisat ile mükemmele yakın örtüşür. “Yakın” diyoruz, zira yıkıcı sonuçları, aslında gülünüp geçilesi halini maskeler. Asıl adı Charles Lutwidge Dodgson (1832-98) olan yazar, Oxford’da matematik hocasıydı. “Jabberwocky”, neoklasik iktisadın şekillendiği yıllarda yazılmıştır. Profesör Dodgson’ın bu gülünçlükleri planladığını bilmek hoş olur diye düşündük.</li>

        <li class="paragraf-3">Bu, Marx’ın “Görünen ile gerçeklik özdeş olsaydı, kurama gerek olmazdı” diye yazmasına yol açan noktadır: Kapital, Cilt. III.</li>

        <li class="paragraf-3">Alfred Marshall (1842-1924) Principles of Economics adlı baş eserini 1890’da yayınladı (8 baskısı yapılmıştır, sonuncu 1928’dedir). Bununla muhtelif kuramcıların çalışmalarını sentezlemiş ve hepsinin ötesine geçmişti. İçlerinde en önemlileri Fransa’dan Leon Walras (1834-1910), İngiltere’den William Stanley Jevons (1835-82) ve Avusturya’dan Carl Menger’dir (1840-1921). Üçü de tezlerini “fayda” kavramı etrafında oluşturmuş ve neoklasik iktisattaki “marjinal fayda”nın temel rolüne zemin hazırlamışlardır. İçlerinde en soyut olan, genel denge” kuramıyla, Walras’tır. Mübadele ile kapitalizasyon arasındaki bağlantı açısından en işlevsel olan da Jevons’tır. Menger’in, değerin (emek değer kuramının nesnel temelleriyle taban tabana zıt) “öznel temeli” ile ilgili tezleri günümüze kadar ulaşmıştır. Katkılar böyleyken, Marshall’ın, –her ne kadar kendisi esasen bir matematikçi ise de,– kuramı (tüm matematiğini eklere atıp) yalın bir dille formüle ederek anlaşılır kılması sayesinde, bu soyut kuramların iktisadi düşüncedeki yerini sağlamlaştırdığını söyleyebiliriz. Bu kapsamda anlatılanları (Smith, Ricardo, Marx ve Keynes de dahil) kavramak için en iyi yol, Leo Rogin’in daha önce değindiğimiz Meaning and Validity of Economic Theory adlı çalışmasını okumaktır.</li>

        <li class="paragraf-3">Aslında bunalımın süpürüp attığı bu kuram, Reagan’lı yıllarda “arz yanlı iktisat” kostümüyle yeniden dönüp yüksek gelir dilimlerinde vergi azaltmanın gerekçesi oldu. O “dilimler”, Say zamanında vergi ödemezdi.</li>

        <li class="paragraf-3">Business Cycle (1939) adlı iki ciltilik devasa çalışmasında.</li>

        <li class="paragraf-3">Hâlâ varlığını sürdüren bu soyut ve gerçek dışı kuram, Marshall’ın çalışması gibi, kendinden öncekilerin sentezidir. Sentez de, The Distribution of Wealth: a Theory of Wages, Interest and Profits (1899/1965) adlı kitabında (Birleşik Devletler’den) John Bates Clark tarafından yapılmıştır. İlginç bir noktadır; oğlu J.M. Clark, Studies in the Economics of Overhead Costs (1923) adlı çalışmasında kendi döneminin gerçeklerine dayanarak yaptığı incelemeler ve vardığı genellemeler sonucunda, neoklasik kuramın ana unsurlarını paramparça etmiş, aynı zamanda mikro ve makro analizin hâlâ kullanılabilir olan (ama kullanılmayan) bir birleşimini sunmuştur. Bir diğer ilginç nokta da John Bates Clark’ın öğrencisi olan Veblen’in J.M. Clark’ın hocası olmasıdır. Yani bu açıdan, adalet yerini bulmuştur.</li>

        <li class="paragraf-3">94 The Nature and Significance of Economic Science adlı çalışmasında (1932, 16; vurgular bana ait).</li>

        <li class="paragraf-3">95 Joseph E. Stiglitz’in iktisada giriş olarak kullanılan Principle of Microeconomics kitabında iktisat şöyle tanımlanır: “kıtlık durumuyla karşı karşıya olan ... bireylerin, firmaların, hükümetlerin ve diğer örgütlerin nasıl tercih yaptıklarını ve bu tercihlerinin toplumsal kaynakların kullanımını nasıl belirlediğini inceler.” Az ileride de şöyle der: “Kıtlık gerçeği ... bireylerin ve firmaların seçim yapma mecburiyetlerini ima eder ...” (1993, 27, 29; vurgular bana ait). Bu arada, Stiglitz’in günümüzün kalburüstü iktisatçılarından biri olduğunu, Dünya Bankası’nın baş ekonomisti olmak için Stanford’daki konumunu terk ettiğini belirtmek gerekir. Oraya geçtiğinden beri, sağduyuya ve uyuma yönelik açıklamalar yapmaktadır –bu kapsamda, iktisadi görüşlerine rağmen, gözetiminde hazırlanan ve (3 Aralık 1998 tarihli) NYT’de verilen 1998 raporunun başlığı şöyledir: “IMF ve ABD Asya Krizini kötü idare etti; Dünya Bankası’nın yükümlülükleri”. Artık, Banka’nın başındaki esas hedefinin yoksul ülkelerin ihtiyaçları olduğunu söylüyor. Ama o ülkelerin temel meseleleri tercih yapmak değil, canlarını kurtarmak. Canlarını kurtarmaya çalıştıkları şey de, şirketlerin (ve hükümetlerin) tercihleri sonucunda karşı karşıya kaldıkları yıkım. Ocak 2000’de Stiglitz Dünya Bankası’nındaki görevinden istifa etti –veya mecbur edildi.</li>

        <li class="paragraf-3">Daha önce de değindiğim The Waste of Nations adlı kitabımın ana temasıdır.</li>

        <li class="paragraf-3">Veblen, Theory of Leisure Class (1899) adlı kitabını hazırladığı yıllarda, kadın, kapitalizm ve erkek egemenliği konusunu incelediği üç makale yazdı: “The Beginnings of Ownership”, “The Barbarian Status of Women” ve “The Economic Theory of Women’s Dress”. Her biri son derece ilginç ve önemli olan bu makalelerde dikkate değer sonuçlara varmıştır: 1) Özel mülkün ilk biçimi, ilkel dönemlerdeki savaşlarda esir alınan kadınlardı. 2) Barbarlık döneminde (yani yerleşik tarım başladığında) en itibarlı işlevler olan savaş ve avcılık, erkekler tarafından yürütülürdü; oysa kalıcılık açısından en yararlı ve “ilerici” olan tarımı kadınlar yapıyordu. Ama kadınlar, daha düşük bir statüde olacak şekilde, erkekler tarafından “edinilmişti”. 3) Kadınların –burada sözü edilen kadın, kendisinin “temel kitle” dediği çalışan sınıftan değildir– kıyafetleri iki amaca yöneliktir: Rahatlık ve görünüş. “Moda” olarak algılanan kıyafet, hemen hemen sadece görünüş amacıyla ilgilidir. O “görünüş” de, kıyafetin parasını ödeyen erkeğin statüsünü anlatır. Kadının –yüksek topuk, dar korse vb– kıyafeti nedeniyle iş görmez olduğu ne kadar “aşikâr” ise, parasını ona sarf eden erkeğin toplumdaki yerinin yüksek olduğu da o kadar bellidir. Bu genellemeler, makalelerde de bu sırayla yer alıyor. Roman sevenler Edith Wharton’un New York’un yüzyıl dönümündeki halini anlatan romanlarına bakabilirler; yazarın bazı teşhisleri öyledir ki Veblen’den esinlendiğini düşünmek pek de abartılı olmaz. House of Mirth adlı eserine bakınız.</li>

        <li class="paragraf-3">The Longer View’da (1971) yeniden basılan “Theses on Advertising” başlıklı denemesinde.</li>

        <li class="paragraf-3">“Küçük işletme”, Birleşik Devletler’de, yere ve zamana göre değişmekle birlikte, 500’den az işçi çalıştıran işletme şeklinde tanımlanıyor. Oysa 100 çalışanı olmak, neredeyse bütün işletmeler için çok büyük demektir.</li>

        <li class="paragraf-3">İngiliz neoklasiklerini savunmak adına denilebilir ki yapısı itibarıyla İngiliz ekonomisi en az tekelci olandır. Ama bu da yetmez, zira Marshall’ın yazdığı dönemde, birleşme ve birlikleşme süreçleri “cüz No.3”ünü anakronik kılıyordu.</li>

        <li class="paragraf-3">Belirttiğimiz gibi, Marx, gençliğinden beri radikal ve (“ilk elyazmaları”nın tarihi) 1843 yılında kapitalist toplumu eleştiren biriydi. Onu kapitalizmin ekonomi politiğini incelemeye zorlayan Engels olmuştu. O zorlama zonucunda Marx, kapitalizmin “iktisadı” üstüne, son üç tanesi Kapital olmak üzere, on ciltten fazla yazmıştır.</li>

        <li class="paragraf-3">Önceki bölümün 48 numaralı dipnotunda, Kapital’in Marx’ın planladığı dört “kitapçık”tan biri olduğunu söylemiştik. Diğer üçü –yani bizim Devlet, sosyoloji ve emperyalizm dediğimiz başlıklarla ilgili olanlar– konusunda, daha o zamandan başlayarak takipçileri tarafından bile ilave bir şey yapılmamış, her şey bugüne kalmıştır. Elbette, Marx bu noktalarla ilgili çarpıcı ve özlü tespitlerde bulunmuştur. Mesela Devlet ile ilgili olarak “tamamıyla burjuvazinin ortaklaşa işlerini yürütmekle görevli idare heyeti”; veya “sosyoloji” ile ilgili ileri sürdüğü “her çağın egemen fikirleri, o çağın egemen sınıfının fikirleridir”. Başkaları da vardır. Ancak, bu tespitler Marx tarafından söylenmiş olmakla birlikte, çözümleme değildir.</li>

        <li class="paragraf-3">İngilizce orijinali broşür olarak 1904’te yayınlandı ve Grundrisse’nin girişi yapıldı. Grundrisse 1858’de bitti ve 1859’da Almanca yayınlandı; İngilizce ilk yayınlanışı da 1973’tedir.</li>

        <li class="paragraf-3">Yine bir broşür olan ve Selected Works (1967) içinde yer alan The Eighteenth Brumaire of Louis Bonaparte’ın başlangıç cümlesi içindedir.</li>

        <li class="paragraf-3">Verilen parça Marx’ın (en) özlü/şiirsel formu olarak görülebilecek bir metin. Bu noktada, bir an için onun iktisat kuramına gireceğim. Kuramının daha açık, derinlikli ve detaylı sunumu E.K. Hunt’ta (1979, Chapter 9) yer alıyor. Daha az teknik olsun denilirse, John Gurley’nin Challengers to Capitalism: Marx, Lenin, Stalin, and Mao (1979) adlı kusursuz eserinde Chapter 3’e bakılabilir. Kapital’in üç cildinin çözümlemesini birleştiren daha kapsamlı bir inceleme olan Paul M. Sweezy’nin The Theory of Capitalist Development (1942) adlı kitabı, o zamanın (1942) dünyasına ilişkin birtakım gözlemler eskimiş olmakla birlikte, hâlâ, Marx tarzı iktisat kuramı üzerine yapılmış en iyi çalışmadır. Ancak Marx, asla salt iktisat kuramı yapmadı. Marx’ın etik, sosyal ve felsefi değerlendirmesi için Bertell Ollman’ın daha önce de andığımız Alienation: Marx’s Conception of Man in Capitalist Society (1976) adlı kitabına bakabilirsiniz. Burada, sermayenin baskısından sıyrılmaya çalışan –ve eleştirenlerce “Marksist” olarak nitelenen– toplumlar (Rusya, Çin, Küba, Şili, Vietnam ve diğerleri) hakkındaki eleştirilerin sahte tutumlarına değinmeden geçmeyeceğim. Aslında bunlara başarısız sosyalist toplumlar demek ve neden öyle olduklarını araştırmak gerekir. Ama tabii bu da “başarılı” kapitalist ülkelerin bu toplumlara karşı askerî ve ekonomik saldırılarının eleştirisini gerektirir. Okuyanlar bilirler, Marx’ın kapitalizm sonrası toplum için bir planı, programı yahut tasarımı yoktur. Birtakım özlü tespitleri olduğu doğrudur ve en meşhurları da, başarılı devrimin getireceği toplumu tarif eden şu slogandır: “herkesten yeteneği ölçüsünde, herkese yaptığı iş ölçüsünde”. Böylece gerçekleşecek ilerlemenin getireceği toplumu tarif eden slogan da şudur: “herkesten yeteneği ölçüsünde, herkese ihtiyacı ölçüsünde”. Ayrıca kendisinin açıkça belirttiği gibi, çalışması, “geleceğe yönelik reçeteler düzenlemeye” değil, anlamaya yönelikti. İyi toplum modelinin başı da sonu da kapitalizmdir, ötesi hava cıvadır.</li>

        <li class="paragraf-3">Principles of Political Economy and Taxation (1817, I) adlı kitabında Preface böyle başlar.</li>

        <li class="paragraf-3">Veblen’in bu bağlamla ilgili ana çalışmaları: The Theory of Business Enterprise (1904), The Instinct of Workmanship (1914), (dış ticaret ve emperyalizmle ilgili olarak) An Inquiry into the Nature of Peace and the Terms of its Perpetuation (1917), Metodolojiyle ilgili denemeleri The Place of Science in Modern Civilization (1919a) ve Absentee Ownership and Business Enterprise in Recent Times (1923).</li>

        <li class="paragraf-3">Place of Science ... (1919a, 410-11).</li>

        <li class="paragraf-3">Buna rağmen ben de öyle bir şey yapmaya çalıştım. Veblen’le ilgili açıklamaların bazıları, çalışmalarının büyük kısmından “bütünlüklü bir metin” oluşturmaya çalışan Thorstein Veblen (Dowd, 1964a/1999) adlı küçük bir kitaptan alınmıştır. Ayrıca, kısmen, kendisini C. Wright Mills ile kıyasladığım “On Veblen, Mills ... and The Decline of Criticism” (1964b) adlı makaleye de başvurdum. Bizzat kendisi öyle bir arayış içinde değilse de, Veblen’in, radikalden tutucuya, kuramsalcıdan kuram karşıtına değişen bir yelpazede yer alan pek çok izleyicisi olduğunu eklemekte yarar var. Hatta onun çizgisini sürdürme çabasında bir gazete vardır: The Journal of Economic Issues. Bu çizgi “kurumsalcılık” veya “kurumsal iktisat” adıyla bilinir.</li>

        <li class="paragraf-3">The Place of Science ... (1919a, 73-4) içinde “The Limitations of Marginal Utility” başlıklı denemesinden.</li>

        <li class="paragraf-3">The Vested Interests and the Common Man (1919b, 141) içinde.</li>

        <li class="paragraf-3">The Higher Learning in America: A Memorandum on the Conduct of Universities by Businessmen (1918) içinde. 1908’de (Veblen’e Stanford’da kapının gösterilmesinden hemen sonra) yazılmıştır ve on yıl boyunca basılamamıştır –sebeplerden biri de orijinal başlığıdır: A Study in Total Depravity. Zaten daha kibar bir başlık, üniversitelerin “işadamlarınca yönlendirilmesinde” sakınca görmeyenler –ki artık çoğunluk sayılırlar– dışında kalanlar için, epeyce şaşırtıcı olurdu.</li>

        <li class="paragraf-3">Theory of Business Enterprise (1904, 391-3). Bu sözleri 1950’lere kadar henüz okumamıştım; II. Dünya Savaşı sırasında askerde olduğum dört yıl içinde Veblen’in sözünü ettiği itaatsizlikten dört kere divanı harbe çıktım. Belli ki sebep Veblen hayranlığıymış.</li>

        <li class="paragraf-3">Veblen, o “içgüdünün” bir “doğal yönelim” (yani örneğin günebakanın güneşe dönmesi) olmadığını, fakat “içgüdünün hedefe yönelik uyarlanma bilincini gerektirdiğini” açıkça belirtir (1914.4).</li>
      </ol>

      <p class="arabaslik-sol">BÖLÜM 3: CAN ÇEKİŞME</p>

      <ol class="List-1">
        <li class="paragraf-3">Ceteris paribus, iktisatçıların sıkça kullandığı gözde bir terimdir. Öte yandan kullananların Latincesi sadece bu ve bir de et cetera ile sınırlıdır. Ama kimin umurunda ki?</li>

        <li class="paragraf-3">Keynesçi makro “model” bu bölümde ele alınacak. Modelin yöntemini eleştirmekle birlikte, kendinin yararlı olduğunu söyleyeceğiz. Bu çerçevede iki noktaya değinilebilir: 1) Keynes, modelindeki tezleri daha alt bir soyutlama düzeyinde de etkili bir şekilde getirebilirdi; aslında, daha önce vurguladığımız gibi, en azından “aşırı kapasite” ile (veya adı her ne ise onunla) ilgili savı Malthus, Marx, Hobson ve Veblen tarafından da ileri sürülmüştür. 2) Keynesçi savlardaki arızalar bizzat kendi soyutlama kaynağında mevcuttur –bir tanesi de, politika oluşturmayla ilgisi açısından, iktidarla ilgili olanlardır. Bir şeyi daha ekleyebiliriz: Keynes, savını, en iyi şekliyle (The General Theory içinde) olağan bir dille koymuştur. Yani, o “model” kendisi için bile gereksizdi. Ne var ki pek çok kimse gibi, Keynes de, konusu kapsamındaki iktisatçılarla ilgili olarak, “onların diliyle konuşma” zorunluluğunu hissetmişti. Bu noktanın ileride Keynes ile ilgili pasajlarda açıklığa kavuşacağını umuyorum.</li>

        <li class="paragraf-3">Örneğin Adam Smith’in yaptığı budur. Ama ondan sonrakiler içinde böyle yapanlar giderek azalmıştır. Son yıllarda, iktisatçıların verdikleri izlenim, kapitalizm (yani, “serbest piyasa”) dışında bir toplumsal ilişkiler ağının sanki yapay, doğal-olmayan bir şey olduğu, tabiri caizse, kapitalist olmaya baktığıdır. Başka türlü söylersek, (insan doğasına veyahut Tanrı’nın isteğine uygunluk anlamında) “doğal” olan, kapitalizmin toplumsal ilişkileriyle uygunluk gösteren kurumsallıklardır. Daha o zaman yaygın bir kanaat olması nedeniyle Marx’a şu açıklamayı yaptırmıştır: “Bu yüzden bir tarih olmuştur, ama artık olmayacaktır.” Kaldı ki 1980’lerde de The End of History? (Tarihin Sonu mu?) adlı bir kitap yok muydu zaten? (Bunun için de Marx’tan bir alıntı yapmak gerekirse, daha önce de değindiğimiz The Eighteenth Brumaire’de dediği gibi, “birincisi trajedi, ikincisi [üçüncüsü, dördüncüsü ...] fars”.</li>

        <li class="paragraf-3">Savaşın, siperlerdekiler kadar evlerinde kalanlar üzerindeki sarsıcı ve korkunç etkileri Paul Fussell’ın The Great War and Modern Memory (1975) eserinde anlatılır. Ayrıca Erich Maria Remarque’ın All Quiet on the Western Front (1928, 1996) adlı savaş karşıtı romanına da bakınız.</li>

        <li class="paragraf-3">Varsayalım ki öyle. Bunu söylemenin mümkün olduğu durum, en az modern –en az sanayileşmiş, en az “kapitalistik” ve sömürgeciliğin ve emperyalizmin 1914’ten önce veya sonra hiçbir şekilde el sürmediği, –örneğin Macaristan, Çin, Türkiye, Vietnam, Küba gibi toplumlardır.</li>

        <li class="paragraf-3">Bunu ileride daha eksiksiz tartışacağız. Burada, öncelikle Macaristan, Portekiz ve İspanya olmak üzere, faşistlerin başka ülkelerde de iktidara geldiklerini eklemekle yetinelim. Daha önce Avusturya-Macaristan İmparatorluğu’nun parçası olan Macaristan, 1918’de sosyal demokratların, 1919’da komünistlerin, 1920’de (ve bu tarihten sonra II. Dünya Savaşı’na kadar) faşistlerin yönetimindeydi. 18. yüzyıldan sonra Britanya’nın ekonomik sömürgesi olan Portekiz, savaşın bitimiyle düştüğü girdabın sonunda, 1925’te Antonio Salazar liderliğindeki coup d’état ile faşist rejime çıktı (1970’lere kadar sürmüştür). Yine Britanya’nın iktisadi kolonisi olan İspanya, 1920’lerde istikrarsız bir monarşiyle yönetilirken, 1923’te Miguel Primo de Rivera yönetiminde fiilen faşist olmuştu; sonra, 1931’deki demokratik seçimlerle iktidara gelen ılımlı sosyal demokrat hükümet, 1936-39 yıllarındaki iç savaşta, arkasında Alman uçaklarının ve İtalyan birliklerinin yardımından ve teşvikinden başka Birleşik Devletler’in (ve başka ülkelerin) dolaylı askerî ikmali bulunan General Franko tarafından devrildi. Bütün bu anlattıklarımız içinde en öne çıkan, İspanya İç Savaşıdır ve üstüne çok şey yazılmıştır. İçlerinde en kapsamlı ve vurucu olanı da Gerald Brenan’ın The Spanish Labyrinth: An Account of the Social and Political Background of the Spanish Civil War (1943) adlı eseridir. Ayrıca George Orwell’in (gönüllü bir cumhuriyetçi olarak gözlemlerine dayanarak yazdığı) Homage to Catalonia adlı kitabı da aynı trajediyi ve husumeti ele alır. İyi romanlar savaşın korkunçluğunu tarihten çok daha iyi öykülüyor; işte İspanya için iki örnek: André Malraux’nun Man’s Hope (1939) adlı romanı bir klasiktir. Çatışmaların dehşetini insanın içine işleyecek şekilde resmeden bir diğeri de Ramon J. Sender’in Seven Red Sundays (1961) adlı eseridir.</li>

        <li class="paragraf-3">Bu kapsamda temel kaynağım, ayrıca belirtmedikçe, W. Arthur Lewis’in Economic Survey: 1919-1939 (1949) adlı kusursuz çalışması olacaktır.</li>

        <li class="paragraf-3">Lewis (1949, 16). Ancak, kendinin de belirttiği gibi, tahribat ciddiydi. Ayrıca yarım milyon konut ya yıkılmış ya da hasar görmüştü. Yine, 20 binden fazla fabrika, 6 bin kilometre demiryolu ve kanal, 60 binden uzun karayolu, 5 milyon akrdan geniş ekilebilir alan kullanılmaz hale gelmişti. Ama “bu yıkım” II. Dünya Savaşı’nın sonuçlarıyla kıyaslanınca “küçük idi”. Yine de ilk haliyle hiç de öyle görünmüyordu tabii.</li>

        <li class="paragraf-3">Bu kitabın adandığı üç isimden biri olan M.M. Knight, savaş sırasında “Lafayette Escadrille” adıyla bilinen uçuş ekibinden bir pilottu. Savaştan sonra Macaristan’da Kızıl Haç için çalışmıştır.</li>

        <li class="paragraf-3">Savaş sırasında başlayan ciddi enflasyon savaştan sonra fırlamıştır. Fiyatlar 1918’de (1913’ten başlayarak) ABD’de iki katına, Britanya’da üç katına, Fransa’da beş katından ve Almanya’da da 15 katından yukarı çıkmıştı.</li>

        <li class="paragraf-3">Bunun nicellik ötesinde anlamları vardır: gelirler küçülmemiş, tersine büyümüşlerdir. Yani klasik genişleme/daralma evreleri yerine hissedilir bir canlanma olmuştur. Bu da, bizzat savaşa katıldığımız dönemde had safhada olan mal kıtlıklarıyla birlikte değerlendirildiğinde, tüketim malları açısından çok güçlü düzeyde bir “bastırılmış talep” ve yeni dayanıklı tüketim mallarına dönük artırılmış ya da desteklenmiş üretim kapasitesi demek oluyordu ki zamanlaması mükemmeldi –üstelik sadece Birleşik Devletler’de bu şekilde meydana gelmiştir.</li>

        <li class="paragraf-3">Lewis (1949, 24) bunu gösteren bir tablo sunuyor. Burada, 1913 toptan eşya fiyatlarını 100 aldığı endeks, Aralık 1918’de 245’e, Aralık 1923’te 126’000’000’000’000’a (trilyona) tırmanıyor. Enflasyonun başlangıçtaki itişi, savaş sırasındaki askerî harcamaların yol açtığı açıklardan geliyordu. Bu parasal genişleme savaştan sonra da, Almanya (esas olarak Versay nedeniyle) ithalatını ödeyemediği için, katlanarak devam etti. Fiyatlardaki ürkütücü artışlar sürekli ücret taleplerine yol açtı, oluşan sarmal böylece büyüdü. Almanya bütün rekorları kırmıştı ama, enflasyon başka yerlerde de göz alıyordu: döneme ilişkin rakamlar itibarıyla fiyatlar Avusturya’da 14’000 kat, Macaristan’da 23’000 kat, Polonya’da 2’500’000 kat ve Rusya’da da 4’000’000’000 (milyar) kat yükselmiştir.</li>

        <li class="paragraf-3">Enflasyon, ABD’nin 1923 yılındaki müdahalesi (“Dawes Planı”) ile kontrole alınmıştır ve IMF müdahalelerin bir ön versiyonu şeklindedir. ABD, sonuç olarak Almanya’ya yeni bir para arzı için kredi açmış oluyordu ki mevcut para biriminin tedavülden kalkması demekti. Bu da eski Mark’ların yenileriyle değiştirilmesini gerektiriyordu. O muazzam şaşkınlığı, korkuyu ve karmaşayı tahayyül etmek mümkündür. Operasyon o dönemde işe yaradı: 1925 yılında Alman ekonomisi düzelmeye başladı. Ama sadece dört yıl sürdü.</li>

        <li class="paragraf-3">Economic Consequences of the Peace’inde Keynes’in kabul edemediği şey de budur zaten. Haliyle, Almanya’nın “meşru sahibi” olarak Alsace-Lorraine’e dönmesi son derece mantıklıydı. Mantıksız olansa, Almanya’yı ödenmesi imkânsız (nitekim büyük kısmı ödenmedi) bir savaş tazminatı yüküne sokan iktisadi akılsızlıktı. Bu, aynı zamanda, Almanya’yı gemi taşımacılığından, topraklarından yoksun bırakıyor, sakatlayıcı cezalar getiriyordu. Böyle durumların anlaşılır ve tehlikesiz sonuçlardan ziyade kindar ve tamahkâr güdülere yol açacağını kavramak için Almanya’nın dostu olmak filan gerekmez.</li>

        <li class="paragraf-3">İktisat tarihçisi Alexander Gerschenkron’un kusursuz çalışmasına bakınız: Bread and Democracy in Germany (1943). İlerideki referanslara ek olarak, o dönemin, zalimce eğlendirmek üzere, hatta “puantilist” denilebilecek şekilde resmedildiği, Cristopher Isherwood’un Berlis Stories’indeki öykülerden biri, “I am a Camera” adıyla oyunlaştırılmış, sonradan “Cabaret” adıyla müzikli oyun yapılmış, ardından da yine aynı isimle filmi çekilmiştir. “Cabaret”, geçtiğimiz dönemde, yeni ve daha insafsız biçimiyle yine New York sahnelerindeydi. Öykünün geçtiği yıl 1930’dur. Nazizmin yüzü hemen her sahnede gösterir kendini.</li>

        <li class="paragraf-3">Robert A. Brady, Business as a System of Power (1943b, 86-7). Sondaki tırnağa alınan ifadeler Veblen’e göndermedir.</li>

        <li class="paragraf-3">Aynı yerden. Pasifik savaşına aşina olanlar hatırlar, son dönemde Japonlar gemilere yaptıkları ani saldırılarda uçaklarını bomba gibi kullanmaya başlamışlardı –aslında pratikte bombaydılar. Bunlar kamikaze intihar pilotlarıydı.</li>

        <li class="paragraf-3">Serfleri bizim kölelerimizle aynı zamanda “özgür” oldular. Ancak kaderleri pek öyle devam etmemiş, her ikisi de işkenceli bir “özgürlük” tatmışlardır. Bakınız BKU (1937, Chapter 29).</li>

        <li class="paragraf-3">BKU (1937, 697).</li>

        <li class="paragraf-3">John Reed’in Ten Days that Shook the World adlı kitabı 1917’nin hemen ardından yazıldı. Kerensky’den Lenin’e geçişteki kaotik siyasi durumun canlı bir tasviri olması ve havanın an be an nasıl döndüğünü göstermesi açısından son derece okunmaya değer bir kitaptır.</li>

        <li class="paragraf-3">1917’yi izleyen yılların 1930’lara kadarki eksiksiz bir incelemesi ve çözümlemesi ile ilgili olarak bakınız: Maurice Dobb, Soviet Economic Development since 1917 (1966).</li>

        <li class="paragraf-3">O “savaş”, Sovyet rejimini içeriden ve dışarıdan yıkma çabalarıydı. “Beyaz Ordu”, Britanya ve Birleşik Devletler (ve diğer ülkeler) silahlı kuvvetleri tarafından destekleniyor, donatılıyor ve finanse ediliyordu.</li>
      </ol>

      <p class="paragraf-3 para-style-override-21">Kolçak [Beyaz Ordu’nun lideri] Britanya’dan yarım milyar dolarlık destek aldı. 1919 Mart’ında 850 binden fazla adamdan oluşan Fransız, İngiliz, İtalyan, Romen, Sırp ve Yunanlı içerikli bir karşı devrimci ordu Güney Rusya’ya sokuldu. 1920 Nisan’ından 1921 Mart’ına kadar Lehler Ukrayna’da savaşıyorlardı ... Baltık’ta Britanya tanklarının ve komutanlarının Amerikan benziniyle birlikte bir Beyaz başarısına ulaşmalarına ramak kalmıştı ... Kuzey Rusya’da 5’500 Amerikalıdan ve 37’000 İngiliz’den oluşan birlikler Beyaz rejime destek veriyordu ... Bütün bu dönem boyunca İtilâf Güçlerinin Yüksek Savaş Konseyi, Kızıl hükümeti limanlardan çıkarmamak için denizden abluka uyguluyordu.</p>

      <p class="paragraf-3 para-style-override-21">Yukarıdaki alıntı, Carl Oglesby ile Richar Shaull’un Containment and Change (1967, 34) adlı iki kısımlı kitabın Oglesby’ye ait “parçasındandır”. Oglesby burada Soğuk Savaş’ın ve Vietnam Savaşı’nın 1917’de başladığını göstermeye çalışır.</p>

      <ol class="List-1">
        <li class="paragraf-3">İspanyol İç Savaşı’nın ve “İtilaf” güçlerinin davranışlarının bununla ilişkisi aşağıda ele alınacak. Burada şunu belirtelim: 1938 sonbaharının sonlarında Birleşik Devletler’in, Britanya’nın, Fransa’nın ve Almanya’nın temsilcileri, (fiyatları ve coğrafi kotaları tespit etmek için) ülkeler arası bir çelik karteli oluşturmak üzere Almanya’da toplanmışlardı.</li>

        <li class="paragraf-3">O zamanlar Winston Churchill bunlar lehinde –ünlü– değerlendirmelerini yapıyordu.</li>

        <li class="paragraf-3">1938’de Roosevelt, Birleşik Devletler’den satın alınmış askerî malzemeyle yüklü İspanyol Cumhuriyetçi (“Dayanışmacı”) hükümetine ait kargo gemisi Mar Cantabrico’nun New York limanından ayrılmasını engellemişti. Yine aynı anda (1938’de!) ABD hükümeti, –hepsi de faşist, hepsi de askerî yayılmacılık peşindeki– Japonya’ya, Almanya’ya ve İtalya’ya petrol sevki yapılırken başka tarafa bakıyordu. Bu sırada İtalya destek olarak 50 bin kayıtlı piyade gönderiyor, Almanya da Franco’nun hava gücünün tamamını tedarik ediyordu (çoğu Stuka bombardıman uçaklarıydı, sonradan Belçika’nın, Hollanda’nın ve Fransa’nın yollarının bombalanması ve makineliyle taranmasında kullanıldılar).</li>

        <li class="paragraf-3">Müttefiklerin İtalya’ya çıktıkları 1943 yılında. Kısa süre sonra Mussolini Kuzey’de yakalandı, vuruldu ve bir meydanda asıldı. Alman birlikleri savunmalarını toplamak için Orta Avrupa’nın kuzey kısımlarına doğru çekiliyorlardı. Kuzeydeki orduları, Sovyetler Birliği’ne karşı giriştikleri saldırıda uğradıkları başarısızlıktan ve felaketten sonra tükenmişlerdi.</li>

        <li class="paragraf-3">Harold Laski’nin The Rise of European Liberalism (1936) adlı kitabından.</li>

        <li class="paragraf-3">1912’de örgütlü işçi sayısı (başka ülkelere kıyasla) tarımsal işçi nüfusunun hem olağanüstü büyüklüğünü hem de sanayidekilerle eşit büyüklüğünü gösterir: Tarımda 408 bin işçi vardı, sanayide de 450 bin (Brady, 1943b, 67). Bu konuda epey geniş bir literatür vardır. Bazılarına yeri geldikçe değineceğiz. Burada iki enfes filmden bahsedelim. Biri, çiftliklerde çalışanlarla, diğeri de tekstilde çalışanlarla ilgilidir. İlk film, Bitter Rice, pirinç işletmelerindeki mücadeleyi anlatır. Diğer filmin adı da The Organizer: Filme ismini veren adam, yoksul, kendini adamış bir örgütçüdür (Marcello Mastroianni, 1960’larda, belki de hayatının performansında). Olaylar, yüzyılın dönümünde, Sanayi Devrimi’nin ilk dönem koşullarında, erkeklerin, kadınların ve çocukların çalıştırıldığı tehlikeli ve sağır edici makinelerle dolu, kazaların sıradanlaştığı bir pamuklu dokuma fabrikasında geçer. (Filmdeki “fabrika”, hâlâ işletildiği sırada Yugoslavya’dan ödünç alınmıştır.) Film, Sanayi Devrimi’ndeki zulmü (şiddeti ve dehşeti) duyumsamak açısından sayısız kitaba bedeldir.</li>

        <li class="paragraf-3">Gaetano Salvemini’nin Under the Axe of Fascism (1936) ile The Origins of Fascism in Italy (1973) adlı eserlerine ve Carl T. Schmidt’in The Plough and the Sword (1938) ile The Corporate State in Action (1939) isimli kitaplarına bakınız. Katolik Kilisesi ve İtalyan Faşizmi ile ilgili bir açıklama: Kilise, Papa 13. Leo’nun 1891’deki genelgesi Rerum Novarum (“son gelişmeler”) ile başlayarak, kapitalizmin Kilisenin istikrarı açısından tehlikelerinin farkında olduğunu göstermiştir (tarım işçilerinin mücadelesinde ortaya çıktığı gibi). 13. Leo mesajında, yontulmamış kapitalizmin, toplumsal çatışmayı ve kuşkuculuğu uyarması yanında aileye dönük tehditleri nedeniyle, ehlileştirilmesi gerektiğini söylüyordu. Buradan giderek, “korporatif düzen” adlı Katolik kavram doğdu: Bu da, toplumun tüm unsurlarının daha üstün bir iyi uğruna uyumlu birlikteliği şeklindeki ortaçağ toplumsal yapısına dönüş, demekti. Ortaçağın dünyasında en yüksek düzeyden “uyum” da, tepedeki birkaç kişinin gücüne boyun eğilmesine bağlıydı. Bu arada kapitalizm “kızıl” sendikaların büyümesini uyarıyordu. Genelgeden sonra Kilise de katolik sendikalar için aynı şeyi yapmaya başladı. O dönemle Mussolini’nin zaferi arasında geçen dönemde Kilise, emek örgütlenmelerinde siyaseten aktif olmuştur. Ama Mussolini çıkışı itibarıyla Sosyalist (1914’de militarist görüşleri nedeniyle atıldı) ve Kilise karşıtı idi. Bu yüzden faşist yönetimin ilk yılları Kilise için huzurlu geçmemiştir. Bu durum 1929’daki Lateran Accord ile değişti, istenilen uyum sonunda sağlandı –tabii Papa 13. Leo’nun düşündüğü tam tamına bu değildi. Bakınız: Brady (1943b, 58 ff) ve Salvemini (1973, Chapter 27).</li>

        <li class="paragraf-3">Çarpışmalarda 500 bin ölü ve 500 bin yaralı; savaş nedeniyle çıkan salgınlarda 1 milyon ölü. Salvemini (1973, 7). Bu sayılar, Birleşik Devletler ile karşılaştırma yapılırsa daha bir anlam kazanır. ABD’nin nüfusu 4 kat daha fazladır. Aynı dönemde Birleşik Devletler’de de pek çok ölü ve yaralı vardı, hatta sadece gripten ölenler bile birkaç bindi: Bunlar da az değildir elbette, ama İtalyanların insan kayıplarının sekizde biri kadar bile değildir.</li>

        <li class="paragraf-3">Bir film daha: “The Great War”. İtalya’da 1960’da yapıldı. Son derece popülerdi. İki İtalyan askerinin Alpler’de, bir İtalyan ve Avusturyalı mezarlığına dönen Piave ırmağı civarındaki kavgalarını anlatır. Bu talihsiz acemi askerler düşman hatlarının arkasında kaybolurlar. Sonra yakalanırlar, (yanlışlıkla) casus olmakla suçlanırlar ve bir dizi acı deneyimden sonra idam edilirler: Pek çok İtalyan için tamamıyla bir hiç uğruna, tıpkı savaşın kendi gibi. Önemli bir nokta da, bu iki “kahramanın” filmin yapıldığı yıllarda İtalya’nın en popüler yıldızları olmasıydı: Alberto Sordi ve Vittorio Gassmann. İlki bir komedyen, ikincisi de romantik bir jöndü.</li>

        <li class="paragraf-3">Bakınız: Salvemini (1973, Chapter 2).</li>

        <li class="paragraf-3">Bakınız: Quintin Hoare ve G.N. Smith (eds), Selections from the Prison Notebooks of Antonio Gramsci (1971) ile Gramsci The Modern Prince and Other Writings (1967). Gramsci hakkında ve ona dayanarak yazılan pek çok kitap vardır. İçlerinde, bence, en yararlı olanlar: Carl Boggs’un Gramsci’s Marxism ile John M. Cammett’in Aontonio Gramsci and the Origins of Italian Communism (1967) adlı eserlerdir.</li>

        <li class="paragraf-3">Cammett (1967, 204). Gwynn Williams’tan alıntı yapıyor. Gramsci’nin hegemonya fikrinin nüvesi kuşkusuz Marx’tadır:</li>
      </ol>

      <p class="paragraf-3 para-style-override-21">Her çağda hâkim sınıfın fikirleri, hâkim fikirlerdir. Yani, toplumun maddi kuvvetine hâkim olan sınıf, aynı zamanda düşünsel gücün de hâkimidir. Maddi üretim araçlarının tasarrufunu elinde bulunduran sınıf, zihinsel üretim araçları üzerinde de kontrole sahiptir ve böylelikle, genel olarak, zihinsel üretim araçlarından yoksun olanların fikirleri de diğer sınıfa tabidir.</p>

      <p class="paragraf-3 para-style-override-21">Yukarıdaki pasaj, Robert C. Tucker editörlüğündeki The Marx-Engels Reader (1978, 172; vurgular aslında vardır) adlı derlemedeki The German Ideology adlı kitaptan alınmıştır.</p>

      <ol class="List-1">
        <li class="paragraf-3">Prison Notebooks (1971, 238).</li>

        <li class="paragraf-3">Buna, Gramsci’nin faşist bir hapishanede olması nedeniyle yazılarının sansür edilmesinden dolayı kullandığı dolambaçlı ifadeleri eklemek de mümkündür. Dolayısıyla o da (Veblen gibi) “hâkim sınıf” türünden ifadeler yerine “burjuvazinin ideolojik hegemonyası” vb ifadeler kullanmıştır. Bu arada, ABD kapitalizminin “ideolojik hegemonya”sı karşılığında ilk ödülü alma şerefine nail olduğunu belirtmeden geçmeyelim.</li>

        <li class="paragraf-3">1938 itibarıyla Nazi Almanya için de doğrudur. Aşağıya bakınız.</li>

        <li class="paragraf-3">İtalyan faşizmini selim bir durum olarak göstermeye imkân yoktur. Olmamıştır da. Acımasız, her açıdan akıl dışı, militer ve ölümcül bir toplumdu. Sırf sürecin kendi tehlikeleri bir yana, 20 yıllık yönetimleri boyunca yönetimlerine karşı çıkan binlerce İtalyan hayatlarını tehlikeye atmıştır (her ne kadar sadece onlardan ibaret değilse de, içlerinde en dikkat çekenler, II. Dünya Savaşı sırasında, partizanlar olmuştur). Bu süreci anlatan güzel bir roman, hâlâ okunur, Ignazio Silone’nin Fontamara’sıdır (1934). Aslında getto sözcüğü İtalyancadır. Ayrıca Yahudiler İtalya’da pohpohlanmak dışında her muameleyle karşılaşmışlardır. Yine de İtalyanların 1943 yılına kadar, güçlü Alman baskısından önce Soykırıma katılmadıkları, sonradan da gönülsüz olarak girdikleri doğrudur. Primo Levi’nin If Not Now, When? adlı enfes romanı, Yahudi bir Rus askeri etrafında gelişir. Asker, Nazi hatlarının arkasında kısılı kalır. Savaş sonunda kendini İtalya’da bulduğunda, görüp öğrendikleri karşısında aptallaşarak söylediği sözler İtalyanların tutumu hakkında fikir verir: “Yahudiler farklı kıyafet bile giymiyorlar.” Bir de, Carlo Levi’nin (akraba değiller) sevimli romanı var, anti-faşist olduğu için tutuklanmasıyla ilgili: Christ Stopped at Eboli. Levi, Almanya’da olsa ya gaz odasına giderdi ya da boynu vurulurdu. Ama İtalya’daydı ve Güney’de küçük bir köye sürgün edilmişti. Söylenecekler bunlardır. İtalyan faşizmi faşisttir. Yani, acımasız ve ölümcüldür, insafsızdır, çeşitli savaşlarda uğrunda ve aleyhinde savaşan İtalyanları öldürmüş, onlara zulmetmiştir.</li>

        <li class="paragraf-3">Bunun en çarpıcı örneği Britanya İmparatorluğu’nun “incisi” olan Hindistan idi. Hindistan, savaşın bitimiyle talep ettiği bağımsızlığı tek bir silah atılmadan 1947 yılında elde etti (Birleşik Devletler’in baskısıyla oldu, ardında da Britanya’nın acil ihtiyaç duyduğu 3-5 milyar dolarlık kredi geldi). Güçlü ülkelerin krizlerle birlikte gevşeyen baskısı, ilk olarak André Gunder Frank tarafından “bağımlılık kuramı” ile çözümlenmiştir. Bakınız: D. Cockroft, André Gunder Frank, Dale L. Johnson, Dependence and Underdevelopment (1912), Chapter 1.</li>

        <li class="paragraf-3">Savaşın malum “batağı”, André Malraux’nun Man’s Fate (1927) adlı ilk romanında ölümsüzleşmiştir. Unutulmaz bir sahnedir: Bir Kızıl asker, lokomotifin kükreyen fırınına atılır. Malraux daha sonra İspanya’da o savaşta çarpıştı. (Ama –yahut, ve?– peşinden de II. Dünya Savaşı’ndan sonra, de Gaulle hükümetinde bakan oldu: Başkan de Gaulle’ün “sol-eli” diye esprisi yapılmıştır.)</li>

        <li class="paragraf-3">Aslında sınaî üretim o konuşmadan önce gevşemeye başlamıştı bile. Daha da önemlisi (yakında açıklayacağımız gibi) ABD’deki “müreffeh on yıl”ın halkın büyük kısmı için öyle olduğu söylenemez. (1920’lerdeki tüm bu “küreselleşme” ve “refah” sözleri, –olguların benzerliğinden başka– bugünkü gibi sinir bozucu, aynı türden gevezeliklerdir. Bakınız Kısım II.)</li>

        <li class="paragraf-3">Lewis (1949, 50).</li>

        <li class="paragraf-3">O dönemle şimdi arasındaki pek çok farktan birkaçını kısaca değerlendirmeye yarar var gibi görünüyor. 1920’lerde Birleşik Devletler dünyanın en güçlü ekonomisi (ve borç veren ülkesi) olmakla birlikte, (mutlak yahut göreli) gücü, ne askerî ne de siyasi açıdan asla şimdiki kadar değildi (şu anda dünyanın en borçlu ülkesidir). Durum böyleyken, o yıllarda ABD, mukadder yıkımı hafifletmek, yavaşlatmak, engellemek için gücünün gerektirdiğinin tam tersini yapmıştı. (Bu durum bugün de tersine dönmüş gibi değildir.) ABD hâlâ dünyanın en güçlü ekonomisidir. Ancak o zamankinden farklı olarak bir diğer güç daha vardır: Japonya. Dünyanın 2 numaralı ekonomisidir. Asya’nın 1 numarasıdır –en büyük borç vereni, ithalatçısı, ihracatçısı ve yatırımcısıdır. Ne var ki Japonya 1991’den bu yana daralmaktadır. Durum epeyce farklıdır (1920’lerde ABD “gönenç” içindeydi). Japonya, 1920’lerin ABD’si gibi, ekonomisini gereğince çekip çeviremedi, ayrıca, en azından çok sık olmasa bile, hayati olan durumlar karşısında üretkenlikle ters düşen tutumlara girdi. Japonya, bütün Asya’nın ekonomisi demektir (GSYİH’si diğer tümünün toplamından büyüktür). O Asya da dünya nüfusunun yarısından fazlasını barındırır. Bu konunun çeşitli yönleri vardır. Hepsine yine döneceğiz.</li>

        <li class="paragraf-3">Lewis’e ek olarak, bağımlılık, George Soule’un Prosperity Decade (1947) ve Broadus Mitchell’in Depression Decade (1947) adlı eserlerinde de yer alır. İki kitap da hem analizi hem de verileriyle gayet yararlıdır. Mitchell’da New Deal politikalarının gelişimiyle ilgili kapsamlı bir sunuş da yer alır.</li>

        <li class="paragraf-3">ABD’de iktisadi “şişkoluğun” sınırı Almanya’dakinden kalındı. Almanya’da ortalama tüketim –zenginlerinki hariç– daima daha düşük olmuştur. Almanya’yla ilgili olarak Thomas Mann’ın Buddenbrooks kitabı, yüzyılın dönümünde Kuzey Almanya’daki Buddenbrook isimli, aşırı şişko bir tacir ailenin öyküsünü anlatır. Öyküde anlatılan bir yemek sahnesi bile tek başına mideyi burmaya yeterlidir.</li>

        <li class="paragraf-3">Söz konusu “ikiliğe” yol açan süreçlerin izini sürmek için bakınız: Du Boff, Accumulation &amp; Power (1989, Chapter 5).</li>

        <li class="paragraf-3">“Nakit” üzerindeki vurgu bana ait. Soule (1947, 288). Tartışmanın tümü ve izlenecek diğer pek çok şey (ve belgeler) küçük bir farkla benim U.S. Capitalis Development (1993, Chapter 4) adlı kitabımda yer alır.</li>

        <li class="paragraf-3">Robert A. Gordon, Economic Instability and Growth: The American Record (1974, 49-52)</li>

        <li class="paragraf-3">Değerler Baran &amp; Sweezy’nin Tekelci Sermaye’sinden (1966, 242). 1937 güzünden 1938’e kadar. 1935’ten sonraki yıllarda uyarıcı mali politika nedeniyle ekonomi hafifçe toparlanmaya başlamıştı. Merkez Bankası enflasyon canavarını bastırmak üzere alarm halindeydi. Böylece ekonomi pilotların ikinci burgu dedikleri sürece girdi. (Aynı yıllar için arkadan gelecek işsizlik değerlerine dikkat.)</li>

        <li class="paragraf-3">Economic Report of the President (1991, 323). Sonraki bölümde değerlendirileceği gibi, işsizliğin resmî ölçüsü sistemli bir şekilde aşağı çekilir. “Çekirdek” işsizler (işinden ayrılmak zorunda kalıp iş bulmayı başaramayanlar) hesaba katılmaz. Tam zamanlı işlerini kaybeden ve bir işe ihtiyacı olup da yarı zamanlı çalışanların işsiz olmadıkları kabul edilir (haftada 1 saat bile çalışsalar). ABD’deki oran, Almanya’daki esaslara göre yüzde 50 daha fazla çıkardı. (Japonlarınki 3 kat yüksek olurdu.) Aynı durum, Avrupa ile kıyaslamada olduğu gibi, yoksulluk oranlarında da vardır.</li>

        <li class="paragraf-3">Creditanstalt bugün de Avusturya’nın en büyük bankasıdır.</li>

        <li class="paragraf-3">Lewis (1949, 63-4).</li>

        <li class="paragraf-3">1929’da ABD sınaî üretimi dünyanın yüzde 40’ından büyüktü. Dokuz temel gıda maddesinden ve hammaddeden oluşan tüketimi de, 15 en büyük ekonominin yüzde 40’ı civarındaydı. Bakınız: Lewis (1949, 57-8).</li>

        <li class="paragraf-3">Detaylar ve NRA’nın faaliyetleri için bakınız: Mitchell (1947, Chapter VII). Daha fazlası için kitabın tamamını inceleyiniz.</li>

        <li class="paragraf-3">Mitchell (1947, 231).</li>

        <li class="paragraf-3">NRA’yı sona erdirmek konusunda “en iyi gerekçe”, küçük işletmeler ve kamu pahasına büyük işletmelerin gücüne verilen ve artırılan yasal destek olurdu. Mahkemenin neredeyse budala sayılabilecek hükmü, New York civarındaki tavukçuluk işinin eyaletlerarası ticaret kapsamında ve federal yargılamaya tabi olmadığıydı. Ama en azından NRA sona ermişti. Bakınız: Mitchell (1947, 238).</li>

        <li class="paragraf-3">FDR’ın en çok etkilendiği kişi, en yakın danışmanı Harry Hopkins idi. Eleanor Roosevelt de gençliğinden bu yana köklü bir şekilde “liberal” çizgideydi ve haliyle FDR’ın kulağı ondaydı. Yine de FDR, en açık olarak, siyasilerden gelenleri dinlemiş gibidir. Öyle ya da böyle, “dinledikleri” sayesinde en popüler başkan olduğu ortadadır. Tam dört kez başkan seçildi –böylece iki dönemden fazla seçilme yasağının sebebi olmuştur. Nitekim, Kongre’yi kontrol ettikleri 1950’lerde GOP tarafından çıkarılan bu kanunun asıl matrak yanı, sonradan Ronald Reagan’ın üçüncü (dördüncü, beşinci ...) dönem seçilmesini engellemiş olmasıdır.</li>

        <li class="paragraf-3">O yıllarla ilgili veriler için bakınız: Gary Knox, “Slums and Poverty”, John E. Ullman editörlüğündeki Social Costs in Modern Society (1983) içinde. 1990’ların sonlarına doğru, –aşırıya kaçan ekonomiye rağmen (veya bağlı olarak?)–durumlar ciddi ölçüde bozulmuştu (Kısım II’de detaylarıyla tartışılacaktır). Örneğin 1995’te “kiralık dairelerdeki yetersizlik” tüm zamanların en yüksek düzeyine (4.4 milyona) çıkmıştı. New York City’de “1995’ten 1997’ye kadar ‘çırpınan kiracı hanehalkının’ sayısı yüzde 3 artmıştı”. “Kamu konutları için sırada 116’000 ... [ve] genel kira yardımı için sırada 203’000” kişi vardı. Değerlerin tümü ABD Sayım verilerinden alınmıştır. (“Çırpınan aile” terimi ile tarif edilen aile dört kişiliktir ve geliri en çok 16 bin dolardır ki New York City’deki dört kişilik bir aile için medyan gelirin yüzde 30’una karşılık gelir. Sonraki bölümde Birleşik Devletler’deki yoksulluk oranlarına bakarken, ne kadar tatsız da olsa, gerçek durumun ciddi ölçüde hafife alındığını göreceğiz.</li>

        <li class="paragraf-3">“Kral Lear” oyunundan elbette. Brady bu metni Spirit and Structure of German Fascism (1937) adlı kitabının başlık sayfasında veriyor. Aşağıda verilenlerin büyük kısmı o kitaptan alınmıştır; bazıları da Brady’ye olan özel ilgimden kaynaklanıyor: “Against Decadence: the Work of Robert A. Brady (1901-63)” (1994).</li>

        <li class="paragraf-3">Brecht ve Weill “Üç Kuruşluk Opera”da birlikte çalıştılar. Oyun aynı zamanda hem satir, hem yakıcı bir eleştiri ve hem de o zaman Almanya’da gelişen durum için bir imdat çığlığıydı. Bir şarkısında –“İnsanoğlunu Hayatta Tutan Nedir?”– Hitler’in kısa süre sonra vereceği yanıtı verir: “Gerçeklerle yüzleşmek zorundasın: İnsanoğlunu vahşet hayatta tutar.” Eserlerini –ayrıca kendilerini de– tanımayanlar için geçenlerde yapılan bir belgesel filmden bahsetmek isteriz: “September Song” –Weill’ın (daha az ölçüde olmak üzere Brecht’in de) müzikli çalışmalarını, son derece başarılı bir şekilde anlatıyor. Çalışmada, William Burroughs’un söylediği ve alıntı yaptığımız şarkıdan başka Weill’ın, Lotte Lenya’nın ve Brecht’in eskiden kalma kayıtları da yer alıyor. Kaçırılmaması gerek. Videosu da olabilir. Almanya’nın çöküş dönemiyle bugünkü Birleşik Devletler’inki arasında pek çok benzerlik olduğunu düşünenler var, ki içlerinden biri de benim.</li>

        <li class="paragraf-3">Bilgi: Rosa Luxemburg harika bir insan, bir armağan, bir sosyal çözümlemeciydi. 1919’da, sokakların hücum kıtaları ve Frei Korps, yani Schutz Staffel’in (S.S., yani Hitler’in “özel muhafızları”) çekirdeği tarafından savaş alanına çevrildiği bir dönemde öldürüldü ve cesedi bir kanala atıldı. Hitler, 1923’teki “Münih Darbesi” girişimiyle kahramanlık statüsü sağlamıştı. Luxemburg ve dönemi ile ilgili harika bir Alman filmi vardır: “Rosa” (videosu da mevcuttur).</li>

        <li class="paragraf-3">Ayrıca, daha önce değindiğimiz gibi Versay’ın pervasızlığının, acımasızlığının ve doymak bilmezliğinin harmanı var. Almanya ile ilgili bu bölümün yazımından kısa bir süre sonra George Kennan’ın aşağıdaki sözlerini gördüğümde sevinmiştim, ama çok fazla şaşırmamıştım:</li>
      </ol>

      <p class="paragraf-3 para-style-override-21">Avrupa’da ve başka yerlerde pek çok kişide hâkim olan, çağdaş Alman halkının saldırgan ve tehlikeli olduğu şeklindeki görüşe hiçbir zaman katılmadım. Almanları, bir bütün olarak, başka Avrupa halklarından daha kötü veya daha iyi olarak görmedim ... Birinci Dünya Savaşı’nın çıkışındaki paylarının, Fransızlardan yahut Ruslardan daha fazla olmadığını, hatta daha az olduğunu düşünüyorum. Ayrıca Nazi egemenliğinde geçen tüm o dönemin de, bir dizi anormal unsurun bir araya gelmesinin sonucu olduğunu düşünüyorum.</p>

      <p class="paragraf-3 para-style-override-21">“A Letter on Germany”, New York Review, 3 Aralık 1998. Kennan’ın Almanya konusunda safiyane yahut duygusal davrandığı fikrine kapılınmaması için, 1929-31 döneminde Nazi’lerin yükselişi sırasında Almanya’da üniversite öğrencisi olduğunu, 1939’dan sonra ABD’nin Berlin Büyükelçiliği’nde iki buçuk yıl memuriyet yaptığını ve bir Alman cezaevinde bir yıl yattığını ekleyelim. 1946’da Moskova’dan çektiği ünlü “telgraf”, Soğuk Savaş halini alan şeyin kilit anı olarak görülür. Ama kendisi, 1946’dan sonra da sıkça direndiği gibi, Soğuk Savaş’ın militer politikalarına karşı olmuştu. Aynı şekilde, (Almanya için Devlet Planlama Dairesi grubunun parçası olarak) Almanya’nın (Sovyetler Birliği’nin yaptığı şekliyle) işgaline ve bölünmesine de karşı olmuştu. Kennan bundan kısa bir süre sonra Daire’den ayrıldı. Durumu “Letter ...” başlıklı yazısında kinayeyle dile getirir: “Hükümet hizmetinde yanlış bir şeyi doğru zamanda söylemenin rutin bir şekilde affedildiğini, fakat doğru bir şeyi yanlış zamanda söylemenin asla affedilmediğini anlamak, benim için olması gerekenden fazla zaman aldı.”</p>

      <ol class="List-1">
        <li class="paragraf-3">O zamanın ilk Nazileriyle bugünün “dazlakları” arasında önemli benzerlikler (ve farklılıklar) vardır. Bugünün dazlakları, seleflerine göre “siyasi” yönleriyle daha zayıf, “kültürel” yönleriyle daha güçlüdür. Fakat o zamanla bugün arasındaki benzerliklerden biri, “anti-kapitalist” olanlarla, milliyetçiliğin militarizmin ve ırkçılığın etkisinde olanlar arasındaki bölünmüşlük gelir. Nitekim 1934’te S.S.lerce yapılan parti konferansı “Uzun Bıçaklar Gecesi”nde katledilenler, anti-kapitalist olanlardı, liderleri Gustav Roehm dahil en az 10 bin adam öldürülmüştü.</li>
      </ol>

      <p class="paragraf-3 para-style-override-21">Birleşik Devletler’de bugünün “dazlakları” içindeki farklılıklar William Finnegan’ın büyük eseri Cold New World: Groweing Up in a Harder Country’de (1998) anlatılır. Ayrıca, Ted Halstead’in, Birleşik Devletler’de (“tembeller, reziller, ağlaklar, serkeşler ve memnuniyetsizler” olarak görülen) “yirmi küsur” yaştakiler üstüne yazdığı “A Politics for Generation X” adlı makalesine bakınız. Akademik çalışmasından yazdığı denemede Halstead, genç insanları komplike ve asla iç karartıcı olmayan bir şekilde resmeder –tablo, Almanya’nın yukarıda anlatılan durumunu hatırlatmaktadır. Atlantic Monthly (August 1999).</p>

      <ol class="List-1">
        <li class="paragraf-3">Olağanüstü eğlendirici film olan “Cabaret” (yukarıda da değindik) bu anlamda son derece yönlendiricidir. 1930 yılında çekilmiştir. Yukarıda verilenler gibi pek çok sahnesi vardır.</li>

        <li class="paragraf-3">Sosyal Demokratlar ile Komünistler arasında ayrılık söz konusuydu. Birbirlerine karşı, Nazilere karşı yürüttüklerinden çok daha etkili bir kavga yürütüyorlardı.</li>

        <li class="paragraf-3">Ayrıca Alman sanayisinde zorla çalıştırılmak üzere milyonlarca insana boyun eğdirildi. Sadece 1944’te bu insanlardan 750 bini, fabrikalarda ölümüne çalıştırılmak üzere toplama kamplarından alınan Yahudilerdi. Ancak Yahudi olmayan ve başka ülkelerden –Fransa’dan, İtalya’dan, Belçika’dan, Hollanda’dan– getirilen 7 milyon çalışan vardı. Tamamıyla kendi arzuları dışında ölümcül şartlarda yaşıyorlardı. Bakınız: “Germany Seeks Plan on Nazi-Era Labor”, New York Times, 15 Aralık 1998. (If Not Now, When? adlı eserin yazarı Primo Levi onlardan biridir.)</li>
      </ol>

      <p class="paragraf-3 para-style-override-21">Kamplarda öldürülen milyonlarca Yahudi yanında sözü edilmeyen milyonlarca insan vardır: Katolikler, Çingeneler, homoseksüeller ve Nazileri huzursuz eden başkaları. Ayrıca gerek hakiki gerek mecazi anlamda sakat bırakılmış bu hayatlardan kaçının sürdüğünü kim biliyor?</p>

      <ol class="List-1">
        <li class="paragraf-3">Kaldı ki, değindiğimiz gibi, Versay, derin kızgınlıklar için bolca sebep vermişti. Aşağıdaki metin bir özet mahiyetindedir:</li>
      </ol>

      <p class="paragraf-3 para-style-override-21">Versay Anlaşması Almanya’dan toprağının yüzde 13’ünü, nüfusunun yüzde 13’ünü ve ekilebilir arazilerinin de yüzde 14.3’ünü koparmıştır. 1913’teki üretim değerleriyle Almanya, kok kömürünün yüzde 19’undan, demir filizinin yüzde 74.5’inden, yüksek fırınlarının yüzde 26.6’sından, ham demir ve çeliğinin yüzde 19.2’sinden, metal işleme fabrikalarının yüzde 15.8’inden, çinko dökümhanelerinin yüzde 68.5’inden, hayvan varlığının yüzde 12’sinden, açık deniz ticari gemilerinin tamamından, 5,000 lokomotifinden, 40,000 nakliye aracından ve muhtelif ekipmanından yoksun kalmıştı. Daha da vahim olmak üzere ...</p>

      <p class="paragraf-3 para-style-override-21">Bundan daha vahimi olamazdı. (Brady, The Rationalization Movement in German Industry [1933, xiv].)</p>

      <ol class="List-1">
        <li class="paragraf-3">Bakınız: Brady, Spirit and Structure (1937, Chapters V, VI).</li>

        <li class="paragraf-3">Böylece 1940’taki Seçmeli Hizmet Kanunu I. Dünya Savaşı’ndan (ve İç Savaş’tan) kalan askere alma düzenini tazeledi. Ancak, Ekim 1941’de yenilenmesi gerektiğinde “OHIO” –”Over the Hill In October” adlı askerlik karşıtı bir grubun yönlendirdiği ciddi bir kamuoyu direnciyle karşılaştı. Öte yandan FDR da Birleşik Devletler’in Hitler’e karşı direnişte yer alması gerektiği kanaatine varmıştı. 1941’de, ismi (donanma gemileri de dahil) doğrudan askerî ekipmanı anlatan “Ödünç ve Kiralama Kanunu” için bastırdı. Ayrıca FDR’ın Dışişleri’ni Japonlarla daha bir “mesafeli” olunması konusunda cesaretlendirdiğini düşünmek de yanlış görünmüyor.</li>

        <li class="paragraf-3">Bu değerler ve savaşın değerlendirmesi için bakınız: Paul Kennedy, The Rise and Fall of the Great Powers (1989, 361-2). Verdiği sayılar devasa olmakla birlikte, durumu olduğundan aşağıda gösteriyor. Bakınız: Gregory Frumkin, Population Changes in Europe since 1939 (1951). Birleşmiş Milletler adına yaptığı çalışmada Sovyetler Birliği’nin savaştaki insan kaybı 28 milyon.</li>

        <li class="paragraf-3">İzleyen bölümde de görüleceği üzere 1946’dan sonraki 50 yıl içinde Birleşik Devletler’in askerî harcamaları, resmî verilere göre (1912 fiyatlarıyla) 11 trilyon doları aşıyor. Ayrıca yılda 20-300 milyar dolar olarak devam ediyor. Yine de ordu 200 mali yılı için daha fazlasını istedi. Ey, Soğuk Savaş, senin dikenin hiç kırılmaz mı?</li>

        <li class="paragraf-3">Ayrıca İtalyan ve Alman özel biçimlerini almayan baskıcı toplumlar üretme imkânına da sahibiz. Bu konuda Bertram Gross’un Reagan’ın Beyaz Saray’a ilk girişinden hemen önce yazdığı Friendlu Fascism: The New Face of Power in America (1980) adlı kitaba bakınız.</li>

        <li class="paragraf-3">Tam rekabet piyasası gibi yapıların nerede var oldukları bir yana, oldukları yerde sonuçları felaketti. Örneğin Birleşik Devletler’de böyle yapılar temel tarımsal ürünlerde ve bitümlü kömür madenciliğinde mevcuttu. Her iki sektörde de bir ve aynı ürünü satan binlerce “firma” vardı. Ayrıca üçüncü varsayım, yani “giriş-çıkış kolaylığı” da cabası. Bu durum, iktisatçıları, şu tatsız noktada bir karara varmakla karşı karşıya bırakmıştır: tam rekabet piyasaları ya hiç mevcut olmamıştır (bir süre için bazı finansal piyasalar hariç), ya da (yukarıda anlatılan şekilde) olmuştur ve tüm katılımcıları (işletme sahipleri, işçiler ve doğa) için felaket getirmiştir. Sorunun etrafında hoplayıp durmak, yanıtlanmasından daha kolaydır tabii.</li>

        <li class="paragraf-3">Bakınız: Brian J. Loasby, Ingrid H. Rima (eds) The Joan Robinson Legacy (1991) içinde “Joan Robinson’s ‘Wrong Turning’”. Başlıktaki ifade {‘Hatalı dönüş’} Robinson’ın 1951’deki denemesinden alınmıştır. Deneme Collected Economic Papers (1957, cilt 1, vii-viii) içindedir. Rima’nın kitabı, sadece sonradan “post-Keynesçi iktisat” denilen şey ışığında Robinson ile ilgili çeşitli tartışmalar açısından değil, daha pek çok nokta açısından da değerlidir. 1933’le ilgili sözünü ettiğimiz iki kitap Chamberlin’in The Theory of Monopolistic Competition’ı ve Robinson’ın The Economics of Imperfect Competition’ıdır.</li>

        <li class="paragraf-3">Görüleceği gibi, bu nokta Keynes’i içerir (tasarruf, yatırım ve faiz haddiyle ilgili değerlendirmesi hariç). General Theory’de Keynes (başka şeyler yanında), gelir dağılımının neoklasik belirleyenlerle tayin olduğunu ve tam rekabet piyasasını varsayar. Ancak bu durum teorik tezinin gücünü azaltmaz. Yine de, daha önce değinildiği ve ileride değerlendirileceği üzere, eğer Keynes’in kuramı, amaçları ve politika çıkarımları ile bir olabilirlik taşıyacaksa, neoklasik varsayımlar bütününün sadece “gevşetilmesi” değil, terk edilmesi zorunludur.</li>

        <li class="paragraf-3">Bu “gelişmelerin” daha eksiksiz bir değerlendirmesi ve eleştirisi konusunda bakınız: E.H. Hunt, History of Economic Thought (1979, Chapters 11-12) ve yine kendisi ve Jesse Schwartz editörülüğündeki A Critique of Economic Theory (1972).</li>

        <li class="paragraf-3">“Karartılmıştır”, çünkü ölçülmesi icap edenin, yani üretim faaliyetine “katılan” hiçbir şeyin “marjinal” katkısının ölçülmesine imkân yoktur. Bunun nedeni çok çeşitli şekillerde açıklanabilir ve hiçbiri de şu eski dost tam rekabeti varsayan kuramdan daha anlamsız değildir. Tam rekabet kuramında, daha önce belirttiğimiz varsayımlara ek olarak, her firmanın sadece bir mal, yani mesela (aynı model) ayakkabı, gemi, cila vb, ürettiği varsayılır. Ne var ki modern sanayinin başlıca belirtilerinden biri, pek çok firmanın aynı yahut farklı üretim yerlerinde çeşitli mallar üretmesidir: Örneğin GM (son sayıma göre) 50,000 ayrı mal üretir.</li>

        <li class="paragraf-3">Daha da sempatik, hatta övücü olanı Fisher’ın düzeltmesidir. Schumpeter’in Ten Great Economists (1951, Chapter 8) içindeki etraflı tartışmasına bakınız.</li>

        <li class="paragraf-3">Robinson (1933, 2). Piero Sraffa’nın Economic Journal’daki makalesinden alıntı yapıyor. Dergi o dönemde iktisatçıların mesleki dergisiydi –Sraffa da (1898-1983) “iktisatçıların iktisatçısı” idi. Marshall’dan önceki ve sonraki pek çok iktisatçı gibi Sraffa da (Keynes ve Robinson da) Cambridge’te ders verdi. Sraffa İtalyan asıllıdır. Hem egemen görüşün yuvasında hem de ona nazır yüksekliklerde (Marksizmde örneğin) geniş bir bilgi ve sezgi yelpazesine sahipti. Joan Robinson bir kadındı ve “Bir kadın olarak üniversitenin tam üyesi değildi, 1948’e kadar da 1925’de edindiği derecesi onaylanmamıştı”. Pasaj Rima’daki The Joan Robinson Legacy içinde Phyllis Deane’nin “Joan Robinson (1903-1983): A Biographical Memoir”’dan (1991, 15) alınmıştır.</li>

        <li class="paragraf-3">Heves etmenin kadrolu bir simyacı tarafından sınanması diyebiliriz. Berkeley’deki (o zaman, 1949’da, ülkenin en kıymetli bir iki iktisat bölümünden biriydi) doktora mülakatlarımdaki ilk –ve çok önemli (herkesin bir kaşı yukarıdaydı)– soru için karatahtaya Chamberlin’in (gerçekdışı) şemalarından birini çizmem gerekmişti. O kadar doğru çizmişim ki sorunun sahibi dizine vurup “Fevkalade!” diye ünledikten sonra sakinlemiş ve mevzuyu anlayanlardan biri olduğum için memnun kalmıştı. Ardından ikinci üye (heyette beş kişi vardı) “azalan verimler yasasını” anlatmamı istedi. Bu şekilde, neredeyse yarı sersemlemiş halde, gereğini yaptım (ekonomiye giriş dersinde öğrendiğimiz bir şeydi) ve sordum: “İstediğiniz bu muydu?. Üye “Tam tamına” diye yanıtladı tatmin olmuş bir gülümsemeyle. Yaşanmış öyküler bunlar, yardım yukarıdan.</li>

        <li class="paragraf-3">Joan Robinson, Collected Economic Papers (1979 cilt 5, 58). Chamberlin’in bakışı değiştiyse de benim dikkatimden kaçmış olmalı.</li>

        <li class="paragraf-3">Birkaç nokta dışında Veblen’i tartışmayacağız. Çünkü zaten ele aldık ve ileride başka bir bağlamda yine alacağız. Çünkü I. Dünya Savaşı’nın bitiminden sonra Veblen “kapanmaya” başlamıştı. Savaş ve sonrası Veblen’in en karanlık korkularını doğruladı. Vatan-millet hamaseti, “kızıl histerisi” ve diğer akıl-dışılıklar tüm enerjisini tüketmeye başlamış gibiydi. Savaştan sonra pek çok deneme yazmıştır, ama bir tane kitap yazdı. Denemeleri umutsuzluk saçar –en çok da “Dementia Praecox” (Essays in Our Challenging Order’dan [1934, 423-36]). Tek cümlesi meseleyi açığa koyar: “Amerika’nın şimdiki [1922] hali psikiyatri kliniği kabilindendir” (429). Son kitabı, Absentee Ownership (1923), Theory of Business Enterprise (1904) adlı eserinin ciddi bir güncelleştirmesi olarak çok değerli olmakla birlikte, kasvet yüklüdür. Bu haliyle de en bilgilendirici (ve eğlendirici) kitaplarından biridir.</li>

        <li class="paragraf-3">Economic Consequences of the Peace (1920, 16). Önceki sayfalardan birinde 1914’te savaşın infilakı ile yitip giden “cennet”ten ironiyle söz ederken “Militarizmin ve emperyalizmin ırk ve kültür karşıtlıklarıyla, tekellerle, kısıtlamalarla ve dışlamalarla ilgili bu cennetin yılanı rolündeki politika ve projeleri ...” (ibid., 7) hakkında yazıyordu. Hiç de öyle neoklasik arkadaşlarının görüşlerine benzemiyor.</li>

        <li class="paragraf-3">Essays in Persuasion (1931, 284-5) içinde 1926’da yazılan “The End of Laissez-faire”’den. Aynı ciltte, hem eleştirel hem de aydınlatıcı boyutlarıyla, “The Economic Consequences of Mr. Churchill” de yer alır (Evet, aynı Churchill). Churchill Maliye Bakanı olarak, ihracatı azaltacak, zaten yüksek olan işsizliği artıracak ve işletmeleri savuracak olmasına rağmen paundun desteklenmesini (hatta güçlendirilmesini) savunmuştu. O zaman istediğini elde etmiş ve Britanya’nın ekonomisini 1930’daki bunalımın ilk bölümünü yazacak şekilde idare etmişti.</li>

        <li class="paragraf-3">Op. cit., 287-8. Vurgular kendisine ait.</li>

        <li class="paragraf-3">Op. cit., 191-2. Keynes’in hem düşünsel sürekliliğini hem de diriliğini göstermesi açısından General Theory’den birkaç alıntı:</li>
      </ol>

      <p class="paragraf-3 para-style-override-21">Toplumsal açıdan avantajlı yatırım politikasının en kârlı olduğuna dair tecrübeyle sabit açık bir kanıt yoktur. (157)</p>

      <p class="paragraf-3 para-style-override-21">Spekülatörlerin, iş dünyasının kendi halinde akışı içindeki köpükler olarak zararları olmayabilir. Fakat, iş dünyasının spekülasyon girdabı üzerinde köpük olması, ciddi bir durumdur. Bir memlekette sermayenin gelişimi, bir kumarhane faaliyetinin yan ürünü olursa, iş de hastalıklı olmaya yüz tutar. (259)</p>

      <p class="paragraf-3 para-style-override-21">Buradan, tezimizin vardığı sonuç, servet artışının çağdaş koşullarının, zenginlerin imsakine bağlı olmaktan uzak, genelde sanılanın aksine, köstekleyici olduğudur. Böylelikle servet eşitsizliğinin başlıca dayanaklarından biri düşmüş olur. (373)</p>

      <ol class="List-1">
        <li class="paragraf-3">Pek çok okuyucu “ana hatların” ötesini de bilmek isteyecektir. Keynes ve çalışmasıyla ilgili pek çok kitap vardır. Her ikisini de kapsayan mükemmel bir çalışma Robert Lekachman’ın The Age of Keynes’tir (1966). Keynesçi kuramın uzman olmayanlara yönelik açıklamalı ve bütünlüklü bir sunumu, ilk olarak ABD’li iktisatçı olan Dudley Dillard tarafından The Economics of John Maynard Keynes’te (1948) yapılmıştır –Alvin Hansen’in çalışmasından ciddi ölçüde farklıdır– ve bence en iyisidir. 1970’lerde Keynesçi analizde iki sorun baş göstermiştir: Bir, takipçilerinde sulandırılması; iki, muhaliflerinin ağır saldırılarına maruz kalmasıdır. Bu gelişmelerle ilgili incelemeler Hyman Minsky’nin John Maynar Keynes (1975) adlı kitabında yer alır. Minsky (1997’de öldü) hakkında Kısım II’de daha fazla şey söyleyeceğiz.</li>

        <li class="paragraf-3">Bu çalışmamız iktisat kuramı hakkında ders verme amacını gütmüyor. Ancak, kısaca da olsa, Keynesçi kuramın soyut teorik yapısının tasvirinin yararlı olacağı kanısındayız. Keynes, her şeyden önce laissez-faire’ci (artık “serbest piyasacı” deniliyor) kapitalist ekonominin davranışını anlamanın peşindeydi; ayrıca onun anlayışı, o şekliyle artık gereğince iş göremeyeceğini gösteriyordu. Bu nedenle kendi modelinde hükümetin iktisadi faaliyeti bir kenara konulur; neden bir çare olarak resme girmesi gerektiği de analizinin sonucunda çıkar.</li>
      </ol>

      <p class="paragraf-3 para-style-override-21">Model en özlü haliyle Y = C + I şeklinde gösterilebilir. Burada Y, net millî geliri; C, toplam tüketim harcamalarını; I da toplam net “reel” [mali olmayan] yatırımı, yani üretim kapasitesine ilaveyi gösterir. Dolayısıyla, millî (toplam) gelir, millî tüketim ile net ticari harcamaların toplamına eşittir. Öte yandan “net” terimi, sermaye aşınma payının (yani sermayeyi olduğu gibi korumak için gerekenin) ticari giderlerden dışlandığını anlatır; ayrıca “işletme sermayesi” ile ilgili giderleri de dışlar.</p>

      <p class="paragraf-3 para-style-override-21">Böylece: Y - C = S (tasarruf). Eğer Y = C + I ve Y - C = S ise, bu durumda S = I olur. Özetle, I yükselirse S de yükselecektir. Keynes’in bakışıyla söylersek, S yükseldiğinde I’nın da artması şarttır. Say, I’nın planlı bir şekilde artmasının faiz hadlerinde (tüketmemenin ödülünde) artışa yol açacağını düşünmüştü. Böylece S de artar (ki bu da C’deki düşüşün açıklaması olur). C ile Y arasındaki ilişki –yani C/Y– Keynes tarafından “tüketim eğilimi” olarak adlandırılır. (Bu oran ABD’de “normal” olarak 2/3 düzeyindedir.) Keynes Y arttıkça S’nin de artacağını ve bunun yüzde olarak artan ölçüde olacağını söylerken, I’nın da Y ile birlikte artmasının şart olduğunu söylüyordu. Ayrıca gayet iyi biliyordu ki Y’deki artışın başlıca nedeni de önceki/sürekli I artışı idi. Bununla birlikte kapitalizmin özünden gelen gelir eşitsizliği nedeniyle Y’de bir artış C/Y oranını düşüreceğinden dolayı, Y’yi koruyabilmek için I’nın artmaya devam etmesi şart oluyordu. Bu çelişkinin kaynağında, üretim kapasitesindeki artışların belli bir noktadan itibaren C’deki artışlarla karşılanamayacağı olgusu yatar. Bu şekilde yaygın atıl (aşırı) kapasiteler ortaya çıktıkça, iktisadi daralma meydana gelecek, kârlar düşecek ve işsizlik artacaktır.</p>

      <p class="paragraf-3 para-style-override-21">Son olarak: Kapitalist ekonomi ilerledikçe, böyle atıl kapasiteler daha kronikleşecek, daha yaklaşacak ve kapıya dayanacaktır. Bu problemin çözümü de işsizliği ve kârsızlığı gidermek yahut döndürmek üzere, C’yi ve I’yı uyarmak için faiz hadlerini (borçlanma maliyetini) düşürmeye yönelik parasal politikalar yanında G’yi (yani hükümetin vergiler ve harcamalar şeklindeki mali politikalarını) gerektirir.</p>

      <p class="paragraf-3 para-style-override-21">Tamam mı?</p>

      <ol class="List-1">
        <li class="paragraf-3">Burjuva olmasına rağmen –kendi değerlendirmesiyle– Keynes hiç de gelenekçi değildi. Öyle ki, kişiliğinin bir yanı, kendisinin, Bloomsbury diye bilinen ve bir iktisatçı için (veya bu kapsamda başka biri için de) pek olağan olmayan, Virginia Woolf (ve görece radikal iktisat tarihçisi olan kocası Leonard Woolf), Roger Fry gibi isimlerin beğenilerinin belirlediği bir grubun odağında yer almasına yol açmıştır. Rus balerin Lydia Lopokova ile tanışıp evlenmesi bu grup sayesindedir. Böylece (gerçi resmî görevi de vardı) 1825’te Moskova’ya gitmiş ve bu da “Rusya Hakkında Kısa Değerlendirme” şeklindeki özenli eleştirel (veya eleştiri özenindeki) düşüncelerini getirmişti. Orada gördüklerini onaylamadığı ve beğenmediği tartışmasızdır. Ancak şu “kısa değerlendirme”, Keynes’in sıkça belirtilen dürüstlüğünün ölçüsü olmak bakımından önemli:</li>
      </ol>

      <p class="paragraf-3 para-style-override-21">Artık olan olmuş, geri dönüş yok, yapmam gereken Rusya’ya fırsat tanımak; engel çıkarmak değil, yardımcı olmak. Her şey olup bittikten sonra, Rus olsam, faaliyetlerimde Sovyet Rusya’dan mı yoksa Çarlık Rusyası’ndan mı yana olurum, diye düşünmek değil! Yeni resmî duruma eskisine olacağımdan daha fazla kefil olamam. Yeni tiranların faaliyetlerini eskilerinkinden daha tiksindirici bulmam gerekmiyor. Ama, gözlerimin olabileceklerden uzaklaştığını değil, onlara döndüğünü; Eski Rusya’nın bir daha asla doğmayacak olan ahmaklığından ve zulmünden ziyade, Yeni Rusya’nın ahmaklığının ve aptallığının altında bir ülkünün yatıp yatmadığını hissetmem gerekiyor (Essays in Persuasion, 1931, 270-1).</p>

      <p class="paragraf-3 para-style-override-21">Bravo Keynes.</p>

      <ol class="List-1">
        <li class="paragraf-3">Askerî harcamaları değerlendirmek için hiç de öyle zeki olmaları filan gerekmezdi. Şimdi hepsi de (askerî-) Keynesçiler artık.</li>

        <li class="paragraf-3">Canlanma 1938’de yazılmıştı. Bakılacak kitaplar içinde en önemlisi Fiscal Policy and Business Cycles (1941) ve (“nihai” versiyonu olan) Monetary Theory and Fiscal Policy’dir (1949). Ayrıca yine kendisinin Guide to Keynes (1953) adlı gayet yararlı kitabı vardır. Burada okuyucuyu bölüm bölüm General Theory içinde dolaştırır. Dillard’ın Economic ... of Keynes adlı kitabı oldukça farklıdır: Çalışmanın bütününü alır ve yeniden işler, açıklar ve uygular, böylece okuyucu kapsamlı bir seminere katılmış olur.</li>

        <li class="paragraf-3">19. yüzyılda temel teknolojik uyaran demiryolu ve demiryolunun çeşitli sanayilerle, şehirlerin büyümesiyle vb ilişkileriydi (Bölüm 2’de baktık). Bu uyaran, “batıya yayılma” ve kentsel gelişme ile birlikte gidiyordu. Ayrıca yanında, göçle etkileşimi içinde beslenen sürekli nüfus artışı da vardı. 1920’lerin ortalarında aynı rolü otomobil (ve diğer dayanıklı tüketim malları) üstlenmiştir. Ardından yine gevşeme geldi. Durgunluk teziyle ilgili II. Dünya Savaşı’ndan sonraki eleştirilerde, başlayan genişlemenin bütün bu unsurlar olmadan ortaya çıktığına işaret edilmiştir. Oysa, kılık değiştirmiş halde oradaydılar: Tüketimcilik (ve borçlanma), ABD yönetimindeki dünya ekonomisinin büyümesiyle birlikte giden askerî harcamalar; hepsi üstlerine düşeni yapıyorlardı. Geleneksel iktisatçıların ve kanaat önderlerinin hiçbir şekilde dikkate almadıkları soru şudur: Soğuk Savaş olmasa, ABD ve kapitalist dünya ekonomisi ne olurdu?</li>

        <li class="paragraf-3">Maria Cristina Marcuzzo’nun Ingrid H. Rima’daki (1991, 250-76) olağanüstü “Bibliography: The Writings of Joan Robinson” yazısına bakın. Nobel İktisat Ödülü’nü (1969’da ilk kez verildi) neden almadı diye merak ediyorsanız, Marjorie S. Turner’ın aynı kitapta (242-9) yer alan “Joan Robinson: Why Not a Nobel Laureate?” adlı denemesini okumanızda yarar var. Turner, adaylarla yapılan görüşmeler temelinde, kendi sorusunu şöyle yanıtlar:</li>
      </ol>

      <p class="paragraf-3 para-style-override-21">[Robinson] The Economics of Imperfect Competition adlı çalışmasının yöntemini reddetmiş; sonraki eserlerinde genel denge kuramının merkezî hegemonyasını kırmak için titiz bir çalışma içinde olmuş; The Accumulation of Capital ile başka bir yol önermişti, ama önerdiği yol egemen görüşün araştırma programlarının ilgileri bağlamında bir yere götürmüyordu ... Sermaye tartışmasına girmişti ki bu da genel denge analizinin tam kalbinden vurulması, huzurunun ve metodolojisinin bozulması demekti; ayrıca, son matematiksel tekniklere başvurmamıştı. Solcu olması ... yarar getirmedi. Geleneğin dışında bir kadın olması göze girmesine yetmedi. Komite tümüyle erkekti. (248)</p>

      <p class="paragraf-3 para-style-override-21">Yani sürpriz değildi. Bununla birlikte, kendi hesabıma belli bir nesnellik eksikliği olduğunu itiraf etmem gerekir, çünkü çalışmaya başladığım ilk zamanlardan bu yana Robinson’ın hayranıyımdır; ayrıca kendisinden (1970’lerin ortasında) aldığım ve izleyen cümleyi içeren mektup da hayranlığımı azaltmamıştır: “Kitabınız, daha fazla bir şeyler olmalı türünden bir izlenim veriyor.” Verin ÖDÜLÜ o kadına!</p>

      <ol class="List-1">
        <li class="paragraf-3">Diğer üyeleri arasında, Roy Harrod, R.F. Kahn, James Meade, (kocası) Austin Robinson, Piero Sraffa, Nicholas Kaldor Michal Kalecki (1899-1970) vardı. Kalecki Polonya göçmeniydi ve Marksistti. Ayrıca “Sol Keynesçilik” olan akımın da elebaşılarındandı. Eserlerinden ulaşılabilir olanlar, denemelerinden oluşan The Last Phase in the Transformation of Capitalism (1972) adlı derlemede yer alır. Maturity and Stagnation in American Capitalism (1952) adlı kitabında benzer ifadeler kullanan bir diğer isim de Joseph Steindl’dır. İkisi birlikte, Baran ve Sweezy’nin Bölüm 4’te ele alacağımız Tekelci Sermaye (1966) adlı kitaplarında ileri sürdükleri görüşler üzerinde çok etkili olmuşlardır.</li>

        <li class="paragraf-3">Rate of Interest and Other Essays’in (1852) Önsöz’ünden. “Denge” ile ilgili tezi “Post-Keynesçi iktisat”ın gelişmesinin merkezinde yer almıştır. Bunu da sonraki bölümde ele alacağız.</li>

        <li class="paragraf-3">Phllis Deane’in alıntısı: “Benim için Marx’ın temel mesajı, tarihsel açıdan düşünme gereğiydi, denge açısından değil.” Rima’daki (1991, 17) “Biographical Memoir”’dan.</li>

        <li class="paragraf-3">Ten Great Economists’in önsözünde (1951, xii, karısı tarafından tashih edilip derlenmiştir.) Karısı da Schumpeter gibi Harvard tahsillidir. Söz konusu kitap (10 değil, 13 deneme vardır), Schumpeter tarafından bir kitap olmak üzere düşünülmemiştir. Marx ile ilgili olan uzun olanı hariç, tamamıyla makalelerden ve (çoğu anılar şeklindeki) değerlendirmelerden oluşur. Orijinal olarak Capitalism, Socialism and Democracy’nin (1943) ilk kısmıdır. Elizabeth Boody Schumpeter’in yaptığı bir diğer şey, ki çok daha yıldırıcı bir işti, Schumpeter’in 1000 küsur sayfalık History of Economic Analysis’ini (1954) kitap haline getirmek olmuştur. Çok çeşitli yönlerden yıldırıcıdır. Bir kere el yazısıdır (Almanca); pasajlar halindedir; yazımında pek de iyi denilebilecek bir düzene uyulmamıştır. Schumpeter’in ve Paul Sweezy’nin az bulunur güzel ilişkilerinin işaretidir ki Elizabet Boody Schumpeter Sweezy’yi “tüm kanıtları okuyan, pek çok değerli öneride bulunan ve gözümden kaçan hataları yakalayan” şeklinde takdim etmiştir.</li>

        <li class="paragraf-3">Ten Great Economics (1951, 266). Bildiğim kadarıyla böyle kavramları dile getiren, o zaman da sonra da, sadece Schumpeter’dir. Keynes ile ilgili, güvenini sarsmasına bağlı olarak, epeyce eleştiri vardır.</li>

        <li class="paragraf-3">Önce Keynes’in “kavramsal düzeninin” bütünlüğünü “mühim sayılabilecek bir yenilik” şeklinde kötüledikten sonra şöyle devam eder:</li>
      </ol>

      <p class="paragraf-3 para-style-override-21">En çok hayranlık duyduğum nokta [onlarla ilgili], yeterlilikleridir; hepsi, tıpkı iyi dikilmiş paltonun müşteriye oturması gibi, Keynes’in amacına uygundur. Elbette kesinlikle bundan dolayı, hepsinin Keynes’in muayyen hedeflerinden bağımsız olarak sınırlı bir yararları vardır. Armut soymak gerektiğinde meyve bıçağı ideal bir alettir. Biri böyle bir bıçağı bifteğe girişmekte kullanırsa, olmadık sonuçlarından dolayı kabahat sadece kendinin olur. (287; vurgular kendine ait)</p>

      <p class="paragraf-3 para-style-override-21">Pes mi?</p>

      <ol class="List-1">
        <li class="paragraf-3">Ten Great Economists’de Histroy of Economic Analysis’tekinden daha fazla “sürdürülmüştür”. İkinci kitapta Marx’a ve Marksizme sık sık (yeri geldikçe) atıfta bulunur; ancak Marx’la ilgili düşüncesini tutarlı bir şekilde anlamak için denemenin tümünü okumak gerekir. Değinildiği gibi, Marksizmin Schumpeter’in kapitalist gelişmeye ilişkin esas tezinin makul, neredeyse kaçınılmaz kalkış noktası olduğu Capitalism, Socialism, Democracy’den alınmıştır.</li>

        <li class="paragraf-3">Ten Gret Economists (1951, 73); Capitalism, Socialism and Democracy (1943, 58).</li>

        <li class="paragraf-3">Business Cycles: A Theoretical, Historical, and Statistical Analysis of the Capitalist Process (1939).</li>

        <li class="paragraf-3">Kitaplarından biri Mathematics for Economists (1946) idi. Yeni başlayan bir öğrenci olarak ağır bir mücadeleye sokmuştu beni. Nefretlik bir görev olmuştu.</li>

        <li class="paragraf-3">Savaşlar arası dönemdeki iktisat ile ilgili tartışmayla ilgili vurgularım hemen hemen tamamıyla “kuramsal” gelişmeler konusundadır. O yıllarla ilgili olarak verilere dayanan ve daha az soyut pek çok yararlı çalışma vardır. Aşağıda böyle çalışmalar listelenmiştir. Bunlardan bazıları 1945’ten az sonra yayınlanmıştır ve sonraki benzer çalışmaların zenginleşmesini uyarmaları itibarıyla da incelenmeye değerler:</li>
      </ol>

      <p class="paragraf-3 para-style-override-21">A.A. Berle and Gardner Means, The Modern Corporation and Private Property (1932).</p>

      <p class="paragraf-3 para-style-override-21">Rober A. Brady, Business as a System of Power (1943b).</p>

      <p class="paragraf-3 para-style-override-21">J.M. Clark, Studies in the Economics of Overhead Costs (1923).</p>

      <p class="paragraf-3 para-style-override-21">Wassily Leontieff, The Structure of the American Economy, 1919-1939 (1951).</p>

      <p class="paragraf-3 para-style-override-21">Maurice Leven, H.G. Moulton, and C Warburton, America’s Capacity to Consume (1934).</p>

      <p class="paragraf-3 para-style-override-21">Cleona Lewis, America’s Stake in Foreign Investments (1938).</p>

      <p class="paragraf-3 para-style-override-21">George W. Stocking and Myron Watkins, Monopoly and Free Enterprise (1951).</p>

      <p class="paragraf-3 para-style-override-21">Keith Sward, The Legend of Henry Ford (1948).</p>

      <p class="arabaslik-sol">BÖLÜM 4: DİRİLİŞ</p>

      <ol class="List-1">
        <li class="paragraf-3">“Tekel sermayesi” terimi –”finansal sermaye” ile birlikte– ilk olarak 19. yüzyılda kullanılmıştır. II. Dünya Savaşı’ndan önceki yıllarda sıkça kullanılırdı. O zamanlar bugünkünden farklı bir anlam taşırdı. Daha önce bahsettiğimiz, Paul Baran’ın (1901-64) ve Paul Sweezy’nin (1910-) Monoplu Capital (1966) adlı çığır açan kitabı, burada “Tekelci Kapitalizm 1” ve sonraki bölümde “Tekelci Kapitalizm 2” diye tartışılan çerçevelerin çıkış noktasıdır.</li>

        <li class="paragraf-3">Örneğin, bakınız Paul M. Sweezy, Monpoly and Competition in the English Coal Trade: 1550-1850 (1938). Sweezy bunu doktora tezi olarak hazırlamıştı. İngiltere’de 1930’ların başındaki çalışmaları da kapsar. Ayrıca sonradan Marksist olmasında da (Nazizmin yükselişi sırasında Almanya’ya yaptığı ziyaretlere ek olarak) etkisi olmuştur. Ardından, ABD’ye döndüğünde (Harvard’ta hocalık yaparken), Marx çizgisindeki analizi ABD’ye uyarlamak da niyetleri arasındaydı. Tekelci Sermaye bu çabaların en önemli sonucudur.</li>

        <li class="paragraf-3">Bu dönemde ABD’de “büyük altılıyı” oluşturan ve güçlendiren genel gelişmeler, Morton Mintz ve Jerry S. Cohen’in Power, Inc. (1976) adlı çalışmalarında kapsamlı ve anlaşılır bir sunuş ve analizle sergilenir.</li>

        <li class="paragraf-3">Buradaki “leke”, daha önce değinilen, (bir yandan İspanya’daki hükümet yanlılarına giden gemileri engellerken, bir yandan da) Almanya ve İtalya gibi İspanya’daki faşistleri destekleyen ülkelerle yapılan petrol ve silah ticaretiyle ilişkilidir. Kaldı ki anlaşılması çok daha güç olan başka bir nokta da, Nazilerin Yahudilere karşı yürüttükleri kitlesel kıyımı ve zulmü azaltmaya yönelik çabalara girilmemiş olunmasıdır. Bu durum ABD’li tarihçi Richard Bretiman tarafından Official Secrets: What the Nazis Planned, What the British and Americans Knew (1998) adlı kitabında eksiksiz belgelenmiştir.</li>

        <li class="paragraf-3">ABD’deki neredeyse herkes (ve başka yerlerdeki pek çok kişi de), meselelerin bu şekilde getirilmesini yanlış değerlendirme olarak görür. Soğuk Savaş, başka her şeyden çok, başarılı (ve kalıcı) bir sosyalizasyon olarak algılanır. Bu konuyu Blues for America (1970) adlı kitabımda “Creating a Cold War and a Gobal Economy: 1945-1960” başlıklı bölümünde (Chapter 3) enine boyuna ele aldım. Metin içinde ilerledikçe, destekleyici belgeler ve incelemeler eşliğinde bu sosyalizasyon süreçlerine değinilecektir.</li>

        <li class="paragraf-3">Uluslararası anlaşmalarda ve kurumlarda –mali, ticari, üretim vb diğer– konulardaki tartışmalarda Sovyetler Birliği de sık sık yer alırdı. Ancak sadece Birleşmiş Milletler söz konusu olduğunda aktif bir “üye” olmayı başarabilmiştir. Sovyetler Birliği, savaşın en yüksek (1942-43) noktasında, üstüne düşenden daha büyük yükü üstlendiği sırada bile, –özellikle ABD temsilcileri nezdinde– ülkeler arası ilişkilerde bir partnerden ziyade, geçmişten gelen ve ileride devam edecek bir sorun şeklinde algılanırdı. FDR yaşarken, savaştan sonra Sovyetler Birliği’ne yapılacak maddi yardım teklifleri gündeme gelmişti. FDR (12 Nisan 1945’te) öldüğünde yerine Truman geçti. FDR’nin ruhu, yerini Soğuk Savaş’a bıraktı. O yapılan teklifler de bir kenara atıldı (Hindiçin’in bağımsızlığıyla ilgili olan da bunlara dahildir ve yanlışlıkla dahil olmamıştır).</li>

        <li class="paragraf-3">Hem iktisadi hem de siyasi gücü için bakınız: Fred Block, The Origins of International Economic Disorder (1977), özellikle de Chapter 3 ve 4. Block’un analizinin akademik bir eleştiri olduğu düşünülebilir. Ancak, akademik katılığın ötesine geçen başka eleştiriler de mevcuttur. İçlerinde en iyilerinin başında Susan George’un, (özellikle) finansal kurumların zayıf toplumlar üstündeki etkilerini vurguladığı, How the Other Half Dies (1976, özellikle IMF üstüne olan Chapter 3) ve A Fate Worse than Debt: The World Financial Crisis and the Poos (1988) adlı çalışmaları gelir. Marşal Planı konusunda Block’taki Chapter 4 gayet açımlayıcıdır. O program General Marshall (Dışişleri Bakanı idi) tarafından 1947’de önerilmiştir. Sonradan ECA (European Cooperation Act) ile 1948’de yürürlüğe girmiştir. Program, ABD halkının önüne insancıl sıfatıyla getirilmiştir. Ama Kongre’de ABD’nin doğrudan iktisadi ve stratejik çıkarları olarak değerlendirilmiştir. En belirgin yönleri petrol ile ilgili olanlardır: “Marşal Planı petrol departmanının başı, önceden Mobil’in ekonomisti olan kişi, 1949 yılında, ‘ECA olmazsa Amerikalıların Avrupa’daki petrol meselesi dağılmış demektir ...; ECA, Avrupa’nın Amerikan petrolünü Avrupa Pazarı’ndan sürerek döviz yahut dolar biriktirmesi gerektiğine inanmıyor’ diyordu.” Michael Tanzer, The Energy Crisis: World Struggle for Power and Wealth (1974, 236). Sovyetler Birliği ve aynı bloktaki ülkeler –en çok Çekoslovakya– katılmaları için çağrıldılar. Ama çağrı şartları Sovyetler Birliği tarafından yardımdan ziyade tehdit gibi görüldü. Çekoslovakya’da 1948’de yönetime el konulmasının, esas olarak Marşal Planı üzerindeki ihtilafa dayandığı genel bir kabuldür. NATO, ECA’nın askerî “yüzü” olarak Soğuk Savaş’a yönelik bir kurumdu –birine üyesi olan tüm ülkeler diğerinin de üyesiydi.</li>

        <li class="paragraf-3">Harcamalar düşüktü, ancak Asya’nın Tayvan ve Güney Kore ile Avrupa’nın İspanya ve Türkiye gibi küçük ülkeleri için göreli tesiri ciddiydi. Ayrıca başka “sübvansiyon” çeşitleri de vardı: Örneğin İtalya’daki ve Japonya’daki (ve varyantı farklı olmakla birlikte Yunanistan’daki, çeşitli Latin Amerika ülkelerindeki) onlarca yıl süren tek parti yönetimleri. Birleşik Devletler’in muhalefeti sindirmek üzere açıktan yahut el altından yaptığı, aşırı, aslında daha ziyade örtülü parasal yahut başka hangi şekillerde olduğu bilinmez yardımları olmuştur –hani başka ülkeler ABD’ye yapsa, adı müdahale olur.</li>

        <li class="paragraf-3">1998’de dünyaya borcumuz olan yaklaşık 2 trilyon doların 300 milyarı Japonya’nın elinde ve ABD Hazine kâğıtları şeklindedir. Miktar o zamandan bu zamana büyümüş, ABD’nin Japonya ile ticaret açığı arttıkça (genelde) büyümeye devam etmiş ve şimdi 2.5 trilyonu geçmiştir.</li>

        <li class="paragraf-3">William Ashworth, A Short History of the International Economy Since 1850 (1975, 287).</li>

        <li class="paragraf-3">Richard B Du Boff, Accumulation and Power: An Economic History of the United States (1989, 111-12).</li>

        <li class="paragraf-3">Diğer “bazıları” George F. Kennan’ı kapsar ve genelde, 1946’da Moskova’dan Dışişleri Bakanlığı’na çektiği telgraftaki gibi, Soğuk Savaş için kilit bir gerekçe olarak görürler. Ama o bir yandan da Sovyetler Birliği’ne siyasi bir çantayla gelme gereğini de yazmıştı ve bizim politikalarımızın askerîleşmesine, gereksiz ve zararlı olmaları nedeniyle, açıkça karşıydı. Kendisinin dalga geçerek yazdığı açıklamalar için Bölüm 3’teki 62 numaralı dipnota bakınız. Ayrıca ilgili bir röportajda (1999) Sovyetler Birliği ile ilgili yorumları da vardır.</li>
      </ol>

      <p class="paragraf-3 para-style-override-21">Peki ya Kore’nin durumu (ve Çin’in tabii)? Ya Almanya’nın bölünmesiyle ilgili Sovyet kararı? Ya da, Vietnam’da özgürlüğü koruma gereği? Tüm bu gerginliklerle ilgili ABD yaklaşımı üzerinde ciddi kuşkular vardır. Şu çalışmalar bakınız: Bruce Cumings, The Origins of the Korean War (1981); Carolyn Eisenberg, Drawing the Line: The American Decision to Divide Germany (1996); Marilyn Young, The Vietnam Wars, 1945-1990 (1991); ve Lawrence Wittner’ın Cold War America: From Hirshima to Watergate (1978) adlı kapsamlı çalışması. Bu kitapların 1975’teki “Bilgilenme Özgürlüğü Kanunu”ndan sonra ortaya çıktığı görülmektedir. Bu yüzden, dünyayı sıcak savaşın kıyısına getiren Almanya’nın bölünmesi konusunda, Almanya Büyükelçimiz, görüşmeler sırasında Eisenhower’a şöyle demiştir: “Çaba sarf ettiğimiz konunun temelindeki sıkıntı, (Birleşik Almanya konusundaki) resmî açıklamamıza rağmen, Rusların kabul edebileceği herhangi bir durumda –hatta Ruslar bizim şartlarımıza uyar gibi göründüklerinde bile– gerçekte Alman birliğini kabul etmeye niyetimiz veya isteğimiz olmamasıdır.” (Eisenberg’te, 1996; vurgu ekledik). Haliyle bu, o zamandan bu zamana kamuoyunun bildiğinin tam tersidir.</p>

      <ol class="List-1">
        <li class="paragraf-3">Her ne kadar The General Theory’de Keynes, ekonomiyi bu şekilde desteklemeyi aptalca bulduğu için reddettiyse de, “bazı insanlara çukur kazdırıp doldurma, yahut muhrip yaptırıp sonra batırmak için ödeme yapma” fikrine uzak değildir. Ayrıca önde gelen bir ülkenin Keynesçi kuramı/politikayı bu yolda benimsemesi de tuhaf değildir: Nazi Almanya’nın Maliye Bakanı Hjalmar Schaht, bu türden politikaları hem işsizliği savuşturma hem de Almanya’yı savaşa hazırlama açısından gayet müsait buluyordu. Şunun kapitalist dünyada başka örneği yoktur: 1938’de Almanya işsizliği “tuş etmişti” ve aynı zamanda vurmaya da hazırdı. Joan Robinson, II. Dünya Savaşı’ndan sonra “piç Keynesçilik” şeklindeki Keynesçi fikirleri seslendirmeye başlamıştır Bakınız Lynn Turgeon, Bastard Keynesianism (1996).</li>

        <li class="paragraf-3">Columbia Üniversitesi’nden endüstriyel iktisatçı Profesör Seymour Melman’ın çoğu kitabında vardır: Our Depleted Society (1965), Pentagon Capitalizm (1970) ve daha yeni çalışmalarından biri, The Demilitarized Society: Disarmament and Conversion (1988). Onun üstünde durduğu nokta fen bilimcilerin, mühendislerin ve yüksek vasıflı işçilerin üçte ikisinin askerî-sınaî sektörde görece güvenli ve iyi ücretli işlerde çalışmasıdır.</li>

        <li class="paragraf-3">Bunalımdan kaçınmaya yönelik olan hariç. Ama bu da şu utanç verici şeyin kabulünü gerektirir: Çağdaş kapitalizm, o muazzam askerî harcamaların tehlikeleri ve atıkları olmadan kârlılığı ilânihaye sürdüremez.</li>

        <li class="paragraf-3">Victor S. Navasky’nin Naming Names (1980) adlı çok fazla belge içeren ama okunabilir kitabına bakın. Burada Ronald Reagan’ın ve Walt Disney’nin “adlandırıcılar” arasında olduğunu görecekler.</li>

        <li class="paragraf-3">Bu süreç hakkında uzunca bir yazım var: “Militarized Economy, Brutalized Society”, Economic Forum (1981).</li>

        <li class="paragraf-3">Burada Keynes’in Sovyetler Birliği ile ilgili yorumlarını hatırlamaya değer: “Rusya’ya fırsat tanımak”. Issızlıkta bir ses.</li>

        <li class="paragraf-3">Bu yüzden, ABD Senatosu Küçük İşletmeler Komitesi 1946’da, II. Dünya Savaşı sırasında tüm sözleşmelerin üçte ikisini (binlerce tedarikçisi sayesinde) 100 en büyük şirketin aldığını belirten bir rapor hazırlamıştı. Her ne kadar kendisi küçük bir mesele olmasa da savaş sırasında hükümet fonlarıyla (metal, taşıt, vb için) mevcut işyerlerinin pek çoğu büyümüş, pek çok yeni işyeri kurulmuştur. Ayrıca savaştan sonra bunların çoğu ilgili firmalara 1 dolar karşılığında “satılmıştı”: o fiyata göre kelepir.</li>

        <li class="paragraf-3">Savaşın hemen ardından, 1920’lerin “Kızıl Histerisi” içinde ve Soğuk Savaş’ın MacCarthy’ciliği içinde, yasama, sendikaların zayıflayıp çökmesini sağlamıştı.</li>

        <li class="paragraf-3">Adolph Berle ile Gardiner Means. Berle Wall Street avukatı idi. Means de egemen görüşün kıyısında bir iktisatçıydı. Onların esas meseleleri sahipliği yönetimden ayırmaktı. Çünkü bunu dev şirketlerin esası olarak görüyorlardı. Devleşmeyle ilgili sonraki eleştiriler, görüleceği üzere, buna pek fazla rağbet etmemiş, piyasa gücü ve verimsizlik yahut bazı durumlarda, iktisadi gücün yoğunlaşmasıyla siyasi demokrasi arasındaki yüzeysel ilişkiler gibi diğer konularla ilgilenmiştir.</li>

        <li class="paragraf-3">TNEC’in 76. ABD Kongresi ile ilgili Investigation of the Concentration of Economic Power (1940) isimli nihai raporuna bakınız.</li>

        <li class="paragraf-3">ABD Fedral Ticaret Komisyonu, Report on the Present Trend of Mergers and Acquisitions (1955, 7).</li>

        <li class="paragraf-3">Joe S. Bain, Industrial Organization (1959, 92-4).</li>

        <li class="paragraf-3">Ayrıca, 500’ün kârlarının (vergi sonrası) “yüzde 8.2’lik bir satış kazancı ile yüzde 2.6’lık bir istihdam kazancı üzerinden yüzde 54 gibi çarpıcı bir oranda yükseldiğine” de değinilmiştir. Görünen o ki büyük daha iyi.</li>

        <li class="paragraf-3">Yayınlanmayan “The United States Multinational Corporation and Japanese Competition in the Pacific” adlı denemesinden. Yazarı benim kullanmama 1970’lerin başında izin vermişti (hemen ardından da bir kazada hayatını kaybetmişti). Peşinden, bu deneme, A Study of Direct Foreign Investment (1976) adlı M.I.T. doktora tezinin bir parçası olarak yayınlandı.</li>

        <li class="paragraf-3">Bakınız Ernest Mandel, Europe vs America (1970, 22).</li>

        <li class="paragraf-3">Joyce Kolko, America and the Crisis of World Capitalism (1974, 30).</li>

        <li class="paragraf-3">Kriz, en “eksiksiz” kapitalist toplum olarak önce ABD’yi vurdu. 1980’lerde önde gelen tüm ülkelerde farklı şekillerde yüze çıkmıştı (izleyen bölümde göreceğiz).</li>

        <li class="paragraf-3">“Toplumsal sermaye” hem toplumsal yatırımdan hem de toplumsal tüketimden oluşur. İkisi birlikte üretim maliyetlerini aşağı çeker (sanayi parkları, süper otoyollar ve benzeri şekillerde) ve emeğin ürününü artırırlar (sosyal sigorta, kamu eğitimi ve üniversitelere bağışlar şeklinde). “Toplumsal masraflar” da toplumsal uyumu (refah payı ödemeleri gibi) idame ettirmek açısından gereklidirler.</li>

        <li class="paragraf-3">Şirket kârları (1950’lerdeki) yüzde 30 olan yüksek düzeylerinden 1980’deki yüzde 6’lara düştüler. Kişisel gelir vergisi de en yüksek dilime ait yüzde 90 düzeyinden yüzde 28’e indi. Bu arada, Sosyal Güvenlik bordro vergileri başlangıçtaki yüzde 1’den son durumdaki yüzde 7.6’ya tırmandılar (62 bin dolara –onun üstündekine sıfır). Federal ve eyalet satış vergileri ve harçları, mülk vergileriyle birlikte, sistemli bir şekilde yükseldi. Bakınız: Joseph Pechman, Who Paid the Taxes, 1966-1985? (1985)</li>

        <li class="paragraf-3">1960’ların başında yoksulluk yüzde 22 olarak tahmin ediliyordu. Ama o zamanki tahminler, hatta şimdikiler daha bile abartılı, ciddi ölçüde az gösterirler. Resmî yoksulluk düzeyi dört kişilik aile için (1964’te) yılda 3 bin dolar diye belirlenmişti. Bu figür –inanması zordur ama– dört kişilik ailenin nükleer saldırı sonrası gerekleri esas alınarak elde edilmişti. Dahası, bu rakam içinde kiranın, ailenin toplam masraflarının üçte biri olduğu kabul edilmişti. ABD’de kiralar, başka her şey bir yana, tüm masraf kalemleri içinde en çok artmış olandır, şu anda hanehalkı masraflarının yüzde 50-60 kadarına karşılık gelmektedir. Ancak yoksulluk hesabında (başka eksiklerine ek olarak) bunu dikkate alan bir değişiklik yapılmamıştır. Avrupa’da ise, yoksulluk düzeyi, aile gelirinin medyan ailenin gelirinin yarısından daha az olmasıyla belirlenir ki ABD’deki düzeyin yüzde 50 üzerindedir. Bakınız Lars Osberg, Inequality and Poverty: International Perspectives (1991).</li>

        <li class="paragraf-3">Hans Magnus Enzensberger tarafından yazılan bir deneme kitabının başlığıdır. Yayın tarihine dikkat ediniz. İlk deneme, “The Industrialization of the Mind”, bizim amacımızla ilintilidir. Şu pasaj örnektir: “Farkına varalım ya da varmayalım, silahlanma da dışta kalmamak üzere, zihin endüstrisi başka her şeyden daha hızlı büyümektedir. 20. yüzyılın kilit sektörü olmuş durumdadır.” (6)</li>

        <li class="paragraf-3">“Zevkler”in nesnel bir tanımını bulmaya imkân yoktur elbette. Ama bunun böyle olması, sıradan akıl dışılıklar ile kâr amaçlı olarak sistematik bir şekilde pompalanan akıl dışılıkları ayıracak bir zemin bulma imkânını ortadan kaldırmaz. Bu konunun ciddi bir incelemesiyle ilgili olarak, Tibor Scitovsky’nin, neoklasik iktisatta zevkin ele alınışına yönelik, The Joyless Economy (1976) adlı çalışmasına bakınız. O da Keynes gibi (Stanford’da hocalık yapmıştı) başlıca neoklasik iktisatçılardan biriydi. Yine Keynes gibi Ortodoks kalmadığı için görmezden gelinmiş ve yerilmişti.</li>

        <li class="paragraf-3">Paul Baran, The Longer View (1969, 231) içinde “Theses on Advertising” (vurgular orijinaldir). Ölümünden sonra derlenmiş denemeleridir. Reklam yayılırken, Baran, (ABD için) reklam harcamalarının 1929’daki 1.1 milyar dolardan (Millî Gelir’in yüzde 1.38’inden), 1965’te 15 milyar dolara (Millî Gelir’in yüzde 4’üne) çıktığını belirtiyor. Ardından da, bu rakamın reklam amaçlı piyasa araştırması maliyetlerini içermediğini, üretim ve satış kapsamında kaldığını ekliyor (dolayısıyla üstüne bir 10 milyar dolar daha koyuyor) (1969, 225). 1985 yılında böyle harcamalar altı katına çıkıp 95 milyar dolara ulaştı. 1999’da da 220 milyar dolar oldu (cari rakamlarla) –tüm dünyadaki reklam harcamaları olarak. Bakınız: McChesney (1999, 85). Yine bu alanda çok yararlı bir kitap da şudur: Stuart Ewen, Captains of Conciousness: Advertising and the Social Roots of the Consumer Culture (1976).</li>

        <li class="paragraf-3">Yaşı büyük olmayanlar bilemeyebilirler, iki savaş arasındaki dönemde kredi kartı diye bir şey YOKTU. Önce 1950’lerde petrol şirketleri benzin alımı için “hatırı sayılır” müşterilerine “hesap açıp” adlarına kart düzenlemeye başladılar. Bugünkü anlamıyla kredi kartı 1960’larda yerleşmeye başladı, ardından da diğer zengin ülkelere yayıldı. Büyük değişim 1970’lerde ortaya çıktı: hatırı sayılır olma gereği kalktı; tıpkı birinin askerliğe uygun durumda olması gibi, “müsait” olmak yetiyordu. Üniversite kampüsünde (1973 yılında) yaşadığım şoku hâlâ hatırlarım. Jimnastik salonunun önündeki kart masalarında ve binalarda hep “Herkese: Çalışıyor olmanız, kredi geçmişinizin temiz olması gerekmez” yazıyordu. Bundan kısa süre sonra da cüzdanlar, kredi kartlarını yerleştirmeye uygun olarak “basamaklı” cepli yapılmaya başlandı. İzleyen bölümde bu olgunun ortalama bireysel borçlanma ve iflas ile borç verenlerin kârları açılarından ne anlama geldiğine bakacağız.</li>

        <li class="paragraf-3">Veriler için 19 Kasım 1999 tarihli Washington Post’taki “The Media Generation: Multitask Children All Alone” adlı makaleye bakınız.</li>

        <li class="paragraf-3">The Need of Strangers adlı çalışması (1984, 13).</li>

        <li class="paragraf-3">Bu olgunun ilk ve kusursuz bir incelemesi olarak Howard Sherman’ın hâlâ okunmaya değer çalışmasına bakınız: Stagflation (1977).</li>

        <li class="paragraf-3">Orta derece –yani örneğin yılda yüzde 2-3 arası– enflasyon işletmeler ve çalışanlar için yararlıdır. Bunun ötesine geçildiğinde gelir dağılımı, en iyi emek ve mal satıcılarının lehine, baştan aşağı değişmeye başlar. 1970’lerdeki enflasyonda örgütlü emek zayıfladı, nihayetinde de dağılım üst tabaka işletmeler ve gelir grupları lehine değişti.</li>

        <li class="paragraf-3">Bu (“aritmetik”) ortalamanın hesabı, toplam gelirin, kazanan sayısına bölünmesiyle bulunur. Gelir eşitsizliği yüksekse ve artıyorsa, ortalama değer sistematik olarak abartılır. 1973’ten sonra ve 1990’lardan sonra böyle olmuştur. Bu yüzden yıllık yüzde 1.4 düzeyinde bir atış bile en alt yüzde 80’lik dilim için mübalağalı olur. Bu rakamlar Richard Du Boff’un Accumulation and Power (1989, Chapter 5 ve 6) adlı çalışmasından.</li>

        <li class="paragraf-3">Burada büyük ölçüde ABD’deki iktisattan söz ediyoruz. Avrupa’daki durum apayrıdır. Ama siyasete tesir eden gerekçeler itibarıyla benzerdir. Neoklasik iktisat 1970’lere kadar da vardı ama akademi dışında gerçek anlamda bir gücü yoktu. Çünkü o dönemde Avrupa’da sosyal demokrasi güçlüydü, reformcular ve radikaller en güçlü dönemlerindeydiler.</li>

        <li class="paragraf-3">Alfred S. Eichner (ed.) A Guide to Post-Keynesian Economics (1978-79, 80). Kitapta Joan Robinson’ın Forward’ı yer alır. İçindekiler tablosu, “makro-dinamiklerden” fiyatlamaya, gelir dağılımına, maliyeye, üretim kuramına, emek, para piyasalarına, uluslararası piyasalara ve doğal kaynaklara kadar tüm konularda post-Keynesçiliği resmeder niteliktedir. Eichner bu grubun saygı duyulan bir üyesidir. 50 yaşında hayatını kaybettiği 1988’e kadar ve sonrasında da etkili olmuştur.</li>

        <li class="paragraf-3">Eichner’in başlıca eseri The Megacorp and Oligopoly: Micro Foundations of Macro Dynamics (1976). Makro dinamikler ve gelir dağılımı alanına daha önce Pricing, Distribution and Employment (1948) adlı çalışmasıyla Joe S. Bain girmişti. O sırada kimseler post-Keynesçilikten bahsetmiyorduysa da, Bain öğretmeye başlamıştı. 1947 güzünde “orta düzey iktisat kuramı” adı altındaki ders notlarından okuyordum. 1948’de, izleyen kitabı Barriers to New Competition için (1956) iki araştırma asistanından biriydim. İkisi de sonradan post-Keynesçilik olan şeyin dayandığı elementleri içerir.</li>

        <li class="paragraf-3">Stephen Rousseas, Post-Keynesian Monetary Economics (1922, 13-14). Ayırca bakınız: Journal of Post-Keynesian Economics.</li>

        <li class="paragraf-3">Çeşitli basımları vardır. Buradaki 1986’da yapılan üçüncü basımıdır. Yazarları aynı zamanda Union for Radical Political Economics adlı birliğin kurucularıydı (1968). Birlik, dört aylık Review of Radical Political Economics’i çıkardılar. Ayrıca Dollar &amp; Sense isimli okunması gereken denemeleri ve verileri içeren değerli aylık popüler dergiyi desteklediler.</li>

        <li class="paragraf-3">Britanya’daki “Yeni Sol” ile 1960’larda ABD’deki “Yeni Sol” büyük farklılıklar gösterir. Öğrencilerin katılımı pek fazla olmamakla birlikte, belirleyici karakterini veren şey, “siyasi” olmaktan ziyade, –çoğu Marksist olmayan– çalışmaların niteliğidir. İçlerinde Marksistler ve sosyalistler vardı, ama çok azınlıktaydılar.</li>

        <li class="paragraf-3">Gramsci’nin tezlerini sergileyen İngilizce pek çok çalışma var: John M. Cammett, Antonio Gramsci and the Origins of Italian Communism (1967); Carl Boggs, Gramsci’s Marxism (1976); Quintin Hoare ve G.N. Smith, Selections from the Prison Notebooks of Antonio Gramsci (1971). Ayrıca, Gramsci’nin The Modern Prince adlı kitabının karton kapaklı basımı da vardır.</li>

        <li class="paragraf-3">Bu yüzden, senatör McCarthy’nin ölümünden 20 sene sonra, California’da hocalık yaptığım bir eyalet üniversitesinde, iktisat fakültesinden 13 kişi (bölümün yarısı), mesleki yeterlilikleriyle hiçbir ilgisi olmayan sudan sebeplerle işten çıkarılmışlardı. Hepsi de sol eğilimliydi. Üç tanesi de liberal yahut ılımlı radikallerdi. Bu sayıya beni de eklemek üzere 11 sömestr boyunca girişimde bulunulduysa da sonuç alınamadı. Sebebi de hedef alınanlar için en yaşlı ve en az incinecek durumda olmamdı. O zamanki rektör sonradan katıldığı California’daki bir araştırma enstitüsünün elemanları arasında Milton Friedman da bulunuyordu.</li>

        <li class="paragraf-3">E.K. Hunt, History of Economic Thought (1979, 422). Friedman’ın ilham aldığı isim, Road to Serfdom (1946) adlı kitabın yazarı Friedrich von Hayek idi (o da Ludwig von Mises’ten etkilenmiştir). Von Hayek’in “serfdom-esaret” ABD New Deal’ı anlatır. Friedman’ı ve von Hayek’in “Chicago School -Şikago Okulu”nun yüreğine hizmet ettikleri söylenilebilir. Bu “okul” esasen F.H. Knight tarafından kurulmuştur. Kendisi 1930’lardan 1950’lere kadar süren dönemin başlıca neoklasik iktisatçıları arasındadır (aynı zamanda ona benzemeyen ve benim danışmanım olan M.M. Knight’ın kardeşidir). Bu “Los Chicago Boys”, ayrıca, 1973 sonrası Şili’sindeki Pinochet yönetiminin de iktisadi akıl hocalarıdır.</li>

        <li class="paragraf-3">Dışlananlar arasında “kurumsalcılar” denilenler de vardı. Bu camia, şu ya da bu ölçüde, Veblen geleneğinin devamı idi. Hem birbirlerinden, hem neoklasiklerden hem de Marksistlerden farklılıklar gösterirler. Bazıları deneyci iken, sayıları daha az olan başkaları kuramcıdır. Bazıları radikal, hafifçe Marx’a eğilim gösterirler; bazıları muhafazakârdır, Friedman’a eğilim gösterirler. Durum böyleyse de, çok işe yarar bir gazeteleri vardır: The Journal of Economic Issues.</li>
      </ol>

      <p class="arabaslik-sol">BÖLÜM 5: YENİ DÜNYA DÜZENİ</p>

      <ol class="List-1">
        <li class="paragraf-3">Robert Kuttner, Everything for Sale (1996).</li>

        <li class="paragraf-3">Richard B. Du Boff, Accumulation and Power (1989, 128)</li>

        <li class="paragraf-3">James M. Cypher, “Crisis Tnedencies of the 1990s: Constraints on the Ideology of Globalization?” (1999, 2, n.p.). Profesor Cypher Latin uluslararası iktisat ve kalkınma iktisadı konularında çalışan ve Amerika üzerinde yoğunlaşmış bir iktisatçıdır.</li>

        <li class="paragraf-3">Walter Adams ve James Brock, The Bigness Complex (1986, 208).</li>

        <li class="paragraf-3">ABD’de bu süreçlerde önden giden kişilikler şunlardır: Carl Icahn, T. Boone Pickens, Ivan Boesky ve hurda tahvilin “mucidi” Michael Milken (çok göz alıcı bir “kazanç” elde etmiştir: 1 yılda 500 milyon dolar). O da Boesky de kısa bir dönem hapiste yatmalarına sebep olan çirkin işlere girmişlerdi. İçeri girmesinden hemen önce Boesky California Üniversitesi İşletme Okulu’na (Los Angeles’ta) davet edilmiş ve başlığı (dürüstçe) “Tamah İyidir” olan bir konuşma yapmıştı. Haliyle, zaten dönmüş olana yönelik konuşuyordu.</li>

        <li class="paragraf-3">Kaldıraçlı alım, iki yahut daha çok şirket arasında, birleşmenin alım fiyatının tahvil ihracıyla finanse edildiğini anlatır ki (şirket yönetiminden ayrı olarak) “şirket talancıları” tarafından yapıldığında “düşmanca” diye adlandırılır. Tahviller –”hurda tahviller” olarak isimlendirilir– çoğu durumda yüksek faizlidir. Ayrıca, Du Boff’un dediği gibi, “Şirketler öyle yapılanmıştır ki sonunda daha az hisse senediyle ve epeyce yüksek bir borç düzeyiyle karşılaşırlar, böylece bir ekonomik kötüleşme halinde çok daha zayıf kalırlar” (1989, 137). Borçlar itibarıyla bütün ekonominin zayıflaması konusunu da az ileride alacağız. Burada şunu söylemek yeter: işletmelerin (ve tüketicilerin) artan borç yükü, bugün finansın üretim (reel sektör) üzerindeki hâkimiyetini sağlayan kritik faktörlerden biridir.</li>

        <li class="paragraf-3">Du Boff (1989, 134).</li>

        <li class="paragraf-3">Veriler 22 Nisan 1991 tarihli Fortune dergisinden.</li>

        <li class="paragraf-3">Ayrıca belirtilmedikçe veriler Fortune 22 Ağustos 1999’den. Derginin bu verileri güncelleştirmesi 2000 yazında, yani buraya alma şansı yok.</li>

        <li class="paragraf-3">Verilerin kaynağı Ne York Times’ın finans sayfalarıdır. 12 Eylül 1999 kısmı özeti en yararlısıdır.</li>

        <li class="paragraf-3">Robert Samuelson, “Boom Tmes in the Casino: Feeling Lucky on Nasdaq”, Washington Post, 13 Ocak 2000. Yine 26 Şubat 2000’de Sandra Sugawan (yine Washington Post’ta), NASDQ oranının 356’ya 1 olduğunu bildirmişti.</li>

        <li class="paragraf-3">Saatlerle ilgili veriler 6 Aralık 1999 tarihli Business Week sayfa 40’ta. İlgili işler 20 Aralık 1999 tarihli New York Times’da.</li>

        <li class="paragraf-3">Daha kesin bir şekilde, yani”Bakmakla yükümlü oldukları iki kişi olan ve tam zamanlı çalışan iki ücretli” olarak 1988’de yeniden tanımlandı. Veriler Kevin Phillips’in Boiling Point (1993, 48) adlı çalışmasından alındı. Belirtilen vergiler hükümetçe kararlaştırıldı; ancak aynı yıllarda öyle kararları etkileyen her ne idiyse, 1987’den beri olduğu üzere, örgütlü emeğin eline geçenler ciddi ölçüde düşmüştür.</li>

        <li class="paragraf-3">ABD’de başlayan şey Avrupa ekonomileri ve Japonya üzerinde de tüm gücüyle etkili oldu. Dahası, 1980’lerde Güney Kore, 1970’lerde (diğer “yükselen ekonomilerde”) olduğu gibi, düşük ücret ülkesi oldu ve kendini, ücretlerin daha düşük olduğu (ve sendikaların olmadığı) ülkeleri “taşeron” olarak kullanır durumda buldu.</li>

        <li class="paragraf-3">One World, Ready or Not: The Manic Logic of Global Capitalism (1997, 74) adlı, küreselleşmenin kusursuz analizini yapan kitabından. Yine kusursuz bir çalışma daha, derli toplu ve kolay okunuyor ancak burada tartışmak için yetişemedi: Robin Hahnel, Panic Rules: Everything you Need to Know About the Global Economy (1999).</li>

        <li class="paragraf-3">Bary Bluestone ve Bennett Harrison, The Deisndustrialization of America (1982, 9-10; vurgular orijinal). Bu süreçler 1970’lerde ve 80’lerde cereyan etti. 1990’larda M&amp;A’ların hızlanmasıyla işinden olmalar çoğaldı. Busienss Week (20 Aralık 1999), 1998 Mart’ından beri ABD’de imalat sanayisinde 533 bin kişinin işini kaybettiğini yazdı. Bazı manidar örneklere göre GE’nin “sermaye stoku ABD’de değil fakat dünya çapında büyüdü. 1970’lerde GE dünya çapında elemanlarını 5 bin artırmış, ama bunu yurtdışında 30 bin iş yaratıp ABD’de 25 bin azaltarak yapmıştı” (7). Ayrıca RCA, Ford ve GM vb için de benzeri kısıntılardan bahsediliyor.</li>

        <li class="paragraf-3">Tam adı Fat and Mean: The Corporate Squeeze of Working Americans and the Myth of Managerial Downsizing (1996). Kitabın yayınlandığı yıl yazarın (51 yaşında) kalp yetmezliğinden hayatını kaybetmiş olması da gayet trajiktir.</li>

        <li class="paragraf-3">İdarecilere yıllık ödemelerle ilgili son durumlara ait rakamlar Business Week (Nisan-Mayıs 1998) incelemesinde yer alıyor. Holly Sklar’ın Z Magazine’in Haziran 1998 denemesi “CEO Greed is Out of Control”de de anlatılıyor. Buna göre J.P. Morgan’ın açıkladığı oran, “tepedekilerle altlarında çalışanlar arasında, vergi sonrası, 20 kat olmalı ... bunun ötesinde, toplumsal gerginlik yaratır.” Doğru, ama bugünün dünyasındaki “yaratıcılar” gücün ve gerginliği kendi çıkarlarına zarar vermeyecek şekilde yönlendirecek araçların sahibidirler. Washington Post’un 5 Kasım 1999 tarihli “More on the Inflated Pay of Business Titans” başlıklı bir makalesinde, CEO’nun ücretinin ortalama işçininkinin 419 katı olduğunu yazılmıştı.</li>

        <li class="paragraf-3">Böyle küçük kapsamlı işlerde Britanya’daki Devlet’in istisnai bir durum olduğunu belirtmek gerekir. Her ne kadar ABD kendini sadece bir “gece bekçisi devlet” olarak görüyorduysa da, durum pek öyle değildi. Ulaşım ağı, korumacı tarifeler, bankacılık, ekonomi politiğin diğer hayati meseleleri arasında, bunların hepsi doğrudan veyahut sübvansiyonlu olarak Devlet kanalıyla yönlendiriliyordu. Ayrcıa Avrupa’nın esas ekonomileri (ve Japonya da) Devlet ile yakın işbirliği açısından “modern” olmuşlardı. Ama hiçbirinde Devlet, Tekelci Kapitalizm 1’deki kadar fonksiyonel olmamıştır.</li>

        <li class="paragraf-3">Kapital, cilt I (1967, 751).</li>

        <li class="paragraf-3">Brüksel Demokratik Birliği’ndeki konuşmasından (9 Ocak 1848). Engels’le birlikte Manifesto’yu yazmadan az önce.</li>

        <li class="paragraf-3">Örneklere bakınız: Greider (1997, Chapter 5).</li>

        <li class="paragraf-3">Spektronik {Elektronik Spekülasyon anlamında} terimini icat eden Kevin Phillips’tir. “The Financialiaziation of America: Electronic Speculation and Washington’s Loss of Control over the ‘Real Economy’”ta açıklar. Bu da Arrogant Capital: Washigton, Wall Street, and the Frustratioof American Politics (1994) adlı kitabının Chapter 4’ünün başlığıdır. Bu çalışmaya aşağıda yine atıfta bulunacağız.</li>

        <li class="paragraf-3">Kaynak: Econmic Report[s] of the President (1991, 311, 388-9) ve sonrakiler.</li>

        <li class="paragraf-3">“Şirket kârları” içinde geçen anlamında bir kategori olarak finansal şirketlerin kârları. Ayrıca, finansal şirketlerin tüm şirketler içindeki sayısı, 1970’lerden bu yana dikkat çekecek ölçüde artmıştır.</li>

        <li class="paragraf-3">Vurgular bizden, ancak ünlem işareti yazara ait (1994, 79-80).</li>

        <li class="paragraf-3">1999’da tahmini 90 trilyon dolarlık ciro kadar “büyük” bir piyasa. Kapsamındaki toplamlar nedeniyle, büyük çaplı bir mali felakete yol açması, sadece birkaç oyuncusuyla ilgili yanlış hesaplamayı gerektiriyor. Hepsi bir yana, saygıdeğer Baring Brothers’ın sırtını yere getiren de oldukça genç bir adamdı. Uzun Vadeli Sermaye Yönetimi’nin sırtını yere getiren de...</li>

        <li class="paragraf-3">Bu veriler Uluslararası Ödemeler Bankası tarafından düzenli olarak hazırlanır.</li>

        <li class="paragraf-3">ABD Merkez Bankası’nın (Federal Reserve System) sahipleri üye bankalardır. 12 “bölgesi” vardır. Her birinin kendi yönetimi bulunur. Bunlar üye bankalarca tayin edilir ve iş dünyasının ve o camianın temsilcileri içinden seçilir. Ancak Guvernörler Kurulu’nun kritik kararlarına tabidirler ki 7 üyesi ve yöneticisi, Senatonun onayıyla Başkan tarafından atanır. Bu atama ve onama gücü de genelde özel finansal kesimin gayriresmî rızası şeklinde algılanır. Şu yahut bu farklılıklarla dünyanın her yerinde aynı yapı işler –bekçilik etsin diye kümesin önüne tilki koymaya benziyor.</li>

        <li class="paragraf-3">Kuzey Amerika Serbest Ticaret Anlaşması. ABD, Kanada ve Meksika’yı içeriyor. Anlaşmaya göre üç ülke de, özellikle birbirlerine sermaye ve mal akışında olmak üzere daha önce kısıtlamaların olduğu bazı noktalarda hükümranlıklarını yitiriyor. Bunun çeşitli anlamları vardır: Meksika yahut Kanada’dan ziyade kuzeye de güneye de mal ve sermaye akıtan ABD’dir. Ayrıca, örneğin Kanada, kendi ulusal sağlık programını yürütür (“tek-ödeyici sistemi” olup ödeyen de hükümettir) ve ABD’deki sağlık şirketlerinin girişine izin vermez.</li>

        <li class="paragraf-3">Noam Chomsky MAI üzerine son derece kritik bir yazı yazdı: “Domestic Constituencies: MAI, the further corporatization of America and the world”, Z Magazine (Mayıs 1998). MAI ilk kez 1995’te ortalara çıktı. Onaylanması beklenen yıl 1997 idi. Ciddi muhalefet, meselenin kamuoyu önünde ve içinde tartışılmasıyla Yediler Grubu’nun büyüleyici çevresinin dışından geldi. Hâlâ onaylanmış değildir. WTO’nun kapsamını genişletmeye yönelik öyle çabalar ele alınıp incelendikçe, hele bir de küresel bir çöküş varken, onaylanma ihtimali epeyce azalacaktır.</li>

        <li class="paragraf-3">Ayrıca belirtilmedikçe, izleyen veriler o makaleden alınmıştır.</li>

        <li class="paragraf-3">“Sendikasyon kredileri” çok sayıda borç verenin varlığını anlatır. Değerler 15 Temmuz 1998 tarihli New York Times’daki “Worries About Loans Revive Ghost of 1980s Debacle”.</li>

        <li class="paragraf-3">Veriler 21 Temmuz 1998 tarihli Left Business Observer’dan. Yazarı Doug Henwood ekliyor: “Kredi kartlarından başka, yoksul borçlular bir de ikinci el morgiç komisyoncuları, tefeciler, finans şirketlerinin yıllık yüzde 2.000’e varan oranlı ‘maaş’ kredileri ve ‘kira yerine taksit öde’ formülleri ile yolundular ...”</li>

        <li class="paragraf-3">James Cypher, “Financial Domination in the US Economy” (1998, 68).</li>

        <li class="paragraf-3">Gretchen Morgenstern (New York Times’ın finans sayfalarının baş analisti) bu meseleyi 20 Haziran 1999’daki “U.S. Shoppers Shoulder the Weight of the World –Dünyanın Yükü Amerikalı Alıcıların Omuzlarında” şeklindeki başlığı anlamlı makalesinde ele almıştı. ABD ithalatının sanayideki 1995 GSYİH’sinin yüzde 4’ü civarında olduğunu belirttikten sonra 1999’da yüzde 7.5’e çıktığını ve bu artışın yarısının da 1997’deki Asya krizinin başlamasından sonra geldiğine işaret ediyor. Daha sonra da bunun (başka kaynaklarla destekleyerek) ABD faiz hadlerinin ve fiyatlarının düşmesinden geldiğini söyler –bununla birlikte 1999’da hadler ve fiyatlar yükselmeye başlamış, reel (parasal değil) ücretlerdeki son yıllık artış yüzde 3’ten 1.5’e gerilemişti. Avrupa’daki büyüme yüzde 2 idi. Asya’daki ve Latin Amerika’daki ekonomiler ise “ya idare ediyordu ya da küçülüyordu”. Sonunu da, eğer büyüme gerçekten yavaşlarsa “ve daha korkutucu bir yola girerse, bu durumda bütün sermaye piyasası sıkıntıya düşer” uyarısıyla bağlıyordu. “Girerse” mi, yoksa “girince” mi?</li>

        <li class="paragraf-3">Tahmin, Securities Industry Association’a (Menkul Değer Sektör Birliği) ait. İyiden ziyade kötüye yorulması daha bir mümkün. Sermaye sahipleri açısından şimdiye kadarki en yüksek yüzdedir. Ancak önemli bir açıdan gereğinden fazla abartılmıştır. Hanehalkının yarısı ya da biraz fazlasının “sahip olduğu” senetler asla “satın alınmış” değildir. “Sahiptirler” (benim durumum gibi), çünkü –aslında üzerlerinde pek de kontrolleri olmayan– emeklilik fonları, ister karşılıklı fonlar ister başka varlıklar şeklinde olsun, o menkul değerlere yatırılmıştır. Bu yüzden de hayatları, emeklilik fonlarının battığı ölçüde daha çok tahrip olacaktır. Öte yandan piyasada kendi seçimleriyle yer alanlar için, Association, kendi alımlarını yapanların “büyük kısmı” “al ve tut stratejisi” güdüyorlar, diyor. Yani, “emeklilikleri konusunda menkul değerlerine bel bağlıyorlar ...” Association’ın bulguları 22 Ekim 1999 tarihli New York Times’taki “Survey Says 78.7 million Own Stocks in United States” adlı makaleden. Bir diğer önemli nokta da, kendi yatırımlarını yapanların beşte birinden fazlasının dört ila yedi ayrı fonda hisse sahibi olduklarıdır –“çeşitlendirmede biraz aşırıya kaçtıklarını ve muhasebe sıkıntıları yarattıklarını gösteriyor”.</li>

        <li class="paragraf-3">II. Dünya Savaşı’ndan önce bile bazı filmlerde, mesela sigaralarla veya başka şeylerle ilgili dolaylı reklamlar yer alırdı. Bu durum şimdi TV şovlarında ve filmlerde de var. “News Corp’s’un The Simpsons’ı gibi bir programda ... dört filmle gizli bağlantılar var ki içlerinde Pepsi Cola, Subway Sandwiches gibi ... Time-Warner’ın 1997’de Frito-Lay ile yaptığı üç yıllık anlaşma gereğince Frito-Lay alışveriş noktalarındaki gösterimlerde sadece Warner Bros karakterleri kullanılacaktı ... 1998’de, Disney’in Miramax Films’i ile Tommy Hilfiger arasındaki anlaşmaya göre Miramax filmlerindeki karakterler Hilfiger kıyafetleri giyecek ve karakterlerin üzerinde de Hilfiger kotlarının ilanı görünecekti.” Robert W. McChesney, Rich Media, Poor Democracy (1999, 38-9).</li>

        <li class="paragraf-3">Edward S. Herman ve Robert W. McChesney, The Global Media (1997, 104). Söz konusu devlerin en büyük beşi, sırasıyla, Time Warner, Disney, Bertelsmann, Viacom ve News Corporation’dır. Medya dışından kontrol edenler için Sony, Seagram ve General Electric vardır.</li>

        <li class="paragraf-3">Robert W. McChesney (1999, 84-5).</li>

        <li class="paragraf-3">ABD verileri 19 Kasım 1999 tarihli Washington Post’taki “The Media Generation: Multitask Children All Alone” başlıklı makaleye ve (önde gelen HMO’lardan) Kaiser Family Foundation isimli vakfın yürüttüğü araştırmaya dayanıyor. 41 ülkeyle ilgili veriler Edward S. Herman ve Robert W. McChesney, The Global Media’dan (1997, 41).</li>

        <li class="paragraf-3">Yazarın bu alt-bölümün başlığına kaynak olan Amusing Ourselves to Death kitabından (1985, 78).</li>

        <li class="paragraf-3">Bir arkadaşına mektubundan alıntının verildiği Albert Einstein: A Biography (1997) adlı kitaptan. Yazar, Albert Folsing. Ayrıca 10 Nisan 1997 tarihli New York Review’da Alan Lightman’ın “The Contradictory Genius” başlıklı yazısında da geçiyor.</li>

        <li class="paragraf-3">McChesney (1999, 288).</li>

        <li class="paragraf-3">Hugh Stretton, Economics: A New Introduction (1999, ix). Metinde iktisadi mugalata üzerindeki yorumlarını okurken, yazarın akademik dünyadan başka, uzun zaman iş dünyasında ve hükümette çalıştığını da bilmekte yarar var.</li>

        <li class="paragraf-3">Stretton (1999, 63). Şöyle diyerek devam ediyor: “Hataların büyük kısmı meslekten olmayan cahillere değil, profesyonel iktisatçılara aittir.” Konutla ilgili bilgilere ilişkin olarak ABD’ye ait son değerler şöyledir: 1) 1995’te, Bütçeleme Merkezi ve Politika Öncelikleri (sayım verileri üzerinden) 4.4 milyon adet yaşanabilir konut açığı olduğunu buldu, her konut için iki düşük gelirli kiracı yarışmak durumundaydı; 2) 1995’ten 1997’ye (Konut ve Kentsel Gelişme Bakanlığı’na göre) “çırpınan kiracı hanehalklarının” sayısı yüzde 3 artışla 8.9 milyon olmuştu; oysa aynı dönemde yaşanabilir kiralıklar yüzde 5 azalmıştı (yani 372 bin adet). New York City’de “çırpınan hanehalkı” için tavan 16 bin dolardır ve bu rakam NYC’deki dört kişilik medyan aile değerinin yüzde 30’u kadardır. 1990’lar, ABD’de kira kontrollerine yönelik saldırıların yükseldiği yıllardı (New York Times, 24 Eylül 1999).</li>

        <li class="paragraf-3">ABD’de 22 milyon civarında küçük işletme vardır. Ancak, işletmelerin yüzde 1’i kadar küçük bir kesrinin tüm iş dünyasındaki varlıkların yüzde 59’una sahip olduğunu görüyoruz. Bu değerler William Domhoff’un Power and Politics in the Year 2000 (1998) adlı son çalışmasında yer alıyor ve servetin bireyler ve hanehalkları itibarıyla bu yoğunlaşmasının şirketler arasında da mevcut olduğunu söylüyor. “Normal işletmelerin” büyük bir oranının serfler gibi oldukları söylenebilir. Çünkü bunların başlıca (hatta tek) müşterileri büyük şirketlerden biridir. Bütün bu gücün söylediği şudur: Daha önce de söyledik, sadece GM’e malzeme temin eden 40 bin işletme vardır (ve bunların toplam GSYİH’deki katkısı yüzde 1.5’tir.) Piyasa rekabetinde görünmez elden söz ederken, Adam Smith’in de Alfred Marshall’ın da aklından geçen böyle bir şey değildi.</li>

        <li class="paragraf-3">Hunt (1979, 420). Üretim faktörleri toprak (kaynak sahipliği), emek ve sermayedir. Her birinin –tarım, madencilik, kereste işletmeleri, işçiler, işyerleri açısından– şu ya da bu derecede üretime katkıda bulundukları varsayılır. Smith’in ve (özellikle) Ricardo’nun klasik ekonomi politik açısından çıkış noktaları, bir şeyin sahipliğinden kaynaklanan getirinin üretimden değil güçten kaynaklandığını görmeleridir; “üretime katkıda bulunan sadece emektir”. Bu konuda esas işi Marx yapmıştır kuşkusuz. (Bu bağlamda yönetim, sahipliğin ve kontrolün aksine, bir emek biçimi olarak görülür.)</li>

        <li class="paragraf-3">Lynn Turgeon’ın mükemmel incelemesine bakınız: Bastard Keynesianism (1996). Ekonominin tümel gereklerinden ziyade askerî ve ticari arzulara adaptasyonuna atfen Joan Robinson tarafından anılır.</li>

        <li class="paragraf-3">Dünya Bankası’nın Başekonomisti Joseph Stiglitz’e burada yer vermek uygun olacak. IMF ve ilgili konularda eleştirel davranmıştır ve Kasım 1999’da görevinden ayrılırken IMF’nin tahribatı çok, faydası az diye belirtmiştir. Çok ağır eleştiriler alıyordu –üstelik sadece pek çok iktisatçı değil, Banka’nın başkanı James Wolfensohn da eleştiriyordu.</li>
      </ol>

      <p class="arabaslik-sol">BÖLÜM 6: KRİZ</p>

      <ol class="List-1">
        <li class="paragraf-3">Karl Marx ve Friedrich Engels, (1967c, 38).</li>

        <li class="paragraf-3">James Cypher (2001). Vurgular bizden.</li>

        <li class="paragraf-3">Bakınız: Naomi Klein (2000) ve Joseph Stiglitz.</li>

        <li class="paragraf-3">“‘Jobless Recovery’ - How it’s possible”, Boston Globe, 14 Ekim 2003.</li>

        <li class="paragraf-3">“Overcapacity Stalls New Jobs”, New York Times, 19 Ekim 2003.</li>

        <li class="paragraf-3">New York Times, 4 Eylül 2003.</li>

        <li class="paragraf-3">International Herald Tribune, 30 Ekim 2003.</li>

        <li class="paragraf-3">“China: U.S. Losing Status in Asia”, New York Times, 17 Ekim 2003.</li>

        <li class="paragraf-3">La Repubblica, 19 Ekim 2003.</li>
      </ol>

      <p class="arabaslik-sol">SONUÇ</p>

      <ol class="List-1">
        <li class="paragraf-3">İlki Stretton’ın yorumudur (1999, 62). İkincisi de Vince Lombardi’nin, yani Green Bay Packers koçunun ünlü (ve popüler) ifadesidir.</li>

        <li class="paragraf-3">Küçük ve büyüyen bir azınlık, ekolojik temelde tedirgindir. Ayrıca eleştirilecek daha esaslı noktalar varsa da çok nadiren girilir. Hep birlikte benim önermemi oluştururlar ki ileride inceleyeceğiz.</li>

        <li class="paragraf-3">Madrick, iktisadi ilişkilerle ilgili bir periyodik olan Challenge’ın editörüdür. Ayrıca düzenli olarak New York Review’a da değerli yazılar yazar. Siyasi tutumunu –New Deal’ın ve 1960’lardaki Kennedy-Johnson’ın sosyo-ekonomik politikalarını tanımlamakta kullanılan anlamıyla– “liberal” olarak tanımlamak haksızlık olmaz.</li>

        <li class="paragraf-3">Sayfa 4-5. Madrick’ten aktardığımız verilerin değerini belirtmekte yarar var. Ayrıca bu verileri incelemeye yönelik eğiliminden ve yeteneğinden başka, verileri çevresindeki iktisatçılardan farklı değerlendirmesini de takdir etmek gerekir.</li>

        <li class="paragraf-3">Bu açıklama sürekli yapılır. Yıllık 250 milyar dolarlık askerî harcama için yapılagelen nitelemelerin “barış zamanı” kavramına yönelik olanına hiç tanık olmadım.</li>

        <li class="paragraf-3">Büyümeye destekle ilgili diğer daha önce ele aldığımız önemli unsurlardan biri devasa askerî harcamalardır. Şimdi değindiğimizin ötesine geçmeyeceğiz: 1) ABD, bu türden harcamalarda en önde olmuştur ve hâlâ da öyledir, daha şimdiden gelecek yıllarla ilgili ciddi bütçe artışları vardır; 2) NATO’nun son genişlemesindeki (eski Sovyet Bloğu üyelerinin alınmasındaki) katılım gerekçelerinin başında modern askerî gücün oluşturulması, silahların ABD standartlarına uyması şartı geliyordu –haliyle bu silahların ABD’den satın alınacağı anlamına geliyor.</li>

        <li class="paragraf-3">Bunun beş katı bile yılda 2000 doların altında kalıyor –yani ABD’deki yoksulluk sınırının sekizde birinin altında. Rakamlar 3 Haziran 1999 tarihli New York Times’dan: “World Bank Says Poverty is Increasing”. İlginç bir nokta da gazetedeki şu ifadedir: “Rapor, artışın, kısmen Asya ülkelerine sıkıntılarını aşmaları için verilen uluslararası yardım paketlerinden kaynaklandığını ima ediyor ... paketleri hazırlayan da kardeş kuruluşu olan International Monetary Fund.” Gelir dağılımı meselesine az sonra gireceğiz.</li>

        <li class="paragraf-3">Atık düzeyleriyle ilgili ünlü bir çalışma, daha 1980’lerde şu sonuca varıyordu: ABD’deki toplam çıktının sadece yarısının atık olmadığı, yani insani ve toplumsal ihtiyaçları karşıladığı söylenebilir. Her ne kadar burada askerî harcamaların yüzde 70’i faydalı olarak görülse ve yaygın sınaî pratik hesaba katılmasa da, 1920’lerde, “kasıtlı yokluklarla”, otomotivde başlamıştır. Bu çalışma, Richard C. Edwards ve diğer editörler tarafından düzenlenen The Capitalist System (1986, Chapter 9) adlı kitapta anılır.</li>

        <li class="paragraf-3">Veriler, Birleşmiş Milletler İnsani Gelişme Raporu-1998 içinde, 27 Eylül 1998, New York Times.</li>

        <li class="paragraf-3">11974’te ABD Senato Komisyonu önündeki ifade, GM’in bu konudaki dahlini gösterir: Lastik ve petrol şirketiyle birlikte “New York, Philadelphia, Baltimore, Oakland, Salt Lake City ve Los Angeles’ın da dahil olduğu 45 kentte 100’den fazla demiryolu sisteminin tahribi”. Bardfor Sneall, “American Ground Transport”, Hearings’ten. 93. Meclis, 2. Seans, ABD Senatosu, pp. A-2 ve A-3, Anti-tröst ve Tekel Alt-komitesi önündeki duruşmalardan. Snell’in bu tahribatın gerekçesini açıklamasından hemen önceki ifade: “Bir otobüs 15 otomobili gereksiz kılıyor, bir tramvay, metro ya da demiryolu taşıtı 50 adet yolcu aracını ikame ediyor; bir tren 1000 adet otoyu veya 150 nakliye kamyonunun işini görüyor”.</li>

        <li class="paragraf-3">1961’de Lewis Mumford şuna işaret etmişti: “Los Angeles’ın üçte birinden fazlası ziyan olmuştur ... bu durum ... çok şeritli otoyollar ... üçte ikisi caddelerle, ücretsiz otoyollarla, park yerleriyle ve garajlarla işgal edilmiştir” (The City in History [1961, 510]). Onun yazdığı sırada Los Angeles tek başınaydı. Oysa şimdi bu durum dünyanın her yerinde böyledir ve daha da kötüye gitmektedir. NYC’de yapılan bir araştırmaya göre şöyle bir gelişme olmuştur: 1907’de atla çekilen taşıtlar saatte ortalama 11.5 mil yol alıyorlardı; oysa 1970’lerin ortasına gelindiğinde kent içindeki araçlar saatte 6 mil yol alabiliyorlardı.</li>

        <li class="paragraf-3">Avrupa Birliği rekoru, her bin kişi için 571 olarak İtalya’ya ait. Eurostat raporuna göre “ABD’yi bile geçiyor”. 23 Kasım 1999 tarihli Corriere della Sera. Daha önce, kişi başına en çok cep telefonu olan ülke İtalya idi. Yine TV’leri de önceden tamamen kamusaldı, mükemmel müzik, drama, spor vardı; şimdi her yerdeki gibi derinliksiz bir halde. Kim diyormuş ABD ilk sırada diye?!</li>

        <li class="paragraf-3">SUV’larla ilgili TV reklamlarında bu araçlar arazide, dağlarda giderken gösterilir. Ne var ki bizzat sektörün kendi piyasa araştırmaları bile bu araçların sadece yüzde 13’ünün kent dışında kullanıldığını gösteriyor. Kârlar açısından durum şöyle: Ford’un küçük arabası Escort 1998’de 13,145 dolara satılırken 2’100 dolar kâr bırakıyordu. Oysa SUV modeli olan Explorer 27’270 dolara satılıyor ve 8’600 dolar kâr sağlıyor. Bu verilere 24 Eylül 1997, 16 Nisan 1998 ve 14 Şubat 1999 tarihli New York Times makalelerinde bakılabilir. Otoyol ölümleriyle ilgili makalede GM’in ileri teknoloji direktörü bu veriler karşısında şöyle diyor: “Yola tankla bile çıksanız, pekâlâ bir lokomotifin altında kalabilirsiniz.” Böyle argümanları sigara endüstrisi de kullanabilir; kullanmıştır da.</li>

        <li class="paragraf-3">Deyim Avustralyalı Alex Carey’nin Taking the Risk Out of Democracy (1997) adlı kitabından. ABD’deki bu gelişmenin analizi için bakınız Stuart Ewen, PR! A Social History of Spin (1996).</li>

        <li class="paragraf-3">Çok çeşitli şekillerde yapıldı. En kabası da, yüzlerce yarı-işveren kulübünün (Elks, Rotary gibi) önünde konuşacak adamlar tutulmasıdır. Bunlarda Almanlarla ve başka şeylerle ilgili korku öyküleri anlatılmıştır. Bakınız Larry Tye, The Father of Spin: Edward L. Bernays and the Birth of Public Relations (1998).</li>

        <li class="paragraf-3">“Propaganda”, çünkü reklamın ve halkla ilişkilerin amacı (ister işletmeler, ister siyasiler, isterse fikirler için olsun) satmak, kontrol etmek, kandırmak, yönünü değiştirmektir. Yani bilgi vermek yahut anlaşılmasını sağlamak değil, eksik ve yanlış bilgilendirmek ve kafa karıştırmaktır.</li>

        <li class="paragraf-3">Bu tekniklerle ilgili olarak Jerry Mander’ın Four Arguments for the Elimination of Television (1978) adlı kitabına bakınız. Şunu bilmesi gerekirdi: 1960’larda Mander, TV/reklam dünyasının yıldızlarından biri olarak görülürdü. Onu o çalışmada, TV’den “kurtulmayı” önermeye yönelten şey, kendi tecrübesiydi. TV’nin tehlikelerinin, değerlerini aştığı sonucuna varmıştı. Söz konusu tehlikeler arasında şu vardı: TV teknolojisi, seyircinin sıkılma ihtimali nedeniyle, programların 2-3 saniyelik “sahne”ler şeklinde olmasını zorluyordu. Kısa süreli dikkat alışkanlığa dönüşecek, izleyici de, gördüğü ve işittiği şeyin “tüketicisi” olacaktır. Bu teknolojiyle en uyumlu içerik de, hayatı melodramlaştıran formlardır. Çünkü bunlar, istenildiğince uzatılabilir.</li>

        <li class="paragraf-3">Elbette, bu ülkelerin içlerinde böyledir. Oysa ülkelerinin dışında, II. Dünya Savaşı’ndan bu yana, Soğuk Savaş’ın “sıcak” pasajlarında şiddete çok fazla başvurdular. Tabii bir de ırkçılıkla gelen şiddet var. Bu şiddet, ABD’deki şekliyle (özellikle) Afrika-kökenli genç Amerikalıların (şiddetle yaşamış ve otoriteler tarafından boyun eğdirilmiş) büyük bir yüzdesini hapse düşürüyor. Yahut, Avrupa’daki şekliyle, giderek büyüyen göçe karşı ortaya çıkıyor. Büyüyen o göçün kökeninde de, göçmenlerin eski memleketlerinden ziyade, bu memleketlerin ekonomilerini darmadağın eden büyük güçlerin yaptıkları yatıyor.</li>

        <li class="paragraf-3">Postman (1985, 197).</li>

        <li class="paragraf-3">Ayrıca, şaka gibi gelebilir ama, o “üyelerin” büyük kısmının, hükümet, FBI yahut başka türden bir ajan olduğunu şimdi öğreniyoruz. İngiliz yazar G. K. Chesterton’ın önceki yüzyılda yazdığı “The Man Who Was Called Thursday - Perşembe İsimli Adam” adlı öyküyü hatırlatıyor. Söz konusu adam, İngiltere’de devrim olmasını istiyor. Bu uğurda seçtiği grubun sadece yedi üyesi var ve her üye haftanın bir günüyle adlandırılmış. Öykünün sonunda anlaşılıyor ki bizim adam dışında devrim uğruna çalışan yok, hepsi hükümet ajanı.</li>

        <li class="paragraf-3">Bunu anlatmadan geçemeyeceğim. 1953’te Cornell Üniversitesi’nde fakülteye girdiğimde, bir iktisatçı için olağan olmayan ilgilerim sonucunda yeni ve disiplinler arası bir “konu” seçtim: Amerika Çalışmaları. Komitedeki çeşitli disiplinlerden biri tarih idi ve başında da, sonradan Amerikan Tarihi Birliği’nin Başkanı olan ünlü bir profesör vardı. Kendisiyle arkadaş olduk. 1954 yılında bir gün, bir komite toplantısından çıktıktan sonra bana bir kitap uzattı. Kitabı düz kahverengi bir kâğıtla kaplamıştı. Verirken de seveceğimi umduğunu söyledi. Kitap I.F. Stone’un Hidden History of the Korean War’u idi ve Monthly Review Press’in yayınıydı. O zamana kadar bir Monthly Review vardı ama yayınevi değildi. Sırf bu kitabı yayınlamak üzere kurulmuştu, zira ABD’de hiçbir yayınevi kitabı yayınlamazdı. Hemen ekleyelim, kitap, ABD’ye karşı bir tutum içermiyordu, sadece, savaşın, resmî açıklamalarla tutarlı olmayan çıkış sebeplerini çözümlemeye çalışıyordu.</li>

        <li class="paragraf-3">Tafsilatlı bir tartışma Kevin Phillips’in Arrogant Capital (1994, 36) adlı kitabında yer alır. Lobicilerin hemen hemen hepsi, işletmelerden ziyade çıkarlarını kovalayanlardır. Ancak, paraları epeyce az olduğu için, hatırı sayılır bir kamuoyu destekleri olmadıkça ciddi bir siyasi güçleri de olmamıştır. Zaten paraları da medya tarafından ödenerek satın alınırlar.</li>

        <li class="paragraf-3">8 Ocak 1999 tarihli New York Times’da, “Money Warps the System” isimli başyazıda belirtildi. William Fulbright’ın koltuğu Bumpers’a geçti. Fullbright da saygıdeğer bir senatördür.</li>

        <li class="paragraf-3">Terminoloji, özellikle “geri kalmış” bölgelerden gelen gücenme mahiyetindeki tepkiler karşılığında zamanla değişti. 1960’larda “az gelişmiş ekonomiler” denilirdi. Zamanımızda “gelişmekte olan” ve “yükselen piyasa ekonomileri” kullanılıyor.</li>

        <li class="paragraf-3">William Greider’ın One World, Ready or Not (1997) adlı kitabı dünyanın pek çok ülkesiyle, özellikle de “Kaplanlar” ile ilgili yararlı ayrıntılar içerir.</li>

        <li class="paragraf-3">Değerler Thomas Crampton’ın “Developing Nations ...”, IHT (24 Eylül 1999) yazısından.</li>

        <li class="paragraf-3">Geçen yirmi-otuz yılda, ilk felaketlerle üstlerine yeni ve çok daha yıkıcıları binmiştir. Yoksul ekonomiler “dünya ekonomisine girdikçe”, tarımları ve ormanları da ihraç malı olmaya başladı ve geleneksel topluluklar yaşam alanlarından itildiler –ayrıca bu süreç, kendi ülkelerinin yahut başka ülkelerin kentlerinde ağır bir sömürüye olanak sağladı; Sanayi Devrimi’ndeki çit çekme hareketine benzer korkunç durumlar ortaya çıktı. Bu ve bununla ilgili konular hakkında Batı yarımküre için yapılan olağanüstü çalışmalardan biri (ki başka yerlere de uygulanabilir), Ronald Wright’ın Stolen Continents (1995) adlı kitabıdır. Yazar, beş kabilenin tarihlerini ve dillerini, Avrupalıların gelişinden önceki ve şimdiki durumları açısından inceler. Bu kabileler Kuzey Amerika’daki Çerokiler ve İrokiler ile Latin Amerika’daki Aztekler, İnkalar ve Mayalardır.</li>

        <li class="paragraf-3">Josep Stiglitz’in azar işittiği IMF konusuna parmak basmasından dolayıdır ve (daha önce de belirttiğimiz gibi) Dünya Bankası’nın baş ekonomisti olarak istifa etmiştir.</li>

        <li class="paragraf-3">“Good News for Vultures”, 21 Ocak 1998, LBO, Gregg Wirth.</li>

        <li class="paragraf-3">Dört önermeyi, peşinden gelecek olanla uyumlu ve gereğince detaylı olarak getiren çok çalışma var. İkisi bana gayet uygun gelir: Hepsi veya bir kısmı Herman Daly’ye aittir: Herman E. Daly ve John B Cobb Jr, For the Common Good (1989); Herman E. Daly Beyond Growth: The Economics of Sustainable Development (1996). Daly uzun süre Joseph Stiglitz gibi Dünya Bankası’nın araştırma grubundaydı. Sonra üniversiteye döndü.</li>

        <li class="paragraf-3">“Preface to the Critique of Political Economy”, Selected Works (1967, 183), Marx ve Engels. Farklı baskıları da vardır.</li>
      </ol>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> {“Enternasyonal”in başlığa alınan dizesinin (<span>Uyan esirler dünyası</span>) ve dizeyi kapsayan dörtlüğün Türkçeye yerleşmiş halini tercih ettik; yapılan gönderme daha kolay anlaşılacağı için. Dizeyi İngilizcesinden (Arise, ye prisoners of starvation) aynen çevirseydik, “Kalk, ey açlığa mahkûm!” dememiz gerekirdi.}</p>
        </div>
      </div>
    </div>
  </div>
</body>
</html>
