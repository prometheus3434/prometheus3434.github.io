<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-10.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta"><span class="char-style-override-4">Sonuç</span></p>

      <p class="resim"><img alt="sekil.png" class="image" height="22" src="../Images/sekil_fmt7.jpeg" width="47" /></p>

      <p class="arabaslik-sol"><span xml:lang="en-US">GİRİŞ: EKONOMİK BÜYÜME TABUSU</span></p>

      <p class="paragraf-3"><span>Ekonomik büyüme, bir kuşak öncesine kadar, farklı hedeflere ulaşma araçlarından biri olarak görülürdü. Oysa bugün, diktatör olarak iktisat politikasının en tepesine kurulmuştur: “Varsa yoksa büyüme!” Hatta, bir Amerikan futbolu koçunun galibiyet için söylediği gibi: “Her şey değildir,</span> <span class="char-style-override-3">tek</span> <span>şeydir”.</span><span class="dip" xml:lang="en-US">1</span></p>

      <p class="paragraf-3"><span>Bunu günlük gazeteler de doğrular. Bir iktisadi veya sosyal politikanın yanında veya karşısında olunurken,</span> <span class="char-style-override-3">kriter</span> <span>büyümedir. Çalışanlar ve işverenler, Birleşik Devletler’de Demokratlar ve Cumhuriyetçiler, Avrupa’da merkez-sol ve merkez-sağ partiler, bir politikayı savunurken büyümeye katkısını, yererken büyümeyi yavaşlatmasını esas alırlar.</span><span class="dip" xml:lang="en-US">2</span></p>

      <p class="paragraf-3"><span>Bu kapsamlı genellemeye bir destek mahiyetinde, iktisatçı Jeffrey Madrick’in yakın zaman önce çıkan;</span> <span class="char-style-override-3">The End of Affluence: The Causes and Consequences of America’s Dilemma</span> <span>(</span><span class="char-style-override-3">Bolluğun Sonu: Amerika’nın İktisadi İkileminin Nedenleri ve Sonuçları,</span> <span>1995) adlı kitabını inceleyeceğiz. Bu çalışmanın seçilmesinin sebebi, büyümenin mantığını en doğru yönleriyle koymasıdır. Madrick egemen görüştendir, ancak yararlılarındandır; önceki bölümlerde “utanmaz” olarak kötülenenlere dahil edilmesi asla mümkün değildir.</span><span class="dip" xml:lang="en-US">3</span></p>

      <p class="paragraf-3"><span>Kitapta, Birleşik Devletler’deki en önemli sosyo-ekonomik sorunların kaynağının, 1973’ten beri devam eden yetersiz büyüme oranları olduğu ve buna bağlı olarak da, hızlı büyümenin sorunları çözecek anahtar olduğu ileri sürülür.</span></p>

      <p class="paragraf-3"><span>Madrick, iktisatçılar arasında olağandışı tavrıyla, toplumumuzda yanlış olan şeyin ne olduğuna yönelik, övgüye değer bir ilgi duyar; ancak, onun savıyla ilgili benim eleştirim, “yeterli” büyüme oranını tutturmak için hem Birleşik Devletler’de hem de dünyada atılan adımların, kendisinin de yanlış bulduğu ve zaten alarm zilleri çalmaya başlamış olan durumu, felakete çevirecek şekilde kötüleştirdiğidir. Bu kapsamda, burada, arzu edilebilir, zorunlu ve erişilebilir bir programlar paketini öneren bir çerçeve çizilecektir. Bu çerçevede, büyümenin politikalarda tabulaştırılmasını, niteliksel ve yapısal değişikliklere aykırı olarak, hem yetersiz hem de tehlikeli buluyoruz.</span></p>

      <p class="arabaslik-sol"><span xml:lang="en-US">BÜYÜME İÇİN GEREKÇELER</span></p>

      <p class="paragraf-3"><span>Madrick’in savının merkezinde yer alan şey, yüzyılın 1973’e kadar geçen döneminde ABD ekonomisinin yıllık yüzde 3.4 ortalamayla büyümesi; fakat 1973 ile 1993 arasında büyümenin yıllık ortalamada yüzde 2.3’e düşmesidir. Buradan hareketle, böyle küçük gibi duran bir değişmenin ortalama bir aile için ne anlama geldiğine bakar: “yavaş büyüme yüzünden mal ve hizmetlerdeki kayıplar üst üste konulduğunda ... kişi başına 40 bin dolardan fazla”</span><span class="dip" xml:lang="en-US">4</span> <span>–iyi bir ev için yeterli bir peşinat, diye ekleyebilirdi pekâlâ.</span></p>

      <p class="paragraf-3"><span>Burada, büyüme oranlarının 1993’ten bu yana yüzde 4-5 civarında seyrettiği şeklinde bir itiraz yükseltilebilir gibi görünse de, izleyen yıllar düşünüldüğünde, ortalamanın yüzde 3.5’tan ziyade yüzde 2.5 civarında –hatta genel durumdaki kötüleşme itibarıyla daha bile düşük– kaldığı konusunda muhtemelen Madrick haklıdır.</span></p>

      <p class="paragraf-3"><span>Ayrıca, son durumla ilgili sonuçları aktardığı sayfalarda, söyledikleri konusunda Madrick’e katılmamak imkânsızdır:</span></p>

      <p class="paragraf-3">Yavaş ekonomik büyümenin emeklilerle genç çalışanları, ev sahipleriyle kiracıları, varoşlarla merkezleri, yerlilerle göçmenleri, açık renklilerle koyu renklileri, borçlularla alacaklıları ve –güçleri ister servetlerinden, ister Washington’daki vekaletleri karşılığında aldıkları ödemelerden kaynaklansın– güç sahibi olanlarla olmayanları karşı karşıya getirmesi kuvvetle muhtemeldir. Bunun örneklerini pozitif ayrımcılık, göçmenler, okul müfredatları, idam cezası, refah harcamaları, sosyal güvenlik, çevre koruması ve devletin sağlık hizmetlerindeki rolü üstüne öfkeli tartışmalarda çok gördük. Eşitlik, bir zamanlar, hep birlikte ilerleyebilmemiz anlamına geliyordu. Oysa artık pek çoğumuz için, bir şeyleri feda etme mecburiyeti anlamına geliyor. (Madrick, 163)</p>

      <p class="paragraf-3"><span>Madrick’in, II. Dünya Savaşı’ndan bugüne kadarki ekonomik büyümenin, (kısaca inceleyeceğimiz) istenmeyen bir uyaranlar topluluğuna bağımlılığı konusunda, yazılarında sergilediği farkındalık, başka iktisatçılardan çok daha fazladır. Bu nedenle, büyümenin yükselmesi savını, süregiden sosyo-ekonomik bozulmayı durdurabilir olmasının ötesine taşımaz. Bununla birlikte, söz konusu uyaranların yapısına ve sonuçlarına (ve önceki bölümlerde resmettiğimiz tarihe) yakından bakmak, o umuda kapılmak konusunda da ciddi kuşkular yaratıyor.</span></p>

      <p class="paragraf-3"><span>Önceki değerlendirmeler çerçevesinde, zengin ülkelerin tarihindeki sosyo-ekonomik ilerlemelerin büyük kısmı, II. Dünya Savaşı’nı izleyen 30 küsur yılda ortaya çıkmıştır. Yoksulluğun azaltılması (özellikle yaşlılarda), parasal ve sosyal ücretlerin eskiye göre yaygın bir şekilde yükselmesi, çevreyle ilgili meselelerin yasa kapsamına alınması, bunlar arasındadır. Ancak, bellibaşlı bütün ekonomilerde bunlara olanak tanıyan politikalar, değerli ve yararlı olmakla beraber, refahın ve ilerlemenin sürekliliği açısından yetersizdi. Ayrıca, açıyı yoksul ülkeleri de kapsayacak şekilde genişlettiğimizde, beşeri maliyetlerin ve sosyal tahribatın ciddi ölçülerin ötesine geçtiğini, hatta geri dönülmez düzeye geldiğini görürüz.</span></p>

      <p class="paragraf-3"><span>Aslında bu dönem, hem ülke hem de küre ölçeğinde, ortalama olarak en yüksek büyüme oranlarına tanık olmuştu. Ancak, hemen ardından, durgunluk</span> <span class="char-style-override-3">ve</span> <span>enflasyon bileşiminin bertaraf edilmesi ve bu gidişi tersine çevirme gereği geldi ki bu da genişlemeyi düzenleyecek kurumlara bakıyordu.</span></p>

      <p class="paragraf-3"><span>Eklenmesi gereken bir diğer nokta da, Birleşik Devletler 1990’larda gelmiş geçmiş en uzun barış içinde büyüme</span><span class="dip" xml:lang="en-US">5</span> <span>döneminden geçerken, bunun keyfini sadece halkın en tepedeki yüzde 20’sinin çıkarmış olmasıdır. Daha önemlisi, bu durumun açıklamasının can sıkıcı iki temele dayandığı konusunda fikir birliği vardır: 1) sürekli artan borçla beslenen canlı tüketim, coşmuş bir borsa ve kıpırtısız fiyatlar ve 2) Avrupa’daki zaaflar ve 1997’de Asya’da başlayan kriz.</span></p>

      <p class="paragraf-3"><span>Bugünün ekonomi politiğinde, hızlı büyüme dönemlerinin gelecekte daha iyi sonuçlar vereceğini beklemek için çok az sebep vardır. Kaldı ki büyümeyi hızlandırmak için dünyanın büyük çoğunluğu pahasına girişimlerde bulunulması halinde, doğal olarak kötü sonuçlar beklemek gerekir.</span></p>

      <p class="paragraf-3"><span>Ayrıca, çevre var. Siyasi yelpazenin her kesiminden büyüme yandaşları, sürekli büyümenin yol açmış olduğu büyük ve yıkıcı “yan tahribata” çok az dikkat ediyorlar. Ama, sanayileşmiş ülkelere</span> <span class="char-style-override-3">ek olarak</span><span>, çok sayıda yükselen ekonominin de girdiği bu yolda, daha az dikkat ettikleri şey şudur: Yeryüzünün, büyümeyi sağlayan bileşenler nedeniyle, canlı türlerini destekleme yeteneğini kaybedecek olması.</span></p>

      <p class="arabaslik-sol"><span class="char-style-override-3" xml:lang="en-US">TOSSICODIPENDENTE</span> <span xml:lang="en-US">KÜRESEL EKONOMİ</span></p>

      <p class="paragraf-3"><span>Önceki bölümde tüketimciliği tarif ederken “iptila”yı kullanmıştık. Başlıkta yer alan ve uyuşturucu bağımlısı anlamına gelen İtalyanca terim, çok daha aydınlatıcıdır: Toksik madde, yani zehir, bağımlısı demektir. Peki, günümüz ekonomilerinin hepsinin büyüme uğruna</span> <span class="char-style-override-3">müptelası</span> <span>oldukları “zehirler” ve bunların yıkıcı sonuçları nelerdir?</span></p>

      <p class="paragraf-3"><span>Burada, büyümenin “yan etkileri” denilen şeylere, bunların büyüme sürecinin ayrılmaz üç unsuru olduğunu göstermek üzere, daha yakından bakacağız: 1) tüketimcilik, satılanı ve kullanılanı işaret eder (otomobille örneklenmiştir); 2) küreselleşme siyaseti; 3) gelişmekte olan ekonominin “sıhhati” adına ihracata dönük olma bağımlılığı –UÜŞ’lerin ve finansal mekanizmanın rehberliğindedir.</span></p>

      <p class="paragraf-3"><span>Bütünlüğü içinde bakıldığında, büyümeyi şimdiki konumuna yükselten şey, bu gelişmelerin dinamiğidir; onların (ve büyümenin diğer temellerinin) etkileşimiyle iktisadi, beşeri, siyasi ve toplumsal tahribat daha da öteye, yıkım noktasına gitmektedir.</span></p>

      <p class="paragraf-3"><span>Bu unsurların hepsini daha önce ele aldık. Burada, ekonomik büyüme ile ilişkileri ve birbirleriyle etkileşimleri açısından incelenecekler. İlk olarak tüketimcilik.</span><span class="dip" xml:lang="en-US">6</span></p>

      <p class="arabaslik-sol-kucuk"><span xml:lang="en-US">Absürd ve müstehcen tiyatro</span></p>

      <p class="paragraf-3">Dünya insanlarının çoğunun gıda, giyim, barınma, eğitim ve sağlık konularında temel gereksinimlerini karşılamakta yetersiz kaldıkları, geniş kesimlerce bilinir. Bu, en zengin ülke olan Birleşik Devletler’de bile, halkın üçte ikisi için doğrudur. Yoksul ülkelerde, Dünya Bankası verilerine göre, dünya nüfusunun dörtte biri, günde 1 dolardan az ile geçiniyor ve sayıları her gün artıyor.<span class="dip" xml:lang="en-US">7</span></p>

      <p class="paragraf-3">Başlı başına bu olgu bile, günümüzde, dünyanın en üstteki yüzde 10-15’lik kesiminin hararetli tüketimiyle –satın alınanlar ve beraberinde gelen çoğu kez yıkıcı nitelikli atıkları<span class="dip" xml:lang="en-US">8</span>– kaygıya değil daha da fazlasına yol açacak mahiyettedir. Tüketimin büyük payı, ister zengin, ister yoksul ülkelerde, kesinlikle faydalı amaçlara hizmet eden birtakım mallara yöneliktir; ama önemli olan, tüketimin ne kadarının manasız, irrasyonel veya zararlı olduğudur –özellikle de büyük çoğunluğun çaresizlik içindeki yaşamlarıyla kıyaslandığında böyledir.</p>

      <p class="paragraf-3">Bilgi: “Amerikalılar kozmetiğe yılda 8 milyar dolardan fazla harcıyor –oysa bugün dünyadaki her insana temel eğitim vermek için, 2 milyar dolar fazlasıyla yetiyor”.</p>

      <p class="paragraf-3">Bilgi: Amerikalılar ve Avrupalılar ev hayvanlarını beslemek için yılda 17 milyar dolar harcıyor –oysa dünyadaki her insanın temel sağlık ve beslenme ihtiyacı için yılda 4 milyar dolar fazlasıyla yetiyor”.</p>

      <p class="paragraf-3">Bilgi: Avrupalılar dondurmaya yılda 11 milyar dolar harcıyor –oysa tüm dünya nüfusunun temiz ve atık su gereksinimleri için 2 milyar dolar fazlasıyla yetiyor”.<span class="dip" xml:lang="en-US">9</span></p>

      <p class="paragraf-3">Bu üzücü veriler yeteri kadar ciddi, ama tehlike o kadarla sınırlı değil. Önceki bölümlerde tüketimciliğin –gerek borçlarla, gerekse TV ve reklamla ilgili– bazı rahatsız edici yönlerini görmüştük. Burada, otomobili mercek altına alıp, alarm zillerini çaldıran yönlerine bakacağız. Otomobil, alım bedelleri, borçlanma ve kullanım masrafları itibarıyla ortalama hanehalkı bütçesinin yaklaşık yüzde 10’unu oluşturuyor. Ayrıca toplumsal ve ekolojik tahribatın büyük bölümünden doğrudan sorumlu.</p>

      <p class="paragraf-3">Otomobil, üretimi ve kullanımı ile öyle büyük bir tahribat yapmıştır ki, gerçi daha beteri kapıdadır, tarihin en yıkıcı icadı olarak görülebilir –ama biri çıkar, bu onuru TNT’ye, nükleer enerjiye ya da TV’ye vermek isterse o da dert değildir, çünkü hepsi aynı takımdandır.</p>

      <p class="paragraf-3">Toplumsal tahribat çok boyutludur. Örneğin 1) kamu taşımacılık sistemlerinin kasıtlı olarak işlevsizleştirilmesi (özellikle Birleşik Devletler’de);<span class="dip" xml:lang="en-US">10</span> 2) otoyol yapmak amacıyla kentlerde (genelde yoksul semtlerde) büyük konut alanlarında toplu yıkımlar;<span class="dip" xml:lang="en-US">11</span> küresel petrol devlerinin dış politikalar üzerindeki ölçülemeyen fakat tartışmasız ciddi tesiri –en açık örneği Ortadoğu’dur, son dönemde de eskiden Sovyetler Birliği’ne dahil memleketler ve Balkanlar öne çıkmıştır. Bunlara daha pek çok şey eklenebilir. Mesela, biri, trafik nedeniyle her an bir kenara bırakılan nezakettir. Yine de asıl büyük tahribat çevrededir.</p>

      <p class="arabaslik-sol-kucuk"><span xml:lang="en-US">Gaz maskesi mi lazım, kornaya bas</span></p>

      <p class="paragraf-3">Çevre üzerindeki tehdit çeşitli kanallardan, örneğin hava, su, toprak, iklim, ozon tabakası, ayrıca yokolan ormanlar yoluyla besleniyor. Bunların ortaklaşa sonucu da, yediğimiz, içtiğimiz ve soluduğumuz, gerek (tütün gibi) “doğal” tehlikeler, gerekse yapay ürünler üzerinden, bünyevi hastalıkları besliyor.</p>

      <p class="paragraf-3">Bunlardan bazılarının önü alınabilir, bazılarından kaçınılabilir; ama, soluk almadan yaşayamayız. Oysa, havayı kirleten ve ısıtan şeylerin en başında karbondioksit gelir ki onun da en büyük kaynağı otomobillerdir.</p>

      <p class="paragraf-3">Dünyanın bazı yörelerinde bu tehdidi bertaraf etmeye yönelik adımlar atılıyor –ama şimdilik, sorunu ortadan kaldırmak değil, sadece artış hızını kesmek söz konusu. Başka yerlerde ya hiçbir şey yapılmıyor ya da çok az şey yapılıyor.</p>

      <p class="paragraf-3">Bu arada, sektörde otomobil satışlarının yıllık yüzde 3 artırılma gereği ve niyeti dile getirildi. Sanki kapitalizmin anarşisini onaylarcasına, küresel boyuttaki yüzde 20-25 aşırı kapasiteye rağmen, başlıca üreticiler hem içerde eski fabrikaları genişletmeye, hem de dışarıda yenilerini kurmaya devam ediyorlar –son örnek Çin’dir, bu ülkede hava kirliliği öldürücü boyutlardadır.<span class="dip" xml:lang="en-US">12</span></p>

      <p class="paragraf-3">Bu kadar yeter ama, son haberleri de verelim. Başı Birleşik Devletler’in çektiği sektörde satışları, hatta kârları da artırmak için yeni bir yol bulundu: SUV’lar diye kısaltılan sözüm ona “spor amaçlı taşıtlar”ın üretimi ve reklamlarındaki artışı. Bu SUV’lar, 1) 1970’lerde yaygınlaşmaya başlayan küçük araçlardan epeyce büyüktür; 2) havayı daha fazla kirletirler, yakıt depoları sıradan bir arabanın yarısı kadar veya daha az yol almalarına izin verir; 3) daha çok yer işgal ederler, park edilmeleri daha zor, görüş açıları daha dardır; 4) kazaya karıştıklarında yol açtıkları ölümler, küçük araçlarınkine kıyasla daha fazladır; 5) başka araçların en az iki katına malolurlar; ha, bir de, 6) 3-4 kat fazla birim kâr getirirler. 1999’da Birleşik Devletler’deki özel motorlu taşıt satışlarının yaklaşık yarısı bunlardandı.<span class="dip" xml:lang="en-US">13</span></p>

      <p class="arabaslik-sol"><span xml:lang="en-US">KÜRESEL EKONOMİ 3: GÜNÜMÜZ, BÜTÜN DÜNYA</span></p>

      <p class="paragraf-3"><span>James Cypher’ın, küresel üretimin, ticaretin ve finansın derinleşip güçlendiği, bunların dünya genelinde daha sıkı entegre oldukları şeklindeki küreselleşme eğilimleri analizine daha önce değindik. Bunlara, zengin ülkelerdeki vasıflı işgücünün işinden olmasını, diğer ülkelerde yaşayan insanların sistemli bir şekilde yoksullaşmasını ve “krizler gibi anormal süreçlerin homojenleşmesi”ni ekleyelim. Hepsi de, halkın çoğunluğunun ve hükümetlerin itirazsız razı oldukları şeylerdi. Bu olağanüstü gelişmeler karışımını mümkün kılan ne olmuştu?</span></p>

      <p class="paragraf-3"><span>Yanıtının verilmesi yetmiyorsa da şunlardır: Büyük işletme, sermaye fazlası, güçsüz emek. İticiliği sırıtan bu gelişmeleri besleyen bellibaşlı unsurlar, demokratik toplumlarda gayet kolay bir şekilde gerçekleşmiştir; ama bu da, yanıtlanmayı bekleyen başka bir soruyu doğurur: Hangi sihirli değneklerdi ki onlar, hükümetleri ve halkın çoğunluğunu, ticaret, üretim ve finans alanlarındaki özel çıkar gruplarının, azınlığa yarar ve çoğunluğa zarar getireceği açık politikalarını kabul etmeye ikna etmişti? Yanıt, ideolojinin, medyanın ve siyasetin iç içe girmiş dünyasında, yanıtın kalbi de çağdaş demokrasinin –başlangıçtaki ve idealize biçiminden farklı yapısında yatıyor.</span></p>

      <p class="arabaslik-sol-kucuk"><span class="char-style-override-1" xml:lang="en-US">Demokrasi: Göze almak</span></p>

      <p class="paragraf-3">Modern formuyla, (yetişkinlerin evrensel oy verme hakkı olarak tanımlanan) demokrasinin, ilk kez Birleşik Devletler Anayasası’nda ve Haklar Bildirgesi’nde {Bill of Rights} yer aldığı genel bir kabuldür. “Yetişkinlerin oy hakkı”, doğal olarak, köleliğin kaldırılmasına (ve Güney’deki Yurttaşlık Hakları {Civil Rights} mücadelesine) ve kadınların I. Dünya Savaşı’ndan sonra elde ettikleri oy hakkına kadar, evrensel değildi. 20. yüzyıla girilirken, demokrasi, şu ya da bu derecede kökleşmiş olarak, bütün sanayileşmiş ülkelerde işliyordu. O zamandan bu yana, siyasi demokrasi olmadan sınai kapitalizmin yeterince işlemeyeceği anlaşılmıştır. Anlaşılan bir diğer şey, genelde dile getirilmemekle birlikte, demokrasiye yukarıdan yol gösterme gereğidir. Demokrasinin yerleşip işlediği her yer –daha önce gördüğümüz gibi, Avrupa ve Kuzey Amerika, Japonya– işçilerin, sınai kapitalizmin dayattığı gaddar sömürüden kurtulma çabalarına tanık olmuştur. Hemen hemen her yerde bu çabalar, aynı zamanda, şu ya da bu şekilde, iktisadi ve toplumsal demokrasinin gerçekleşmesi yönünde ilerlemiştir –ancak duvara çarpmıştır, zira tam demokrasi, kapitalizmin yaradılışından gelen gelir, servet, güç, prestij ve mevki farklılıkları ile uyumlu değildir.</p>

      <p class="paragraf-3">Ancak, sanayileşmeden ve siyasi demokrasiden başka, 20. yüzyılın başında “demokrasinin dışına çıkma riski” şeklinde ortaya çıkan iki önemli gelişme daha vardı –dev şirketlerin büyüyen hâkimiyeti ve halkla ilişkilerin “icadı”. Tıpkı demokrasinin kendisi gibi, bu iki olgu da önce Birleşik Devletler’de baş göstermiştir.<span class="dip" xml:lang="en-US">14</span> Halkla ilişkiler başlangıcından beri siyasetle ve iş çevreleriyle içli dışlı olmuştur.</p>

      <p class="paragraf-3">Bu başlangıç, I. Dünya Savaşı’ndaydı. ABD’nin savaşa girmesinden önce, Woodrow Wilson’un 1916 Başkanlık yarışındaki vaadi, ülkeyi savaşın dışında tutmaktı. Ne var ki seçilmesinin hemen ardından, halkı savaşa girme gereğine ikna etmek üzere yardımcı olarak Edward L. Bernays’i tutmuştur. Yani halkla ilişkiler, meta ilanlarıyla değil, “siyasi tanıtım” ile başladı.<span class="dip" xml:lang="en-US">15</span></p>

      <p class="paragraf-3">Modern reklam kampanyalarında ilk perde 1920’lerde açıldı –bilbordlarla, süreli yayınlarla ve ardından radyoyla. Orkestranın başında yine, bu defa American Tobacco Company’ye çalışan Bernay vardı ve slogan da “Reach for a Lucky instead of a Sweet”<span class="dip" xml:lang="en-US"><a class="footnote-link" href="#footnote-225-4" id="footnote-225-4-backlink">4</a></span> idi. Kullandığı ikna teknikleri –aslında “propaganda” demek daha uygun– diğer metalarda da kullanılmaya başlandıktan sonra, tam radyonun yükselişe geçtiği yıllarda yine siyaset dünyasına girdi.<span class="dip" xml:lang="en-US">16</span> Söz konusu teknikler 1930’lu yıllarda hem iş dünyasında hem de siyasette çok daha rafineleşmiş, Almanya’da bambaşka zirvelere ulaşmıştı.</p>

      <p class="paragraf-3">Bu ikna teknikleri, II. Dünya Savaşı’ndan sonra tüketimcilik, Soğuk Savaş, MacCarthy’cilik ve televiyonun özel gücü ile çeşitli kombinasyonlar göstermiştir.<span class="dip" xml:lang="en-US">17</span> Tekniklerde, reklam ile halkla ilişkiler birbirinden ayrılmaz haldeydi. Halkla ilişkiler de sosyo-psikologlar çalıştırılarak ve tüm programların şova dönüştürülmesiyle yürütülüyordu. Şimdi bu kombinasyonlardaki içli dışlı olma haline daha yakından bakalım.</p>

      <p class="arabaslik-sol-kucuk"><span xml:lang="en-US">Orwell</span></p>

      <p class="paragraf-3"><span>George Orwell’in (1948’de yazdığı)</span> <span class="char-style-override-3">1984</span><span>’te, tehlikelerini göstermeye giriştiği, başında “Büyük Birader” bulunan totaliter toplum, kuşkusuz, 20. yüzyılın totaliter devletlerinde karşılığı olan bir toplumdu. O toplumların egemenleri, güçlerini korumak ve artırmak için, en az ikna kadar, şiddet ve kuvvet de kullanmışlardır. Oysa başlıca kapitalist ülkelerden hiçbirinde şiddet yahut kuvvet kullanılmadığı gibi, hiçbirinin bir “Büyük Birader”i de olmamıştır.</span><span class="dip" xml:lang="en-US">18</span> <span>İhtiyaç duyulmuyordu ki.</span></p>

      <p class="paragraf-3"><span>Orwell o romanı yazalı çok oldu, ama eserini bilen çok yoktur. Hatta, ufukta görünüp de, 1980’lerde başa gelmiş olanı çok daha önceden uyaran şu eseri, Aldous Huxley’nin</span> <span class="char-style-override-3">Brave New World</span> <span>(1931 -</span> <span class="char-style-override-3">Cesur Yeni Dünya</span><span>) adlı romanını bilen daha bile azdır. Orwell ile Huxley arasındaki farkı, Neil Postman, adı daha önce de geçmişti, şöyle tespit ediyor:</span></p>

      <p class="paragraf-3">Huxley’nin bakışı açısından, halkı tarihinden, gelişmesinden ve özerkliğinden mahrum edecek bir Büyük Birader gereksizdir. Onun gördüğü şekliyle, insanlar, üzerlerindeki baskıyı sevecek, düşünme yeteneklerini yok eden teknolojilere tapınır hale geleceklerdir. ... <span class="char-style-override-3">Brave New World</span>’de insanların başındaki bela, düşünmenin yerine gülmeyi koymuş olmaları değil, fakat neye güldüklerini ve niye düşünmez hale geldiklerini bilmemeleriydi.<span class="dip" xml:lang="en-US">19</span></p>

      <p class="paragraf-3">Üçlümüzü oluşturan elemanlar, yani tüketimcilik ve diğerleri, birbirlerinden bağımsız olarak ortaya çıkmışlardır; ama ulaştıkları güç, birbirlerini zenginleştiren biçimlerin ürünüdür. Tüketimcilik, güçlü bir şekilde, ekonominin genişlemesine ve reel ücretlerin yükselmesine bağlıdır. Onunla Soğuk Savaş askerî harcamaları arasındaki bağlantı da su götürmez –ayrıca işgücü örgütlerinin neredeyse tümünün Soğuk Savaş’la ilgili desteği de öyledir. Ancak, o destek, örgütlü işgücünün çok çok ötesine geçmişti ki –özellikle 1945 sonrasındaki güçlü barış arzusu değerlendirildiğinde– bilhassa yaratıldı diye düşünülmelidir.</p>

      <p class="paragraf-3">II. Dünya Savaşı’ndan sonra yaratılan Kahraman Yeni Dünya pek çok yeni elemente sahipti ve en vazgeçilmez olanı da MacCarthy’cilikti. 1950’leri görmemiş olanlar, bugün o dönemin gerçeklerini kavramakta zorlanacaklardır. Fakat, o gerçekler toplumun tüm dokularına işlemişti ve düşünce kontrol sürecinin vardığı nokta, her “Büyük Birader”i kıskandırırdı: Sendikalarda, eğlence dünyasında, siyasette, eğitimde, MacCarthy’cilik aynı “temizleyici” etkiye sahipti.</p>

      <p class="paragraf-3">Komünistler, “temizlenenlerin” küçük bir azınlığını teşkil ediyordu ve bunun tek sebebi de Birleşik Devletler’deki Komünist Parti’nin, sadece birkaç bin üyesi olması değildi.<span class="dip" xml:lang="en-US">20</span> McCarthy’nin on küsur yılında Soğuk Savaş’ı, kapitalizmi, hatta ırkçılığı eleştiren her kim olursa ve bu eleştirisini derste, kitapta, filmde, siyasi söylevde ya da sendika toplantısında, her nerede yapmış olursa olsun, ya baskı görüyordu ya işten atılıyordu. Hatta (“Hollywood Ten”’de olduğu gibi) hapse bile atılabiliyordu. Daha önemlisi ve sayıca daha çok olan da, sessiz kalmayı, hatta belli kitapları okumamayı öğrenmiş olanlardı;<span class="dip" xml:lang="en-US">21</span> asıl hepsinden önemlisi, o zamandan beri budanmış bir eğitim alan ve kaçırdıkları şeyi asla öğrenemeyecek olan milyonlarca öğrencidir.</p>

      <p class="paragraf-3">Toplumsal ve kültürel söylem, doğal olarak, başka yerlerdekinden çok daha fazla Birleşik Devletler’de yerle bir olmuştu. Gerçekten layık olanlar susturulmaksızın, “lider” diye bilinenlerin hiçbiri, hiçbir alanda –buna, haliyle, iktisat da dahildir– o konumlarına gelemezlerdi. O baskıların doğal seyri, bugün artık yatağını bulmuştur: “liberal” ile “komünist” beraberce siyaset surlarının dışına atılmıştır.</p>

      <p class="paragraf-3">Başka bütün anlamları bir yana, yoz siyaset denilen kadim ailenin en yeni üyesinin, yani, son yirmi küsur yıldır, parası alenen ödenerek satın alınan yoz siyasetçinin dünyaya gelişini kolaylaştırmıştı.</p>

      <p class="arabaslik-sol-kucuk"><span xml:lang="en-US">Yozlaşmanın ekonomi politiği</span></p>

      <p class="paragraf-3">Bugün Birleşik Devletler’e egemen olan yozlaşmanın iki boyutu vardır. Birincisi, herkesin malumudur, kirli paranın seçim kampanyalarındaki hâkimiyetidir. İkincisi de, en az ilki kadar önemlidir, lobiciliğin o derece açığa dökülmemiş önemidir. Bu noktanın üstünde durmak gerekiyor.</p>

      <p class="paragraf-3">Eski bir söz vardır, “para konuşur” diye; para hep konuşmuştur ama, bugünün ABD siyasetinde bağıra çağıra tepiniyor artık –iş dünyasında yol oluyor. Bundan on yıl önce Washington D.C.’de, 90 bin kayıtlı lobici vardı; artık yerel yahut eyalet hükümetlerinde ne kadar vardır kim bilir.<span class="dip" xml:lang="en-US">22</span> Onurlu kariyeri aniden sona eren emekli Senatör Dale Bumpers (Dem., Ark.), bir açıklamasında şöyle diyordu:</p>

      <p class="paragraf-3">Benim ofisim Mali Komisyon toplantı odasının bitişiğindeydi. Komisyon vergi tasarılarını görüşürken, lobicilerin doldurduğu o odayı ve koridorları –alaycı tabiri ile Gucci Geçidi’ni<span class="dip" xml:lang="en-US"><a class="footnote-link" href="#footnote-225-5" id="footnote-225-5-backlink">5</a></span>– görmek, bütün Amerikalılar için aydınlatıcı olurdu. Karşılığını görecekse, para, yakınlaşmayı sahiden satın alır.<span class="dip" xml:lang="en-US">23</span></p>

      <p class="paragraf-3">“Yakınlaşma” yasa yapanlarla haşır neşir olmaktan fazlasını anlatır; yasanın yazımına katılmak demektir –gerek vergiden kaçmak veya “suyun başında” olmak ve diğer avantajlar için, gerekse çevre düzenlemelerine, yeterli sağlık hizmetlerine ve benzeri daha pek çok duruma karşı önlem almak için.</p>

      <p class="paragraf-3">Şimdi biraz da, o büyüme dogmasının getirdiği üçüncü büyük tahribat alanına girelim. II. Dünya Savaşı’ndan sonraki yıllarda dünya ekonomisinin genişlemesi konusunda artan bir fikir birliği olduğunu görmüştük. Bunun bir parçası olarak, “geri kalmış bölgelerin ekonomik kalkınması” ile ilgili bir dizi spesifik program vardır.<span class="dip" xml:lang="en-US">24</span></p>

      <p class="paragraf-3">Söz konusu programların içinde, en azından 1960’lardan bu yana hiç eksik olmayan bir tez şuydu: Sanayi toplumu olmayan ülkeler için umut, ekonomik büyümede yatar ve o da kalkınmalarını “ihracata yönelik ekonomilere” tabi kılar. Bugün gerçekten tabidirler. Peki bugüne nasıl gelmişlerdir?</p>

      <p class="arabaslik-sol"><span xml:lang="en-US">BETERİN BETERİ</span></p>

      <p class="paragraf-3">“İhracata yönelik stratejiyi” benimseyen gelişmekte olan ülkelerden bazıları, özellikle “Asya Kaplanları” olarak ünlenenler, Hong Kong, Singapur, Güney Kore ve Tayvan, başarılarıyla çok popüler olmuşlar ve başarıları da benimsemiş oldukları “serbest piyasa” araçları ve yöntemleri ile açıklanmıştır. Başarının gerçekleşmesi, bir ölçüye kadar serbest piyasa mekanizmasına bağlı değildi; ayrıca şu son dönemde bu başarı, hem bu ülkeler hem de diğer pek çok gelişmekte olan ekonomi için biraz çamura bulanmıştır –Latin Amerika’da Meksika ve Brezilya, Asya’da Çin, Hindistan ve Tayland, Afrika’da herhangi bir ülke böyledir, Rusya’yı söylemeye bile gerek yoktur.</p>

      <p class="paragraf-3">“Kaplanların” 1970’lerden sonraki sicilini başarı olarak görmenin mümkün olması, bir ölçüye kadar ya ekonominin denetlenmesine ya da büyük bir gücün kontrolü altında olmasına veya ikisine birden bağlıdır; Asya kriziyle birlikte başarı, bu dört ülke için rayından çıkmıştır.</p>

      <p class="arabaslik-sol-kucuk"><span xml:lang="en-US">Hong Kong</span></p>

      <p class="paragraf-3"><span>Uzun zaman Britanya İmparatorluğu’nun ileri karakolu olan Hong Kong’un ihtisası, ucuz emek ve sakinlerinin büyük kısmı için berbat yaşam koşulları üstüneydi ve böylece de bir İngiliz finans merkezi oluyordu (Singapur’la birlikte). Çin’e dönene kadar İngilizlerin aşırı ilgisine konu olmuştur; artık Çinlilerce korunup sömürülmektedir. 1997-98 Asya krizi sırasında Hong Kong baskılara dayanamamış, borsa irtifa kaybetmişti. “Serbest piyasa” şöhreti, hem Britanya hem de Çin dönemlerindeki koza sayesindedir.</span><span class="dip" xml:lang="en-US">25</span></p>

      <p class="arabaslik-sol-kucuk"><span xml:lang="en-US">Singapur</span></p>

      <p class="paragraf-3"><span>Kişi başına gelirde Büyük Britanya’yı geçmekle birlikte, serbest piyasa ekonomisinden ziyade, Çin gibi, “devlet kapitalizmi” sınıfındadır –Çin’den farkı şehir-devlet olmasıdır. Diğer “ekonomiler” arasındaki bu kendine has durumundan epey avantaj sağlamıştır. Ancak iki özelliği daha vardır: Britanya’dan bağımsızlığını yeniden kazanması, sosyal ve fiziki yapısının İngilizlerce inşa edildiği uzun bir dönemin ardından gerçekleşmişti. Nitekim sonraki gelişimi de –insan ve çalışan hakları açısından– sıkı bir kontrol altında olmuştu.</span></p>

      <p class="arabaslik-sol-kucuk"><span xml:lang="en-US">Güney Kore</span></p>

      <p class="paragraf-3"><span>Bu ülkenin sanayileşmesi, Birleşik Devletler’le, yani Kore Savaşı’nın patlak vermesinden 1970’lere uzanan dönemdeki efendisiyle aralarındaki onlarca yıl süren ilişkisinden ayrı düşünülemez. Bu ilişkinin bizimle ilgili yanı üç tanedir: 1) Kore ekonomisi Birleşik Devletler’in gözetimi altında gelişmiş, 2) bu gözetimin sağladığı veya cesaretlendirdiği şey de faşist bir toplumun doğuşu, ucuz işgücü ve yanında başka şeyler olmuş, böylece 3) Birleşik Devletler’in “mevcudiyeti” ek olarak parasal destek ve koruma anlamına gelmiştir.</span></p>

      <p class="paragraf-3"><span>1980’lerde demokratikleşme hareketlerinin yükselip ilerlemesi sendikalaşmaya ve ücret artışlarına yol açarken, aynı zamanda, Güney Kore’yi, “taşeronlaşmaya ve personel kısıntısına” zorlamış, öyle oldukça da, UÜŞ’lerin ve küresel finans dünyasının menziline sokmuştur.</span></p>

      <p class="arabaslik-sol-kucuk"><span xml:lang="en-US">Tayvan</span></p>

      <p class="paragraf-3"><span>Japonların hâkimiyetinde geçen (ve Formoza adıyla bilindiği) yarım yüzyıldan sonra, Çankayşek önderliğindeki mağlup milliyetçi kuvvetlerin sığınmasıyla Tayvan oldu. Zaten bu süreç de Soğuk Savaş’ı ve Kore Savaşı’nı doğurdu. Ardından da, bu iki ülke derhal Birleşik Devletler’in askerî ve iktisadi şemsiyesi altına girdiler. Japonya ve Kore (ayrıca İtalya ve Almanya ile diğerleri) için olduğu gibi, bu şemsiye, esas olarak parasal destek ve askerî harcama şeklindeydi. Ayrıca bu, ülkenin iktisadi zorluklarına karşı etkili bir garanti demek oluyordu. Tayvan, Çinlilerin girişim yeteneklerini iktisaden maksimum sonuç alacak şekilde değerlendirdi; hatta bu sayede 1997-98 krizinde fena halde hırpalanmadan kalan tek Asya ülkesi oldu.</span></p>

      <p class="paragraf-3"><span>Özetlersek, bu “Kaplanlar”ın başarısı, hayatlarını hayvanat bahçesinde sürdüren kaplanlar kadardır. Gelişmekte olan diğer bütün ülkeler, ki olsa olsa kedi denilebilir, savaşı izleyen ve daha sonraki yıllar boyunca muhtelif sağlıksız gelişmeler içinde, klasik tabiriyle, sürünüyorlardı. İster kaplanlar olsun, ister diğerleri olsun, tabi ekonomiler, ihracata yönelik ol, emrinin önünde diz çöktüler ve böylece ekonomik büyüme yarışına katıldılar –ve sonuçlarına katlandılar.</span></p>

      <p class="arabaslik-sol-kucuk"><span xml:lang="en-US">Onbirinci emir: İhraç et!</span></p>

      <p class="paragraf-3"><span>Dünya Bankası raporlarına göre, Doğu Asya ve Pasifik ekonomilerinde ihracatlarının GSYİH’lerine oranı 1987’den itibaren, ortalama yüzde 25’ten (1997’de) yüzde 35’e yaklaşmıştır; aynı gösterge Latin Amerika’da ve Karaiblerde dönemin tamamı için yüzde 14 civarındadır. Bu yüksek bir değerdir; Birleşik Devletler bile, ihracatının en iyi zamanı olan 1950’li ve 60’lı yıllarda GSYİH’sinin sadece yüzde 5’i ile 7’si kadarını ihraç ediyordu.</span><span class="dip" xml:lang="en-US">26</span></p>

      <p class="paragraf-3"><span>Burada rakamlardan daha önemli olan nokta, kendi ekonomisinin denetiminin Birleşik Devletler’de olmasıdır. Oysa gelişmekte olan ülkelerin neredeyse hepsi için, kaynakları ve fabrikaları yabancılara ait olduğu ya da yabancılar tarafından yönetildiği, veya bunlar için yabancılara borçlu olunduğu ölçüde –ki bu daima ciddi bir düzeydedir– doğal kaynaklar ve emek gücü doğrudan yahut dolaylı olarak yabancıların kontrolündedir ve nihai zarara bakılmaksızın sömürülürler.</span></p>

      <p class="paragraf-3"><span>Günümüzün gelişmekte olan ülkeleri geçmişte sömürgeleştirilip egemenlik altına alınmışlardı; bugün, yeni sömürgecilik altında, bir kez daha –ister İngilizlerin “white man’s burden {beyaz adamın yükü}”, ister Fransızların</span> <span class="char-style-override-3">la mission civilisatrice</span> <span>{medenileştirme görevi} ya da ister Birleşik Devletler’in “manifest destiny {alın yazısı}” biçiminde olsun– geçmişlerini hatırlatan politikaların cenderesindeler, ama büyük bir fark var. Bugünkü cendere, o zamanki gibi başka bir ülke değil, daha çok, tarım, sanayi ve finans şirketlerinden oluşan devasa bir bütündür.</span><span class="dip" xml:lang="en-US">27</span></p>

      <p class="paragraf-3">İşte o cendere, 1997-98 Asya krizi sırasında ve sonrasında tüm şiddetiyle kendini gösterdi, üstelik sadece Asya’da değil. Artık, IMF politikalarının borç verenler yararına olduğu, uygulandığı ülkelerde büyük tahribat yaptığı, kabul görmeye başlamıştır.<span class="dip" xml:lang="en-US">28</span> Bu deneyimden geçen ülkelerdeki şirketlerin büyük kısmı, kendilerini, ellerindeki varlıklar batıp gitmiş, borçları ödenemez düzeye gelmiş ve gezgin “akbaba kapitalistler” (kibar tabiriyle “kelepir menkul yatırımcıları”) karşısında merhamet dilenir halde buluyorlar.<span class="dip" xml:lang="en-US">29</span></p>

      <p class="yildiz">*</p>

      <p class="paragraf-3">Ekonomik büyüme konusunda yukarıdaki eleştiriye (Madrick’in yaklaşımı kapsamında) şöyle haklı bir tepki gelebilir: Söylenenlerin hepsi doğru olsa bile, az büyümek ya da hiç büyümemek hepimiz için daha kötü olmaz mıydı? İktisatçıların gözde ifadesiyle, başka her şey aynı kalsaydı, (kesindir diyemeyiz ama) muhtemelen olurdu. Buradaki “hepimiz”, zengin olmayan ülkelerin insanlarını da içerecek şekilde genişletilirse, büyüme taraftarı önerme, daha da güçlenmiş gibi görünür. Öyle ya, zaten 4 milyar insan hayatın en sıradan ihtiyaçlarını karşılayamıyorsa ...? Ama aynı önermenin ıssız bir ada için diyeceği şey, güçlünün zayıfı yediği, olurdu –sonra güçlüler aralarında kapışır ve şampiyon açlıktan ölürdü.</p>

      <p class="paragraf-3">Ama gerçek dünyada, her ne kadar yüz milyonlarca insan gerçekten açlıktan ölmenin sınırındaysa da, temel tehdit kıtlık değil ekolojik felakettir –ki zengin ülkelerin de içinde olduğu süregiden sosyal felaketler dizisi olarak gördüğümüz şeyin önünde ve onunla birlikte gitmektedir. Ve asıl trajedi, seçeneklerin, sadece mümkün olmasında değil, aynı zamanda özlenir seçenekler olmasındadır. Şimdi çok genel çizgileri içinde açıklanmış olarak o seçeneklere bakacağız.<span class="dip" xml:lang="en-US">30</span></p>

      <p class="arabaslik-sol"><span xml:lang="en-US">İHTİYAÇLAR, İMKÂNLAR VE YENİ DOĞRULTULAR</span></p>

      <p class="paragraf-3">Giriş bölümünde, iktisadın, “Ekonomi hakkında bilmemiz gereken nedir?” ve “Ekonominin insani, toplumsal ve çevresel ihtiyaçlarımıza hizmet etmesini sağlamak için yapmamız gerekenler ve yapabileceklerimiz nelerdir?” sorularına yanıt araması gerektiğini ileri sürmüştük.</p>

      <p class="paragraf-3">Egemen iktisat kuramıyla ilgili külliyatta “zorunluluk” kelimesi yer almaz –hani neredeyse “ayıp kelime” olmuştur. Yukarıdaki sorular ve kimin zorunlulukları, hangi zorunluluklar gibi, ilgili diğer soruların yanıtlanması kolay değildir. Ayrıca, böyle meselelerin araştırılmasına ve çözüme kavuşturulmasına girişildiğinde, başka soruların doğduğu ortaya çıkacaktır: Ekonominin bu zorunlulukları yerine getirmesi için üretimin, tüketimin ve tabii dış ticaretin ve gelirin, servetin ve iktidarın yapıları nasıl olmalıdır? Mevcut yapılar içinde söz konusu zorunlulukların yerine getirilmesini engelleyen şey nedir, bu yapılar ne şekilde, kim tarafından ve kimin için, hangi yöntemle ve ne süratle değiştirilmelidir? Başlı başına bir bulmaca!</p>

      <p class="paragraf-3">Hep öyle olageldi, şimdi daha da öyle. Burada, Marx’ın şu duyarlı (ve de derinlikli) tespitini hatırlamakta yarar var:</p>

      <p class="paragraf-3">insanlık daima çözebileceği işlere kalkışır; aslında, olaya daha yakından bakılırsa, söz konusu işlerin, çözüm için maddi koşullarının zaten mevcut veya en azından oluşmak üzere olduğu durumda ortaya çıktığı görülecektir.<span class="dip" xml:lang="en-US">31</span></p>

      <p class="paragraf-3">Eklemek gerekir: Herhangi bir “iş” için çözümün “maddi koşullarının” var olması, bu koşulların sadece uygun şekilde değerlendirilebilme olanağını ortaya koyar. Olanağı gerçekliğe çevirmek için gereken şey de insan eylemidir. Ayrıca, şimdi değineceğimiz çeşitli değişiklikleri uygulamak için, yine insan eylemine ihtiyaç vardır, ki o da, şimdiki durumu yaratmak için aynı olanakları kullananların muazzam gücünün hakkından gelebilecek bir siyasi harekettir. Bunu aklımıza yazıp, yukarıdaki soruların yanıtlarını aramaya başlayalım. Gereken siyasi hareketle ilgili bazı belirlemelerle başlayacağız.</p>

      <p class="arabaslik-sol-kucuk para-style-override-12"><span xml:lang="en-US">Siyaset ve kavrayış</span></p>

      <p class="paragraf-3">İhtiyacı duyulan siyaset ile ilgili olarak önce, Lincoln’ın İç Savaş’ın kıyısında söylediği şeyi kavramak gerekiyor: “Kendimizi kölelikten kurtarmalıyız.” Günümüzde, bilmediğimizi öğrenme yükümlülüğümüz nedeniyle, zihnimizden atacağımız çok şey vardır. Bu “zihin temizliği”nin bir parçası da, bugünkü iktisadi aklı oluşturan şeyle, yani –serbest piyasa, serbest ticaret konusunda–”sağduyu” olarak görülen şeyin, niçin sağlıklı duyu olmadığını bilmekle ilgilidir. Zihni temizlemek demek, düşünmek, sorgulamak, öğrenmenin yeni yollarını bulmak demektir.</p>

      <p class="paragraf-3">Bu kitap en fazlasından, bu yönde atılmış –genelde tarihle ilgili– birkaç adım olarak görülebilir. Ayrıca “ekonomi hakkında bilmemiz gerekeni” –yani ekonomiyi incelemeyi– de öğrenmek gerekir. Neyse ki o açıdan talihliyiz, elimizde Hugh Stretton’ın (daha önce değindiğimiz) giriş mahiyetindeki metni var. Gayet açık ve genelde sohbet havasında yazılmış bir metin. Aslında üniversitelerde okutulsa çok iyi olurdu, ama ciddiye alanlar (ve kendi “derslerini” düzenlemek isteyenler) için, “el atında” sayılır. Tarihselliği açısından canlı; teori, politikalar, sosyal veriler ve değerler açısından yeterince kapsamlı. Bu meziyetlerine ek olarak, küresel bir perspektife sahip.</p>

      <p class="paragraf-3">Stretton’ın kitabının görünür tek sorunu var: Okuyucusu yok –çalışan, sebatlı, düşünen, değerlendiren okuyucu istiyor. Fakat ciddi bir insanın, ekonomilerin nasıl işlediğini yeterince kavramadan, iktisat politikaları hakkında gereğince, sonuç alıcı ve doğru bir şekilde düşünmesine imkân yok. Spor camiasında söylenildiği gibi, “acı yoksa, kazanç da yok”.</p>

      <p class="paragraf-3">Ama her şey bizlerce ve başkalarınca bilinse bile, değerlerimizi ve kavrayışımızı siyasi pratiğe koymadığımız sürece, dünya hep aynı kalacaktır. Bu da hem ekonomiyi anlamanın, hem de o şekilde anlamanın ötesinde bir şeyler gerektirir.</p>

      <p class="paragraf-3">Fakat kesin olan şey, ekonominin nasıl işlediğinin bilinmesi gereğidir. Yine aynı kesinlikle, neyi fark edecek –ve neyi etmeyecek– şekilde toplumsallaştığımızı ve bunu nasıl ölçtüğümüzü anlamayı; düşünmeyi, duymayı, “öğrenmeyi” ve düşüneceğimiz –veya düşünmeyeceğimiz, duymayacağımız– şeyi öğrenme yöntemlerini anlamayı gerektirir. İşte, Gramsci’nin derinlemesine kavradığı ve Prison Notebooks’ta anlattığı budur.</p>

      <p class="paragraf-3">Gramsci’nin “burjuvazinin ideolojik hegemonyası” kavramına daha önce atıfta bulunmuştuk (böyle bir dil kullanmasının sebebi, yazdıklarının cezaevi sansüründen geçmesiydi). Gramsci bununla, iyi bir toplumu oluşturan şey hakkındaki görüşümüzün –iktisadi, siyasi, sosyal ve kültürel boyutlarıyla– tamamen öğrenilmiş olduğunu; kamu sağlık hizmeti yahut yüksek ücret ya da çevrenin bozulmasına karşı çıkmak için yeterli olmadığını kastediyordu. Daha iyi bir toplum yolunda büyük ve kalıcı bir adım atacaksak, bize öğretilenlere karşı mücadeleyi, kendi toplumsal görüşümüzle yapmalıyız, derme çatma bir görüşle değil. Tekrar edelim: Yeni ve farklı biçimlerde düşünmeye mecburuz.</p>

      <p class="paragraf-3">Eğer bu ağır bir yük gibi görünüyorsa, hemen realitenin nasıl “göründüğüne” bakalım, kaldı ki kapıda bekleyeni söylemeye bile gerek yok. Zengin ülkelerin halkları tüm geleneklerinin, iyi olsun kötü olsun, kaybolup gitmesine, yerlerini ölçüsüz bir kâr zihniyetine ve düşüncesizliğe bırakmasına seyirci kaldılar; öte yandan, yoksul ülkelerin halkları, hayatlarının doymak bilmez dev şirketler tarafından altlarından çekilip alınmasına, yozlaşmış iktidarlarıyla razı edilmişlerdi. Bu süreçleri geri çevirmek, özellikle yerine konulacak şey biliniyorsa, her türlü çabaya değer.</p>

      <p class="paragraf-3">Şimdi anlatacaklarımıza sadece günümüz muhafazakârları ve pek çok liberal değil, radikallerin büyük kısmı da itiraz edecektir. Çünkü ilk gruptakilere fazla, sonrakilere yetersiz gelecektir. Biz de bunlara karşılık, bu kitabın temalarının gösterdiği gibi, şimdiye kadar katlandıklarımızın zaten çok fazla olduğunu ve zaten mevcut olmayan popüler bir siyasi hareket ortaya çıkmadıkça, “yeterli” olanın da menzil dışında olduğunu, söyleyeceğiz. Böyle bir hareket, iş görme umudu olan anlamlı bir programın varlığıyla gelişip güçlenebilir. Aşağıdaki, öyle bir programın iskeleti mahiyetindedir.</p>

      <p class="arabaslik-sol-kucuk"><span xml:lang="en-US">Yapısal değişimler</span></p>

      <p class="paragraf-3"><span>Daha önce değindiğimiz, üretime, tüketime, dış ticarete, gelire, servete ve iktidara ilişkin yapılar, biri diğerinde değişim yaratan veyahut gerektiren yapılardır. Dolayısıyla, üretimin yapısında, özel ya da kamusal ulaşım yahut sağlık hizmeti dışında kalan bir değişim, otomatik olarak tüketimin ve üretimin yapısında değişim yaratırken, aynı zamanda, karar sürecinin –yani iktidarın– yapısında meydana gelen değişime bağlıdır.</span></p>

      <p class="paragraf-3"><span>Daha açık olarak,</span> <span class="char-style-override-3">dünyanın</span> <span>üretim, ticaret, tüketim vb yapısıyla ilgili arzulanan değişimler, sadece küresel iktidarın yapısında değişimlere yol açmaz, onlarla birlikte zengin ve yoksul ülkelerin gelirlerini ve servetlerini de etkiler. Ayrıca, niteliksel değişimlere değinirken, niceliksel değişim (yani büyüme) üzerindeki vurgunun değiştirilme gereğini ve olanağını belirtmek de önem taşır. Fakat buradan bir diğer önemli noktaya varırız.</span></p>

      <p class="paragraf-3"><span>Yoksul ülkelerin halklarının, hiç değilse zorunlu tüketim düzeylerinde ciddi bir artışa ihtiyaçları olduğu açıktır. Bu ülkelerdeki böyle değişimlerde, sürdürülebilir ekonomik büyüme, sürdürülebilir ekonomik</span> <span class="char-style-override-3">gelişmenin</span> <span>ayrılmaz parçasıymış gibi görülür.</span></p>

      <p class="paragraf-3"><span>Bu ihtiyaç, sanayileşmiş ülkelerde yüksek büyüme oranlarına bağlı değildir. Zengin ülkelerin, günümüzün keskin gelir ve servet eşitsizliklerini azaltmayı da içeren, niteliksel/yapısal değişimlere dayalı yeni bir refah biçimiyle, tartıştığımız yapıyı değiştirmeleri kesinlikle mümkündür (ve caziptir de). Bu noktada, söz konusu eşitsizlikleri azaltmanın, hızlı büyüme ihtiyacını azaltacağı ileri sürülebilir –aradaki farkı, şahinle sinek kuşu arasındaki fark gibi görmek mümkündür.</span></p>

      <p class="paragraf-3"><span>Kısacası, hayatın herkes için daha iyi olmasını, çoğunluk için çekilmez olmaktan çıkmasını istiyorsak, uğruna çaba gösterebileceğimiz ve göstermemiz gereken şey, tek tek ve bütün ülkeler için, üretim yapısında mallar ve hizmetler aleminin manasız kalemlerini azaltacak ve herkesin ihtiyaç –ve haz– duyduklarını artıracak değişikliklerdir. O da, ulusal ve küresel gelir, servet ve güç eşitsizliklerinde ciddi bir azalma olmaksızın mümkün olmayacaktır; ama gerçekleştiği ölçüde, iktisadi, siyasi ve toplumsal demokrasiye doğru bir hareket oluşturacaktır.</span></p>

      <p class="paragraf-3"><span>Bunu şöyle de koyabiliriz. Günümüzde, zengin ülkelerdeki insanların çoğu, hayatlarına azıcık bir anlam, tatmin katmak adına –çok fazla– çalışıyorlar. Böylece, şimdiye kadar sayısız hayatı dağıtmış, şimdi hayatın kendisini tehdit eden bir sosyo-ekonomik küresel sisteme katkıda bulunuyorlar. Düşünen, namuslu pek çok insan makul bir seçenek olmadığı kanısında. Ama, var. Şimdi seçilmeyecekse, ne zaman?</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> Lucky, Lucky Strike adlı sigarayı; Swet de tatlı, şekerli abur cuburu anlatıyor. Dolayısıyla, “hedefin tatlı değil sigara olsun” deniliyor. <span class="char-style-override-3">–çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> iyi kazanan şık lobicilerin “sel gibi” aktığı Kongre koridorları anlamına gelen Gucci Gulch karşılığı. (Gucci-marka; Gulch-sel yatağı, azmak) <span class="char-style-override-3">–çev.</span></p>
        </div>
      </div>
    </div>
  </div>
</body>
</html>
