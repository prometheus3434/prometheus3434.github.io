<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-1.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-2"><span class="char-style-override-5">Giriş</span></p>

      <p class="resim"><img alt="c.png" class="image" height="9" src="../Images/c_fmt.jpeg" width="221" /></p>

      <p class="resim"><img alt="sekil.png" class="image" height="22" src="../Images/sekil_fmt.jpeg" width="47" /></p>

      <p class="arabaslik-sol">KAPİTALİZM BİZİM İÇİN NE YAPTI? BİZE NE YAPTI?</p>

      <p class="paragraf-3">Peki hesabını vermeyecek mi? Birleşik Devletler’de veya başka bir yerde hali vakti yerinde olanların çoğu (hatta öyle olmayan bazıları da) bu soruya “Neyin hesabını?” diye karşılık verir. Oysa hâlâ kapitalizmin akıllarına ve yüreklerine tümden çöreklenmediği, beyinleri, gözleri ve duyguları bir nebze ellenmemiş; bütün ile parçanın bağlantısı kavramını hepten yitirmemiş, insanlık dayanışması denen şeyden biraz olsun nasiplenmiş insanlar için, bizler için, bu dünya, geçelim huzurlu bir yer olmasını, sonu gelmeyecek bir kâbustan farksızdır.</p>

      <p class="paragraf-3">Öyle bir dünya ki, üstünde yaşayan 6 milyar insanın belki yüzde 15’i hariç gerisi, öyle rahatı için değil, sırf hayatta kalabilmek için canını dişine takmış mücadele ediyor. İşte bu dünyada o imtiyazlı yüzde 15 de pekâlâ bu durumunu yitirebilir; hatta bu gruba girenler bile kapitalizmin dayattığı (“yan etki” olarak ürettiği) iktisadi, çevresel ve toplumsal felaketler tarafından yutulabilir.</p>

      <p class="paragraf-3">1930’lara gelirken kapitalizm, içtenlikli bir ciddiyetle “herkes kendine, tanrı her şeye.” diye tarif edilirdi. Bu söz Büyük Bunalım’la birlikte kötü bir şakaya döndü. Bu slogan henüz yeniden canlanmış değil, ama onun yerine, günümüzün yaygınlaşarak derinleşen toplumsal gaddarlığına cuk oturan daha eski bir slogan var: Herkes, herkese karşı. Ama hal böyleyken, kapitalizme düzülen methiyelerin patırtısı ve utanmazlığı da en yüksek seviyede. Kapitalizmin meziyetleri övülmüştü ama, hiçbir zaman böyle ifrada vardırılmamış, kepazelikleri bu derece görmezden gelinmediği yetmezmiş gibi, bir de bunlara meziyet diyerek üstüne tuz biber ekilmemişti.</p>

      <p class="paragraf-3">Haksızlıklar her seferinde daha yaygın ve derin bir şekilde meydana geldi, hâlâ geliyor ve gelmeye devam edecek. Bunlar kapitalizmin iki yüzyılı aşkın tarihi boyunca varlıklarını sürdürdüler. Bu süre, pek çok iktisatçının “uzun dönem” diye adlandırdığı ve herkesin sürekli daha güzel gelecek beklentisinde olması gereken bir dönemi kapsıyor. Öte yandan, daha gözlemci oldukları için bunun cazibesine kapılmayanlar, kapitalizmin 21. yüzyılda da devam etmesi halinde topyekûn sonumuzu getirmesinden kaygılanıyorlar.</p>

      <p class="paragraf-3">Kapitalizmin sicili iki yanlı. Kuşkusuz insan hayatının pek çok alanında gelişme sağladı. Konforda, eğitimde, sağlıkta, üretkenlikte ve gelirde düzeyi yükseltti. Ama bir de öbür yanı var ki egemen fikir üreticileri tarafından görmezden gelinen, halı altına süpürülen bileşenleri içeriyor. Bundan iki yüzyıl önce dünyada 1 milyardan az insan vardı.<span class="dip" xml:lang="en-US">1</span> Oysa günümüzde, sadece sefalet içinde yaşayanların sayısı 3 milyarı geçiyor. Genel anlamda bir refah düzeyini sağlayacak olanaklar ne tarih öncesinde, ne antik dönemde, ne ortaçağda, ne de modern çağın ilk evrelerinde mevcuttu. Oysa, artık mevcut. Kaldı ki, karşılaştıkları tehlikeler ve zorluklar ne olursa olsun ilkel toplulukların hayat şartları, bugün kapitalizmin çöreklendiği yerlerde geleneksel yaşamlarından koparttığı ve kopartmaya devam ettiği milyarlarca insanınkine kıyasla muhtemelen daha iyi ve güvenliydi.</p>

      <p class="paragraf-3">İlkel çağlarda kabileler sayılmayacak kadar çoktu. Zamanımızda sadece “iki kabile” kalmıştır (Disraeli’nin sözleriyle): Biri epeyce küçük ve çok zengin, diğeri anormal büyük ve çok yoksul. Üstelik “ilerleme” denilen şeye rağmen ikisi arasındaki açık kapanmadı, hatta onun yüzünden açıldı ve hızlanarak açılmaya devam ediyor.<span class="dip" xml:lang="en-US">2</span></p>

      <p class="paragraf-3">Kapitalizm, ta başından beri artan bir tahribatla, milyonlarca insanı, tümüyle kültürleri, toplulukları ortadan kaldırdı. İnsanoğlunu içimizdeki ve aramızdaki kötülüklerden koruyan harcı, yani toplumsal gelenekleri tuzla buz etti. Kuşkusuz bazı şeylerin yok olması iyi bile oldu, ama çağımıza egemen olan al-sat kültürüyle karşı karşıya konulduğunda, yitirilenin değeri daha iyi görülüyor.</p>

      <p class="paragraf-3">Daha da kötüsü, kapitalizm, bu sonu gelmez iktisadi büyüme iştahıyla yeryüzünü bitki örtüsü ve hayvan varlığıyla, havasıyla, suyuyla, toprağıyla rehin almıştır –ve asla bırakmayacak, çünkü sermayenin doymak bilmezliğine teslim ve “serbest piyasa” ahmaklığına mahkûm.</p>

      <p class="paragraf-3">Sanayi kapitalizminden önceki binyıllar, Hobbes tarzı –“adi, zalim ve kısa”– yaşantılar yaratıyordu. Ne var ki, bizimki de dahil bütün türler, aynı binyıllar içinde serpilip gelişti. Modern hayatın başarıları arasında yitirmeyi istemeyeceğimiz pek çok şey bulunmakla birlikte, bir bütün olarak alındığında bu “başarılar” biz dahil bütün türleri tehdit etmektedir.</p>

      <p class="paragraf-3">Peki bütün bu karanlık sicile –ve felaket alametlerine– rağmen, nasıl oluyor da kapitalizm bu kadar revaçta ve karşı konulmaz oluyor? Yanıtlardan biri kapitalist gücün kaynaklarında ve kullanımındadır. Bu güç, varlığımızın iktisadi, politik ve kültürel boyutlarında ifadesini bulup teknolojik gelişmelerle büyür. Kapitalizmin muhtemel yönelimi ve benim üstünde durduğum nokta açısından en önde gelen gelişmeler, düşünceyi ve duyguyu biçimlendirmeye katkısı olan iletişim alanındakilerdir. Bunlar, “kültürel alanın”, süper şirketlere ve “satılmış” siyasi ortaklarına hizmet etmesini sağlayacak şekilde, al-satçı zihniyete tâbi kılınmasını kolaylaştırmaktadır.</p>

      <p class="paragraf-3">Değinilen üç “boyut” içinde, (zengin ve yoksul ülkeler, işverenler ve çalışanlar bağlamında) kaba kuvvetin veya arkasındaki dağlarca paranın gücünden başka, bir de düşünsel desteğin gücü vardır. Bu ikincisi, medyaya düşen bir görev olmakla birlikte, bu görevi üstlenen başka alanlar arasında iktisat mesleğinin de hakkını yememek gerekir.<span class="dip" xml:lang="en-US">3</span></p>

      <p class="paragraf-3">Çalışmamız tarihçilerden, sosyologlardan ve siyaset bilimcilerden çok, iktisatçıların düşünsel ve ideolojik rolü üzerinde durmaktadır. Ancak bu, iktisatçı olmayanların çağdaş kapitalizmi anlamaya (veya yanlış anlamaya) yönelik –iyi ya da kötü– katkılarını es geçtiğimiz anlamına gelmez.</p>

      <p class="paragraf-3">Çözümlememiz şu esaslara dayanır: Ekonomiyi anlamanın sine qua non’u<span class="dip" xml:lang="en-US"><a class="footnote-link" href="#footnote-225-1" id="footnote-225-1-backlink">1</a></span> tarihi anlamaktır;<span class="dip" xml:lang="en-US">4</span> varoluşumuzun niceliksel ve niteliksel yönleri, toplumsal ilişkiler (siyasi bir kavram olarak görülen güç ilişkileri) ve toplumsal yapılar tarafından belirlenir; kapitalist toplumda iktisadi yapılar ve ilişkiler yaşamsaldır; fikirler toplumsal (iktisadi, kültürel, siyasi, bilimsel) süreçlerdeki değişimlerden doğar ve bu süreçlerde değişime yol açar; kapitalist toplumun düşünsel dünyasında ağırlık, doğal olarak, iktisadi tezlerdedir.<span class="dip" xml:lang="en-US">5</span></p>

      <p class="paragraf-3">Kısım I’i<span class="dip" xml:lang="en-US">6</span> oluşturan üç bölüm, 18. yüzyılın ortasından II. Dünya Savaşı’nın bitimine kadarki devrede, kapitalist gelişme ve ona eşlik eden iktisat düşüncesi arasındaki karmaşık ilişkinin izini sürüyor. İktisat mesleği, ara sıra duyulan muhalif veya reformcu seslere rağmen, yıkıcı sonuçlarını karartmak pahasına hemen her zaman kapitalizme arka çıkmıştır.</p>

      <p class="paragraf-3">1945’ten bugüne kadar onar yıllık dönemleri ele alan Kısım II’de, kapitalizm ile iktisat arasındaki mûtâd al-gülüm/ver-gülüm ilişkisi incelenmeye devam edilirken, bugünkü küreselleşme sürecini getiren gelişmeler üzerinde duruluyor. Çağdaş kapitalizmin ve destekçisi kuramın eleştirisinden sonra, kısaca, alternatifler öneriliyor.</p>

      <p class="paragraf-3">Giriş’in bundan sonraki kısmını bir dizi karmaşık gelişimin kuşbakışı görünümüne ayırıyoruz. Bundan amaç, kitabın “duygusu”, yönü ve formu hakkında okuyucuya önceden genel bir fikir vermektir.</p>

      <p class="paragraf-3">Adam Smith (1723-90) ve İngiliz Sanayi Devrimi’nden başlayarak, kapitalizmi mümkün kılan sosyo-ekonomik süreçlere baktıktan sonra, kapitalizmin gelişmesinin değil, fakat varlığını sürdürmesinin koşullarına değineceğiz. Sonrası mı? Sonrasını da, bırakalım, her zamanki gibi yine şeytan getirsin.</p>

      <p class="arabaslik-sol"><span xml:lang="en-US">KAPİTALİST GELİŞMENİN DİNAMİKLERİ</span></p>

      <p class="paragraf-3">Kuşkusuz, hem kapitalizm hem de iktisat 1750’den önce embriyon olarak mevcuttu. Ancak, kapitalist sürece özgü hızlı dönüşümün ortaya çıktığı 1800’deki güçlerine ya da dinamizmlerine henüz sahip değillerdi. Bugünden bakışla söyleyebiliyoruz ki, 1800’den itibaren sanayi kapitalizminin Britanya’daki yükselişi önlenemez olmuştur. Yine aynı dönemde, başlıca düşünürlerinden ilk üçü; Adam Smith, Thomas Robert Malthus (1766-1834) ve Jeremy Bentham (1748-1832) “klasik ekonomi politik” denilen şeyin sosyo-ekonomik temellerini atmışlardı.</p>

      <p class="paragraf-3">Ardından, 1817’de, kapitalizmin ilerleyişiyle, David Ricardo’nun (1772-1823) kilit niteliğindeki kuramsal incelemesi dünyaya geldi. 1848’de, bu okulun başlıca eserlerinin sonuncusunda John Stuart Mill (1806-1873), klasik ekonomi politiğin ana unsurlarının sentezini yaptı. Yine aynı yıl içinde Karl Marx (1818-83) ile Friedrich Engels’in (1820-95) muazzam Komünist Manifesto’su geldi gümbür gümbür.</p>

      <p class="paragraf-3">Smith’in, Malthus’un ve Bentham’ın, daha sonra Ricardo’nun, Mill’in ve Marx’ın çalışmaları, kapitalizmin devamına, yayılmasına, yenilenmesine yahut dağılmasına dair günümüzde de süren tartışmaların zeminini oluşturur. Bunların esasları sonraki bölümde ele alınacaktır. Burada, sosyal sistemlerin bu en dinamiğinin nedenlerini, nereden ve nasıl geldiğini inceleyeceğiz.</p>

      <p class="arabaslik-sol-kucuk"><span xml:lang="en-US">Kapitalizmin yapısı ve gelişimi</span></p>

      <p class="paragraf-3">Bazı yazarlar kapitalizmin ilk kez Britanya’da değil, ortaçağ İtalya’sında yahut 17. yüzyıl Hollanda’sında yeşerdiğini söyler. Ancak, kâr amaçlı ticaret ve üretimin gerisinde cereyan eden hem iktisadi hem de sosyal süreçler ve ilişkiler bütünü olarak kapitalizm, 18. yüzyılın Britanya’sını öne çıkartır.<span class="dip" xml:lang="en-US">7</span></p>

      <p class="paragraf-3">Kapitalizmin kök salıp varlığını sürdürmesi için elzem olan itki ve derinlik o dönemde ve orada gelişmişti. Sonunu getirebilecek dış güçler<span class="dip" xml:lang="en-US">8</span> veya devrim de, o dönemde pek mümkün görünmüyordu.</p>

      <p class="paragraf-3">Kapitalist sürecin itici gücü, genişleme, sömürü ve oligarşik yönetim şeklindeki üç sistemsel gereği karşılama arayışıydı. Kapitalizmin bu gerekleri yerine getirmesi de, ancak ve ancak, güçlendirdiği ve güç aldığı, iç içe geçmiş şu üç gelişmeyi kapsayan daha büyük bir kurguyla mümkün olmuştur: Sömürgecilik (önce emperyalizm, ardından küreselleşme oldu),<span class="dip" xml:lang="en-US">9</span> sanayileşme ve milliyetçilik.</p>

      <p class="paragraf-3">Tüm bu gereklerin topluca yerine gelmesi, öncü unsurların da yeterince gelişmesiyle birlikte kapitalizme hayat verir. Ama yine bu aynı süreçler ve ilişkiler grubu, kapitalizmin varlığına yönelik tehditler demek olan çirkin gerçekleri içeren, aman vermeyen dönemsel krizler silsilesini de üretir.</p>

      <p class="paragraf-3">Kapitalist topluma giden yolun bilinçli ilk yandaşı Adam Smith oldu. Kapitalizmde “iktisadi hareketin kanunları” ilk olarak Marx tarafından ortaya konuldu. Özlü ilk eleştiri de yine Marx’tan geldi. Onun tezleri değerlendirmelerimize esas teşkil etmektedir. Engels ile birlikte 1848’de yazdıkları Komünist Manifesto’daki şu pasaj, kapitalist sürecin hayvani iştahı ile ilgili tartışmamız açısından pırıl pırıl bir giriş niteliğindedir. Sözlerin günümüze uygunluğu, o döneme uygunluğundan daha az değildir.</p>

      <p class="paragraf-3">Burjuvazi üretim araçlarını, dolayısıyla üretim ilişkilerini ve bunlarla birlikte bütün toplumsal ilişkileri durmadan devrimcileştirmeksizin var olamaz. Oysa eski üretim tarzının olduğu gibi korunması daha önceki bütün sanayici sınıfların ilk varoluş koşuluydu. Üretimin durmadan altüst edilmesi, bütün toplumsal koşulların aralıksız sarsılışı ve bitmek bilmeyen bir belirsizlik ve çalkantı burjuva dönemini öteki bütün dönemlerden ayırt eder. Bütün kemikleşmiş, donmuş ilişkiler arkaları sıra gelen eskiden beri saygıdeğer tasavvur ve görüşlerle birlikte silinip gider; yeni oluşanlar ise daha kemikleşmeye fırsat bulamadan eskir. Katı olan her şey buharlaşıyor, kutsal olan her şey ayaklar altına alınıyor ve insanlar nihayet hayattaki konumlarına, karşılıklı ilişkilerine soğukkanlı bir gözle bakmaya zorlanıyorlar.</p>

      <p class="paragraf-3">Ürünleri için durmadan genişleyen bir pazara gerek duyması burjuvaziyi yeryüzünün dört bir bucağına salar. Her yerde yuvalanmak, her yere yerleşmek, her yerle bağlantılar kurmak zorundadır burjuvazi. (1967c, 38)<span class="dip" xml:lang="en-US">10</span></p>

      <p class="paragraf-3">Peki ama neden kapitalizm oligarşik yapısını sürdürerek ille de büyümek ve sömürmek zorundadır. Bunun iyi bir yanıtı olduğunu da varsayarsak, bu durumda neden hem bu soru ve hem de yanıtı “iktisadın” dışındadır. (“Kapitalizm” kavramı –daha uysal kavramlar olan “hür teşebbüs” ya da “serbest piyasalar”dan farklı olarak– o çok tartışılan kafasını nadiren kaldırır.) Daha fazla ilerlemeden kapitalizmin yaşam süreçlerine ilişkin “neden”lere kısaca yanıtlar verelim.</p>

      <p class="arabaslik-sol-kucuk">Meselenin özü: Yayılma ve sömürü<span class="dip" style="font-size:0.69em;" xml:lang="en-US">11</span></p>

      <p class="paragraf-3">Tarihi boyunca sömürü alanlarında ve araçlarında kapitalist kârın gereksindiği çeşitlilik, kapitalist iktidarca temin edilmiştir (“alan” hem coğrafi hem de sosyal “mekân” anlamındadır). Bunu mümkün kılan merkezî ilişki üretken mülkiyetin sahipliği ve denetimidir. Mülkiyet ve denetim küçük bir grubun elindeyken, büyük çoğunluk sürecin dışındadır ve bundan kaynaklanan güçsüzlüğüne bağlı olarak, hayatta kalmasına yetecek kadar bir ücrete çalışmak zorundadır. Bu iki sınıfın sosyal ilişkileri kapitalizmin gelişmesinin yaşamsal temelidir.</p>

      <p class="paragraf-3">Böylece verili bu sosyal ilişkiler içinde kapitalist teşebbüslerin, ülkelerin ve global kapitalizmin direnci, sermaye birikiminin hacmine, faaliyet alanına ve hızına göre değişir. Sermaye birikimi, kapitalistin sermayesinin büyümesinden başka bir şey değildir. Bu da, “kârın yeniden yatırılması” (ya da Marx’ın deyişiyle “artı-değer”<span class="dip" xml:lang="en-US">12</span>), ya da kârın ilave sermayeye çevrilmesi dediğimiz kapitalist gelişmeyi yürüten kuvvete atıfta bulunur. Kapitalisti güden şey, daha fazla –normal olarak zaten en yüksek düzeyde olan– tüketme arzusu değil, servet tutkusudur. Aşağıdaki ünlü pasajda Marx bunu açık ve yalın ifade eder:</p>

      <p class="paragraf-3">{kapitalistin}<span class="dip" xml:lang="en-US"><a class="footnote-link" href="#footnote-225-2" id="footnote-225-2-backlink">2</a></span> servet için servet tutkusu cimrininkinden farklı değildir. Ama cimride sadece bir vasıftan ibaret olan bu tutku, kapitalistte, dişlisinden başka bir şeyi olmadığı mekanizmanın sonucudur. Öyle ki, kapitalist üretimin gelişimiyle birlikte, sermaye miktarındaki artışın korunması için vazgeçilmez hale gelir. ... endüstriyel yükümlülükler altında rekabet halindeki her kapitalistin, üretimin iç yasalarını dayatmacı dış yasalar gibi algılamasına yol açar. Kapitalisti, birikimi hızlandıran araçlar olmadan koruyamayacağı sermayesini durmaksızın büyütmeye mecbur bırakır. (1867a, 649)<span class="dip" xml:lang="en-US">13</span></p>

      <p class="paragraf-3">Sermaye birikimi, amacımız açısından iktisadi büyümenin temeli olarak görülebilir. İktisadi büyüme yaygın ve yoğun bir coğrafi yayılma süreciyle iç içedir –en yoğunluklu hali de “küreselleşme” teriminde ifadesini bulmaktadır.</p>

      <p class="paragraf-3">İktisadi ve coğrafi büyüme, sırasıyla, dikey büyüme (“yukarı” doğru) ve yatay büyüme (ulusal kapitalizmin zayıf toplumlar üstünde gücünü artırması) olarak düşünülebilir. İktisadi büyüme, yatay büyümeyi gerektirir ve zorlar.</p>

      <p class="paragraf-3">Bu iki büyüme, birlikte kapitalist sürecin kaynağı ya da “nabzı” olarak görülebilir. Bunlar, sermayenin emeği sömürme kabiliyetine ve dışa yayılmada kapitalizmin “adalesi” olarak iş gören devletin işbirliğine bağlıdır. Kapitalist süreçte “beyin” yani üçlünün son üyesi de, sermayenin –dolaylı ya da doğrudan– iktidarıdır.</p>

      <p class="paragraf-3">Peki, bu şartlar altında, kapitalizmin gelişmesini izleyen bir siyasi demokrasi nasıl mümkün oluyor? Yanıtı, siyasi demokrasinin sınırları hakkında kısa bir değerlendirmeyi gerektirir. Büyüme meselesine sonra döneceğiz.</p>

      <p class="arabaslik-sol-kucuk">Oligarşik yönetim!</p>

      <p class="paragraf-3">Modern çağın iktisadi ve sosyal tarihinin göz önüne alınması, bu paradoksal görüntüyle hesaplaşmaya yardımcı olur. Kapitalizm ve getirdiği, daha doğrusu getirmeye mecbur kaldığı “demokrasi”, siyasal demokrasidir; yani yurttaşların, hükümeti kuracak olanları seçim süreciyle atama ve düşürme hakkıdır. Fakat, tahmin edileceği üzere, kapitalizm gelir, servet ve güç katmanlarından geçerken hastalık kapmıştır. Eşitsizliğe dayanan bu üçlü, güç eşitsizliğinin gelir-servet düzeyi yüksek üyeler aleyhine dönmeyecek şekilde devamına, üyelerin bu yolda kendi lehlerine olacak politikaları yürütmelerine, hatta olası karşı-gelişmelerin önünü almalarına zemin hazırlar. Yazılı tarih boyunca bu hep böyle olagelmiştir.</p>

      <p class="paragraf-3">Oligarşi, kuşkusuz, kapitalizmden önce var olan bir yönetim modelidir. Ama çağdaş siyasal demokrasilerde süregelmesi bir bilmece gibi duruyor –lakin bu konu üstünde düşününceye kadar tabii. Robert McChesney –ve daha pek çoğu– şu saptamayı yapıyor:</p>

      <p class="paragraf-3">Formel bir demokratik sistem kapitalizmin yararınadır, fakat kapitalizm en iyi, temel kararların seçkinlerce verildiği ve yığınların siyasetten arındırıldığı durumda işler. (1999, 3)</p>

      <p class="paragraf-3">Kapitalizmin tarihi boyunca iktidar, Birleşik Devletler’de veya başka yerde olsun daima “satın alındı” (böyle tabir ediliyor). ABD Senatosu’na takılan, “gilded age {yaldızlı çağ}” diye anılan dönemdeki “the rich man’s club {zenginler kulübü}”, yine senatörlerin doğrudan seçilmediği zamanlardaki “the great barbecue {mangal partisi}” gibi isimler boşuna değildir. Gerçi bunlar sonradan değiştiyse de, diğer hükümet kurumları için olduğu gibi Senato için de aynı kapıya çıkan durumlar yine oluştu. Woodrow Wilson’ın 1912’de yaptığı açıklama hâlâ geçerliliğini koruyor: “Hükümet önemli olunca, denetlenmesi de önemli olur”.</p>

      <p class="paragraf-3">Bu her durumda, yani sosyo-politik gücün düzeyine göre yahut ülkeden ülkeye değişmeksizin böyle olmuştur. Hatta zengin kapitalist ülkelerde nüfusun yoksul yüzde 80’i lehine politikaların uygulandığı, özellikle II. Dünya Savaşı’ndan sonraki dönem dahi, bu tespitle çelişmez. Dahası, Kısım II’de enine boyuna ele alınan, Britanya ve Batı Avrupa sosyal demokrasileri ile Birleşik Devletler’deki “şirket liberalizmi” gibi gelişmelerin tepedekiler için iktisadi fayda sağlamadığını düşünmek doğru olmaz. Dönem 1970’ler boyunca yavaş yavaş sona ererken, “şirketlerin karşı saldırısı”<span class="dip" xml:lang="en-US">14</span> başlamıştır. Bu tam yolla geri dönüşü kolaylaştıran, daha doğrusu mümkün kılan şey medyanın denetimi ve rolüdür, ki, günümüzde yöntem haline gelmiştir (ve giderek güçlenmektedir). Medyanın rolü, yani gücün dolaylı kullanımı, zamanımızda sadece parayla bağlantılıdır. Öyle ki, tepedekiler arasındaki üstünlük yarışı bu kanaldan yürür. Fakat çirkinlik siyasetin, siyasetçilerin ve gücün satın alınmasından ibaret değildir. Siyasi demokrasinin kapitalist incir yaprağının ardındaki asıl çirkin gerçek şudur: Halkın ezici çoğunluğunun, üretim araçlarının mülkiyetini ve kontrolünü elinde tutanlardan elde ettiği gelir dışında bir geçim kapısı yoktur. Dünle bugün arasındaki yegâne fark, siyasal demokrasilerdeki insanların büyüsüne kapıldıkları –kapana kısıldıkları, kayboldukları– tüketim cangılının, sömürüye ve başka bir yıkıcı düzenlemeye boyun eğdirmek için şiddete gerek bırakmamasıdır.</p>

      <p class="paragraf-3">Yeniden, yayılma konusuna dönüyoruz. Kapitalizm için gereken –gelir, servet, statü ve güç– eşitsizliğinin gerçek doğası, sonuçları ve bu gereği olanaklı kılan sömürü, ilk sanayileşen kapitalist ülkelerde, coğrafi genişleme şartı yerine geldiği ölçüde, perdelenmiştir. Bu etki Birleşik Devletler’de öylesine güçlü olmuştur ki ABD’deki kapitalist gelişmenin hâlâ devam eden özelliklerinden biri, sınıf bilinci ve sınıf çatışmasının Avrupa’ya kıyasla yok denecek düzeyde oluşudur.<span class="dip" xml:lang="en-US">15</span></p>

      <p class="arabaslik-sol-kucuk"><span xml:lang="en-US">Sömürü de neymiş?</span></p>

      <p class="paragraf-3">Çağdaş iktisatta yeri olmayan “sömürü” meselesini incelemek amacıyla yönümüzü değiştirerek birkaç (bitişik) temel noktanın üstüne gideceğiz. Sonraki bölümlerde her biri ayrıca ele alınacaktır.</p>

      <p class="paragraf-3">İktisat kuramı “Kâr nerden doğar?”<span class="dip" xml:lang="en-US">16</span> sorusuna makul bir açıklama getirmez. Bunun yerine, tüm gelir çeşitlerinin –faizin, kârın, rantın, ücretin– üretime katkılarının karşılığını aldıkları düşünülür. Böylece kâr da “kazanç” tartışmasındaki yerini alıverir.</p>

      <p class="paragraf-3">Ne var ki, klasik ekonomi politiğin biri Adam Smith’e, diğeri David Ricardo’ya ait iki temel eserini incelediğimizde, ikisinde de sömürünün olağan ve zorunlu kabul edildiğini, ancak terimin kendisinin kullanılmadığını görürüz. Bunun yerine işçilerin ürettiklerinden veya verimliliklerinden bağımsız olarak, sadece hayatta kalmalarına, çoğalmalarına ve çalışmalarına yetecek kadar bir ücret almaları gerektiği kabul edilmiştir.</p>

      <p class="paragraf-3">Ricardo, Smith’in veri olarak kabul ettiği şeyin peşine düştü: Kâr ile ücretin –biri yükselirken diğerinin düşeceği şeklinde– ters yönlü ilişki içinde olduklarını düşündü. İthal hububat (Britanya’da “tahıl” diyorlar) üzerindeki korumacı gümrük vergilerinin ekmek fiyatını, onun da ücretleri yükselterek kârları düşürdüğünü gösterdi. Böylece toprak sahipleri, Ricardo’nun bayraktarlığını yaptığı yeni boy veren endüstriyi mağdur etmek pahasına üstünlük sağlamış oluyordu. Ricardo tarımsal kazançları “rant” veya “kazanılmamış gelir” olarak adlandırmıştır.</p>

      <p class="paragraf-3">Marx, Ricardo’nun tezindeki mantığı kâra uyguladı. Bunu yaparak klasik ekonomi politiğe bir de mayın yerleştirmiş oldu. Daha sonra klasik iktisat yerine «neoklasik» denmesinin başlıca nedenlerinden biri bu mayından kaçınmak içindi. Çünkü neoklasiklerin düşsel soyutlamalarına göre kâr, “kazanılabiliyordu”.</p>

      <p class="paragraf-3">Marx’ın kapitalist gelişmede kaçınılmaz gördüğü sömürü, zengin demokrasilerde hafiflemiş, ortadan kalkmış olamaz mı? Olamaz! Sömürü ve istihdamla ilgili Bölüm 5’te sergilenen veriler, sömürünün ciddi ölçüde azaldığı elliler ve altmışlardan sonra, başını ABD’nin çektiği sanayileşmiş ülkelerin hem mal, hem de hizmet sektörlerinde kararlı ve yaygın bir artışı ortaya koyuyor.</p>

      <p class="paragraf-3">Peki “yükselen ekonomilerdeki” durum nedir? Gelişmekte olan ülkelerdeki durum, işçilerin Sanayi Devrimi’nin başlarındaki içler acısı halinin bile gerisindedir. Üstelik zarar görenlerin sayısı birkaç katına çıkmıştır. Daha da kötüsü, makul bir “uzun vadede” bu durum sona erecek gibi görünmemektedir.</p>

      <p class="paragraf-3">Kapitalist gelişme ile klasik ekonomi politiğin yapısı, evrimi ve neoklasik iktisada dönüşümü Kısım I’in ilk iki bölümünde ele alınıyor. Üçüncü bölüm kapitalizmin ve iktisadın çöküşüne ayrılmıştır. Kapitalizmin yeniden doğuşu ve mutasyonu ile birlikte ona eşlik eden kuramın mutasyonu da Kısım II’de incelenecektir.</p>

      <p class="paragraf-3">Hepsinin sırası gelecek. Şimdi yine, kritik önem taşıyan “yatay” genişleme sorunu üzerinde çalışmak üzere önceki büyüme konusuna dönelim. Ardından da Giriş bölümümüzü kuramın kendisine değil, iktisadi kuramların ortaya çıkış nedenlerine ve gerekçelerine ait gözlemlerle sona erdireceğiz.</p>

      <p class="arabaslik-sol-kucuk"><span xml:lang="en-US">“Ticaret ve bayrak”: hangisi hangisinin peşinde?</span></p>

      <p class="paragraf-3">Ulus devlet ve kapitalizm, oluşum dönemlerini 16. ve 17. yüzyıllarda birbirlerinden beslenip güç alarak geçirdiler. Bu dönem, genişleyen “denizaşırı imparatorluğun” denetimini sağlamak amacıyla, çoğunluğu açık denizlerin ötesine yapılan askerî seferler dönemidir. Birçok ülkenin uğruna savaşa girdiği yerlere yapılan yolculuklarda, askerî koruma olmadan tacirlerin, değil kazançla dönmeleri, hayatta kalmaları bile olanaksızdı.</p>

      <p class="paragraf-3">1500’lerde, ikisi de “haç ve bayrak” takıntılı feodal ülkeler olan İspanyollar ve Portekizlilerle başlayan denizaşırı genişleme, 1600’lerde pragmatik Hollandalılarla devam etti. Bu gidiş, çatışmayı, İngilizler ile Fransızlar arasında sonu gelmez kanlı mücadeleler halini aldığı, 18. yüzyıla taşıdı.</p>

      <p class="paragraf-3">Hollanda, Fransa ve Britanya, ödülü iktisadi kazanç olan ve askerî kuvvet gerektiren vahşi mücadeleden galip çıkmaya bakıyorlardı. Çünkü iktisadi kazancın artması için askerî gücün de artması gerektiğine inanıyorlardı: Biri ne kadar büyükse, diğeri de o kadar büyük olacaktı. Bu, “merkantilizmin” esasıdır. Merkantilizmin öğretileri ve uygulamaları Wealth of Nations’da (1776) Adam Smith’in hedefi olmuştur.<span class="dip" xml:lang="en-US">17</span></p>

      <p class="paragraf-3">Kapitalizmi önceleyen dönemin iktisadi yönü, kapitalizmin pek çok unsurunu içerir. Bunlardan ilki, bir ulusun ulus olarak kalmasının şartı olan askerî gücün, iktisadi güç olmadan olmayacağıdır (17. yüzyıl boyunca savaşsız geçen yıl sayısı dörttür). İkincisi, çağın iktisadi dinamiğinin dış ticaretten kaynaklandığıdır. Üçüncüsü de, en kazançlı ticaretin, birtakım denizaşırı ürünler üzerinden yapıldığıdır. Bu ürünler başlıca, baharat (hem gıda, hem de tıbbi olarak kullanılan yüzlerce ürünü kapsar), tütün, keten ve önemi giderek yükselecek olan kölelerdir. Devir, “komşunu sömür”<span class="dip" xml:lang="en-US">18</span> dönemidir. Marx, ilgili süreçleri “ilkel birikim” olarak adlandırır:</p>

      <p class="paragraf-3">Amerika’da altının ve gümüşün keşfi, yerlilerin köklerinden sökülüp köleleştirilerek madenlere gömülmesi, Doğu Hint Adaları’nın işgal edilip yağmalanması, Afrika’nın karaderili avlağı haline çevrilmesi kapitalist üretim çağının doğuşuna işaret ediyordu. İşte, ilkel birikimin başlıca güç kaynağı da bu asude gelişmelerdir. (1967a, 751)</p>

      <p class="paragraf-3">İşçilerin sömürülmesi, “kapitalist kâr için iktisadi ve coğrafi genişleme neden gereklidir?” sorusunu yanıtlamaz. Şu soru hâlâ geçerlidir: Kârlar nereden doğar? “Kapitalistler” bir girişimi yönettiklerinde (ki bu küçük işletmeler için söz konusu değildir) üretime katkıları karşılığında bir gelir elde ederler. Ama kâr buna ek bir şeydir. Kâr, sermayenin, üretim araçlarının –yani, yaşam araçlarının– kontrolü ve sermayenin sahipliği sayesinde elde edilir. Bu anlamda ödünç paraya ödenen faizden yahut toprak sahibine ödenen kiradan farkı yoktur. Nitekim John Maynard Keynes’e (1883-1946) ait olan şu cümleleri pekâlâ Ricardo da yazmış olabilirdi:<span class="dip" xml:lang="en-US">19</span></p>

      <p class="paragraf-3">Bir özveri ödülü olarak faiz, toprak rantından daha üstün değildir. Sermaye sahibi faiz elde edebilir çünkü sermaye kıttır; tıpkı, toprak sahibinin toprağın kıt olması nedeniyle rant elde etmesi gibi. Ne var ki toprağın kıtlığıyla ilgili gerçek sebepler bulunabilirken, sermaye kıtlığı konusunda gerçek nedenler yoktur. (1936, 376)</p>

      <p class="paragraf-3">Daha sonraki bölümlerde göreceğimiz gibi Keynes, –satın alma gücünü kısıtlayan mevcut gelir ve servet eşitsizliği koşullarında– sanayileşme sürecinin sermaye kıtlığını azaltacak üretken kapasitelere yol açacağı tezini sürdürüyordu. Böylece, sermayenin ödülünün haklılığı da geçersizleşmeye başlıyordu. Kapitalizmin gönülsüz bir yandaşı olan Keynes’in sermayedarlar nezdindeki kötü şöhreti, sermaye bolluğunun “önce rantiyenin ötenazisine ve ardından da sermayenin kıtlık değerini sömüren kapitalistin giderek artan baskıcı gücünün ötenazisine” (ibid.) yol açacağını ileri sürmesiyle, gelmişti.</p>

      <p class="paragraf-3">Keynes’in toplumsal tüketim (kamu konutları ve diğer) ve toplumsal yatırım (otoyollar, köprüler, okullar)<span class="dip" xml:lang="en-US">20</span> dediği alanlarda hükümet politikaları yokken, sermaye “kıtlığının” devam etmesi veya yaratılması, ya daha fazla özel yatırımla, yani bir yandan malzeme ve ekipman üreten sektörlerin satışları artarken, öte yandan zaten mevcut atıl kapasitelere ek yapmakla, ya da ihracatı artırmakla mümkündür.<span class="dip" xml:lang="en-US">21</span> Bu yolun sonunda duvara toslanacağı açıktır. Nitekim 1930’larda böyle olmuş ve Keynes’i kapitalizm hakkında reformcu bir perspektife çekmiştir.</p>

      <p class="paragraf-3">Haliyle, genişlemenin sürekliliğini sağlayacak başka yollar da var: 1) derinlemesine bir teknolojik gelişme; ve, 2) devamlı artan tüketici borçları. İkisi birden, II. Dünya Savaşı’ndan günümüze, genişlemenin büyük kısmını açıklıyor. Ancak bunların da bir sonu vardır ki bunu Kısım II’de göreceğiz. Daha şimdiden bir tanesi, ekolojik çıkmaz, ufku karartıyor; yakında açıkça görülebilir hale gelecek.</p>

      <p class="paragraf-3">Bunlar epeyce büyük genellemelerdir. Aslında, kapitalizmin 1750’den bugüne kadarki tarihini incelerken göreceğimiz gibi, kapitalist ülkelerde çok sayıda karmaşık süreç, ülkeler arasında pek çok fark vardır. Ama bütün karmaşaya rağmen son sözü kapitalizmin temel karakteristikleri söyler. Toplumsal oluşumların bu en kararsızı çeşitli sebeplerle şu veya bu şekilde değişirken bile, toplumsal hayatın tüm yönlerini, her yeri, sürekli ve sonu belirsiz bir şekilde yıkıp yeniden kurarak değiştirir, değişmeye zorlar.</p>

      <p class="arabaslik-sol-kucuk"><span xml:lang="en-US">Özetle</span></p>

      <p class="paragraf-3">Kapitalist genişleme süreçleri, tüm dikkatini dengesini korumaya veren cambazın ipteki ilerleyişine benzetilebilir. İşte bu ilerleyişe “konjonktür” adı verilmektedir ki, ardışık bir genişleme ve daralma (veya “resesyon”) sürecini anlatır. 1920’lere ve 1930’lara kadar, bir ekonominin çöküşünü diğeri izlemiştir. Ardından da dünyanın gördüğü en korkunç savaşın yıkımı gelmiştir.</p>

      <p class="paragraf-3">İki on yıllık dönem, iki dünya savaşıyla ayrılır. İlk savaş, modern dünyaya dinamizmini veren –iktisadi, politik, küresel– tüm ihtilafların, gerginliklerin ve rekabetin sonucuydu. İkinci savaş ise, kaosun çözümü için topyekûn yıkım dışında çare bulamama beceriksizliğinin sonucudur. 1945’e gelindiğinde ayakta kalan tek güç Birleşik Devletler idi. Kapitalizmin yeniden hayata dönmesi için yeni ve bambaşka bir dünya ekonomisi yaratmaya mecbur ve muktedir başka bir ülke yoktu. Birleşik Devletler, iki dünya ekonomisi yaratmıştır. İlki, 1950’lerle 1970’ler arasında esas olarak II. Dünya Savaşı’nın ve peşinden gelen Soğuk Savaş’ın etkisindedir. İkincisi ise ciddi olarak daha yoğun ve “finansallaşmış” bir dünya ekonomisidir. 1980’lerle dünyayı pençesine alan finansal küreselleşme 1990’larda artarak sürmüştür. İncelememizde görüleceği üzere, birbirlerinden ve önceki gelişmelerden epeyce farklı olan bu iki sürecin, öncekilerle ortak olan iki özelliği vardır: 1) büyük ölçüde artan üretim, verimlilik ve toplumsal değişme eğilimi ile toplumsal grupların içlerindeki ve aralarındaki artan –iyi ya da kötü anlamda– bağımlılık; 2) yandaşlık ideolojisinin yaratılması ve iktisat mesleği ile yaygınlaştırılması.</p>

      <p class="paragraf-3">Giriş’i, “iktisadın” ilgi alanındaki, etkilediği ve etkilendiği –daha doğrusu kayıtsız kaldığı– kapitalist-egemen tarihsel süreçleri ele alışıyla ilgili genel –bütünsel, özet– bir tartışmaya yer vererek bitireceğiz. Bunu yaparken de, “metodolojinin” o acayip dünyasına, iktisat ile ideolojiyi birbirinden ayırmanın en fazla bu kadar zor olabileceği bir dünyaya gireceğiz.</p>

      <p class="arabaslik-sol"><span xml:lang="en-US">İKTİSAT KURAMININ SOSYOLOJİSİ</span><span class="dip" style="font-size:0.69em;" xml:lang="en-US">22</span></p>

      <p class="paragraf-3">Metodoloji, kuramın sistematik analizi olarak düşünülebilir; daha kesin ifadeyle, belli bir kuramın, hatta düşünce okulunun nedenlerinin ve gerekçelerinin, amaçlarının ve araçlarının geçerliliğini araştırır. Metodolojinin belirleyici özelliği, analizin içeriğinden çok, söz konusu içeriğin nasıl ve niçin seçildiğidir. Bu, bizim ilgi alanımız bakımından iktisat teorileri ve bunların politikayla ilişkisi oluyor. Örneğin, görme bozukluğunuz varsa göz uzmanı neye baktığınızla değil, baktığınız şeyi net görmenizle ilgilenir; görmüyorsanız nedenlerini araştırır.</p>

      <p class="paragraf-3">Bu araştırmanın gerekleri arasında soyutlama, olgular ve odaklama ile ilgili sorular vardır: Soyutlama nereden, hangi düzeyde (ve niçin) yapılmıştır, neler ve ne kadar yakından mercek altına alınmıştır, böylece neler (ve niçin) kuramın “değişkenleri” olmak üzere bırakılmıştır? Buradaki bütün ne’ler ve niçin’ler önemlidir.</p>

      <p class="paragraf-3">Eskiden ısrarla, iktisadı anlamak için, sadece onunla kalmamak şartıyla, en azından tarihe, yani zaman içinde değişen toplumsal bağlantıların incelemesine, ihtiyaç olduğu vurgulanırdı. Tarihsel yaklaşım olmaksızın bir iktisadi ilişkiyi, süreci yeterince anlamak, bunu toplumsal varoluşun diğer –siyasal, teknolojik, kültürel– yönleriyle dinamik bağlarının bütünlüğü içinde kavramak mümkün değildir: Bizzat “iktisat” kavramının kendisi, “iktisadi analiz” yapmak amacıyla türetilmiş bir soyutlamadır. Bir kuram geliştirilirken, geçerliliği konusunda hüküm vermeden önce yanıtlanması gereken pek çok soru vardır. Bunlardan bazıları, izleyen bölümlerde görülecektir. Burada, “tarih” ve “ekonomi” ile ilgili soruları incelemeye girişeceğiz. Öğrencilik yıllarımda girdiğim ilk iktisat tarihi dersinde profesör şunları sormuştu: “Toplum kavrayışımızın özünde, tarih kavrayışımız olduğunu kabul edelim. Peki hangi tarih? Nerenin tarihidir o tarih, hangi zamandadır, ne amaçla inceleyeceğiz? Örneğin, 18. yüzyıldaki Fransa’yı mı inceleyeceğiz? Diyelim öyle yapacaksınız, peki Fransız Devrimi’ni önceleyen süreçleri mi, yoksa, mesela, Voltaire’in çamaşırhane fişlerini mi inceleyeceğinize nasıl karar vereceksiniz? Ya da başka bir seçim mi yapmalı? Böyle bir seçime olanak veren bir tarih kuramı var mı? O kuramı değil de öbürünü nasıl seçeriz?”<span class="dip" xml:lang="en-US">23</span> Ayrıca başka sorular da eklenebilir: Seçimi kim yapacak? Ne amaçla? Sonraki bölümlerde bu sorulara çok kereler döneceğiz.</p>

      <p class="arabaslik-sol-kucuk"><span xml:lang="en-US">“Ekonomi”</span></p>

      <p class="paragraf-3">İktisat ve “ekonomi” kavramları, kapitalizmle birlikte ortaya çıkmıştır. Kuşkusuz, “iktisadi” faaliyetler kapitalizmden önce de mevcuttu (konuyu ele alanlar içinde en dikkate değer olanların başında Aristo gelir). Ama bu faaliyetler antik, orta ve erken modern çağlarda, toplumsal oluşumların kurumsal ve sosyal değerler bütünü içinde yürütülür, daha büyük toplumsal sürece kumanda etmezlerdi. Kaynağı laissez-faire (şimdiki adı “serbest piyasa ekonomisi”) olan “kendi haline” bırakılabilecek bir “ekonomik sistem” önerisi ilk kez Adam Smith’ten gelmiştir. Bu kavramın sarsıcı niteliği, R. H. Tawney’nin usta işi ölümsüz eseri Religion and the Rise of Capitalism’deki (Kapitalizmin Yükselişi ve Din) şu pasajda çok açık bir şekilde tasvir edilmiştir:</p>

      <p class="paragraf-3">ekonomik kazanç iştahının doğal kuvvetler gibi sabit ve ölçülebilen bir kuvvet, kaçınılmaz ve kerameti kendinden menkul bir veri durum olduğu varsayımına dayanan bir toplum bilimi bulmak, bir ortaçağ düşünürü için saldırganlık ve cinsellik gibi zorunlu insani güdüleri toplumsal felsefenin ön-kabulü yapmak kadar ahlak-dışı veya akıl-dışı olurdu.<span class="dip" xml:lang="en-US">24</span></p>

      <p class="arabaslik-sol-kucuk"><span xml:lang="en-US">Nesnellik ve yansızlık</span></p>

      <p class="paragraf-3">Peki, geleneksel iktisat teorisini savunmasız bırakan şey neydi? Kanaatim, “politika, kuramdan önce gelir”, görüşü olduğu yönündedir. Kuramın gelişimi sırasındaki fikirler ve katkılar, kuramcı tarafından görülen, algılanan, kavranan, sıkıntısı veya etkisi hissedilen sosyo-politik sorunlar ve olanaklar çerçevesinde ortaya çıkar. Bunlar (ya da başka tutumlar veya duygular) düşünürü, geri dönüp, kritik gördüğü toplumsal süreçleri tespit etmeye, gerçekleştiklerinde gerekli koşulları kalıcı kılacak istenilen değişiklikleri yapmaya, arzu edilmeyen koşulları kaldırmaya veyahut daha iyi bir sosyal düzen için yol tarif etmeye yöneltir.</p>

      <p class="paragraf-3">Peşin genellemeler, en açık biçimleriyle “merkantilist” 17. ve 18. yüzyılların politika “broşürlerinde” görülür. Aslında bu bildiriler, söz konusu ticaret veya sanayi dalıyla ilgili olarak belli bir politikayı başlatması, değiştirmesi yahut sona erdirmesi için Devlet’e hitap ederdi. Genellemeler, çok daha derinlikli ve kapsayıcı kuramcılarda da görülür. Birbirinden hayli farklı olan Adam Smith, Karl Marx ve J. M. Keynes, sırasıyla, kapitalizmin özen istediğini, yıkılması gerektiğini ve kurtarılması gerektiğini söyleyen kuramcılardır.</p>

      <p class="paragraf-3">Kuramlaştırmanın bu şekilde karakterize edilmesi bir hayli kaba görünmekle birlikte, sosyal alanın tüm önemli düşünürlerine uymaktadır. Meselenin çözümü, nesnellik ile yansızlık arasındaki farktadır.<span class="dip" xml:lang="en-US">25</span></p>

      <p class="paragraf-3">Günümüzde modern bilimin gereklerini yerine getirdiğini öne süren her çalışma, nesnelliğin esasını oluşturan iki asgari standardı karşılamak zorundadır: Gerçeklik ve mantık. Ama bu, standartlara harfiyen uyan birinin aynı anda bir ideolojiye hizmet edemeyeceği anlamına gelmez. Burada önemli olan, o kişinin bulgulara ve mantığa ne kadar bağlı kaldığı değil, hangi soruları sorup, hangilerini sormadığıdır. Bu da, kuramcının deneyimine, ilgilerine, eğilimlerine, hedeflerine, değerlerine bağlıdır –yani büyük ölçüde özneldir. Bütün bunlarla birlikte, yansızlık gölgelere karışır ve kaybolur.</p>

      <p class="paragraf-3">Sosyal konularda “yansız” kimse yoktur. Aslında, teslim etmek gerekir ki, kimse kimsenin özel durumunu bilmek istemez –kişi başkasının yoksulluğu ya da zenginliği, hastalığı ya da sağlığı, cahilliği ya da eğitimi, huzuru ya da huzursuzluğu vb. gibi toplumsal işleyişin şu veya bu sonucundan habersizdir. Oysa bunlar hepimizin hayatında yer alan meselelerdir. Zaman zaman bunları yok saymak veya hasıraltı etmek kolaydır, ama hep mevcutturlar. Böyle meselelerle ilgilenen aklı başında düşünürler çoğaldıkça, kelimenin günlük [yani yansız] anlamında “nesnel” olmaları daha bir imkânsız olacaktır.</p>

      <p class="paragraf-3">Özetle, toplumsal meselelerde kişilerin ilgileri, toplumsal konumlarınca belirlenir. Örneğin bir “sosyal bilimcinin” sosyal olgular karşısındaki –nedir, ayrıntıları nelerdir, rolü merkezî midir, “veri” bir durum mudur vb.– soruları, farkında olsun olmasın, ilgilerinden kaynaklanır.</p>

      <p class="paragraf-3">Bu muhakemenin iktisat düşüncesine uygulanmasının sonuçları sarsıcı olabilir, ancak şaşırtıcı olmayacaktır. Bu yüzden, egemen görüşün iktisatçılarının, neyi ele alıp neyi almadıkları, neleri sordukları ve neleri sormadıkları, ekonominin (ve toplumsal sürecin diğer önemli alanlarının) hangi yönlerini hesaba kattıkları veya hangilerini katmadıkları başlı başına dikkat çekicidir. Bu vesileyle, “ilk iktisatçı” Adam Smith’in yaklaşımını, 19. yüzyılın neoklasik iktisadıyla karşı karşıya koymak aydınlatıcı olacaktır. Neoklasik iktisat 1930 bunalımıyla baş aşağı gitmesine rağmen, günümüzde yine baskın çıkmıştır.</p>

      <p class="paragraf-3">Benim gibi kapitalizmi eleştiren biri için, Adam Smith’in çalışmasında eleştirilecek malzeme boldur ve bunların bir bölümüne, birinci bölümde değinilmiştir. Ancak Adam Smith, sadece “ilk iktisatçı” değil, aynı zamanda, kendi dönemi için, iktisatçıların günümüzde artık çok nadir yaptıkları bir şeyi, bir iktisatçıdan bekleneni yapmıştır.</p>

      <p class="arabaslik-sol-kucuk"><span xml:lang="en-US">Bir iktisatçıdan ne beklenir?</span></p>

      <p class="paragraf-3">İşe, “Ekonomi hakkında bilmemiz gereken nedir?” sorusunu yanıtlamakla başlayabiliriz. Dünyayla ilgili insanlar bu soruya iyi bir yanıt ihtiyacı ve beklentisi içindedir. Benzer diğer bir soru da şudur: “Ekonominin insani, toplumsal ve çevresel ihtiyaçlarımıza hizmet etmesi için yapabileceklerimiz ve yapmamız gerekenler nelerdir?”</p>

      <p class="paragraf-3">Ulusların Zenginliği’nde Smith, tüm namusu ve saygınlığıyla bu soruların hiç değilse bir kısmına yanıt arıyordu. Benzer şekilde Karl Marx da Kapital’de ve diğer çalışmalarında aynı şeyi yapıyordu. Bu da, basit gibi görünen bu soruların ister istemez “dolu” olduklarını ortaya koyar. Eğer Smith ve Marx benzer soruları yanıtladılarsa, çok açıktır ki, “biz” ve “bizim” olana ilişkin referansları farklıydı.</p>

      <p class="paragraf-3">Smith’in referansı yeni oluşan sanayi kapitalisti iken, Marx’ın referansı işçi sınıfıydı. Aslında ilginç olan konu hem Smith’in, hem de Marx’ın, işçilerin sömürülmesinin kapitalizmin işleyişinin özü olduğunu varsaymalarıydı. Ancak Smith’i dinleyenlerin büyük çoğunluğu sömürenler (ilerde sömürecek olanlar) iken, Marx’ın dinleyici kitlesi sömürülenlerdi. Her ikisi de düzgün, onurlu yanıtlar verdiler. Her biri çok farklı şekilde, “nesnellik” ile “yansızlık” arasındaki ciddi farka işaret etti. Her ikisi de nesneldi, gerçekliği de mantığı da sündürmediler, ama ikisi de yansız değildi: karşıt toplumsal çıkarları dile getiriyorlardı.</p>

      <p class="paragraf-3">Oysa neoklasik iktisat, yukarıdaki soruları hiçbir bakış açısından yanıtlayamaz. Bir dizi varsayımla ve (öylece belirlenmiş) değerle başlar, sırf mantık yardımıyla (varsayımlar üzerinden) ne olmadığını ileri sürdükten sonra, yine bir dizi analizle ve toplumun bütünü için aynı ölçüde geçerli olduğu söylenen –ama aslında kapitalist statükoda gücü elinde tutanların çıkarlarına hizmet eden– reçetelerle devam eder.</p>

      <p class="paragraf-3">Neoklasikler açısından iktisat, “ekonomiyi anlamak için ne gerektiği” konusunda kamuoyunu bilgilendirme arayışında olan bir disiplin değildir. Çünkü onların iktisadı, ekonomi hakkında hiçbir şey söylemez.<span class="dip" xml:lang="en-US">26</span> İktisat tanımları şöyledir: “Kıt kaynakları sınırsız isteklere tahsis etme bilimi”. Oysa işin gerçeği, ne kaynaklar kıt, ne de insan istekleri sınırsızdır. Tabii eğer bir yandan tüketimin ve üretimin saçma sapan, kaynakları israf edecek bir yöne gitmesini sağlarsanız, kaynakları kıt yapar ve öbür yandan da reklam vs. yoluyla istekleri sınırsız kılarsanız durum değişir.<span class="dip" xml:lang="en-US">27</span></p>

      <p class="paragraf-3">Bunların hepsini, neoklasik iktisatçıların geçmişteki ve şimdiki politika tavsiyelerinin sonuçları da dahil olmak üzere, ilerledikçe inceleyeceğiz.</p>

      <p class="paragraf-3">Sanayileşme ve ekonomi politiğin ilk yüzyılını değerlendiren Bölüm 1’e geçmeden önce, son bir “metodolojik” gözleme daha değinelim. Adam Smith’in büyük eseri, karmaşık tarihsel süreçleri zaman içindeki belli başlı kilit noktalarda ele alır. Çalışmasının odağını, iş dünyası ile siyaset, teknoloji ile iş dünyası arasındaki bağlantılar ve tüm bunlarla farklı grupların –Smith’in ifadesiyle “sınıfların”– maddi koşulları arasındaki ilişkiler oluşturur. İncelemenin yöntemi “ekonomi politik” terimiyle ifade edilegelmiştir. Ancak 1860’lardan itibaren iktisat düşüncesi “modernleşti”. Bu süreç boyunca sözü edilen tüm “bağlantılar” bir kenara atıldı, “veri” olarak alındılar –yani, incelenmeden bırakıldılar, ihmal edildiler, manasız bulundular.</p>

      <p class="paragraf-3">1930 bunalımıyla birlikte ve sonrasında karanlıkta pusuya yatan bu iktisat, şimdi yine döndü. Hevesli ve çığırtkan yandaşları, daha önce de yaptıkları gibi, hâlâ bir disiplin olarak iktisadın temelini oluşturan “ekonomi politiğin” içini boşaltma çabası içindeler.</p>

      <p class="paragraf-3">İlk iktisatçı Smith’in, analiziyle ilişkili olarak, incelemediği konu yok gibiydi. Ulusların Zenginliği’ni “serbest piyasa iktisadının” temeli olarak gören günümüzün egemen akım iktisatçılarından kaç tanesi, bırakın hepsini, sadece ilgisi olan bağlantıları incelemiştir acaba! Asıl, içlerinde çalışmasını okumuş olanların, varsa tabii, Smith’in “işadamları” ile ilgili şu görüşü hakkındaki tepkileri ne olurdu acaba:</p>

      <p class="paragraf-3">çıkarları asla toplumun çıkarlarıyla aynı olmayan, genelde toplumu aldatmaktan, hatta sıkıntıya sokmaktan ve pek çok durumda da hem aldatmaktan, hem de sıkıntıya sokmaktan çıkarı olan bir topluluktur.</p>

      <p class="paragraf-3">Ne var ki, Smith’in eseri, bu “topluluğun” diğer tüm toplumsal güçlere karşı kesin zaferinin tohumlarını atıyordu. Onun böyle çelişkili görünen sonuçlara varmasına yol açan şeyler ve nedenleri izleyen bölümün konusudur.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> Olmazsa olmaz’ı <span class="char-style-override-3">–çev.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> Metinde küme parantezi içindeki açıklamalar çevirmenin notudur.</p>
        </div>
      </div>
    </div>
  </div>
</body>
</html>
