<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-9.html" xml:lang="tr-TR">
    <div class="Basic-Text-Frame">
      <p class="split"></p>

      <p class="arabaslik-orta">6</p>

      <p class="resim"><img alt="c.png" class="image" height="9" src="../Images/c_fmt8.jpeg" width="221" /></p>

      <p class="arabaslik-orta">21. Yüzyılın<br />
      Top Top Açan Krizleri</p>

      <p class="resim"><img alt="sekil.png" class="image" height="22" src="../Images/sekil_fmt6.jpeg" width="47" /></p>

      <p class="arabaslik-sol"><span xml:lang="en-US">GİRİŞ</span></p>

      <p class="paragraf-3">20. yüzyılın son on yılındaki coşkuyla 21. yüzyılın ilk yılları arasındaki karşıtlıklar, hem etkileyici hem de kaygı vericidir: İktisadi yönden, kutlamaların yerini baş etme çabaları almıştır ve bunlar, “refah iki adım ötede”, düze çıkmaya az kaldı, türünden tekrarlarla örtülmektedir; siyasi yönden, hem büyük hem de küçük devletlerin liderleri, ilgisizlerden ve öfkelilerden oluşan yurttaş topluluklarıyla ve her alanda yaygınlaşan kontrolü güç düşmanlıklarla yüz yüzedir; askerî yönden, Ortadoğu’da ve Orta Asya’da giderek yükselen çatışma tehdidi, dünyada süregelen diğer ihtilafları gölgesinde bırakmaktadır. Hatta, “bataklık” sözcüğü yeniden dillere gelirken, durumun daha kötüye gideceği yolundaki korkular büyümektedir: ABD kangren pahasına kendini Bataklık 1’den {Vietnam} kurtarmayı sonunda başardı, ama kan seli durmadığı ve Afganistan’da, İran’da, İsrail/Filistin’de hızlandığı sürece, Birleşik Devletler’in ne “kazanabileceği” ne de vazgeçebileceği ve sonuçlarını kimsenin kestiremeyeceği, ürkütücü bir durum açığa çıkıyor.</p>

      <p class="paragraf-3">Bu sıkıntılar, dikkate değer pek çok sorun içinde en öne çıkanlardır; burada hiçbirine özetten fazla yer veremiyoruz; dolayısıyla, içlerinde en baskın olanları, sürekli ve ciddi inceleme gerektirenleri vurgulayacağız:</p>

      <p class="paragraf-3 para-style-override-17">1. ABD’nin “New Deal”ının çöküşü ve dünya ekonomisindeki anormal gelişmeler, 1930’lardaki felaketin tekrarının habercisi mi? Başka türlü söylersek, görünür bir gelecekte, istikrarlı ve sağlıklı büyüme mümkün müdür?</p>

      <p class="paragraf-3 para-style-override-17">2. Ülkelerin içlerinde ve aralarında derinleşerek yaygınlaşan sosyo-ekonomik gerginlikler ve çatışmalar halledilebilecek mi, yoksa iki savaş arasındaki siyasi aşırılıklar ve ihtilaflar, farklı formlarda da olsa, yine ortaya çıkacaklar mı?</p>

      <p class="paragraf-3 para-style-override-17">3. Tüm kıtalarda giderek tırmanan gerilimler, “küçük savaşlar”, iç çatışmalar, Hindistan ile Pakistan veya ABD ile Kuzey Kore, hatta ABD ile Çin gibi, nükleer güçler arasında patlak verecek çatışmaların kapısını açar mı?</p>

      <p class="paragraf-3 para-style-override-17">4. Bu soruları, Birleşik Devletler’in şimdiki egemen konumu gerilerse şeklinde, yani başka bir açıdan bakarak sorarsak, ki bugün tamamıyla mümkündür, ne olur?</p>

      <p class="paragraf-3">Günümüzün etkileşimleri ve karmaşık süreçleri, bu sorulara güvenilir yanıtlar vermeyi olanaksız kılıyor; söylenebilecek tek şey, gelecek on-yirmi yıldaki gelişmelerin nedenlerinin, yapılarının ve çözümlerinin, ister istemez geçmişe göre şu ya da bu ölçüde farklı olacağıdır: İyiye gitmeleri mümkündür, ama muhtemelen kötüye gidecekler –“muhtemelen kötüye gidecekler”, çünkü, dünyayı kuşatan gücün hem tahrip yeteneği hem de bu yetenekleri kötüye kullanmaktan alıkoymanın önündeki güçlükleri artmıştır. Kaldı ki egemen güç tek başına kalmaya devam ettiği sürece, durum daha da sorunlu hale gelecektir.</p>

      <p class="paragraf-3"><span>Böyle soruların aşağıdaki kısa yanıtları, çoğunlukla, süregiden ABD ve dünya ekonomi politiğiyle ilgili ve onunla bağlantılı, geçmişteki farklar ve benzerlikler ile ilişkili olacaktır. Ardından da bunlarla ilgili küresel siyasi ve askerî sıkıntılara değineceğiz.</span></p>

      <p class="arabaslik-sol"><span xml:lang="en-US">KÜRESEL EKONOMİLER: HAYDAN GELEN HUYA GİDER</span></p>

      <p class="paragraf-3"><span>19. yüzyıldaki krizlerin ve spazmların çerçevesi emperyalizmdi; bugünkülerin çerçevesi küreselleşmedir. Ne biri, ne de öteki yoktan var oldu; ikisi de mevcut</span> <span class="char-style-override-3">kapitalist</span> <span>güçlerce yaratıldı,</span> <span class="char-style-override-3">milliyetçilikle</span> <span>yönlendirildi, zamanlarının</span> <span class="char-style-override-3">teknolojileriyle</span> <span>işletildi; iki çağ arasında pek çok fark olmakla birlikte, ikisi de, güçsüz kesimlerin, iktidarın taleplerine karşı koyamaması yönünden ortaktır.</span></p>

      <p class="paragraf-3"><span>Küreselleşme de emperyalizm gibi pervasız, kararsızlık oluşturan bir süreçler takımıdır. İkisi de kapitalizmin gelişmesi için vazgeçilmez nitelikte, ciddi, alabildiğine yaygın ve eş anlı değişimler gerektirmiştir:</span></p>

      <p class="paragraf-3">Burjuvazi, üretim araçlarını, onlar üzerinden üretim ilişkilerini ve böylelikle toplumsal ilişkiler bütününü sürekli bir şekilde altüst etmeden var olamaz. Oysa, geçmişin üretici sınıfları için var olmanın ilk şartı, eski üretim biçimlerinin hiç bozulmadan korunmasıydı. Burjuva çağının öncekilerden farkı, üretimdeki sürekli altüst oluş, toplumsal koşullardaki kesintisiz sarsıntı, uzayıp giden bir belirsizlik ve çalkantı halidir. Tüm değişmez, donmuş ilişkiler taşıdıkları köhne ve saygın önyargılarla ve görüşlerle birlikte süpürülüp atılırken, yeni oluşanlar daha biçimlenmeden hükümsüz kalır. Katı olan ne varsa çözülüp dağılır, kutsal olan ne varsa aşağılanır ve sonunda insan, yüz yüze gelmek zorunda kaldığı hayatının gerçek koşullarını ve türüyle ilişkisini kavrar.<span class="dip" xml:lang="en-US">1</span></p>

      <p class="paragraf-3"><span>Bunlar yazılalı 150 küsur yıl geçti; bugünkü hızlı değişimler –ve değişen</span> <span class="char-style-override-3">şeyler–</span> <span>yanında önceki çağ, zarif bir vals gibi kalıyor. Son dönemdeki hızlanmanın büyük kısmı, iletişim, üretim ve ulaşım teknolojilerindeki olağanüstü değişmelerle açıklanabilir. Fakat bunların yolunu hazırlayan, emperyalist müdahalelerin kurumsal “intizamı” idi. I. Dünya Savaşı’nın hem emperyalist ülkelerde hem de sömürgelerinde darmadağın ettiği toplumsal harcı oluşturan gelenekler ve istikrar, savaş sonrası yıllarda ve II. Dünya Savaşı ile ıskartaya çıktı. Geçtiğimiz yarım yüzyılın cafcaflı teknolojileri neyin, nerede ve nasıl olacağı konusunda serbestlerdi.</span></p>

      <p class="paragraf-3"><span>Tüm toplumsal sistemler olağan işleyişleri içinde daha fazla kazanan birilerini üretirken, bugünkü kapitalist küreselleşme bunu öyle belirgin bir şekilde yapıyor ki, kaybedenle kazanan arasındaki fark, bir daha kapanmamacasına büyüyor. Bu farkı oluşturan etkileşimli unsurlar iktisadi, siyasi, askerî niteliktedir ve tüm ülkeleri ve halklarını etkiler.</span></p>

      <p class="paragraf-3"><span>Gel gör ki bu süreçlerin başında duranlar, geçmişte ya da şimdi, bunun, kazananı ve kaybedeni olan bir oyun olduğunu kabul etmezler: Onların değişmeyen teması şudur: “Gelen dalga</span> <span class="char-style-override-3">bütün</span> <span>tekneleri kaldırır” –lakin bazılarını daha yukarı kaldırır, tabii “uzun dönemde” herkesin yararına olacak şekilde! Ama, bu “gelen dalga”nın bir azınlık dışındaki herkes için yıkıcı bir tsunami olduğu hiç söylenmez. İnsanların çoğunun “tekneleri”nin olmadığı, veya olmayacağı, o “gelen dalga”nın –tıpkı İngiliz Sanayi Devrimi’ndeki çit çekmede olduğu gibi– aslında altlarındaki zemini çektiği asla teslim edilmez. O meşhur “uzun dönem”in, zaten zayıf olan sosyo-ekonomik durumu daha da zayıflattığı asla itiraf edilmez.</span></p>

      <p class="paragraf-3"><span>Yine asla dikkat edilmeyen bir başka şey, küreselleşen ülkelerde, sürecin başlarında durumları yerinde olup da şimdi işlerini yitirdiklerini gören ve sayıları giderek artan kalabalıkların, görece daha küçük, ama kararlı bir “gelen dalga”ya bindikleridir. Zengin ülkelerde sermayenin imkânlarına ve ihtiyaçlarına göre yeniden şekillendirilen ve aşağıda etraflıca tartışacağımız sosyo-ekonomik süreçler, bu ülkelerdeki insanların gücünü tüketmektedir.</span></p>

      <p class="paragraf-3"><span>“İşten çıkarma” ve “taşeronlaşma” terimlerinin, zengin ülkelerde işine son verilen çalışanlar için anlamına bakın: Ücretleri ve sosyal yardımları dışında, itibarları da iki paralık olmuştur. Bir de, “yükselen ekonomiler”deki kitlelerin başına gelenler var, yani, “tarım işletmelerinin”, “ihracat birliklerinin” ve “modernizasyonun”, o insanların memleketleri, kültürleri, geçimleri ve tabii itibarları üzerindeki onulmaz yıkımı var –ve bu yıkım o insanları, hangi korkuları ve tehlikeleri barındırdığı belirsiz düşman kentlerde, bu kentler ister kendi ülkelerinde ister yabancı ülkelerde olsun, berbat ücretli ağır işlerden bir geleceğe mahkûm ediyor.</span></p>

      <p class="paragraf-3">Bunların hiçbiri –veya beraberlerinde gelen çevre tahribatı– dev şirketlerin kaygısı değildir ve olmamıştır da; mesela küreselleşmenin taçlandırılan zaferiyle ilgili deneyimlere bakalım –NAFTA (North American Free Trade Agreement 1993-Kuzey Amerika Serbest Ticaret Anlaşması), tüm taraflar için küreselleşmenin avantajlarını gerçekleştirme olanaklarının en parlak olduğu örgüttü.</p>

      <p class="paragraf-3">Meksika’nın kuzey sınırındaki maquilladora’lar {montaj fabrikaları}, NAFTA düzeninin başlıca sonuçlarından biriydi. Aşağıdaki detaylar, Meksika-ABD iktisadi ilişkileri konusunda önde gelen araştırmacılardan James Cyhper’ın yetkin çalışmasından alınmıştır.<span class="dip" xml:lang="en-US">2</span></p>

      <p class="paragraf-3">NAFTA, ABD ile Kanada ve Meksika arasındaki ikili politikaları belirler. Ancak, başlangıcı Birleşik Devletler ile Meksika arasında 1993’teki iki taraflı ticaret anlaşmasına uzanıyordu ve dört ayağı vardı:</p>

      <p class="paragraf-3">1. Bir ticaret anlaşmasıydı, yani üretimi Meksika’ya kaydırma projesi değildi;</p>

      <p class="paragraf-3">2. İki ülkenin ortak verimlilik arayışı olacaktı, yani, ABD’nin 1980’lerden başlayarak kararlı bir şekilde yitirdiği iktisadi hükümranlığı yeniden tesis etmeye yönelik bir şirket-hükümet stratejisi değildi;</p>

      <p class="paragraf-3">3. ABD’de tüketici fiyatlarını düşürecekti;</p>

      <p class="paragraf-3">4. Dengeli ticaret temelinde ABD’de hızla 170 binle 200 bin arasında yeni iş yaratacaktı.</p>

      <p class="paragraf-3">Cypher’ın gösterdiği gibi, iki ülke arasındaki esas problem, ticaretin önündeki engeller değil, fakat yatırımın önündeki engellerdi. ABD sermayesi, fabrikalarını Meksika’da faaliyete sokmanın önündeki bütün kısıtlamaları NAFTA ile bertaraf etmişti. Cypher bu sınırsız yatırımın “NAFTA’nın özü” olduğunu söylüyor. Bertaraf edilen engeller ücret tayini, çalışma koşulları ve çevre koruma ile ilgili idi ve ABD firmaları için Sanayi Devrimi’ndeki türden “karanlık şeytani fabrikaları” kurma vizesi demekti.</p>

      <p class="paragraf-3">Bilgi: 1990’larda ABD’de otomotiv işçileri ortalama 19 dolar/saat ücret ve yardım alıyordu; Meksika’nın maquilladora’larında ücret 2 dolar/saatten daha azdı ve yardım da yoktu.</p>

      <p class="paragraf-3">Bilgi: Daha 1996’da, maquilladora’larda üretilen otomobil modelleri, modellerin toplam üretiminin yarısı kadardı ve Birleşik Devletler’deki fiyatları da yüzde 20 yükselmişti.</p>

      <p class="paragraf-3">Bilgi: Ya yeni işler? “1999 itibarıyla, hem ticarete hem de yatırıma bağlı olarak, kaybolan yaklaşık 316 bin işin sorumlusu NAFTA idi”.</p>

      <p class="paragraf-3">Ama hiç yoksa topraksız Meksikalılar için bir faydası olmuş olmalı, değil mi? Pek değil: “... sanayi temelini oluşturamayan Meksika,/esas olarak/Amerikan şirketleri için bir montaj merkeziydi ve işgücünün ortalama çalışma hayatı on yıldı” –günde on saatten fazla çalışan, kalabalık kondularda yaşayan, ortalama ömrü kısalmış bir işgücü (tıpkı daha önce anlattığımız, 19. yüzyılın başlarındaki İngiliz işçileri gibi). Tabii, doğal olarak Meksika ekonomisi daha hızlı büyümüştür ve durum kısa zamanda iyileşecektir, değil mi? Hiç değil: NAFTA’dan önce, 1960-80 arasında Meksika’nın GSYİH’si yılda ortalama yüzde 4 artmıştı; 1993’ten bu yana sadece yüzde 1 artmıştır.</p>

      <p class="paragraf-3">Daha beteri arkadan gelir. “Maquilladora Patronları Çin Kozunu Oynuyor” (Dollars &amp; Sense, Eylül 10, 2003) başlıklı yazıdan öğreniyoruz ki fabrikaların Çin’e yahut Hindistan’a taşınmaması için Meksikalı işçilere, daha az ücrete ve aldıkları söylenen küçük yardımları kaybetmeye mecbur oldukları söylenmiş –daha önce ABD’deki işçilere yapılan Meksika’ya taşınma tehdidinin tekrar gösterimi; kaldı ki sendikaların pes etmesinden sonra da fabrikalar kapanmaya devam etmiştir –yakın zaman önce ABD’deki birkaç oto fabrikası daha kapandı. Yine, çalışmaya devam eden işçilerin sosyal yardımlarını –hiç değilse bir süre daha– korumak uğruna, otomotivdeki en güçlü işçi sendikası da (UAW) dize geldi.</p>

      <p class="paragraf-3">Küreselleşme, tıpkı emperyalizm gibi, sermayenin önündeki fırsatların ve ihtiyaçlarının etkileşiminden besleniyor. Günümüzde, fırsatlar, fiziki sermayenin mobilitesindeki olağanüstü artıştan başka, ulaşımın ve iletişimin süratinden ve üretimi zayıf ülkelerde yapmanın önündeki siyasi engellerin bertaraf edilmesinden doğuyor –yani Britanya’nın hâkimiyet dönemindeki dünyanın çok ötesinde olanaklar söz konusudur.</p>

      <p class="paragraf-3"><span>Bununla birlikte, şirketler sırf</span> <span class="char-style-override-3">muktedir</span> <span>değil fakat</span> <span class="char-style-override-3">mecbur</span> <span>oldukları için giderek iri ve daha “uluslarüstü” olmuşlardır; hayatta kalmak, en az kârın ve gücün cazibesi kadar, itici bir güçtür.</span></p>

      <p class="paragraf-3"><span>O öyle olmaya devam etsin, günümüzün dev işletmeleri, iktisadi güçleri kadar devasa siyasi güçlere de sahiptir; ancak, dünya üretimini, ticaretini, hizmetlerini –ve siyasetini– elinde tutan birkaç yüz uluslarüstü şirketin çoğu, bugünün efendisi olan Birleşik Devletler’dedir. En azından şimdiye kadar öyledir.</span></p>

      <p class="arabaslik-sol"><span xml:lang="en-US">BAŞARI GİBİ FİYASKO YOKTUR</span></p>

      <p class="paragraf-3"><span>Bir asırdan fazla zaman önce Britanya’ya olduğu gibi, süregiden küreselleşmenin zaferi denilen şeylerin kaynağı, çöküşünün de sebebi olacakmış gibi görünüyor: ABD imparatorluğu, o böbürlendiği gücünün gerekleri ve olanakları ile karşı karşıya geldiğinde, galiba “kurşunu kendi ayağına sıktı”.</span></p>

      <p class="paragraf-3">Daha önce de söyledik: Tarih tekerrür edemez, hele detaylarda asla; ama birtakım genel çizgileri olabilir ve vardır. Hollanda’nın 17. yüzyılda, Britanya’nın 19. yüzyılda “kendilerini bitirme” yöntemlerine ilk bölümlerde değinmiştik. Okur bunlara ve II. Dünya Savaşı’ndan itibaren “küresel ekonomi 2 ve 3”ün çıkışı ve yapılanması ile ilgili tartışmalara geri dönüp bakabilir. Burada, çok yakın geçmişin ve şimdinin kararsızlık yaratan kuvvetlerinden bahsedeceğiz, bunların sömürgeci ve emperyalist selefleriyle mukayeselerine ve ciddi karşıtlıklarına bakacağız.</p>

      <p class="paragraf-3">1. Britanya’nın Hollanda’dan ileriye sıçramasını, 19. yüzyıl teknolojisi mümkün ve zorunlu kılmıştı, ama bu, aynı zamanda, kapsamlı nitel değişimler sayesinde mümkün olmuştu: Britanya, daha geniş bir coğrafyayı denetimine almış, buralarda coğrafi ve iktisadi olarak daha derinlemesine nüfuz etmiş, siyasi kontrole mecbur kalmış ve bunu sağlayabilmişti. Ne var ki Britanya’nın ve o dönemin diğer emperyalistlerinin “kendi” coğrafyalarındaki sömürüleri, neredeyse tamamen kaynaklara yöneliktir, pazar ikinci planda kalır; oysa, bu nokta hâlâ yaşamsal olmakla birlikte, emperyalizmin bugünkü canevi, üretimin dünya çapında yaygın olmasıdır.</p>

      <p class="paragraf-3">2. Her ne kadar II. Dünya Savaşı’nı izleyen dönemin siyaseti, egemenlik altındaki ülkeler üzerinde doğrudan siyasi kontrole izin vermediyse de, geçtiğimiz yarım yüzyılın ekonomi politiği ve teknolojisi, yoksul ülkelerin sürekli artan bağımlılığı ve yöneticilerinin yozlaşmaya yatkınlığı sayesinde, doğrudan siyasi kontrole gerek kalmaksızın, coğrafi ve sosyo-ekonomik nüfuzu mümkün kılmıştır.</p>

      <p class="paragraf-3">Fakat şimdi, tıpkı eskiden olduğu gibi, bir şeyler ters gidiyor. 19. yüzyıl emperyalizminde meselelerin kaynağı, zayıf toplumların kaynaklarını, pazarlarını ve stratejik bölgelerini kontrol etme yarışındaki büyük güçlerin çatışmasıydı. Bugün artık siyasi açıdan bağımsız olan bu zayıf toplumlar, hem kendi ülkelerindeki, hem de birbirleriyle mücadele halindeki uluslarüstü şirketlerdeki ve dolayısıyla bu şirketlerle ilişkili diğer ülkelerdeki hâkim güçlerin, sürekli ve her seferinde değişen baskı ve zorlamalarıyla karşı karşıyadırlar.</p>

      <p class="paragraf-3"><span>Ayrıca, küreselleşmenin getirdiği şeyler, geleneksel kültürlerin ve geçim araçlarının bir kenara atılmasını dayatarak, kontrolden çıkması an meselesi olan huzursuzluk ve öfke dalgalarına yol açıyor. Buraya ileride daha derinlemesine gireceğiz; şimdilik, okurun dikkatini Benjamin Barber’ın</span> <span class="char-style-override-3">Jihad vs McWorld</span> <span>(“</span><span class="char-style-override-3">Mc</span><span>”</span> <span class="char-style-override-3">Dünyasına Cihat</span><span>) adlı çalışmasına çekmekle kalalım: Çalışma, zengin ülkelerin iktisadi ilerleme olarak gördüğü şeyle, yoksul ülkelerdeki çoğunluk için sosyoekonomik felaket demek olan şey arasındaki patlamaya hazır ilişkileri araştırıyor.</span><span class="dip" xml:lang="en-US">3</span></p>

      <p class="paragraf-3"><span>Sonrasında, yeterli ekonomik büyüme oranına yönelik beklentilerin söndüğü görülecektir; bu bile bir şeydir, zira, Sonuç bölümünde yine tartışılacağı gibi, toplumun hastalıklarının ve ihtiyaçlarının tek tedavisi olarak görülen ekonomik büyüme, aslında hiç öyle olmadığı gibi, tersine, büyük sorunların asıl kaynağıdır.</span></p>

      <p class="paragraf-3"><span>O öyleyken, bugün hissedilir hale gelen sorunlar, savaşı izleyen dönemin başlarından itibaren, potansiyel olarak mevcut olmalarına rağmen, 1950’lerle gelen ciddi boyuttaki global yeniden inşa ve iyileşme süreciyle baskılanmış yahut geriletilmişlerdi; o zamanların ekonomik büyüme oranları yüzde 3-6 idi; bugün yüzde 1-2 cesaret verici olarak değerlendiriliyor.</span></p>

      <p class="paragraf-3">Sıkıntının kalıcılığının ilk belirtileri, 1991’de, dünyanın en büyük ikinci ulusal ekonomisinde, Japonya’da doğdu; henüz atlatılmış değildir. 1991’den bu yana Japonya defalarca “kıyısından döndü”; 2003’ün sonlarında yazdığım gibi, yine “ekonomik büyüme bu yıl yüzde 1’i aşacak gibi duruyor”. Bu türden “büyüme” daha önce durgunluk olarak tanımlanmıştı.</p>

      <p class="paragraf-3">Japonya’da on yılı aşkın zamandır süregelen bir durum, 2000’den itibaren “7’ler Grubu”nun geri kalan üyeleri (ABD, Almanya, Fransa, İtalya, BK ve Kanada) için de geçerlidir: İşsizlik oranları, Avrupa ülkelerinde yüzde 10’un hemen altında veya üstünde geziniyor; Kanada’da ve Britanya’da, son zamanlara kadar epeyce düşüktü, şimdi yükseliyor; Birleşik Devletler’de 2000’den bu yana 3 milyondan fazla iş kaybedilirken, işsizlik oranı yüzde 6 etrafında çakılmıştır (ki bunun, Avrupa yaklaşımıyla ölçüldüğünde yüzde 10’u aşacağı söylenilebilir). Yüzde 3.5 büyüme ortalamasına kadar bu işsizlik oranları da devam edecektir. Tabii, iktisadın sözcük dağarı da, tıpkı 1930’larda ve “durgunluk” terimli 1970’lerde olduğu gibi, bu olguları hesaba katacak şekilde, yine değişmiştir: “işsizlikli düzelme” –yahut son dönemdeki tabiriyle, “iş kayıplı düzelme”. Aslında bu süreç yeni ve kalıcı olacağı tahmin edilen bir şeyin sonucudur: Üretim ile işsizlik artışları arasındaki ilişki. Şunu ele alalım:</p>

      <p class="paragraf-3">Üretim artışı 30 yılın en yüksek hızında ... 1970’li ve 1980’li yıllardakinin iki katı, 1947’den 1973’e uzanan, savaş sonrası dönemdekinin hafifçe üstünde ... üretimdeki gelişmeler altın çağında ... Toparlanmanın başladığından bu yana geçen iki yılda ... Birleşik Devletler’de 1 milyondan fazla iş kaybedildi.<span class="dip" xml:lang="en-US">4</span></p>

      <p class="paragraf-3">Aslında “hata” üretkenlikte değil. Fakat bu artışlar inatçı bir yavaş büyüme döneminde ortaya çıkıyor. Bu da, ilk ve en önemli olarak Birleşik Devletler’de ortaya çıkan asıl büyük gelişmenin sadece bir kısmı. Bileşenleri şunlar: (1) 1990’lardaki “yeni ekonomi”ye ait ileri teknolojilerin, “eski firmalar” tarafından kârlılık artırmak için iyi bir fırsat olarak yaygın bir şekilde benimsenmesi ve (2) küresel rekabetteki genel artışı karşılama zorunluluğuna ek olarak, (3) hem mavi hem de beyaz yakalıların işlerinin giderek artan oranda zengin ülkelerden yoksul ülkelere taşınması. Aynı zamanda, özellikle de Birleşik Devletler’de, (4) bizzat işgücü içindeki gelir uçurumu, yani vasıflı işlerini ve (yardımlarını) korumayı başaran, ama sayıları giderek azalanlarla, düşük ücretli ve sosyal yardımı olmayan vasıfsız işlere transfer olup sayıları gitgide çoğalanlar arasındaki fark büyümektedir –bu “esnek işgücü” adı altında yürüyen bir süreçtir. Ama bu durum Bush yönetiminin çok zenginlerle geri kalanlar arasındaki açığı büyütmenin yeni yollarını bulmasını engellemiyor. Tabii, Batı Avrupa’dakilerin kendi işgüçlerini “daha esnek” kılma arayışlarını da engellemiyor.</p>

      <p class="paragraf-3"><span>Bu gelişmelere bir tanesi daha eklenmelidir. Birleşik Devletler’deki gücü yine çok özel olmakla birlikte başka yerlere de yayılmaktadır –bu arada, Birleşik Devletler’in, başka ülkelerin ihracatlarında “tüketimin son mercisi” olduğu asla akıldan çıkarılmamalı. Burada, 1980’lerden bu yana ABD ekonomisindeki finansallaşmanın, (aşırı spekülasyonla birlikte) hem nedeni hem de sonucu olan, borç âlemlerindeki büyük artışların yol açtığı, had safhadaki kırılganlığa atıf yapılıyor. Söz konusu “borç âlemleri”, hanehalklarının, finans ve diğer alanlardaki firmaların, federal hükümetin, eyalet hükümetlerinin borçlarını ve bir de ABD’nin dış borçlarını anlatıyor.</span></p>

      <p class="paragraf-3"><span>Kırılganlığın sebebi, borçlanmanın ulaştığı rekor düzey değil, fakat ABD ve dünya ekonomisinin “sağlığı” için</span> <span class="char-style-override-3">yükselmeye</span> <span>devam etme mecburiyetidir. Ne var ki –sadece tepedeki yüzde 10’un geliri değil–</span> <span class="char-style-override-3">medyan</span> <span>reel gelir istikrarlı bir şekilde artmadan,</span> <span>ABD halkının “tüketimin son merci” olarak tatminkâr bir şekilde iş görmesi imkânsızdır.</span></p>

      <p class="paragraf-3"><span>ABD’nin küresel egemenliği, geçen birkaç on yıldır, birtakım farklarla, İngilizlerin bir yüzyıldan önce geçtiği yoldan geçiyor. 1880’lere kadar, sınai üretimin hâkim gücü olan Britanya, zenginliğini ve kuvvetini, başta ABD ve Almanya olmak üzere, dışarıya verdiği borçlarla artırmıştı; bu ülkeler sınai açıdan güçlenip teknolojik açıdan ilerledikçe, Britanya’nın yıpratıcı rakipleri oldular. Veblen</span> <span class="char-style-override-3">İmparatorluk Almanyası</span><span>... adlı çalışmasında bu süreci “borçlanmanın avantajı ve önden gitmenin yorgunluğu” diyerek tiye almıştı: Britanya “kendi kuyusunu kazmıştı”.</span></p>

      <p class="paragraf-3"><span>Britanya’nın geçtiği evrelerle, Birleşik Devletler’in başına gelmesi muhtemel olanlar arasında, önemli farklar var: Biz, dünyanın (ve tarihin) en büyük borçlusuyuz, Britanya gibi en büyük alacaklısı değiliz; Britanya, imalatının pek azını dışarıda yapmıştı; ABD son teknolojiyi ve çok düşük ücretleri birleştirerek, çok ve daima artan sayıda şeyle uğraşıyor.</span></p>

      <p class="paragraf-3">Ama, o zaman ile şimdi arasındaki kritik fark şudur: Küreselleşme, bir yandan zengin ülkelerin yoksul ülkelerdeki ucuz işgücüne ve zengin kaynaklara kolayca erişmesini sağlamıştır. öte yandan da, yoksul ülkelerin (özellikle Çin’in ve Hindistan’ın) sadece tekstil, giyim ve dayanıksız mallar gibi klasik alanlarda değil, bilgisayar yazılımı dahil, sınai ürünler yelpazesinin tümünde kendi –yabancı yatırımcılara geniş imkânlar yaratan ve kendilerininkini hızla oluşturan– sanayilerini geliştirmelerini mümkün kılmıştır.</p>

      <p class="paragraf-3">Sanayileşme geçmişi olmayan –mesela Malezya, Güney Kore ve Tayvan gibi– ülkelerde imalatın büyümesinin zengin ülkeler lehine bir gelişme olabilmesi, ancak ve ancak dünya ekonomisinin büyümesiyle ve “serbest piyasa” formunda gelişmeyen bu ülkelerin hükümetleriyle mümkündür.</p>

      <p class="paragraf-3">Gereken genişleme bariz sebeplerle ihtimal dışıdır. Genişleme ancak reel yatırımda (yani üretim kapasitelerinde) veyahut ortalama tüketim düzeyinde büyük boyutlu artışlar halinde ortaya çıkabilir. İkisi de mümkün görünmüyor.</p>

      <p class="paragraf-3">Bilgi: “Kapasite Fazlası Yeni İşleri Kesiyor”. Amerika’nın iş yaratmaktaki başarısızlığı üstüne kopan gürültünün büyük kısmı, son dönemde, Çin’e ve Hindistan’a verilen işlerin artması etrafında yoğunlaşmaktadır. Ama, iş yaratmayla ilgili bir dinamik daha vardır –bu da, bir yatırım patlamasının ekonomiyi atıl çalışan bir fabrikalar yığınağına çeviren ve ağır işleyen bir süreçtir ...; ABD’de imalatçılar kapasitelerinin yüzde 73’ünden azını kullanıyor.<span class="dip" xml:lang="en-US">5</span></p>

      <p class="paragraf-3">Çin, dünyanın en sıkı kontrol edilen ve en süratli büyüyen ekonomisi olmuştur. Şimdi de öyledir; peşinden de Hindistan gelir. İkisinin toplam nüfusları, küre nüfusunun üçte ikisinden fazlasını oluşturur; büyük kısmı aşırı yoksulluk içinde ve İngiliz Sanayi Devrimi’ndeki türden ağır çalışma koşullarına tabidir –ve o nedenle o dinamizme de sahiptir. Yılda kabaca yüzde 8 büyüyen Çin’in ve (yüzde 7 büyüyen) Hindistan’ın gayrisafi yurtiçi hasıla toplamlarının, en az Japonya’yla Almanya’nın toplamına –ya da Birleşik Devletler’inkine– eşit olması beklenir.</p>

      <p class="paragraf-3">Bu arada ABD işgücünün “esnekliği” halkın tüketim düzeyini sürdürme yeteneğinin temelini oymaktadır ve bu durum, aylık ortalama olarak hanehalkı gelirlerini çoktan aşmış olan hanehalkı borçlarının yükselmesinden bağımsızdır. Yakın zamandan çarpıcı bir başlık: “Zorunlu kalemler /eğitim, sağlık, konut, reçeteli ilaç/ ve lüks olmayan kalemler /dayanıklı tüketim malları/, Amerikalıları borca sokmaktadır.”<span class="dip" xml:lang="en-US">6</span> Modern sanayi ekonomilerinin uyduruk “uzun dönem”deki gelişmesi için, hatırı sayılır bir çoğunluğun yurtiçinde üretilen “zorunlu olmayan kalemler”in makul bir yüzdesini satın almaya yetecek güçte olması gereği, işletmelerin gözünden kaçmış gibidir –ki ilk kez değildir.</p>

      <p class="paragraf-3">Bu uğursuz gelişmeyle birlikte ve onunla ilintili olarak, dış ticaret ve döviz alanlarında da sorunlar yüze çıkmaya başladı. Dolar, 2002’den beri yen ve avro karşısında ciddi ölçüde zayıfladı. Başlarda ABD firmaları için iyi bir şey gibi görünüyordu: Mallarımız ucuzlayacak, böylece yabancılar da alabilecekti; ama aynı nedenle “yabancılar” için kötüydü, haliyle. Soru: Kendilerinden yaptığımız ithalatı kısmamız sonucunda ekonomileri zayıflayan yabancılar, daha fazla ABD malı almaya devam ederler mi?</p>

      <p class="paragraf-3">Doların ucuzlamasının öncesinde ve ucuzlama sürecinde, ABD’de hem tarımsal hem de endüstriyel korumacılık dalgası yükseliyordu, bir yandan da yabancılara “serbest piyasa” vaz ediliyordu. Bu durum, Japonya’yı ve Avrupa ülkelerini kızdırdı ve (Başkan Bush tam tersi yönde açıklamalar yaparken) doları daha zayıflatacak şekilde ABD’nin yaptıklarına misliyle cevap verdiler.</p>

      <p class="paragraf-3"><span>Bundan daha da önemlisi, Çin’in yuanı (ya da</span> <span class="char-style-override-3">renminbi</span><span>’yi) dolara bağlamış olmasıydı. Birleşik Devletler’in “serbest bırak” çağrıları boşuna değildi: “Çin</span><span>, yuanın değerini korumakta kararlıdır”</span><span class="dip" xml:lang="en-US">7</span> <span>politikası, Çin’i dünya ekonomisinin başlıca oyuncularından biri yapan politikalardandır:</span></p>

      <p class="paragraf-3"><span class="char-style-override-3">Bilgi:</span> [2002’de] ilk kez, Japonya’nın Çin’den yaptığı ithalat, Birleşik Devletler’den yaptığı ithalatı geçti. Aynı zamanda, Japonya’nın Çin’e ihracatı büyüdü ...; Çin /ayrıca/ Güney Kore’nin en büyük ticari partneridir.<span class="dip" xml:lang="en-US">8</span></p>

      <p class="paragraf-3"><span>Sarsıntılar finans dünyasında da hissedilmeye başlanıyor, çünkü ABD’nin yabancılara borçlu olduğu trilyonlar söz konusu. Bu da bizi dünyanın “son borçlu mercisi” haline getiriyor. ABD, kendini bu hale getiren yolculuğa onlarca yıl önce, görece güvenilmez bir dünyanın Cebelitarık Kayası olduğu sırada başladı. Yabancılar ellerinde tuttukları ABD tahvillerine, 1990’lardaki “yeni ekonomi”nin “irrasyonel taşkınlığı” ile büyük miktarlarda hisse senedi de eklediler.</span></p>

      <p class="paragraf-3"><span>Geçtiğimiz birkaç yıl içinde ABD’deki yolsuzluk skandalları ve iktisadi durağanlık –son olarak da göklere tırmanan açıklar– yabancıların ABD’deki yatırıma güvenlerini sarstı. Bu durum, ABD tahvillerinin üçte birinden fazlasının yabancıların elinde bulunmasını da kapsar ki önemsiz bir mesele değildir: Faiz hadlerinin yükseleceğine dair en ufak bir kuşku, tahvil fiyatını düşürür; veyahut, tahvilleri tasfiye etmeye gitmek, faiz hadlerini yükseltir. Bu süreç bir kez başladı mı, alır başını gider. Olabilir mi? Şimdilik değil. Ama daha 1999’da, seçenekler içinde bile görülmüyordu.</span></p>

      <p class="paragraf-3">Şimdi, ekonomi politiğin dünya siyaseti ile kesiştiği yere geldik.</p>

      <p class="arabaslik-sol"><span xml:lang="en-US">HAYDİ HEP BERABER: DALAŞA!</span></p>

      <p class="paragraf-3"><span>Ülkeler açısından siyaset, şirketlerin iş stratejileri gibi, bir fırsatlar ve ihtiyaçlar meselesidir ve riskleri daha yüksektir. Gücün küresel yapısı ve daha da önemlisi ülkelerdeki güç yapıları, daha önce gördüğümüz gibi, diğer bütün toplumları her anlamda dümdüz eden II. Dünya Savaşı’nın hemen ardından, esas olarak Birleşik Devletler tarafından şekillendirilmiştir. İzleyen yarım yüzyıllık yeniden inşa ve kalkınma süreci içinde, diğer tüm ülkelerin ABD karşısındaki gücü, iktisadi açıdan doğal olarak artmıştır –tabii, iktisadi ve siyasi açıdan hâlâ ciddi bir şekilde ona tabi kalacak şekilde.</span></p>

      <p class="paragraf-3"><span>Geçen birkaç yılda, en çok Avrupa’da olmak üzere başka yerlerde de pek çok ülke, Birleşik Devletler’e</span> <span class="char-style-override-3">karşı</span> <span>birlikte bir şeyler yapma arayışlarına girmişti. Bunun nedeninin, bu ülkeler tarafından düşüncesizliğin, küstahlığın, bencilliğin ve (başka yerlerle birlikte) özellikle Ortadoğu’daki ve Orta Asya’daki tehlikeli</span> <span class="char-style-override-3">askerî</span> <span>politikaların birleşimi olarak görülen şey olduğunu anlamak zor değildir; bununla birlikte, söz konusu politikalar “bardağı taşıran damla” olmuştur.</span></p>

      <p class="paragraf-3"><span>Avrupa, Asya ve Latin Amerika ülkelerinin ABD’ye kırgınlıklarını artıran meselelerin arasına iktisadi, siyasi, toplumsal ve</span> <span class="char-style-override-3">askerî</span> <span>konular da girmeye başlamıştır: Çevresel kısıtlamalarla ilgili iddiasız Kyoto Anlaşması’nı bile imzalamaya yanaşmamak –çünkü başlıca suçlusuyuz; kendi yurttaşlarımızla ilgili –en çarpıcısı Henry Kissinger’dır– kovuşturmalar dışında Uluslararası Ceza Mahkemesi’ne katılmamak; genelde kökten dinci grupların kürtajla ve cinsel yönelimle ilgili baskıları nedeniyle küresel sağlık programlarına yaptığımız komik katkılar (veya programlardan uzak durmamız); tarafsız kalmamız gereken çatışmada İsrail’e verdiğimiz ciddi ekonomik ve askerî destek; ve bir de, elbette Irak’ta başvurduğumuz “öncelik” politikası, ve bunun sadece başlangıç olmasına dair korku.</span></p>

      <p class="paragraf-3"><span>Geçtiğimiz yarım yüzyılda, ABD politikasının değişmez teması havuç ve sopa oldu. Ama artık gösterebileceğimiz çok az havuç kaldı. Diz çöktürmeye yönelik sopalar ise direnilmeyecek kadar tehlikeli. Bir Çin (yahut özel bir durum olarak bir Malezya) olmadıkça, herhangi bir ülkenin karşımızda etkili bir direniş göstermesine imkân yok. Bölgesel ve bölgelerarası güçlü müttefikler gerekiyor. Bu yol zengin ve yoksul ülkelerin hepsi için aşılmaz engellerle dolu.</span></p>

      <p class="paragraf-3"><span>Böylesi, Birleşik Devletler için züğürt tesellisinden öte bir şey olamaz. Ayrıca bu konudaki çabalar Avrupa’da, Asya’da ve Latin Amerika’da artık sadece tartışılmakla kalmadığı gibi, homurtulu tekliflerin de ötesine geçmiştir: Avrupa Birliği Başkanı Romano Prodi’nin, –aslında ABD’nin 1950’lere giden baskılarının ürünü olan– Birliğin yeniden şekillendirilip güçlendirilerek ABD’ye bağımlılığının azaltılması gerektiği konusunda kamuoyu açıklaması yapmadığı bir hafta yok gibidir.</span></p>

      <p class="paragraf-3"><span>Daha da çarpıcısı, Latin Amerika’da ve Karayipler’de olup bitendir. Güney Amerika’daki sekiz ülke içinde sadece Şili, Birleşik Devletler için az da olsa endişe kaynağı olabilir (üstelik ABD’nin hâlâ hafızalarda olan 1973 faşist darbesindeki rolü, bu ilişkide zehirli bir diken olmaya devam ederken). İtalya’nın önde gelen gazetelerinden</span> <span class="char-style-override-3">La Republica</span> <span>bunu şöyle dile getiriyor: “Lula’nın düşünü sahiplenip, ABD’nin hegemonyasına karşı çıkmak”.</span><span class="dip" xml:lang="en-US">9</span> <span>Önceki gün Bolivya devlet başkanı, daha kötüsü başına gelmesin diye, Miami’ye gitmeye mecbur kalmıştı.</span></p>

      <p class="paragraf-3"><span>Kıtanın en geniş ve kaynakları en zengin ülkesinin başkanı, “Lula”, Birleşik Devletler’in Brezilya ekonomisini çökertebilecek kapasitede olduğunun gayet farkında olarak, ülkesini tüm bölgenin ABD’ye bağımlılığını azaltacak bölgesel bir ittifakın içine sokma yolunda, yavaş fakat emin adımlarla ilerliyor. Öte yandan Chavez, yine aynı yönde atılmış bir adım olarak, (devrilmesine yönelik girişimlerde katkısı kuvvetle muhtemel olan) Birleşik Devletler’in sert muhalefetine maruz kalmasına rağmen, Venezuela petrollerinin kontrolünü eline geçirme çabasındadır.</span></p>

      <p class="paragraf-3"><span>Arjantin’in yeni başkanı Kirchner, halkıyla birlikte ülkesini IMF’nin –yani ABD finans dünyasının– boğucu baskısından kurtarma ve bölgeselliği güçlendirecek bir yön arayışındadır. Ekvador’da, Peru’da, Kolombiya’da ve son olarak da Bolivya’da, kuzeydeki heyulaya duyulan bastırılmış öfke, giderek açığa çıkmaktadır. Bu ülkelerin hepsinde halkın büyük kısmı, herhangi bir konuda, bu ister serbest piyasa, ister kokain veya başka bir şey olsun, ABD tarafından kullanılmaktan usanmıştı, çünkü, hepsi Güney Amerika aleyhine ve Birleşik Devletler yararına işliyordu.</span></p>

      <p class="paragraf-3"><span>Son durumun sebebi, Güney Amerika halklarının bir anda güçlenmiş olması değildir; bu sebep, ABD’nin görece zayıflamış olmasıdır. Bunun giderek daha fazla böyle olması da muhtemeldir, çünkü iktisadi zayıflama, askerî gerekleri öne çıkarmaktadır. Birleşik Devletler’e hiçbir faydası olmayan Castro’dan kurtulma çabaları, başarısız olmakla kalmadığı gibi, tersine, Küba’ya verilen desteği artırmış ve ABD’ye duyulan kini, üstelik sadece Karayipler’de değil, örneğin Avrupa’da da derinleştirmiştir.</span></p>

      <p class="paragraf-3"><span xml:lang="en-US">Orta Amerika halklarının, Birleşik Devletler’in Guatema-la’daki</span><span>, Nikaragua’daki, El Salvador’daki, Honduras’taki, Panama’daki, etkileri hâlâ süren, sürecek olan caniyane faaliyetlerini unutması yahut bağışlaması pek muhtemel görünmüyor. Yine, Meksikalılar da, Meksika ekonomisi daraldıkça, NAFTA’ya arka çıkan bir hükümete destek vermeyecektir. Asya’daki süreçler top top açarak gelmektedir; ancak Japonya’nın Asya’daki hâkimiyetinin sonuna gelindiği ve Çin’in –farklı türden hâkimiyetinin– başladığı kesin görünmektedir. Gelişmelerin derecesini ve şeklini bilmeye imkân yoksa da, Birleşik Devletler’i –büyük prestiji ve ağırlığıyla değil de, büyük askerî gücüyle– potansiyel olarak tüm Asya kıtasının, hatta dünyanın ilgi odağındaki bir izleyici durumuna düşüreceği açıktır.</span></p>

      <p class="paragraf-3"><span>Bunlar sadece eğilimlerdir ve “yeni dünya düzeni”nin doğuşundan ziyade ABD’nin çöküşünün belirtileridir. Eğer gelecek de kabaca geçmiş gibi olacaksa, böyle</span> <span class="char-style-override-3">herhangi</span> <span>bir yeni düzen, şimdiki düzenin küllerinden doğacaktır ne yazık ki.</span></p>

      <p class="paragraf-3"><span>Sonuç bölümü bu kritik mesele üzerinde daha fazla şey içeriyor; bir de, üzerinde çalışmaya değer seçeneklere eğiliyor.</span></p>
    </div>
  </div>
</body>
</html>
