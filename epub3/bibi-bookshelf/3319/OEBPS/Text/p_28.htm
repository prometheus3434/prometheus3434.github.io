<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Göğün Mavisi</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h3>3</h3>

  <p>Ertesi gün öğleden sonra, ara sıra şiddetlenen sokak çatışması yoğunluğunu kaybetti. Dinlendiğimiz bir sırada, Xenie otel resepsiyonundan telefon etti. Ahizenin diğer ucunda avazı çıktığı kadar bağırmaktaydı. O sırada, Dorothea uyuyordu. Lobiye indim. Lazare Xenie'yi tutmaya çalışıyordu. Saçı başı dağınık ve pislik içinde olan Xenie aynı bir deliyi andırıyordu. Lazare her zaman olduğu gibi soğuk ve iç karartıcıydı.</p>

  <p>Lazare'dan kurtulan Xenie, üzerime atladı. Boğazımı sıkmak istermiş gibi bir hali vardı.</p>

  <p>- Ne yaptın? diye bağırıyordu.</p>

  <p>Alnında, yırtık bir kabuğun altında kanamakta olan büyük bir yara vardı.</p>

  <p>Bileklerinden tutup bükerek, susmasını sağladım. Ateşi vardı ve titriyordu.</p>

  <p>Xenie'nin bileklerini bırakmadan, Lazare'a ne olup bittiğini sordum.</p>

  <p>- Michel kendisini vurdurttu ve Xenie de bunun kendi suçu olduğuna inanıyor.</p>

  <p>Xenie'yi tutmak için büyük çaba harcıyordum; Lazare'la konuşurken çırpınıyor ve vahşice ellerimi ısırmaya çalışıyordu.</p>

  <p>Lazare, Xenie‘nin başını tutarak bana yardım etti. Ben de titriyordum.</p>

  <p>Bir süre sonra, Xenie sakinleşti.</p>

  <p>Önümüzde çılgına dönmüştü.</p>

  <p>Boğuk bir sesle konuşmaya başladı:</p>

  <p>- Niçin bana öyle davrandın?... Beni yere attın... bir hayvan gibi...</p>

  <p>Elini tuttum ve sıkmaya başladım.</p>

  <p>Lazare ıslak bir mendil istemeye gitti. Xenie konuşmaya devam ediyordu:</p>

  <p>-... Michel’e... çok kötü davrandım... Aynı senin bana davrandığın gibi... bu senin hatan... o beni seviyordu... bu dünyada beni seven tek kişiydi o... senin bana yaptığının aynısını yaptım ben de ona... deliye döndü... dışarı çıktı ve vuruldu... ve şimdi... Michel öldü... bu çok korkunç...</p>

  <p>Lazare mendili Xenie'nin alnına koydu.</p>

  <p>Odasına götürmek için her ikimizde koluna girdik. Güçlükle yürüyordu. Ben ağlıyordum. Lazare'ın da ağladığını fark ettim. Gözyaşları yanaklarından akıp gidiyordu; her ne kadar kontrolünü ve iç karartıcılığım kaybetmese de, yanağından akan gözyaşlarını görmek çok kötüydü. Xenie'yi yatağına yatırdık.</p>

  <p>- Dirty burada. Onu yalnız bırakamam, dedim Lazare’a.</p>

  <p>Lazare yüzüme baktı ve o an, artık benden nefret edecek gücü kalmadığını anladım.</p>

  <p>- Ben Xenie ile kalırım, dedi sadece.</p>

  <p>Lazare’ın elini sıktım. Elimi elinden çekmedim bir süre, fakat ölen Michel’di, ben değildim. Daha sonra Xenie’yi sıkıca kollarımın arasına aldım; ona gerçek bir öpücük vermek isterdim, fakat bunun iki yüzlülük olduğunu hissettim ve hemen oradan ayrıldım. Gittiğimi gördüğünde, hareket etmeden ağlamaya başladı. Koridora çıktım. Bir salgın gibi, ağlaması bana da geçmişti.</p>
</body>
</html>
