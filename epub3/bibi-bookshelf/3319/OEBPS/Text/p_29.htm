<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Göğün Mavisi</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h3>4</h3>

  <p>Ekim ayının sonuna kadar Dorothea'yla İspanya'da kaldım. Xenie, Lazare’la bereber Fransa’ya döndü. Dorothea günden güne iyileşmekteydi; beraber akşam üstü güneşine çıkıyorduk (bir balıkçı kasabasına yerleşmiştik).</p>

  <p>Ekim sonunda, ne onda ne de bende hiç para kalmamıştı. Dorothea’nın Almanya'ya dönmesi gerekiyordu. Ona Frankfurt'a kadar eşlik etmeliydim.</p>

  <p>Pazar sabahı (1 Kasım) Trier'e vardık. Bankaların açılması için ertesi günü beklemek zorunda kaldık. Ertesi gün, hava yağmurlu olmasına rağmen, kendimizi otele kapamadık. Kırlar boyunca Moselle vadisine bakan bir tepeye kadar yürüdük. Hava soğuktu ve yağmur yağmaya başladı. Dorothea'nın gri yünlü kumaştan bir yolculuk mantosu vardı. Saçlan rüzgardan bozulmuş, üstü başı yağmurdan ıslanmıştı. Şehirden çıkarken, koca bıyıklı, melon şapkalı saygıdeğer küçük bir adama yolumuzu sorduk. Şaşırtıcı bir kibarlıkla Dorothea'nın elinden tuttu. Yolumuzu bulabileceğimiz kavşağa kadar bize eşlik etti. Uzaklaştı ve dönüp bize gülümsedi. Dorothea da, düş kırıklığına uğramış bir gülümsemeyle adama baktı. Küçük adamın söylediklerini dinlemediğimiz için, bir süre sonra kaybolduk. Uzun bir süre, Moselle’in dışındaki komşu vadilerde yürümek zorunda kaldık. Toprak, çukur yollardaki taşlar ve çıplak kayalar açık kırmızı rengindeydi; birçok koruluk, sürülmüş toprak ve çayır vardı. Sararmış bir koruluktan geçtik. Kar yağmaya başladı. On On beş yaşları arasında, kısa pantalon ve siyah kadife bolero ceketli çocuklardan oluşan bir Hitler Gençliği grubuna rastladık. Kimseye bakmadan sert bir ses tonuyla konuşuyorlar ve hızlı hızlı yürüyorlardı. İç karartıcı olmayan tek bir şey bile yoktu ne yazık ki. Koskoca gri gökyüzü, yerini yağmakta olan kara bırakıyordu yavaşça. Hızla ilerlemekteydik. Sürülmüş bir tarladan geçmek zorunda kaldık. Yeni açılmış saban izleri gitgide çoğalmaktaydı; rüzgar, bitmek tükenmek bilmeyen kar tanelerini üzerimize taşımıştı. Etrafımız ise uçsuz bucaksızdı. Yüzümüzü kamçılayan soğukla, küçük bir yolda adımlarımızı hızlandırıyorduk; yaşama duygumuzu tamamen kaybetmiştik.</p>

  <p>Üzerinde kule bulunan bir restorana geldik; sıcak olmasına rağmen, donuk bir kasım aydınlığının hakim olduğu restoranda, masalar zengin ailelerle doluydu. Dudakları solgun, yüzü soğuktan kızarmış olan Dorothea hiçbir şey konuşmuyor ve sevdiği bir pastayı yiyordu. Yüzü bu aydınlıkta kaybolmuş olmasına rağmen çok güzel gözüküyordu; gökyüzünün grisinde kaybolmuştu yüzü. Aşağı inmek için, ağaçların arasından kıvrımlar halinde çizilmiş olan kısa yolu kolaylıkla bulduk. Kar durmuştu ya da neredeyse durmak üzereydi; hiçbir iz bırakmamıştı. Ara sıra kayıp sendelememize rağmen hızlı yol almaktaydık. Hava kararmak üzereydi. Biraz daha aşağıda, alacakaranlığın içinden Trier şehri belirdi. Moselle'in, tepesinde büyük kare çan kulelerinin bulunduğu diğer kıyısına yayılmıştı şehir. Hava karardıkça, yavaş yavaş çanları görememeye başladık. Bir düzlükten geçerken çardaklarla çevrili, alçak fakat geniş bir ev gördük. Dorothea bu evi almaktan ve orada benimle beraber yaşamaktan söz etti. Yaşadığımız, düşmanca bir düş kırıklığından başka bir şey değildi. Birbirimiz için çok önemli değildik, en azından sıkıntıdan kurtulduğumuz anda bunu hissediyorduk. Daha geçen güne kadar tanımadığımız bu şehirde, bir otel odası bulmak için acele ediyorduk. Karanlıkta birbirimizi aradığımız bile oluyordu. Göz göze bakışırken korkmuyor değildik. Birbirimize bağlanmış olmamıza rağmen en küçük bir umudumuz kalmamıştı. Dönemeçte bir boşluk belirdi altımızda. Oldukça garipti ama, ayaklarımızın altındaki bu boşluk, başımızın üstündeki yıldızlı bir gökyüzü kadar sınırsızdı neredeyse. Rüzgarın coşturduğu bir yığın küçük ışık, sessiz ve anlaşılmaz bir kutlamayla sürdürmekteydi geceyi. Yüzlerce yıldız, yüzlerce mum alev alev yanmaktaydı, ışıklarla donanmış bir yığın mezarın sıralandığı toprağın üzerinde. Dorothea kolundan tuttum. Mezarlık yıldızlarından oluşan bu geçitten büyülenmiştik. Dorothea bana yaklaştı. Uzun uzun dudaklarımdan öptü. Şiddetle sıkıca sarıldı; uzun zamandan beri ilk defa kendini bu derece serbest bırakıyordu. Hemen, yolun dışındaki sürülmüş toprakta, aşıkların yaptığı gibi oynaşmaya başladık. Mezarların üzerindeydik yine. Dorothea bacaklarını genişçe açtı, cinsel organına kadar soydum onu. O da beni soydu. Yumuşak toprağın içine düştük. İyi kullanılan bir sabanın toprağa gömüldüğü gibi, nemli vücuduna gömüldüm bende. Bu bedenin altındaki toprak, bir mezar gibi açılmıştı; çıplak vücudu da, yeni bir mezar gibi açılmaktaydı bana. Yıldızlı mezarlıkta sevişirken kendimizden geçmiştik. Mezarın içindeki iskeleti ortaya çıkaran ışıkların her biri, birbirine karışmış gövdelerimizin hareketleri kadar karışık, titrek bir gökyüzü oluşturmaktaydı. Hava soğuktu. Ellerim toprağa gömülüyordu; Dorothea’nın kopçalarını çözdüm, parmaklarıma yapışan soğuk toprağı göğsüne ve çamaşırlarına bulaştırdım. Giysilerinin altından çıkan göğüsleri ayı andıran bir beyazlığa sahipti. Ara sıra birbirimizi bırakıp soğuktan titriyorduk; birbirine çarpan iki sıra diş gibi titremekteydi vücutlarımız.</p>

  <p>Rüzgar, ağaçların arasından delice bir ses çıkararak geçti. Kekeleyerek konuşmaya başladım, yabanılca kekeliyordum:</p>

  <p>-... iskeletim... soğuktan titriyorsun... dişlerin takırdıyor...</p>

  <p>Sustum, hareket etmeden üzerinde yatıyor ve bir köpek gibi soluyordum. Birdenbire çıplak göğüslerine sarıldım. Tüm ağırlığımla bırakmıştım kendimi. Korkunç bir çığlık attı. Bütün gücümle dişlerimi sıktım. O sırada yokuş aşağı kaymaya başladık.</p>

  <p>Daha aşağıda, dışa doğru çıkıntısı olan bir kaya parçası vardı. Eğer bir ayak darbesiyle bu kaymayı durdurmasaydım, gecenin içine düşecektik ve ben, hayret içinde, gökyüzü boşluğuna düştüğümüzü sanacaktım.</p>

  <p>Elimden geldiği kadar pantolonumu çekmek zorunda kaldım. Ayaktaydım. Dirty, çıplak bir halde toprağın üzerinde yatmaya devam ediyordu. Güçlükle kalkıp elimi yakaladı. Çıplak göbeğimi öptü. Kıllı bacaklarıma yapışmış olan toprağı silip çıkardı. Bana asılıyordu. Bir sürü sinsi oyun ve deli bir ahlaksızlıktı sergilediği. İlk önce beni düşürdü. Zorlanarak tekrar kalktım. Ayağa kalkmasına ve giyinmesine yardım ettim, fakat elbiselerimiz ve vücutlarımız toprak içinde kaldığından, oldukça güçlük çektik. Topraktan da, en az çıplak vücutlarımızdan olduğu kadar tahrik olmuştuk. Dirty'nin cinsel organı tam giysilerinin altında kalmıştı ki, onu aceleyle tekrar çıplak bıraktım.</p>

  <p>Mezarlığı geride bırakıp döndüğümüzde, küçük şehrin yolları bomboştu. Alçak binalar ve bahçelerle çevrili eski evlerden oluşan bir mahalleye girdik. Küçük bir çocuk önümüzden geçerken uzun bir süre şaşkınlıkla Dirty'ye baktı. Çamurlu bölgelerde savaşan askerleri andırmaktaydı Dirty, fakat tek isteğim bir an önce sıcak bir otel odasında onunla beraber olup, elbiselerini ışıkta çıkarmaktı. Küçük çocuk bizi daha iyi görebilmek için durdu. Dirty, koca boyuyla başını aşağı doğru uzattı ve korkunç bir surat yaptı çocuğa. Çirkin ve iyi giyimli küçük çocuk koşarak ortadan kayboldu.</p>

  <p>Küçük Karl Marx'i ve daha sonra, bir yetişkinken sahip olduğu sakalı düşündüm: Bugün Londra yakınlarında toprağın altında olan Marx da, küçük bir çocukken ıssız Trier sokaklarında koşmuş olmalıydı.</p>
</body>
</html>
