<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Göğün Mavisi</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h3>7</h3>

  <p>Çağırdığım doktorun geldiğini haber verdiler. Uyuyorduk. Uyandığım yarı karanlık garip oda terk edilmiş gibiydi. Dorothea'da aynı anda kendiliğinden uyandı. Beni gördüğünde irkildi. Koltuğun üzerinde giyinmiş oturuyor ve nerede olduğumu anlamaya çalışıyordum. Hiçbir şey bilemiyordum artık. Gece mi olmuştu? Gündüzdü kuşkusuz. Çalmakta olan telefona cevap verdim. Resepsiyondan doktoru yukarı yollamalarım rica ettim.</p>

  <p>Muayenenin sona ermesini bekliyordum; neşesiz ve henüz uyanamamış hissediyordum kendimi.</p>

  <p>Dorothea'nın hastalığı, bir tür kadın hastalığıydı; ciddi bir durumda olmasına rağmen, çabuk iyileşebilecekti. Yolculuk, durumunu daha da kötüleştirmişti, yolculuğa çıkmaması gerekirdi. Doktor tekrar geleceğini söyledi. Ona asansöre kadar eşlik ettim ve sonunda, Barselona'da durumların nasıl olduğunu sordum; iki saatten beri grevin en kapsamlı noktasına ulaştığını, her şeyin durduğunu, fakat şehrin sakin olduğunu söyledi.</p>

  <p>Önemsiz bir adamdı. Neden ona, aptalca gülümseyerek “Fırtınadan önceki sessizlik...” dediğimi bilmiyorum.</p>

  <p>Elimi sıktı ve sanki terbiyesiz bir adammışım gibi cevap vermeden gitti.</p>

  <p>Rahatlamış olan Dorothea saçlarını tarıyordu. Ardından dudaklarını boyadı.</p>

  <p>- Daha iyiyim... dedi. Doktora ne sordun?</p>

  <p>- Şu anda genel grev var ve belki iç savaş çıkabilir.</p>

  <p>- Neden iç savaş çıksın?</p>

  <p>- Katalalanlar ve İspanyollar arasında.</p>

  <p>- Bir iç savaş!</p>

  <p>İç savaş fikri keyfini kaçırmıştı.</p>

  <p>- Doktorun dediklerini yapmalısın... diye devam ettim.</p>

  <p>Bu kadar çabuk konuşmamalıydım; sanki bir gölge inmişti Dorothea'nın yüzüne.</p>

  <p>- Neden iyileşecekmişim ki?</p>
</body>
</html>
