<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Göğün Mavisi</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2>Ölüler Günü</h2>

  <h3 id="sigil_toc_id_5">1</h3>

  <p>Dorothea geldiğinde ayın beşiydi. 6 Ekim akşamı saat onda, onun yanında otururken, beni terk ettikten sonra Viyana'da neler yaptığını anlatıyordu.</p>

  <p>Bir kiliseye girmişti.</p>

  <p>İçinde kimsenin olmadığı bir kilisede, ilk önce taşların üzerine diz çökmüş, daha sonra ise kollarını haç şeklinde açarak yüzüstü uzanmıştı. Bunun hiçbir anlamı yoktu onun için. Dua etmemişti. Neden yaptığım bilmiyordu, fakat bir süre sonra, bir gök gürültüsüyle sarsılmıştı. Kalkıp dışarı çıkmış ve bardaktan boşanırcasına yağan yağmurun altında koşarak uzaklaşmıştı oradan.</p>

  <p>Bir girişin altına sığınmıştı. Kasketli, çok genç bir çocuk duruyordu girişin altında. Onunla şakalaşmak istedi. Oysa ki, mutsuz olan Dorothea gülemiyordu; yaklaşıp genç çocuğu öpmüştü. İçinde hissetmişti onu. Karşılık olarak çocuk da onu hissetmişti. Dorothea kendini kaybetmiş ve çocuk da bundan korkmuştu.</p>

  <p>Benimle konuşurken oldukça rahatlamıştı:</p>

  <p>- Küçük bir erkek kardeş gibiydi. Islak kokuyordu benim gibi, fakat öyle bir haldeydim ki, doyuma ulaşırken korkudan titriyordu.</p>

  <p>Dorothea'yı dinlerken, Barselona’yı unutmuştum.</p>

  <p>Oldukça yakından bir boru sesi duyduk. Dorothea durakladı. Şaşırmış bir halde dinliyordu. Tekrar konuşmaya başladı, fakat bu kez gerçekten sustu. Bir ateş tufanı vardı adeta. Kısa bir sessizlik anından sonra yaylım ateşi tekrar başladı. Fazla uzakta olmayan ani bir sağnak gibiydi. Dorothea ayağa dikilmişti; korkmamıştı, fakat korkunç bir anilikte gerçekleşmişti her şey. Pencereye ilerledim. Ağaçların altında bağıran ve koşan silahlı insanlar gördüm; Rambla kötü aydınlatılmıştı o gece. Rambla'da değil, fakat yakınında bulunan sokaklarda ateş ediyorlardı; merminin isabet ettiği bir dal yere düştü.</p>

  <p>- Bu sefer durum gerçekten ciddi! dedim Dorothea'ya.</p>

  <p>- Ne oluyor?</p>

  <p>- Bilmiyorum. Sanırım yasal ordu diğerlerine saldırıyor (diğerleri, Katalonlar ve Barselona Generalliğiydi). Calle Fernando'da ateş ediyorlar. Buraya çok yakın.</p>

  <p>Şiddetli bir yaylım ateşi sarsıyordu her yanı.</p>

  <p>Dorothea pencerelerden birine gitti. Ona dönüp bağırmaya başladım:</p>

  <p>- Deli misin? Yatağına dön hemen! Üzerinde erkek pijaması vardı. Saçı başı dağınık, ayakları çıplaktı, yüzüne ise sert bir ifade hakimdi.</p>

  <p>Beni itip pencereden bakmaya devam etti. Ona yerdeki kırık dalı gösterdim.</p>

  <p>Yatağa doğru yürüdü ve pijamasının üstünü çıkardı. Gövdesi çıplak bir halde, bir şeyler aramaya başladı; deli gibiydi.</p>

  <p>- Ne arıyorsun? diye sordum. Kesinlikle yatman gerekli.</p>

  <p>- Giyinmek istiyorum. Seninle geleceğim.</p>

  <p>- Aklını mı kaybettin?</p>

  <p>- Dinle, beni aşan bir şey bu. Mutlaka görmeliyim.</p>

  <p>Kudurmuş gibiydi. Yanına yaklaşılmayacak kadar vahşileşmişti, deli gibi, yanıt beklemeksizin konuşuyordu:</p>

  <p>O sırada, kapı sarsılarak yumruklanmaya başladı. Dorothea, biraz önce çıkarmış olduğu pijama üstünü fırlattı.</p>

  <p>Xenie'ydi gelen. (Geçen akşam onu Michel”le bıraktığımda, her şeyi söylemiştim.) Titriyordu Xenie. Dorothea'ya baktım, tahrik ediciydi. Sessiz, kötü bir halde ayakta duruyordu, göğüsleri çıplaktı.</p>

  <p>- Odana dönmelisin. Yapacak başka bir şey yok, dedim Xenie’ye kaba bir sesle.</p>

  <p>Dorothea ona bakmadan sözümü kesti:</p>

  <p>- Hayır. İsterseniz kalabilirsiniz. Bizimle kalın.</p>

  <p>Xenie kapının önünde hareketsiz durmaktaydı. Dışarıdan ateş sesleri duyuluyordu. Dorothea kolumdan tutup odanın öbür tarafına sürükledi ve kulağıma eğildi:</p>

  <p>- Korkunç bir fikrim var, anlıyor musun?</p>

  <p>- Ne fikri? Anlayamıyorum artık. Neden bu kızın bizimle kalmasını istiyorsun?</p>

  <p>Dorothea geri çekildi; sinsice bir hali vardı ve aynı zamanda da, artık dayanamadığı apaçık ortadaydı. Silah seslerinin çıkardığı gürültü, her defasında beynimizi deliyordu adeta. Başı öne eğik, saldırgan bir ses tonuyla konuşmaya devam etti:</p>

  <p>- Ben bir hayvanım, biliyorsun!</p>

  <p>Diğeri onu duyabilirdi.</p>

  <p>Yalvarır bir sesle Xenie’ye doğru ilerledim:</p>

  <p>- Hemen git.</p>

  <p>Xenie'de bana yalvarmaktaydı.</p>

  <p>- Eğer kalırsan neler olabileceğini anlıyor musun? dedim ona.</p>

  <p>Dorothea gözlerini ondan ayırmadan edepsizce bakıyordu. Xenie'yi odanın dışına doğru ittim; karşı koymaya çalışırken boğuk bir sesle hakaret ediyordu bana. Çok önceden beri çılgına dönmüştü ve eminim ki cinsel bakımdan da kendinde değildi. Onu itip kakmama inatla karşı koyuyordu. Şeytan gibi bağırmaya başladı. Büyük bir şiddet vardı ortalıkta; bütün gücümle itmekteydim onu. Xenie boylu boyunca yere düştü. Kapıyı kilitledim. Aklımı kaybetmiş gibiydim. Ben de bir hayvandım, fakat aynı zamanda da korkmuştum. Xenie'yle uğraşmamdan faydalanarak, Dorothea'nın pencereden atlayıp intihar etmiş olabileceğini düşünmüştüm.</p>

  <p>Dorothea yorulmuştu; onu taşırken bir tek kelime bile etmedi. Onu yatırdım; hareketsiz bir halde kollarıma bırakmıştı kendini, göğüsleri çıplaktı. Pencereye döndüm. Pancurları kapattım. Xenie'nin otelden çıkmış olduğunu fark ettim ürkerek. Rambla’yı koşarak geçti. Yapacak hiçbir şeyim yoktu; Dorothea'yı bir an bile yanlız bırakamazdım. Xenie'nin ateşlerin geldiği yöne doğru değil, fakat Michel'in oturduğu sokağa doğru ilerlediğini gördüm. Ortadan kayboldu.</p>

  <p>Çok karışık bir geceydi. Uyumaya imkan yoktu. Çatışma yavaş yavaş şiddetlenmekteydi. Önce makinalı tüfekler, ardından da toplar saldırıya katıldı. Dorothea ile kapalı kaldığımız bu otel odasından, bütün bunları duymak, muhteşem, fakat daha da önemlisi, anlaşılmaz bir durumdu. Zamanın büyük bir bölümünü odanın bir ucundan diğer bir ucuna yürüyerek geçiriyordum. Gece yarısı kısa bir süre için yatağın kenarında otururken, Dorothea'yla konuşmaya başladım:</p>

  <p>- Bir kiliseye girmiş olabileceğini anlayamıyorum.</p>

  <p>Uzun bir süreden beri susuyorduk. Ürperdi, fakat cevap vermedi.</p>

  <p>Neden hiçbir şey söylemediğini sordum.</p>

  <p>Düş gördüğünü söyledi.</p>

  <p>- Fakat nedir gördüğün düş?</p>

  <p>- Bilmiyorum.</p>

  <p>Biraz sonra konuşmaya başladı:</p>

  <p>- Eğer varolmadığına inansam, O'nun önünde yerlere kapanabilirim.</p>

  <p>- Neden kiliseye girdin?</p>

  <p>Sırtını döndü.</p>

  <p>- Gitmen gerekirdi, diye ekledi. Şu anda yanlız kalmam daha iyi olurdu.</p>

  <p>- Eğer istediğin buysa gidebilirim.</p>

  <p>- Gidip vurulmak mı istiyorsun...</p>

  <p>- Neden? Silahlar çok kişiyi öldürmüyor. Dinle; hiç durmadan ateş ediyorlar. Bu da, mermilere rağmen bir çok insanın hâlâ yaşayabildiğini gösteriyor.</p>

  <p>O kendi düşüncesinde devam ediyordu:</p>

  <p>- Bu daha dürüstçe olurdu.</p>

  <p>O sırada bana döndü. Alaylı bir ifade vardı yüzünde:</p>

  <p>- Çılgınlık yapabilseydin hiç olmazsa!.</p>

  <p>Kılımı kıpırdatmadım.</p>
</body>
</html>
