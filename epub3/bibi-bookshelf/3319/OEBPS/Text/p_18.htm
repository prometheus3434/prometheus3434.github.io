<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Göğün Mavisi</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h3>6</h3>

  <p>Güneş iki kanatlı pencereden içeri giriyor ve doğrudan doğruya açık kırmızı renkteki yatak örtümü aydınlatıyordu. O sabah bir opera sanatçısı, pencereleri açık bir halde avazı çıktığı kadar şarkı söylüyordu. Halsizliğime rağmen, Offen-bach'ın <i>La Vie Parisienne'nini</i> tanıdım. Notalar genç boğazından yuvarlanıyor ve mutluluk içinde çınlıyordu:</p>

  <p><i>Anımsıyor musunuz güzelim Frascata Baronu Jean-Stanislas Adındaki adamı?</i></p>

  <p>Felakete giden durumumda, kafamın içinde sabırsızlanan soru işaretine komik bir cevap duymayı bekliyordum. Çılgın güzel (onu daha önceden görmüş, hatta arzulamıştım), coşkuyla yükselen sesiyle şarkısına devam ediyordu:</p>

  <p><i>Geçen mevsimde</i>,</p>

  <p><i>Birisi, ricam üzerine,</i></p>

  <p><i>Tanıştırdı sizi bana büyük bir baloda!</i></p>

  <p><i>Sizi sevdim, ben, bunu söylemek yersiz!</i></p>

  <p><i>Siz beni sevdiniz mi? Buna hiçbir zaman inanmadım</i>.</p>

  <p>Şiddetle duyduğum zevkten, kan beynime fırlamıştı, bugün yazarken, delice bile olsa, yarın ben de şarkı söylemek isteyebilirdim.</p>

  <p>O gün, tutumumun yarattığı umutsuzluk içinde en azından geceyi benimle geçirmeye karar veren Xenie, daha fazla gecikmeden bu güneşli odaya girecekti. Banyoda çıkardığı su sesini duyuyordum. Genç kadın belki de son sözlerimi anlamamıştı. Bundan pişmanlık duymuyordum. Onu kaynanama tercih ederdim - en azından bir süre onun sayesinde eğlenecektim... Ona belki de sürgüyü sormam gerektiği fikri üzerine durakladım; usanıp usanmaması umurumda değildi, fakat durumumdan utanç duyuyordum; güzel bir kadının hizmet ettiği pis kokulu yatağımda, bunları yapacak duruma düşmek beni tüketiyordu (şu anda ölüm, korkuya varan bir tiksinti veriyordu, fakat yine de onu arzulayabilirdim). Geçen gece, Xenie bir valizle geldiğinde, durumdan hoşnut kalmayarak ağzımdan tek söz çıkmadan homurdandım. Bir tek kelime edecek gücüm kalmamış gibi davrandım. Engel olamadığım bir öfkeyle, yüzümü biraz daha asarak cevap verdim sonunda. Hiçbir şey fark etmemişti. Her an içeri girebilirdi; kurtulmak için bir aşığın ilgisine ihtiyacım olduğunu düşünüyordu! Kapıya vurduğunda oturabilmeyi başarmıştım (sanki şimdilik daha iyi gibiydim). Girin! dedim, neredeyse normal, hatta rol yaparmışçasına hafif ciddi bir sesle.</p>

  <p>Onu gördüğümde ise, trajikomik bir hayal kırıklığını yansıtan daha alçak bir sesle ekledim:</p>

  <p>- Hayır, gelen ölüm değil... sadece zavallı Xenie...</p>

  <p>Güzel kız yuvarlak gözleriyle sözde sevgilisine baktı. Ne yapacağını bilemeden, yatağımın önünde diz çöktü.</p>

  <p>Yavaşça bağırdı:</p>

  <p>- Neden bu kadar acımasızsın? İyileşmene yardım etmeyi o kadar çok isterdim ki.</p>

  <p>- Şu anda tek istediğim traş olmama yardım etmen, diye cevap verdim nezaket gereğince.</p>

  <p>- Bu seni yorabilir. Olduğun gibi kalamaz mısın?</p>

  <p>- Hayır. Traşsız bir ölü hiç de iyi olmaz.</p>

  <p>- Neden bana kötülük yapmak hoşuna gidiyor? Ölmeyeceksin. Hayır. Ölemezsin...</p>

  <p>- Beklerken neler çektiğimi düşün...</p>

  <p>Eğer herkes önceden düşünseydi... Fakat öldüğüm zaman, Xenie, bana istediğin gibi sarılabileceksin, o zaman ne acı çekeceğim, ne de dayanılmaz olacağım. Tamamıyla sana ait olacağım...</p>

  <p>- Henri! Beni o derece incitiyorsun ki, artık hangimizin daha hasta olduğunu bilemiyorum... Biliyorsun, ölecek olan sen değilsin, fakat benim, bundan eminim, sanki hiçbir zaman çıkmaması gerekirmişçesine yerleştirdin ölümü içime.</p>

  <p>Az bir süre geçti. Pek kendimde değil gibiydim.</p>

  <p>- Haklıydın. Tek başıma, hatta senin yardımınla dahi traş olabilmek için fazla yorgunum. Berberi aramak lazım. Bana satılabileceğini söylediğimde sinirlenmemen gerekir Xenie...</p>

  <p>Farzet ki kendim için konuşuyorum. Cesetlere karşı sapık bir ilgi duyduğumu biliyorsun...</p>

  <p>Xenie, yatağımın bir adım ötesinde, ürkmüş bir halde dizlerinin üzerinde durmaya devam ediyor ve gülmemi izliyordu.</p>

  <p>Sonunda başını öne eğdi ve alçak sesle sordu:</p>

  <p>- Ne demek istiyorsun? Yalvarırım, bana her şeyi şimdi söylemelisin, çünkü korkuyorum, çok korkuyorum...</p>

  <p>Gülüyordum. Lazare'a anlattıklarımın aynısını ona da anlatacaktım. Fakat o gün daha ilginçti. Birdenbire rüyam aklıma geldi: Ay ışığı, tayf ışığı altında beliren beyaz gömütlü bir mezarlık gibi, hayatım boyunca sevdiğim her şey göz kamaştırıcı bir şekilde beliriverdi; bu mezarlık bir genelevdi aslında; mezar taşı canlıydı, bazı bölgeleri <i>kıllıydı</i>...</p>

  <p>Xenie'ye baktım. Çoçuksu bir dehşetle düşünüyordum; <i>anaç!</i> Xenie, gözle görülecek bir şekilde acı çekiyordu.</p>

  <p>- Konuş... şimdi... konuş... korkuyorum, delireceğim</p>

  <p>Konuşmak istememe rağmen beceremiyordum. Kendimi zorladım.</p>

  <p>- Öyleyse sana bütün hayatımı anlatmam gerekecek.</p>

  <p>- Hayır, konuş... sadece bir şeyler söyle... ama lütfen hiçbir şey söylemeden yüzüme bakma...</p>

  <p>- Annem öldüğünde...</p>

  <p>(Artık konuşacak gücüm kalmamıştı. Zorlukla hatırladım; Lazare'a “annem” demeye korkmuştum, ve utanarak, “yaşlı bir kadın” demiştim.</p>

  <p>- Annen mi?... konuş...</p>

  <p>- Gündüz vakti ölmüştü. Edith'le beraber onda kaldık.</p>

  <p>- Karın mı?</p>

  <p>- Karım. Bağıra bağıra durmaksızın ağladım. Gece, uyumakta olan Edith'in yanında yatıyordum...</p>

  <p>Bir defa daha konuşacak gücüm kalmamıştı. Kendime acıyordum, eğer yapabilseydim, kendimi yere atar, bağırır ve yardım çağırırdım; can çekişmekte olan birinin son anlarını yaşıyordum... İlk önce Dirty'ye anlattım, sonra Lazare'a... ve Xenie'ye, bana acımasını bekliyordum, ayaklarına kapana bilirdim... Bunu yapamazdım, fakat bütün kalbimle ondan nefret ediyordum. Aptalca inlemeye ve yalvarmaya devam etti.</p>

  <p>- Konuş... Acı bana... konuş benimle...</p>

  <p>-... Çıplak ayaklarla, titreyerek holde ilerledim... Cesetin önünde korkudan ve heyecandan zangır zangır titriyordum, son derece tahrik olmuştum... kendimden geçmiştim... pijamamı çıkardım... ve... anlıyorsun değil mi?</p>

  <p>Bu denli hasta olmama rağmen, gülümsüyordum. Dayanacak hali kalmayan Xenie, başını öne eğdi. Neredeyse hiç hareket etmiyordu... fakat bir türlü geçmek bilmeyen birkaç saniye sonunda direnci kalmadı ve bitik vücudu boylu boyunca yere yığıldı.</p>

  <p>Düşünüyor ve sayıklıyordum; çekilmez bir hali vardı, vakit artık gelmişti ve sonuna kadar gidecektim. Güçlükle yatağın kenarına kadar kaydım. Oldukça uzun bir çaba göstermem gerekti. Bir kolumu dışarı uzattım, eteğinin altını yakaladım ve yukarı kaldırdım. Hareket etmeden korkunç bir çığlık attı; titremeye başladı. Yanağı halının üzerinde, ağzı açık olarak hırıldıyordu.</p>

  <p>Çılgın bir haldeydim.</p>

  <p>- Ölümümü daha çirkinleştirmek için buradasın. Soyunmaya başla: genelevde gebermişim gibi olacak.</p>

  <p>Xenie ellerinin üzerinde doğruldu, tekrar ciddi ve canlı sesini kazanmıştı:</p>

  <p>- Bu oyuna devam ettiğin taktirde nasıl sonuçlanacağını biliyorsun, dedi bana.</p>

  <p>Ayağa kalktı ve yavaşça pencerenin kenarına oturmaya gitti; titremeden bana bakıyordu.</p>

  <p>- Görüyorsun, kendimi bırakacağım... geriye doğru.</p>

  <p>Gerçektende, sonuçlandığında onu boşluğa yuvarlayacak hareketi yapmaya başladı.</p>

  <p>Her ne kadar iğrenç herifin teki olsam da, bu hareket beni üzdü ve çok uzun zamandan beri yok olmuş bazı değerleri hatırlattı. Doğruldum, güçlükle soluyarak konuşmaya başladım:</p>

  <p>- Buraya gel. Biliyorsun. Eğer seni sevmeseydim, bu kadar acımasız olmazdım. Belki de daha fazla acı çekmek istedim.</p>

  <p>Acele etmeden aşağıya indi. Yüzü yorgunluktan solmuştu ve kendinde değilmiş gibi bir hali vardı.</p>

  <p>Ona Krakatoa'nın hikayesini anlatmayı düşündüm. Bir sızıntı vardı kafamın içinde, düşündüğüm her şey benden kaçıyordu. Bir şey söylemek istiyordum, fakat birdenbire söyleyecek hiçbir şeyim kalmıyordu... Odaya giren hizmetçi bir tepsinin üzerinde, Xenie'nin kahvaltısını getirmişti. Tepsiyi tek ayaklı küçük masanın üzerine bıraktı. Aynı zamanda, bana da bir büyük bardak portakal suyu getirmişti, fakat dişetlerim ve dilim yandığından, içmek istemek düşüncesinden bile korkuyordum. Xenie kendisine sıcak kahve ve süt koydu. Bardağı elimde tutuyordum, içmek istiyordum, fakat karar veremiyordum. Sabırsızlandığımı gördü Elimde bir bardak tutuyor ve içmiyordum. Bu apaçık bir anlamsızlıktı. Durumu fark eden Xenie beni bir an önce bardaktan kurtarmak istedi. Atıldı, fakat son derece büyük bir sakarlıkla, kalkarken masayı ve tepsiyi devirdi; her şey yere düşerek kırıldı. Eğer o onda, zavallı kız tepki verebilecek bir halde olsaydı, kolaylıkla pencereden atlardı. Başucumdaki varlığı, her geçen dakika daha anlamsızlaşıyordu. Yanımda olmayı doğru bulmuyordu. Yere eğildi, dağılmış parçaları topladı ve onları tepsinin üzerine koydu; bu sayede yüzünü saklayabiliyordu ve onu kötüleştiren sıkıntıyı görmüyordum (fakat farkındaydım). Sonunda sütlü kahveye batmış halıyı bir kağıt peçeteyle sildi. Bir başka kahvahtı getirmesi için hizmetçiyi çağırmasını söyledim. Cevap vermedi, başını bile kaldırmadı. Hizmetçiden bir şey isteyemeyeceğini, fakat aç oturamayacağını anladım.</p>

  <p>- Dolabı aç, dedim. İçinde pastalar olan teneke bir kutu göreceksin. Neredeyse dolu bir şişe de şampanya olması lazım. Soğuk değildir, ama istersen...</p>

  <p>Dolabı açtı ve sırtını bana dönüp pastaları yemeye başladı, ardından susamış olduğu için kendine bir bardak şampanya koydu ve hemen içti; hızla yemeye devam etti ve ikinci bir bardak daha içti; sonunda dolabı kapadı. Etrafı düzenlemeye son verdi. Ne yapacağını bilmez bir haldeydi. Kafur yağı iğnesi olmam gerekliğini söyledim. Gerekenleri mutfaktan alıp, hazırlamak üzere banyoya gitti. Birkaç dakika sonra, dolu bir şırıngayla içeri girdi. Zorlukla yüzüstü döndüm ve pijamamı aşağı indirip kıçımı açtım. Nasıl yapacağını bilmediğini söyledi.</p>

  <p>- Öyleyse canımı yakabilirsin, dedim. Kayınvalidemi çağırsak daha iyi olacak...</p>

  <p>Daha fazla beklemeden kararlı bir şekilde iğneyi batırdı. Daha iyisi düşünülemezdi. Kıçıma iğneyi batıran bu kızın varlığı gitgide daha fazla keyfimi kaçırıyordu. Fazla zorluk çekmeden tekrar geri dönmeyi başardım. Hiçbir şekilde utanmıyordum; pijamamı yukarıya çekmeme yardım etti. İçmeye devam etmesini istiyordum. Kendimi daha iyi hissetmeye başlamıştım. Bardakla şişeyi dolaptan çıkarıp içmeye devam etmesinin daha iyi olacağını söyledim.</p>

  <p>- Nasıl istersen, dedi sadece.</p>

  <p>Eğer devam ederse, diye düşündüm, eğer içerse, ona yat derim ve o da yatar, masayı yala derim ve o da yalar... güzel bir ölümüm olacak... bana iğrenç gelmeyen hiçbir şey yoktu; son derece iğrenç.</p>

  <p>- Bir çiçek hayal ettim, diye başlayan şarkıyı biliyor musun? diye sordum Xenie'ye.</p>

  <p>- Evet. Neden?</p>

  <p>- Bana onu söylemeni istiyorum. Kötü şampanya içmeni bile kıskanıyorum. Biraz daha iç. Şişenin bitmesi lazım.</p>

  <p>- Nasıl istersen.</p>

  <p>Ve yavaş yavaş içti.</p>

  <p>- Neden söylemeyeceksin? diye devam ettim.</p>

  <p>- Neden, Bir çiçek hayal ettim?...</p>

  <p>- Çünkü...</p>

  <p>- O halde, onu mu yoksa başka bir şarkı mı...</p>

  <p>- Söyleyeceksin değil mi? Elini öpmek istiyorum. Çok naziksin.</p>

  <p>Israrıma boyun eğerek söylemeye başladı. Ayakta duruyordu, elleri boştu ve gözleri halıdan ayrılmıyordu.</p>

  <p><i>Bir çiçek hayal ettim</i></p>

  <p><i>Hiçbir zaman ölmeyecek.</i></p>

  <p><i>Bir aşk hayal ettim</i></p>

  <p><i>Sonsuza dek sürecek.</i></p>

  <p>Kalın sesi büyük bir yüreklilikle yükseliyor ve son sözcükleri bezgin bir halde yarıda kesiyordu:</p>

  <p><i>Neden bu kahrolası hayatta</i></p>

  <p><i>Mutluluk</i> ve <i>çiçekler hep geçicidirler?</i></p>

  <p>Konuşmaya devam ettim:</p>

  <p>- Benim için bir şey yapabilirsin.</p>

  <p>- Ne istersen yaparım.</p>

  <p>- Önümde çıplak şarkı söyleseydin çok güzel olurdu.</p>

  <p>- Çıplak söylemek mi?</p>

  <p>- Biraz daha içersin. Kapıyı kilitlersin. Yanımda sana yer açarım. Şimdi soyun.</p>

  <p>- Fakat bu anlamsız.</p>

  <p>- Ne istersem yapacağını söylemiştin.</p>

  <p>Onu seviyormuş gibi, hiçbir şey söylemeden yüzüne bakıyordum. Yavaşça biraz daha içti. Bana bakıyordu. Daha sonra eteğini çıkardı. Delice bir sadeliği vardı. Gömleğini de tereddüt etmeden çıkardı. Odanın dibinde, elbiselerin asılı olduğu yerden, karımın sabahlıklarından birini almasını söyledim. Gerekirse biri geldiğinde, hızla üzerine geçirebilirdi; çorap ve ayakkabılarını çıkarmayıp, etek ve gömleğini saklayacaktı.</p>

  <p>Devam ettim:</p>

  <p>- Bir defa daha şarkı söylemeni istiyorum. Daha sonra, yanıma uzanırsın.</p>

  <p>Sonunda, heyecanlanmıştım, vücudu yüzünden çok daha güzel ve diriydi. En önemlisi, kollarımda aptalca çıplak bir haldeydi.</p>

  <p>Ona çok alçak bir sesle tekrar söyledim. Bu bir çeşit yalvarmaydı. Ona doğru eğildim. Ateşli bir aşk uyarısı vardı titreyen sesimde.</p>

  <p>- Yalvarırım, ayağa kalk ve avaz avaz söyle...</p>

  <p>- Nasıl istersen, dedi.</p>

  <p>Aşktan ve çıplak olmanın verdiği duygudan dolayı sesi boğazından çıkarken zorlanıyordu. Şarkının sözleri odanın içinde tatlı tatlı çınlarken, vücudu ateşten yanıyor gibiydi. Bir çoşku, bir taşkınlık onu neredeyse kendinden geçirdi ve şarkı söylemekte olan sarhoş başını hızla sarstı. Çılgıncaydı! Çılgınca çıplak bir halde - ölü yatağı sandığım - yatağıma ilerlerken, ağlıyordu. Gözyaşlarını çarşaflarla saklamak için, önüme, dizlerinin üzerine düştü.</p>

  <p>- Yanıma uzan ve artık ağlama, dedim ona.</p>

  <p>- Sarhoşum, diye cevap verdi.</p>

  <p>Şişe masanın üzerinde boş duruyordu. Yattı. Ayakkabıları hâlâ ayağındaydı. Kafası yastığa gömülü, kıçı dışa dönük bir şekilde yatıyordu. Yalnızca geceleri sahip olunan ateşli bir yumuşaklıkla kulağına eğilip bir şeyler fısıldamak tuhaftı.</p>

  <p>Çok alçak bir sesle konuşuyordum:</p>

  <p>- Ağlama artık, çılgınlığına ihtiyacım vardı, ölmemek için buna ihtiyacım vardı.</p>

  <p>- Ölmeyeceksin, doğru söylüyorsun değil mi?</p>

  <p>- Ölmek istemiyorum. Seninle yaşamak istiyorum... Pencerenin kenarına oturduğunda, ölümden korktum. Pencereyi boş düşündüm... dayanılmaz bir korku verdi bu bana... sen... ve sonra ben... iki ölü... ve boş bir oda...</p>

  <p>- Bekle, pencereyi kapatmamı ister misin?</p>

  <p>- Hayır. Gerek yok. Yanımda kal ve bana biraz daha yaklaş... nefesini hissetmek istiyorum.</p>

  <p>Bana yaklaştı, fakat ağzı şarap kokuyordu.</p>

  <p>- Yanıyorsun, dedi bana.</p>

  <p>- Kendimi daha kötü hissediyorum, diye devam ettim, ölmekten korkuyorum... Ölüm korkusunu kafamdan çıkarmadan yaşadım ve şimdi... bu pencereyi açık görmek istemiyorum, başımı döndürüyor... bu kesinlikle doğru.</p>

  <p>Xenie hemen fırladı.</p>

  <p>- Onu kapatabilirsin, ama geri dön... çabuk geri dön...</p>

  <p>Her şey birbirine giriyordu. Bazen, yine aynı şekilde, dayanılmaz bir uyku her şeyi alıp götürüyordu. Kelimeler öldüler bile, cansızlar, aynı düşlerdeki gibi...</p>

  <p>Sayıklıyordum:</p>

  <p>- Giremez...</p>

  <p>- Kim girecek?</p>

  <p>- Korkuyorum...</p>

  <p>- Kimden korkuyorsun?</p>

  <p>-... Frascata'dan...</p>

  <p>-Frascata?</p>

  <p>- Hayır, rüya görüyordum. Başka biri var...</p>

  <p>- Karın mı...</p>

  <p>- Hayır. Edith gelemez... çok erken..</p>

  <p>- Kim öyleyse, Henri, kimden bahsediyordun? Bana söylemelisin.. çıldırıyorum... çok içtiğimi biliyorsun...</p>

  <p>Dayanılmaz bir sessizlik sonunda cevap verdim:</p>

  <p>- Kimse gelmiyor!</p>

  <p>Birdenbire, güneşli gökyüzünden sıkıntılı bir gölge düştü. Pencerenin çerçevesine vurarak dalgalanıyordu. Büzülmüş bir halde titreyerek yorganın içine iyice büzüldüm. Üst kattan aşağı sarkıtılan uzun bir halıydı bu sadece; kısa bir süre titremeye devam ettim. Sersemlik içinde, <i>Komutan</i> adını verdiğim varlığın içeri girdiğini sanmıştım. Onu her çağırdığımda geliyordu. Xenie de korkmuştu. O da benim gibi, atlamak için oturduğu pencereden korkuyordu. Halı saldırısı sırasında bağırmadı... dizlerim karnına çekmiş bir şekilde yatıyordu, solgundu ve deli gibi bakıyordu.</p>

  <p>Kendimde değildim.</p>

  <p>- Çok karanlık... Xenie boylu boyunca yanımda yatmaktaydı bir olu görünümüne sahipti... çıplaktı... orospularınki gibi solgun göğüsleri vardı bir is bulutu gökyüzünü kararttı... benden gökyüzünü ve ışığı çalmaktaydı yanımda bir ceset vardı, ölüyor muydum?</p>

  <p>... Bu soytarılığa bile engel olamıyordum... bu bir soytarılıktı...</p>
</body>
</html>
