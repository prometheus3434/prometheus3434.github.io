<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1 class="sigil_not_in_toc" style="text-align: right;"><b>24</b></h1>

  <h1 id="sigil_toc_id_24" style="text-align: right;"><b>Mrs. Coulter Cenevre'de</b></h1>

  <div class="blok">
    <p class="girdisiz">Annesi nasılsa, kızı da öyle.</p>

    <p class="ortala">•Hezekiel•</p>
  </div>

  <p>Mrs. Coulter gece çökene kadar bekledi, sonra Aziz Jerome Koleji'ne yaklaştı. Karanlık çöktükten sonra niyet gemisini buluttan geçirerek alçalmış, ağaç tepeleri ile aynı hizada, göl kıyısı boyunca yavaş yavaş ilerlemişti. Cenevre'nin diğer eski binaları arasında Kolej'in şekli belirgindi. Mrs. Coulter kısa zamanda kulenin tepesini, revakların karanlık boşluklarını, Yüksek Disiplin Divanı Başkanı'nın konutunun bulunduğu kare şeklindeki kuleyi buldu. Kolej'i daha önce üç kez ziyaret etmişti; çatı sırtlarının, beşikçatıların, bacaların arasında niyet gemisi kadar büyük bir şeyin bile saklanabileceği kadar yer olduğunu biliyordu.</p>

  <p>Yeni yağmış yağmurla ışıldayan kiremitlerin üzerinde yavaş yavaş uçtu, makineyi dik kiremitli bir çatı ile kulenin yüksek duvarı arasındaki küçük boşluğa yanaştırdı. Burası ancak yakındaki Kutsal Nedamet Şapeli'nin çan kulesinden görülebilirdi; iyi iş görecekti.</p>

  <p>Hava aracını dikkatle indirdi, altı ayağının kendi kendilerine basacak yer bulmalarına ve kabini düz tutacak şekilde ayarlamalarına izin verdi. Bu makineyi sevmeye başlamıştı: Emirlerine düşünce hızında itaat ediyordu ve öylesine sessizdi ki, birinin başına dokunacak kadar yakından süzülebilir, ama söz konusu kişinin ruhu duymazdı. Onu çalmasının ardından geçen bir gün içinde,</p>

  <p>Mrs. Coulter kontrollere iyice hakim olmuştu, ama yine de gücünü neyden aldığına dair en ufak fikri yoktu. Onu endişelendiren tek şey buydu: Yakıtın ya da akülerin ne zaman biteceğini bilmenin yolu yoktu.</p>

  <p>Aracın yerine yerleştiğinden ve çatının onu taşıyacak kadar sağlam olduğundan emin olduğunda miğferi çıkarıp araçtan indi.</p>

  <p>Cini eski ve ağır kiremitlerden birini çıkarmaya başlamıştı bile. Mrs. Coulter ona katıldı ve kısa zamanda bir düzine kiremidi kaldırdılar ve sonra Mrs. Coulter onları destekleyen tirizi kırarak içinden geçebileceği kadar geniş bir delik açtı.</p>

  <p>"İçeri gir ve çevreye bakın," diye fısıldadı ve cini kendini karanlığa bıraktı.</p>

  <p>Maymunu tavanarasının zemininde dikkatle dolaşırken, Mrs. Coulter onun pençelerinin sesini duyabiliyordu. Sonra maymunun altın çerçeveli kara yüzü açıklıkta belirdi. Mrs. Coulter hemen anladı ve ardından indi ışığa gözlerinin uyum sağlamasını bekledi. Loş ışıkta, uzun bir tavanarası gördü yavaş yavaş. Dolapların, masaların, kütüphanelerin, depoya kaldırılmış her tür mobilyanın şekli seçilebiliyordu.</p>

  <p>Yaptığı ilk şey kiremitlerdeki boşluğun önüne yüksek bir dolap çekmek oldu. Sonra ayak uçlarına basa basa uzak uçtaki kapıya gitti ve kapı kolunu denedi. Kilitliydi elbette, ama Mrs. Coulter'da bir saç tokası vardı ve kilit basitti. Üç dakika sonra o ve cini uzun bir koridorun bir ucunda duruyordu. Tozlu çatı penceresi sayesinde, diğer uçta aşağı inen dar bir merdiven görülebiliyordu.</p>

  <p>Bundan beş dakika sonra, iki kat aşağıdaki mutfağın yanındaki kilerde bir pencere açıp ara sokağa çıkmışlardı. Kolej'in bahçe kapısı hemen köşenin ardındaydı. Mrs. Coulter'ın altın maymuna söylediği gibi, nasıl ayrılmayı düşünürlerse düşünsünler, geleneksel yoldan gelmek önemliydi.</p>

  <p>"Çek ellerini üzerimden,” dedi nöbetçiye sakin sakin, "ve biraz nazik ol, yoksa seni kamçılatırım. Başkan'a Mrs. Coulter'ın geldiğini ve hemen onunla görüşmek istediğini bildir."</p>

  <p>Adam geriledi ve ılımlı tavırlı altın maymuna dişlerini göstermekte olan Doberman cini hemen büzülüp güdük kuyruğunu, bacaklarının arasına kıstırmaya çalışıyormuş gibi, eğdi.</p>

  <p>Nöbetçi telefonun kolunu çevirdi ve bir dakika sonra taze yüzlü genç bir rahip koşa koşa bahçe kapısına geldi, gir yandan da, Mrs. Coulter'ın el sıkışmak istemesi olasılığına karşı ellerini siliyordu. Mrs. Coulter istemiyordu.</p>

  <p>"Sen kimsin?" dedi Mrs. Coulter.</p>

  <p>"Louis Birader," dedi adam tavşan cinini yatıştırarak, "Disiplin Divanı Sekreteryası'nın Başı. Bir zahmet..."</p>

  <p>"Ben buraya bir katiple görüşmeye gelmedim," dedi Mrs. Coulter ona. "Beni Peder MacPhail'e götür. Hemen."</p>

  <p>Adam çaresizce eğildi ve onu alıp götürdü. Geride kalan nöbetçi rahatça aldığı nefesi yanaklarını şişirerek verdi.</p>

  <p>Louis Birader iki üç kez sohbet başlatmaya çalıştıktan sonra pes etti ve sessizlik içinde Mrs. Coulter'ı Başkan'ın kuledeki dairesine götürdü. Peder MacPhail ibadet ediyordu. Kapıyı çalarken zavallı Louis Birader'in eli şiddetle titriyordu. Bir iç çekiş ve bir homurtu duydular. Sonra ağır ayak sesleri odayı aştı.</p>

  <p>Kimin geldiğini görünce Başkan'ın gözleri irileşti. Kurt gibi gülümsedi.</p>

  <p>"Mrs. Coulter," dedi elini uzatarak. "Sizi gördüğüme çok memnun oldum. Çalışma odam soğuk ve sunabileceklerimiz sade, ama içeri girin, içeri girin."</p>

  <p>Mrs. Coulter, "İyi akşamlar," deyip adamın ardından soğuk, taş duvarlı odaya girdi ve pederin biraz telaş etmesine ve bir sandalye göstermesine izin verdi. "Teşekkür ederim," dedi Mrs. Coulter orada oyalanan Louis Birader'e, "bir bardak çikolatil alırım."</p>

  <p>Hiçbir şey ikram edilmemişti ve Mrs. Coulter adam hizmetkâr gibi davranmanın hakaret olduğunu biliyordu ama adamın tavırları o kadar gurursuzdu ki, bunu hak ediyordu. Başkan başını salladı ve Louis Birader büyük bir can sıkıntısıyla, gidip bu işle ilgilenmek zorunda kaldı.</p>

  <p>"Elbette, tutuklusunuz," dedi Başkan, diğer sandalyeye oturup lambayı açarak.</p>

  <p>"Ah, daha başlamadan sohbetimizi mahvetmek niye?" dedi Mrs. Coulter. "Asriel'in kalesinden kaçar kaçmaz, gönüllü olarak geldim buraya. Gerçek şu ki, Peder Başkan, Asriel’in güçleri ve çocuk hakkında çok şey biliyorum ve buraya size bilgi vermeye geldim.</p>

  <p>"Çocuk olsun, o zaman. Çocukla başlayın."</p>

  <p>"Kızım şimdi on iki yaşında. Çok yakında ergenliğin eşiğine gelecek ve o zaman felaketi önlemek için hepimiz çok geç kalmış olacağız. Doğası ve fırsatlar, kav ve kıvılcım gibi bir araya gelecek. Müdahaleniz sayesinde, bu artık daha olası. Umarım memnun olmuşsunuzdur."</p>

  <p>"Onu buraya, gözetimimiz altına getirmek sizin görevinizdi. Bunun yerine, bir dağ mağarasında saklanmayı tercih ettiniz ama sizin zekânıza sahip bir kadının saklı kalmayı nasıl umabildiği benim için bir sır."</p>

  <p>"Sizin için sır olan çok şey var muhtemelen Lord Başkan ve bunların ilki bir anne ile çocuğu arasındaki ilişki. Kızımı cinselliğe hararetli bir takıntı besleyen bir dolu erkeğin, tırnakları kirli, pis pis bayat ter kokan erkeklerin, gizli hayalleri onun bedeninde hamamböceği gibi dolanacak erkeklerin gözetimine teslim edeceğimi bir an olsun düşünebildiyseniz, çocuğumu buna maruz bırakacağımı düşündüyseniz Lord Başkan, olduğumu düşündüğünüzden daha aptalsınız demektir."</p>

  <p>Adam yanıt veremeden kapı çalındı ve Louis Birader tahta bir tepside iki bardak çikolatil ile içeri girdi. Sinirli sinirli eğilerek tepsiyi masaya bıraktı, kalmasının istenmesi umuduyla Başkan’a gülümsedi. Ama Peder MacPhail başını kapıya doğru salladı ve genç adam istemeye istemeye çıktı.</p>

  <p>"Ee, siz ne yapacaktınız?" dedi Başkan.</p>

  <p>"Ben tehlike geçene kadar onu güvende tutacaktım."</p>

  <p>"Bu hangi tehlikeydi peki?" dedi adam bardaklardan birini Mrs. Coulter’a uzatarak.</p>

  <p>"Ah, ne demek istediğimi bildiğinizden eminim. Bir yerlerde bir baştan çıkarıcı, deyim yerindeyse bir yılan var ve ben onların karşılaşmasını engellemek zorundaydım."</p>

  <p>"Yanında bir oğlan var."</p>

  <p>"Evet. Ve siz müdahale etmeseydiniz, ikisi de kontrolüm altında olacaktı. Şu anda ise, her yerde olabilirler. En azından Lord Asriel'in yanında değiller."</p>

  <p>"Onları aradığından kuşkum yok. Oğlanda olağanüstü güçlere sahip bir bıçak var. Sırf bu bile, kovalanmaya değer."</p>

  <p>"Bunun farkındayım," dedi Mrs. Coulter. "Onu kırmayı başardım ve o da onartmayı başardı."</p>

  <p>Mrs. Coulter gülümsüyordu. Bu sefil oğlanı takdir ediyor olamazdı herhalde, değil mi?</p>

  <p>"Biliyoruz,” dedi Başkan kısaca.</p>

  <p>"Vay vay," dedi Mrs. Coulter. "Fra Pavel hızlanmış olmalı. Ben onu tanıdığımda, bunca şeyi okuması en az bir ay alırdı."</p>

  <p>Mrs. Coulter seyrek, tatsız çikolatilini yudumladı. Tam da bu can sıkıcı rahiplere uygun bir davranış, diye düşündü. Kendi kibirli mahrumiyetlerini konuklarına da çektiriyorlar.</p>

  <p>"Bana Lord Asriel'den bahsedin," dedi Başkan. "Her şeyi anlatın."</p>

  <p>Mrs. Coulter rahatça arkasına yaslandı ve anlatmaya başladı -her şeyi değil, ama adam onun her şeyi anlatacağını düşünmemişti zaten. Mrs. Coulter orak kaleyi, müttefikleri, melekleri, madenleri ve dökümhaneleri anlattı.</p>

  <p>Peder MacPhail tek kasını kıpırdatmadan oturdu ve kertenkele cini her kelimeyi soğurup hafızasına kaydetti. "Peki, buraya nasıl geldiniz?" diye sordu.</p>

  <p>"Bir cayropter çaldım. Yakıtı bitti ve onu biraz uzakta, kırlarda bırakmak zorunda kaldım. Kalan yolu yürüdüm."</p>

  <p>"Lord Asriel kızla oğlanı aktif olarak arıyor mu?"</p>

  <p>"Elbette."</p>

  <p>"Bıçağın peşinde olduğunu tahmin ediyorum. Bir adı olduğunu biliyor musunuz? Kuzeyli yamaç-öcüleri ona tanrı-öldüren diyor," diye devam etti pencereye gidip revaklara bakarak. "Asriel'in amacı da bu, değil mi? Otorite'yi yok etmek? Tanrı'nın çoktan öldüğünü iddia edenler var. Onu öldürmeye niyetlendiğine göre, anlaşılan Asriel bunlardan biri değil."</p>

  <p>"Eh, eğer yaşıyorsa Tanrı nerede," dedi Mrs. Coulter. "Ve neden artık konuşmuyor? Dünyanın başlangıcında, Tanrı bahçede yürüyüp Adem ve Havva ile konuştu. Sonra kendini geri çekmeye başladı ve Musa yalnızca sesini duydu. Daha sonra, Danyal zamanında, yaşlıydı. Kadim Zamanlardan Beri Var Olan idi. Şimdi nerede? Hâlâ yaşıyor mu, kavranamaz bir yaşta, eli ayağı tutmaz olmuş ve bunamış mı? Düşünemeyen, eyleme geçemeyen, konuşamayan, ölemeyen, çürük bir yığın mı? Ve gerçekten bu durumdaysa, onu arayıp bulmak, ona ölüm armağanını vermek en merhametli şey, Tanrı sevgimizin en gerçek kanıtı olmaz mı?"</p>

  <p>Mrs. Coulter konuşurken sakin bir heyecan hissediyordu. Buradan canlı çıkıp çıkamayacağını merak etti, ama bu adamla bu şekilde konuşmak sarhoş ediciydi.</p>

  <p>"Ya Toz?” dedi Başkan. "Sapkınlığın derinliklerinden Toz'a nasıl bakıyorsunuz?"</p>

  <p>"Ben Toz görmedim," dedi Mrs. Coulter. "Ne olduğunu bilmiyorum. Kimse bilmiyor.”</p>

  <p>"Anlıyorum. Eh, tutuklu olduğunuzu hatırlatarak söze başlamıştım. Sanırım size uyuyacak bir yer bulma zamanı geldi. Çok rahat edeceksiniz; kimse sizi incitmeyecek; ama buradan ayrılmayacaksınız da. Yarın yine konuşacağız.”</p>

  <p>Bir çanı çaldı ve Louis Birader hemen içeri girdi.</p>

  <p>"Mrs. Coulter'ı en iyi konuk odasına götür," dedi Başkan. "Ve kapısını kilitle."</p>

  <p>En iyi konuk odası pejmürde bir yerdi ve mobilyaları kalitesizdi, ama en azından temizdi. Anahtar kilitte çevrildikten sonra, Mrs. Coulter çevresine bakınarak mikrofon aradı ve süslü duvar lambasının arkasında ve yatak çerçevesinin altında birer tane buldu. İkisinin de bağlantısını kesti ve sonra korkunç bir sürpriz yaşadı.</p>

  <p>Kapının yanındaki çekmece dolabının tepesinden, Lord Roke onu izliyordu.</p>

  <p>Mrs. Coulter bağırdı ve dengesini korumak için elini duvara dayadı. Gallivespian rahatça bağdaş kurup oturmuştu ve ne o ne de altın maymun onu görmüştü. Hızla çarpan yüreği sakinleştiğinde ve nefesi düzene girdiğinde Mrs. Coulter sordu: "Peki, burada olduğunuzu bana bildirme nezaketini ne zaman gösterecektiniz lordum? Soyunmadan önce mi, yoksa sonra mı?"</p>

  <p>"Önce," dedi adam. "Cinine sakinleşmesini söyle, yoksa onu sakatlarım."</p>

  <p>Altın maymun dişlerini gösteriyordu ve tüyleri kabarmıştı. Yüzündeki kavurucu kötücüllük sıradan bir insanı sindirirdi, ama Lord Roke gülümsemekle yetindi. Loş ışıkta iğneleri ışıldadı. Küçük casus doğruldu ve gerindi.</p>

  <p>"Lord Asriel'in kalesindeki ajanımla yeni konuştum," diye devam etti. "Lord Asriel selam söylüyor. Bu insanların niyetlerinin ne olduğunu öğrenir öğrenmez ona bildirmenizi istiyor."</p>

  <p>Mrs. Coulter, Lord Asriel güreşte onu sertçe yere çalmış gibi; nefesinin kesildiğini hissetti. Gözleri irileşti. Yavaşça yatağa oturdu.</p>

  <p>"Buraya beni gözetlemek için mi, yoksa yardım etmek için mi geldin?" dedi.</p>

  <p>"İkisi de. Burada olduğum için şanslısın. Sen gelir gelmez, mahzende anbarik çalışmalar başlattılar. Ne olduğunu bilmiyorum, ama bir bilimadamı ekibi şu anda bunun üzerinde çalışıyor. Onları harekete geçirdin."</p>

  <p>"Gurur mu duymalıyım, yoksa korkmalı mıyım, bilmiyorum. Aslında çok yorgunum ve uyuyacağım. Bana yardım etmek için geldiysen nöbet tutabilirsin. İlk iş olarak da başını çevirebilirsin."</p>

  <p>Adam eğilerek selam verdi ve duvara döndü. Mrs. Coulter çentilmiş lavaboda yıkandı, ince havluyla kurulandı ve soyunup yatağa girdi. Cini odada dolaşıyor, gardırobu, resim çerçevesini, perdeleri, pencerenin baktığı revaklı manzarayı kontrol ediyordu. Lord Roke cinin her adımını izliyordu. Sonunda altın maymun Mrs. Coulter'a katıldı ve hemen uykuya daldılar.</p>

  <p>Lord Roke ona Lord Asriel'den öğrendiği her şeyi anlatmamıştı. Müttefikler cumhuriyetin sınırlarında, havadan geçen her tür varlığı izliyorlardı ve batıda, melek ya da bambaşka bir şey olabilecek varlık kalabalıkları fark etmişlerdi. Araştırmak üzere devriye göndermişlerdi, ama şimdiye dek hiçbir şey öğrenememişlerdi: Her ne iseler aşılmaz bir sise sarınmış halde, orada asılı duruyorlardı.</p>

  <p>Ama casus, Mrs. Coulter'ı bununla rahatsız etmemenin en iyisi olacağına karar vermişti. Kadın bitkin düşmüştü. Bırak uyusun, dedi ve tetikte bekleyerek, odada sessizce dolaşıp kapıyı dinledi, pencereden dışarı baktı.</p>

  <p>Mrs. Coulter’ın odaya girmesinden bir saat sonra, kapının dışında alçak bir ses duydu: hafif bir tırmalama ve bir fısıltı. Aynı anda, kapı çerçevesinden loş bir ışık sızdır Lord Roke en uzak köşeye gitti ve Mrs. Coulter giysilerini fırlattığı sandalyenin bir bacağının arkasına saklandı.</p>

  <p>Bir dakika geçti. Sonra bir anahtar kilitte sessizce döndü. Kapı iki santim aralandı ve öyle kaldı. Sonra ışık söndü.</p>

  <p>Lord Roke ince perdelerden sızan loş ışıkta yeterince görebiliyordu, ama davetsiz misafir gözlerinin karanlığa alışmasını beklemek zorunda kaldı. Sonunda kapı yavaşça daha da açıldı ve genç rahip Louis Birader içeri girdi.</p>

  <p>Haç çıkardı ve ayaklarının ucuna basa basa yatağa gitti. Lord Roke adamın üzerine atlamaya hazırlandı; rahip Mrs. Coulter'ın düzenli nefeslerini dinledi, uyuyup uyumadığına baktı ve sonra komodine döndü.</p>

  <p>Pilli lambanın ampulünü eliyle örterek yaktı ve parmaklarının arasından ince bir parıltı kaçmasına izin verdi. Masaya öyle yakından baktı ki, burnu neredeyse yüzeyine değecekti, ama aradığı her ne ise, bulamadı. Mrs. Coulter yatmadan önce oraya bir şeyler koymuştu: iki madeni para, bir yüzük ve saat. Ama Louis Birader onlarla ilgilenmiyordu.</p>

  <p>Yine kadına döndü ve sonra aradığı şeyi buldu, dişlerinin arasından yumuşak bir tıslama çıkardı. Lord Roke canının sıkıldığını görebiliyordu. Aradığı nesne, Mrs. Coulter’ın boynundaki altın zincire asılı madalyondu.</p>

  <p>Lord Roke duvardaki süpürgeliğin dibinden sessizce kapıya gitti.</p>

  <p>Rahip, kadına dokunacağı için yine haç çıkardı. Nefesini tutarak yatağın üzerine eğildi ve altın maymun kıpırdandı.</p>

  <p>Genç adam eli uzanmış halde donakaldı. Tavşan cini ayaklarının dibinde titriyor, hiçbir işe yaramıyordu: En azından zavallı adam için nöbet tutabilir, diye düşündü Lord Roke. Maymun uykusunda döndü ve yine kıpırtısız kaldı.</p>

  <p>Bir dakika mumya gibi bekledikten sonra, Louis Birader titrek ellerini Mrs. Coulter’ın boynuna yaklaştırdı. O kadar uzun süre arandı ki, Lord Roke adam kopçayı açana kadar şafak sökeceğini düşündü, ama sonunda madalyonu nazikçe kaldırdı ve doğruldu.</p>

  <p>Daha rahip dönmeden, Lord Roke bir fare kadar hızlı ve sessizce kapıdan çıktı. Karanlık koridorda bekledi ve genç adam ayaklarının ucuna basa basa çıkıp anahtarı çevirdiğinde, Gallivespian onu izlemeye başladı.</p>

  <p>Louis Birader kuleye yollandı. Başkan kapıyı açtığında, Lord Roke içeri daldı ve odanın köşesindeki dua iskemlesine koştu. Orada gölgeli bir çıkıntı buldu ve çömelip dinledi.</p>

  <p>Peder MacPhail yalnız değildi: Aletiyometrist Fra Pavel kitaplarıyla meşguldü ve pencerenin yanında huzursuz biri duruyordu. Bu, Bolvangar'dan gelen deneysel tanrıbilimci Dr. Cooper' dı. İkisi birden başlarını kaldırdılar.</p>

  <p>"Kutlarım Louis Birader," dedi Başkan. "Buraya getir, otur, göster bana, göster bana. Kutlarım!"</p>

  <p>Fra Pavel kitapların bazılarını kaydırdı ve genç rahip altın zinciri masaya koydu. Peder MacPhail kopçayla uğraşırken diğerleri izlemek için eğildi. Dr. Cooper ona bir çakı uzattı ve sonra yumuşak bir tıkırtı duyuldu.</p>

  <p>"Ah!" diye içini çekti Başkan.</p>

  <p>Lord Roke görebilmek için masanın üzerine tırmandı.</p>

  <p>Neft lambasının ışığında koyu altın rengi bir ışıltı gördü: Bu bir saç tutamıydı ve Başkan onu ellerinde büküyor, bir o yana bir bu yana çeviriyordu.</p>

  <p>"Bunun çocuğa ait olduğundan emin miyiz?" dedi.</p>

  <p>"Eminim," dedi Fra Pavel'in bitkin sesi.</p>

  <p>"Peki, bu miktar yeterli mi Dr. Cooper?"</p>

  <p>Solgun yüzlü adam iyice eğildi ve saç buklesini Peder MacPhail’in parmaklarından aldı. Işığa tuttu.</p>

  <p>"Ah, evet," dedi. "Tek bir saç teli bile yeterli olurdu. Burada bol bol var."</p>

  <p>"Bunu duyduğuma sevindim," dedi Başkan. "Şimdi, Louis Birader madalyonu hanımefendinin boynuna geri takmaksın."</p>

  <p>Rahip bayılacak gibi çöktü: Bu görevin bittiğini ummuştu. Başkan Lyra'nın saçlarını bir zarfa koydu ve madalyonu kapadı. Bunu yaparken çevresine bakınmıştı, bu yüzden Lord Roke saklanmak zorunda kaldı.</p>

  <p>"Peder Başkan," dedi Louis Birader, "elbette emrettiğiniz gibi yapacağım, ama çocuğun saçlarına neden ihtiyaç duyduğunuzu öğrenebilir miyim?"</p>

  <p>"Hayır, Louis Birader, çünkü seni rahatsız ederdi. Sen bu tür meseleleri bize bırak. Artık git bakalım."</p>

  <p>Genç adam madalyonu aldı ve kızgınlığını boğarak çıktı. Lord Roke onunla dönmeyi ve tam zinciri yerine takmaya çalışırken Mrs. Coulter' ı uyandırmayı ve ne yapacağını görmeyi düşündü, ama bu insanların ne peşinde olduğunu öğrenmek daha doğruydu.</p>

  <p>Kapı kapanırken Gallivespian gölgelere döndü ve dinledi.</p>

  <p>"Madalyonun nerede olduğunu nasıl anladınız?" dedi bilimadamı.</p>

  <p>"Çocuktan her bahsedişinde," dedi Başkan, "eli madalyona gidiyordu. Ne kadar zamanda hazır olur?"</p>

  <p>"Birkaç saat içinde," dedi Dr. Cooper.</p>

  <p>"Ya saçlar? Onunla ne yapacaksınız?"</p>

  <p>"Saçları yankı bölmesine koyacağız. Anlıyorsunuzdur, her birey benzersizdir ve genetik zerrelerin düzeni oldukça belirgindir... Eh, analiz edilir edilmez, bilgi bir dizi anbarik dalga halinde şifrelenecek ve hedef aracına aktarılacak. Bu, nerede olursa olsun malzemenin kaynağının, yani saçların yerini bulur. Aslında bu kuram Barnard-Stokes sapkınlığından faydalanır, yani çokludünyalar fikrinden..."</p>

  <p>"Korkmayın Doktor. Fra Pavel bana çocuğun bir başka dünyada olduğunu söyledi. Lütfen devam edin, bombanın gücü saç sayesinde mi yönlendiriliyor?"</p>

  <p>"Evet. Bu saçların kesildiği tellere. Bu doğru."</p>

  <p>"Sonra, bomba patlatıldığında, çocuk nerede olursa olsun yok oluyor, öyle mi?"</p>

  <p>Bilimadamı sertçe nefes çekti. Sonra gönülsüzce,</p>

  <p>"Evet," dedi. Yutkundu ve devam etti: "Gereken güç muazzam. Anbarik güç. Nasıl bir atom bombasında, uranyumun sıkışıp zincir reaksiyona girmesi için güçlü bir patlayıcıya ihtiyaç varsa, bu aletin koparma işlemi için ihtiyaç duyduğu büyük güce ulaşması da muazzam bir akım gerektiriyor. Merak ediyordum..."</p>

  <p>"Nerede patlatıldığı önemli değil, değil mi?"</p>

  <p>"Hayır. Mesele de bu. Nerede patlatılsa olur.”</p>

  <p>"Ve tamamen hazır, öyle mi?"</p>

  <p>"Saçları da aldığımıza göre, evet. Ama görüyorsunuz, güç..."</p>

  <p>"Bunu ayarladım. Aziz-Jean-Les-Eaux'daki hidro-anbarik üretim santrali bizim kullanımımız için ayrıldı. Orada yeterince güç üretiyorlardır, değil mi?”</p>

  <p>"Evet," dedi bilimadamı.</p>

  <p>"O zaman hemen başlayalım. Lütfen gidin ve araçlarla ilgilenin Dr. Cooper. Mümkün olan en kısa sürede nakle hazırlayın. Dağlarda hava çabuk değişir ve fırtına yaklaşıyor."</p>

  <p>Bilimadamı, Lyra'nın saçlarının bulunduğu küçük zarfı aldı ve sinirli sinirli eğilerek çıktı. Lord Roke da, bir gölgeden daha fazla gürültü çıkarmadan, onunla gitti.</p>

  <p>Başkan'ın odasından duyulmayacak kadar uzaklaşır uzaklaşmaz, Gallivespian saldırdı. Aşağıda, merdivenlerde olan Dr. Cooper omzunda acılı bir batma hissetti ve korkuluğa tutundu, ama tuhaf bir biçimde kolu zayıflamıştı, kaydı ve merdiven boyunca yuvarlana yuvarlana düştü. Yarı baygın bir halde ait kata serildi.</p>

  <p>Lord Roke adamın seğiren elinden zarfı güçlükle kopardı, çünkü boyunun yarısı kadardı. Gölgelerin içinden,</p>

  <p>Mrs. Coulter’ın uyuduğu odaya yollandı.</p>

  <p>Kapının altındaki aralık ancak geçebileceği kadardı.</p>

  <p>Louis Birader gelip gitmişti, ama zinciri Mrs. Coulter’ın boynuna takmaya cesaret edememişti: Kolye yastığın üzerinde duruyordu.</p>

  <p>Lord Roke kadını uyandırmak için eline bastırdı. Mrs. Couîter çok yorgundu, ama hemen ona odaklandı ve gözlerini ovuşturarak doğrulup oturdu.</p>

  <p>Lord Roke olanları anlattı ve zarfı ona uzattı.</p>

  <p>"Bunu hemen yok etmelisin," dedi ona, "tek bir saç teli bile yeterli olurmuş, adam öyle dedi."</p>

  <p>Mrs. Coulter koyu altın rengi saç buklesine baktı ve başını iki yana salladı.</p>

  <p>"Bunun için çok geç," dedi. "Bu, Lyra’nın saçlarından kestiğim buklenin yalnızca yarısı. Bir kısmını saklamış olmalı."Lord Roke öfkeyle tısladı.</p>

  <p>"Çevresine bakındığı zaman!" dedi. "Ah -görmesin diye kaçtım- o sırada saklamış olmalı..."</p>

  <p>"Ve onu nereye koyduğunu bilmenin yolu yok," dedi Mrs. Coulter. "Yine de, eğer bombayı bulabilirsek..."</p>

  <p>"Şşş!"</p>

  <p>Bunu söyleyen altın maymundu. Kapının yanında çömelmiş, dinliyordu. Sonra diğerleri de duydu: Odaya doğru seğirten ağır ayak sesleri vardı.</p>

  <p>Mrs. Coulter zarfı ve saç tutamını Lord Roke'un eline tutuşturdu. Lord Roke onu alıp, gardırobun tepesine sıçradı. Anahtar kilitte gürültülü gürültülü dönerken Mrs.</p>

  <p>Coulter cininin yanına uzandı.</p>

  <p>"Nerede o? Ona ne yaptın? Dr. Cooper’a nasıl saldırdın?" dedi Başkan'ın sert sesi, yatağın üzerine ışık düşerken. Mrs. Coulter gözlerini gölgelemek için kolunu kaldırdı ve doğrulmaya çalıştı.</p>

  <p>"Misafirlerinizi eğlendirmeyi çok iyi biliyorsunuz," dedi uykulu uykulu. "Bu yeni bir oyun mu? Ne yapmam gerekiyor? Hem, Dr. Cooper kim?"</p>

  <p>Bahçe kapısındaki nöbetçi, Peder MacPhail ile birlikte içeri girdi ve odanın köşelerine, yatağın altına fener tuttu. Başkan’ın canı biraz sıkılmıştı: Mrs. Coulter’ın gözleri uykuluydu ve koridordan gelen parıltıda güçlükle görebiliyordu. Yatağından çıkmadığı açıktı.</p>

  <p>"Bir suç ortağın var," dedi. "Biri kolejimizin konuklarından birine saldırdı. Kim o? Buraya seninle birlikte gelen kim? Nerede?"</p>

  <p>"Neden bahsettiğinizi hiç bilmiyorum. Hem, bu nedir?"</p>

  <p>Doğrulmaya çalışırken yastığa dayadığı eli madalyonu bulmuştu. Mrs. Coulter durdu, madalyonu kaldırdı, iri iri açılmış uykulu gözlerle Başkan’a baktı. Lord Roke kadının muhteşem rol yeteneğine tanık oldu. Mrs. Coulter şaşkın şaşkın, "Ama bu benim... burada neler oluyor? Peder MacPhail, odaya kim girdi? Biri bunu benim boynumdan almış. Hem Lyra’nın saçı nerede? Burada çocuğumun bir bukle saçı vardı. Kim aldı onu? Neden? Neler oluyor?" dedi.</p>

  <p>Ayağa kalkmıştı. Saçı darmadağındı ve sesi tutkuluydu. Başkan'ın kendisi kadar şaşkın olduğu açıktı.</p>

  <p>Peder MacPhail bir adım geriledi ve elini başına götürdü.</p>

  <p>"Sizinle birlikte biri daha gelmiş olmalı. Bir suç ortağı olmalı," dedi hırıltılı bir sesle. "Nerede saklanıyor?"</p>

  <p>"Benim suç ortağım yok," dedi Mrs. Coulter öfkeyle.</p>

  <p>"Burada görünmez bir suikastçı varsa, ancak Şeytan’ın kendisi olabilir herhalde. Babasının çiftliği gibi dolaştığı açık olan Peder MacPhail nöbetçiye döndü. "Onu mahzene götür. Zincire vur. Bu kadınla ne yapacağımızı çok iyi biliyorum. Onu görür görmez düşünmeliydim."</p>

  <p>Mrs. Coulter çılgınca çevresine bakındı. Kısacık bir an için, Lord Roke'un tavanın yakınında ışıldayan gözlerine baktı. Adam onun yüzündeki ifadeyi hemen fark etti ve ne yapmasını istediğini hemen anladı.</p>
</body>
</html>
