<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1 class="sigil_not_in_toc" style="text-align: right;"><b>23</b></h1>

  <h1 id="sigil_toc_id_23" style="text-align: right;"><b>Çıkış Yolu Yok</b></h1>

  <div class="blok">
    <p class="girdisiz">Ve gerçeği bileceksin,<br class="1" />
    ve gerçek seni azat edecek...</p>

    <p class="ortala">•Aziz John•</p>
  </div>

  <p>"Will," dedi Lyra, "hayaletleri salıverdiğimiz zaman harpiler ne yapacak sence?"</p>

  <p>Çünkü yaratıklar gittikçe daha yüksek sesle haykırıyor, yaklaşıyorlardı ve sayıları devamlı artıyordu. Sanki loşluk kötü niyetli küçük kütlelere dönüşüyor ve kanatlarııyordu. Hayaletler onlara korkuyla bakıyordu.</p>

  <p>"Yaklaşıyor muyuz?" diye seslendi Lyra Leydi Salmakia'ya.</p>

  <p>"Az kaldı," diye seslendi leydi tepelerinde süzülerek. "Şu taşa tırmanırsan görürsün."</p>

  <p>Ama Lyra zaman harcamak istemiyordu. Tüm yüreğiyle, Roger için neşeli bir tavır takınmaya çalışıyordu, ama zihin gözüyle, iskelede bıraktığı küçük köpek Pan’ın sislerin arasında kaybolmasını görüyordu her an ve uluya uluya ağlamamak için kendini zar zor tutuyordu. Ama yapmak zorundaydı; Roger’ın hatırına umutlu olmak zorundaydı; her zaman öyle olmuştu.</p>

  <p>Yüz yüze gelmeleri oldukça ani oldu. Onca hayaletin ortasında beliriverdi, tanıdık yüzü solgundu, ama bir hayalet için olabildiğince sevinçliydi. Koşarak gelip Lyra'ya sarıldı.</p>

  <p>Ama Roger Lyra'nın kollarından duman gibi geçti ve Lyra onun küçük elinin kalbini kavradığını hissetse de, ellerin tutunacak gücü yoktu. Bir daha asla birbirlerine dokunamayacaklardı.</p>

  <p>Ama Roger fısıldayabiliyordu ve sesi şöyle dedi: "Lyra seni bir daha görebileceğimi sanmıyordum -öldüğünde buraya gelsende, çok daha büyük olacağını, yetişkin olacağını ve benimle konuşmak istemeyeceğini düşünüyordum.’’</p>

  <p>"Nedenmiş?"</p>

  <p>"Çünkü Pan cinimi Lord Asriel'in cininden kurtardığı zaman yanlış şeyi yaptım! Kaçmalıydık, onunla savaşmaya çalışmamalıydık! Sana doğru kaçmalıydık! O zaman cinimi bir daha ele geçiremezdi ve yamaç yıkıldığında o hâlâ benim yanımda olurdu!"</p>

  <p>"Ama bu senin suçun değildi aptal!" dedi Lyra. "Seni oraya götüren bendim. Diğer çocuklar ve çingenlerle geri dönmene izin vermeliydim. Benim suçumdu. Çok üzgünüm Roger, gerçekten, benim suçumdu, yoksa şimdi burada olmazdın."</p>

  <p>"Şey,” dedi Roger, "bilmiyorum. Belki de başka şekilde ölürdüm. Ama senin suçun değildi Lyra, anlamalısın ”</p>

  <p>Lyra ona inanmaya başladığını hissediyordu. Ama aynı zamanda, o zavallı küçük, soğuk şeyi görmek, o kadar yakında olduğu halde ulaşılmaz olduğunu bilmek yürek paralayıcıydı. Onun bileğini tutmak için uzandı ama parmakları boş havada kapandı. Ama Roger anladı ve Lyra'nın yanına oturdu.</p>

  <p>Diğer hayaletler biraz gerileyerek onları yalnız bıraktılar. Will de uzaklaştı, oturup elini kavradı. Yine kanıyordu. Tialys hayaletleri uzaklaştırmak için onların üstlerine üstlerine uçarken, Salmakia Will’in yarayla ilgilenmesine yardım etti.</p>

  <p>Ama Lyra ile Roger bunların hiçbirinin farkında değildi.</p>

  <p>"Sen ölü değilsin," dedi Roger. "Hâlâ yaşıyorsan buraya nasıl geldin? Pan nerede?"</p>

  <p>"Ah, Roger -onu kıyıda bırakmak zorunda kaldım- yaptığım en kötü şeydi, içimi çok acıttı -nasıl acıdığını bilirsin- oracıkta durup baktı, ah, katil gibi hissettim kendimi Roger ama mecburdum, yoksa nasıl gelebilirdim?"</p>

  <p>"Öldüğümden beri seninle konuşuyormuşum gibi yapıyorum," dedi Roger. "Seninle konuşabilmeyi çok istedim, çok diledim... Yalnızca dilekte bulunabiliyorum, ben ve tüm diğer ölüler, çünkü burası korkunç bir yer Lyra, umutsuz, öldüğün zaman hiç değişiklik olmuyor ve o kuşa benzeyen şeyler... Ne yaptıklarını biliyor musun?</p>

  <p>Sen dinlenmek için uzanana kadar bekliyorlar -asla doğru düzgün uyuyamıyorsun, yalnızca uyukluyorsun- ve sessizce yanına gelip, yaşarken yaptığın bütün kötü şeyleri fısıldıyorlar, bu yüzden asla unutamıyorsun. Seninle ilgili en kötü şeyleri biliyorlar. Korkunç hissetmeni, yaptığın bütün kötü ve aptalca şeyleri düşünüp durmanı nasıl sağlayacaklarını biliyorlar. Ve aklından geçen bütün açgözlü ve kaba düşünceleri, hepsini biliyorlar ve seni utandırıyorlar, kendinden nefret etmene sebep oluyorlar... Ama oralardan kaçamıyorsun."</p>

  <p>"Şey," dedi Lyra, "dinle."</p>

  <p>Jordan Koleji’nde yaramazlık planlarken yaptıkları gibi, küçük hayalete doğru eğilip sesini alçaltarak sözlerine devam etti:</p>

  <p>"Muhtemelen bilmiyorsun, ama cadıların -Serafina Pekkala'yı hatırlarsın- cadıların benimle ilgili bir kehaneti var. Bildiğimi bilmiyorlar -kimse bilmiyor. Daha önce kimseye bundan bahsetmedim. Ama ben Trollesund'dayken Çingen Farder Coram beni cadı konsülü Dr. Lanselius'u görmeye götürdü ve konsül bana bir tür sınav yaptı. Aletiyometreyi gerçekten okuyup okuyamadığımı kanıtlamak için, dışarı çıkıp doğru bulut çamı parçasını seçmem gerektiğini söyledi.</p>

  <p>"Eh, bunu yaptım ve sonra çabucak içeri girdim, çünkü hava soğuktu ve yalnızca bir saniye sürdü, kolaydı.</p>

  <p>Konsül Farder Coram'la konuşuyordu ve onları duyabildiğimi bilmiyorlardı. Cadıların benim hakkında bir kehaneti olduğunu söyledi. Büyük ve önemli bir şey yapaçakmışım ve bu bir başka dünyada olacakmış...</p>

  <p>"Yalnız, bundan hiç bahsetmedim ve sonra unuttum herhalde, çok şey olup bitiyordu. Bu yüzden aklımdan uçup gitti. Pan'la bile konuşmadım, çünkü bana gülerdi herhalde.</p>

  <p>"Ama sonra, Mrs. Coulter beni yakaladı ve uyuttu. Rüya görüyordum ve bu konuda da rüya gördüm, rüyamda seni de gördüm. Ve Çingen Ma Costa'yı hatırladım -sen de hatırlıyorsundur- Jericho'da, Simon, Hugh ve diğerleriyle bindiğimiz tekne onlarınkiydi..."</p>

  <p>"Evet! Neredeyse ta Abingdon'a kadar gidecektik! Yaptığımız en güzel şey buydu Lyra! Bunu asla unutmayacağım, bin sene burada ölü kalsam bile..."</p>

  <p>"Evet, ama dinle -Mrs. Coulter’dan ilk kaçtığımda, tamam mı, Çingenleri yine buldum ve bana baktılar ve...</p>

  <p>Ah, Roger, o kadar çok şey öğrendim ki şaşarsın -ama en önemlisi şu: Ma Costa bana, ruhumda cadı-yağı bulunduğunu, Çingenler su insanlarıyken, benim ateş insanı olduğumu söyledi.</p>

  <p>"Sanırım beni cadı kehanetine hazırlıyordu. Önemli bir şey yapacağımı biliyorum. Konsül Dr. Lanselius, olay gerçekleşene kadar kaderimi öğrenmemem gerektiğini söyledi -asla bu konuda soru soramam... Bu yüzden ben de hiç sormadım. Ne olabileceğini düşünmedim bile. Hatta aletiyometreye bile sormadım.</p>

  <p>"Ama artık bildiğimi sanıyorum. Ve seni yine bulmam bir tür kanıt. Yapmam gereken Roger, kaderim, bütün hayaletlerin ölüler diyarından sonsuza dek çıkmasını sağlamak. Ben ve Will -hepinizi kurtarmalıyız. Bu olduğundan eminim. Öyle olmalı. Çünkü Lord Asriel, babam.— Ölüm ölecek, dedi. Ama ne olacağını bilmiyorum. Henüz onlara söylememelisin, söz ver. Demek istediğim, orada dayanamayabilirsiniz. Ama..."</p>

  <p>Roger konuşmaya can atıyordu, bu yüzden Lyra sustu.</p>

  <p>"Ben de sana bunu söylemek istiyordum!" dedi. "Onlara, tüm diğer ölülere söyledim, senin geleceğini söyledim. Tıpkı gelip Bolvangar'daki çocukları kurtarman gibi! Yapacak biri varsa, o Lyra'dır dedim. Doğru olmasını dilediler, bana inanmak istediler, ama aslında inanmadılar, anlayabiliyordum.</p>

  <p>"Her şeyden önce," diye devam etti, "buraya gelen bütün çocuklar, ama her biri, en başta eminim babam gelip beni alır, eminim annem nerede olduğumu öğrenir öğrenmez beni eve götürür diyorlar. Anneleri ya da babaları olmazsa arkadaşları, dedeleri, ama biri mutlaka gelip onları kurtaracak oluyor. Ama hiç gelmiyorlar. Bu yüzden, senin geleceğini söylediğimde kimse bana inanmadı. Ama haklı çıktım!"</p>

  <p>"Evet," dedi Lyra, "şey, Will olmasa yapamazdım. Şuradaki Will, onlar da Şövalye Tialys ile Leydi Salmakia. Anlatacak o kadar çok şey var ki Roger..."</p>

  <p>"Will kim? Nereden gelmiş?"</p>

  <p>Lyra sesinin değiştiğini, daha dik oturduğunu, hatta bakışlarının değiştiğini fark etmeden, Will'le karşılaşmasını, keskin bıçak için verilen savaşı anlattı. Nasıl fark edebilirdi ki? Ama Roger değişmeyen ölülerin hüzünlü sessiz kıskançlığı ile bunu gördü.</p>

  <p>Bu arada Will ve Gallivespianlar biraz ötede, sessizce konuşuyorlardı.</p>

  <p>"Sen ve kız ne yapacaksınız?" dedi Tialys.</p>

  <p>"Bu dünyayı açıp hayaletleri salıvereceğiz. Bıçak bunun için bende."</p>

  <p>Will hiç bu kadar şaşkın yüzler görmemişti, hele fikrine güvendiği kişilerde hiç. Bu ikisine büyük saygı duymaya başlamıştı. Birkaç dakika sessizce oturdular ve sonra Tialys konuştu:</p>

  <p>"Bu her şeyi bozar. Vurabileceğin en büyük darbe olur. Bundan sonra Otorite güçsüz kalır."</p>

  <p>"Bunu nasıl tahmin edebilirler ki?" dedi leydi. "Hiç yoktan karşılarına çıkacak bu!"</p>

  <p>"Peki, sonra?" diye sordu Tialys Will’e.</p>

  <p>"Sonra mı? Şey, sonra bizim de buradan çıkmamız ve cinlerimizi bulmamız gerekir, herhalde. Sonrayı düşünmeyin. Şimdiyi düşünmek yeterli. Hayaletlere hiçbir şey söylemedim, ne olur ne olmaz... belki işe yaramaz diye.</p>

  <p>Bu yüzden sizde söylemeyin. Şimdi açabileceğim bir dünya bulacağım, ama o harpiler izliyor. Bu yüzden, yardım etmek istiyorsanız, ben bunu yaparken siz gidip onların dikkatini dağıtın."</p>

  <p>Gallivespianlar hemen yusufçuklarını mahmuzlayıp loş havada yükseldiler ve harpilerin at sineği sürüleri kadar yoğun olduğu yere tırmandılar. Will büyük böceklerin harpilerin arasında korkusuzca uçmasını izledi. Sanki harpiler, ne kadar büyük olurlarsa olsunlar, sinektiler ve yusufçuklar onları kapabilirdi. Will, yusufçukların açık gökyüzünde olmayı, yine parlak suların üzerinde süzülmeyi ne kadar çok istiyor olması gerektiğini düşündü.</p>

  <p>Sonra bıçağı çıkardı. Ve harpiler hemen ona haykırmaya başladılar -annesi hakkında sataşıyorlardı. Will durdu. Bıçağı indirdi ve zihnini boşaltmaya çalıştı.</p>

  <p>Yine denedi ve sonuç aynı oldu. Gallivespianların haşinliğine rağmen onların yukarıda patırtı yaptığını duyabiliyordu. O kadar çoktular ki, iki Gallivespian onları durdurmak için çok şey yapamıyordu.</p>

  <p>Eh, böyle olacaktı demek ki. İşi kolaylaşmayacaktı.</p>

  <p>Bu yüzden Will zihnini gevşetti, çevresiyle ilgisini kesti ve bıçağı gevşekçe tutarak, hazır hissedene kadar oracıkta oturdu.</p>

  <p>Bu sefer bıçak havayı hemen kesti -ve kayayla karşılaştı. Bir başka dünyada yeraltına denk gelen bir pencere açmıştı. Kapadı ve yine denedi.</p>

  <p>Yine aynı şey oldu, ama Will bunun farklı bir dünya olduğunu anladı. Daha önce de pencereler açmış, kendini bir başka dünyada, havada bulmuştu, bu yüzden bu sefer yeraltına pencere açmak onu şaşırtmamalıydı, ama huzursuz ediciydi.</p>

  <p>Bir sonraki seferde, öğrendiği gibi dikkatle yokladı, bıçağın ucunun yerin aynı hizada olduğunu anlatan yankıyı aramasına izin verdi. Ama nereyi yoklarsa yoklasın temas yanlıştı. Pencere açabileceği hiçbir dünya yoktu- nereye dokunursa dokunsun, hep kayaya rastlıyordu.</p>

  <p>Lyra yolunda gitmeyen bir şey olduğunu sezmişti. Roger’ın hayaletiyle sohbet ettiği yerden fırladı ve Will’in yanına seğirtti.</p>

  <p>"Ne oldu?" dedi sessizce.</p>

  <p>Will durumu anlattı ve ekledi: "Pencere açabileceğimiz bir dünya bulmak için başka yere gitmemiz gerekecek. Ama o harpiler buna izin vermeyecekler. Hayaletlere ne planladığımızı söyledin mi?"</p>

  <p>"Hayır. Yalnızca Roger'a. Ve kimseye anlatmamasını söyledim. Ben ne dersem yapacak. Ah, Will, korkuyorum, çok korkuyorum. Buradan hiç çıkamayabiliriz. Ya sonsuza dek burada kısılı kalırsak?"</p>

  <p>"Bıçak kayayı kesebilir. Gerekirse, kayalarda tünel açarız. Bu uzun sürer. Umarım zorunlu kalmayız, ama yapabiliriz. Endişelenme."</p>

  <p>"Evet. Haklısın. Elbette yapabiliriz."</p>

  <p>Ama Will'in çok hasta olduğunu düşünüyordu. Yüzü acıyla gerilmiş, gözlerinin altı morarmıştı ve eli titriyordu. Parmakları yine kanamaya başlamıştı. Lyra'nın hissettiği kadar hasta görünüyordu. Cinleri olmadan daha fazla dayanamazlardı. Kendi hayaletinin bedeninin içinde sindiğini hissediyordu. Pan'a duyduğu özlemle, kollarını sıkı sıkı kendine doladı.</p>

  <p>Ama bu arada hayaletler yaklaşıyorlardı, zavallıcıklar, ve özellikle çocuklar Lyra'dan uzak duramıyorlardı.</p>

  <p>"Lütfen,” dedi bir kız, "geri döndüğünde bizi unutmayacaksın, değil mi?”</p>

  <p>"Hayır," dedi Lyra, "asla."</p>

  <p>"Onlara bizden bahsedecek misin?"</p>

  <p>"Söz veriyorum. Adın ne?"</p>

  <p>Ama zavallı kız utanmıştı: Çünkü adını unutmuştu.</p>

  <p>Arkasını dönüp yüzünü sakladı ve bir oğlan araya girdi:</p>

  <p>"Unutmak daha iyi bence. Ben de benimkini unuttum. Buradaki bazıları yeni ve kim olduklarını hâlâ hatırlıyorlar. Aramızda, binlerce senedir burada olan çocuklar var. Bizden büyük değiller ve çok şey unutmuşlar. Güneş ışığı dışında. Bunu kimse unutmuyor. Bir de rüzgarı."</p>

  <p>"Evet," dedi bir başkası, "bize bundan bahset!"</p>

  <p>Daha daha fazla çocuk, Lyra'dan hatırladıkları şeyleri -güneşi, rüzgarı, gökyüzünü- ve unuttukları şeyleri, örneğin oyun oynamayı anlatmasını isteyerek seslerini yükselttiler. Lyra Will'e döndü ve fısıldadı: "Ne yapayım Will?'</p>

  <p>" "Anlat onlara."</p>

  <p>"Korkuyorum. Orada -harpilerle- olanlardan sonra..."</p>

  <p>"Onlara gerçeği anlat. Biz harpileri uzak tutarız."</p>

  <p>Lyra ona kuşkuyla baktı. Aslında kuruntudan deli oluyordu. Gittikçe daha yakına toplanan hayaletlere döndü.</p>

  <p>"Lütfen!” diye fısıldıyorlardı. "Sen dünyadan yeni geldin! Anlat bize, anlat! Bize dünyayı anlat!"</p>

  <p>Biraz ötede bir ağaç vardı -kemik beyazı dallarını soğuk gri gökyüzüne uzatan ölü bir kütükten ibaretti. Lyra zayıf hissettiğinden, aynı anda hem yürüyüp hem konuşabileceğini düşünmediğinden, oturmak için ağaca yöneldi. Hayalet kalabalığı ona yer açmak için itişip kakışarak kenara çekildiler.</p>

  <p>Ağaca yaklaştıklarında Tialys Will'in eline kondu ve Will'in başını eğip dinlemesini işaret etti.</p>

  <p>"Geri geliyorlar," dedi sessizce, "şu harpiler. Daha da fazlası. Bıçağını hazır et. Leydi ve ben elimizden geldiğince uzak tutarız, ama savaşman gerekebilir."</p>

  <p>Will Lyra'yi endişelendirmeden bıçağı kınında gevşetti ve elini yakınında tuttu. Tialys yine havalandı ve Lyra ağaca ulaşıp, kalın köklerden birine oturdu.</p>

  <p>Çevresine o kadar çok ölü toplandı ve iri iri açılmış gözlerle, umutla o kadar yanaştılar ki, Will onları geri durmaya ve yer açmaya zorlamak zorunda kaldı. Ama Roger'ın kalmasına izin verdi, çünkü o gözlerini Lyra'ya dikmiş, tutkuyla dinliyordu.</p>

  <p>Lyra bildiği dünyayı anlatmaya başladı.</p>

  <p>Onlara, Roger ile birlikte Jordan Koleji'nin çatısına tırmanmalarını, bacağı kırılmış bir ekinkargası bulmalarını ve uçacak hale gelene kadar ona bakmalarını anlattı. Toz ve örümcek ağları ile kaplı şarap mahzenlerinde keşif gezisine çıkmalarını, kanarya içmelerini ya da belki Tokay da olabilirdi, Lyra aradaki farkı bilmiyordu- ve sarhoş olmalarını anlattı. Roger'ın hayaleti gurur ve çaresizlikle başını sallayıp fısıldayarak dinliyordu: "Evet, evet! Böyle oldu, doğru!"</p>

  <p>Lyra sonra, Oxfordlular ile kil pişirenler arasındaki büyük savaşı anlattı.</p>

  <p>İlk önce Kil Yatakları’nı tarif etti, hatırladığı her şeyi aktardığından emin oldu, geniş kızıl-sarı çamur çukurlarını, halatlı ekskavatörleri, tuğladan büyük arı kovanlarına benzeyen tuğla ocaklarını anlattı. Onlara ırmak kıyısındaki söğüt ağaçlarını, onların altı gümüş rengi olan yapraklarını tarif etti. Güneş iki günden fazla parladığında, kilin büyük düzgün plakalar halinde nasıl varıldığını, aradaki derin çatlakları, parmaklarınızı çatlaklara sokup kuru çamurdan bir plakayı yavaşça nasıl kaldırabildiğinizi, mümkün olduğunca büyük bir tabakayı kırmadan kaldırmaya çalıştıklarını anlattı. Tabakaların altı hâlâ ıslak olurdu, insanlara fırlatmak için idealdi.</p>

  <p>Ve sonra mekândaki kokuları tarif etti: tuğla ocaklarından yükselen dumanı, rüzgar güneybatıdan eserken ırmaktan gelen yaprak küfü kokusunu, kil pişirenlerin yediği fırınlanmış patateslerin sıcak kokusunu; savaklardan akıp çukurlara dolan suyun sesini, ayağınızı çamurdan kurtarmaya çalışırken ki yoğun çekiş hissini, nehir kapaklarının kille yoğunlaşmış suda çıkardığı ağır ıslak şaklamayı.</p>

  <p>Lyra tüm duyularına hitap ederek konuşurken, hayaletler daha da yanaştı, onun sözleriyle beslendiler, etleri, derileri, sinirleri ve duyuları olduğu zamanları hatırladılar ve bu yüzden hiç susmamasını dilediler.</p>

  <p>Sonra Lyra kil pişirenlerin çocuklarının her zaman şehirlilerle savaştığını, ama ağır ve aptal olduklarını, beyin yerine kil taşıdıklarını, buna karşın şehirlilerin serçeler kadar zeki ve hızlı olduğunu anlattı. Ve bir gün tüm şehirlilerin anlaşmazlıklarını bir kenara bırakarak, Kil Yataklarına üç yönden saldırmak için plan yapmalarını, kil pişirenlerin çocuklarını ırmak kıyısında kıstırmalarını birbirlerine avuç avuç ağır kil fırlatmalarını, onların çamurdan şatolarına saldırıp yıkmalarını, kaleleri mermiye dönüştürmelerini, sonunda havanın, yerin ve suyun birbirine karışmasını ve bütün çocukların tepeden tırnağa çamura bulanıp tıpatıp aynı görünmelerini, hiçbirinin hayatları boyunca bundan fazla eğlenmediğini anlattı.</p>

  <p>Sözlerini bitirdiği zaman bitkinlik içinde Will'e baktı. Sonra şok geçirdi.</p>

  <p>Sessizce çevresini almış hayaletlere ve yakındaki canlı yoldaşlarına ek olarak, başka seyirciler de vardı. Ağacın dalları o kar kuşsu şekillerle dolmuştu, kadın yüzleri ciddi ifadelerle, büyülenmiş gibi onu izliyorlardı.</p>

  <p>Lyra aniden korkuya kapılarak doğruldu, ama onlar kıpırdamadılar.</p>

  <p>"Siz,” dedi Lyra çaresizlikle, "önceden, size bir şey anlatmaya çalıştığımda bana saldırdınız. Şimdi sizi durduran ne? Hadi, pençelerinizle paralayın beni, beni de hayalet yapın!"</p>

  <p>"Yapacağımız en önemsiz şey bu olacak," dedi ortadaki harpi, İsimsiz'in kendisi. "Beni dinle. Binlerce sene önce, İlk hayaletler buraya geldiğinde, Otorite bize herkesin en kötü taraflarını görme gücü verdi ve o zamandan bu yana en kötüsüyle beslendik, öyle ki kanımız kötülükle doldu ve yüreklerimiz bile hastalandı.</p>

  <p>"Ama yine de, beslenebileceğimiz tek şey oydu. Sahip olduğumuz tek şey! Ve şimdi, senin üst dünyaya bir yol açıp, tüm hayaletleri oraya götürmeyi planladığını öğreniyoruz..."</p>

  <p>Kötücül sesi bir milyon fısıltıyla boğuldu. Sanki onu işiten her hayalet sevinç ve umutla bağırmaya başlamıştı. Ama harpiler hayaletler susana kadar haykırdılar ve kanatlarını çırptılar.</p>

  <p>"Evet," diye haykırdı İsimsiz, "onları götür bakalım! Biz ne yapacağız? Sana ne yapacağımızı söyleyeyim: Bundan sonra hiçbir şeyden kaçınmayacağız. Buradan geçen her hayaleti incitecek, kirletecek, yırtıp parçalayacağız ve onları korku, pişmanlık ve kendi kendine duydukları nefretle deliye dönmüş halde göndereceğiz. Burası kıraç topraklar; biz onu cehennem edeceğiz!"</p>

  <p>Bütün harpiler haykırarak eğlendiler ve ağaçtan havalanıp hayaletlere saldırdılar, onların dehşet içinde kaçışmasına sebep oldular. Lyra Will’in koluna yapıştı. "Ele verdiler, artık yapamayız -bizden nefret ederler- onlara ihanet ettiğimizi düşünürler! Durumu iyileştiremedik, daha da kötüleştirdik!”</p>

  <p>"Sessiz ol," dedi Tialys. "Ümitsizliğe kapılma. Onları geri çağır ve bizi dinlemelerini sağla.”</p>

  <p>Will bağırdı: ”Geri dönün! Geri dönün, hepiniz! Geri dönün ve dinleyin!"</p>

  <p>Harpiler hevesli, aç ve ıstırap verme arzusu dolu yüzlerle teker teker dönüp ağaca uçtular. Hayaletler de geri döndü. Şövalye yusufçuğunu Salmakia'ya bıraktı ve yeşil giyimli, siyah saçlı küçük, gergin şekil hepsinin onu görebileceği bir kayanın üzerine atladı.</p>

  <p>"Harpiler," dedi, "size bundan daha iyi bir şey önerebiliriz. Sorularımı dürüstçe yanıtlayın ve söyleyeceklerimi dinleyin, ondan sonra karar verin. Lyra duvarın dışında sizinle konuştuğunda, ona saldırdınız. Bunu neden yaptınız?"</p>

  <p>"Yalanlar!" diye haykırdı tüm harpiler. "Yalanlar ve hayalet!"</p>

  <p>"Ama şimdi konuştuğunda hepiniz onu dinlediniz, her biriniz ve sessiz kaldınız, yerinizden kıpırdamadınız. Bunun sebebi neydi?"</p>

  <p>"Çünkü doğruydu," dedi İsimsiz. "Çünkü gerçeği söylüyordu. Çünkü gerçek besleyiciydi. Çünkü bizi besledi. Çünkü elimizde değildi. Çünkü doğruydu. Çünkü kötülükten başka bir şey olduğundan haberimiz yoktu. Çünkü bize dünyadan, güneşten, rüzgardan ve yağmurdan haber getirdi. Çünkü doğruydu."</p>

  <p>"O zaman," dedi Tialys, "sizinle pazarlık edelim. Buraya gelen hayaletlerde sırf kötülük, zalimlik ve açgözlülük görmek yerine, bundan sonra her hayaletten hayatlarının hikâyesini anlatmasını isteme hakkına sahip olacaksınız ve onlar da dünyada gördükleri, dokundukları, işittikleri, sevdikleri, bildikleri şeyleri dürüstlükle anlatacaklar. Bu hayaletlerin her birinin birer hikâyesi var; gelecekte buraya gelen her birinin, dünya hakkında anlatacak gerçek şeyleri olacak. Sizin de onları dinleme hakkınız olacak ve onlar size anlatmak zorunda kalacak."</p>

  <p>Lyra küçük casusun cüretine hayret etti. Onlara hak ihsan etme gücüne sahipmiş gibi, nasıl konuşabiliyordu bu yaratıklarla? Her an içlerinden biri onu kapabilir, pençeleri ile parça parça edebilir, yükseğe taşıyıp yere fırlatabilir, ezebilirdi. Ama o orada gururla, korkusuzca durmuş, onlarla pazarlık ediyordu! Ve harpiler dinlediler, yüzlerini birbirlerine çevirerek alçak seslerle konuştular. Bütün hayaletler sessizlik içinde korkuyla izliyorlardı.</p>

  <p>Sonra İsimsiz onlara döndü.</p>

  <p>"Bu yeterli değil," dedi. "Bundan daha fazlasını istiyoruz. Eski düzende bir görevimiz vardı. Bir konumumuz ve işimiz vardı. Otorite'nin emirlerini titizlikle yerine getirdik ve bunun karşılığında şereflendirildik. Nefret edildik, bizden korkuldu, ama yine de şereflendiriliyorduk. Şimdi şerefimize ne olacak? Buradan çıkıp yine dünyaya girebiliyorlarsa, hayaletler neden bizi dikkate alsınlar? Gururumuz var bizim ve gururumuzdan vazgeçmemize izin vermemelisiniz! Şerefli bir yere ihtiyacımız var! Bir göreve, yapacak bir işe ihtiyacımız var. Bu, hak ettiğimiz saygıyı bize kazandırır!"</p>

  <p>Dalların üzerinde mırıldanarak, kanatlarını kaldırarak kıpırdandılar. Ama bir an sonra Salmakia da fırlayıp şövalyeye katıldı ve seslendi.</p>

  <p>"Çok haklısınız. Herkesin önemli bir işi olmalı, onlara şeref getiren, gururla yapabilecekleri bir iş. Sizin işiniz de şu, yalnızca sizin yapabileceğiniz bir iş, çünkü siz buranın koruyucuları ve bakıcılarısınız. İşiniz hayaletleri göl kıyısındaki iskeleden almak, ölüler diyarından geçirmek, dünyaya açılan yeni pencereye getirmek olacak. Bu rehberlik işinin karşılığında, adil ve hakkaniyetli bir ücret olarak, size hikâyelerini anlatacaklar. Bu size uygun geliyor mu?"</p>

  <p>İsimsiz, kız kardeşlerine baktı. Hepsi başlarını salladılar. İsimsiz konuştu:</p>

  <p>"Ve yalan söylerlerse ya da bir şey saklarlarsa, ya da bize anlatacak hiçbir şeyleri yoksa onlara rehberlik etmeyi reddetme hakkımız var. Dünyada yaşıyorlarsa, görmeli, dokunmalı, işitmeli, sevmeli ve öğrenmeliler. Herhangi bir şey öğrenecek zamanları olmayan bebekler için istisna yaparız, ama bunun dışında, buraya hiçbir şey getirmeden gelmişlerse, onları çıkış yoluna götürmeyiz."</p>

  <p>"Bu adil," dedi Salmakia ve diğer yolcular da onayladılar. Böylece bir anlaşma yaptılar. Ve Lyra'nın hikâyesi karşılığında, yolcuları ve keskin bıçağı ölüler diyarındaki, yukarı dünyaya yakın bir noktaya götürmeyi önerdiler. Çok uzaktı, tünellerden ve mağaralardan geçilerek gidiliyordu, ama onlara sadakatle yol göstereceklerdi ve tüm hayaletler de takip edebilecekti.</p>

  <p>Ama daha onlar yola çıkmadan bir ses bağırdı, bir fısıltı ne kadar bağırabilirse, o kadar yüksek sesle bağırmıştı. Bu, öfkeli ve tutkulu bir yüze sahip zayıf bir adamdı. Adam şöyle diyordu:</p>

  <p>"Ne olacak peki? Ölüler dünyasından ayrıldığımızda yine yaşayacak mıyız? Yoksa cinlerimiz gibi kaybolup gidecek miyiz? Kardeşlerim, bize ne olacağını öğrenmeden bu çocuğun peşinden gitmeyelim!"</p>

  <p>Diğerleri soruyu tekrarladı: "Evet, bize nereye gideceğimizi söyle! Ne beklememiz gerektiğini söyle! Bize ne olacağını bilmezsek gitmeyiz!"</p>

  <p>Lyra çaresizlik içinde Will'e döndü, ama o, "Onlara gerçeği söyle," dedi. "Aletiyometreye sor ve ne diyorsa onlara aktar."</p>

  <p>"Tamam," dedi Lyra.</p>

  <p>Lyra altın aleti çıkardı. Yanıt hemen geldi. Lyra aletiyometreyi kaldırdı ve ayağa kalktı.</p>

  <p>"Olacak olan şu," dedi "ve bu doğru, tamamen doğru. Siz buradan çıktığınızda, sizi oluşturan zerreler gevşeyip, tıpkı cinleriniz gibi dağılacak; ölen insan gördüyseniz, bunun neye benzediğini bilirsiniz. Ama cinleriniz artık hiçbir şey değil; onlar her şeyin parçası. Onları oluşturan atomlar havaya, rüzgara, ağaçlara, toprağa ve bütün canlı varlıklara karıştılar. Asla yok olmayacaklar. Her şeyin bir parçasını oluşturuyorlar. Sizin başınıza gelecek olan da tam olarak bu, yemin ederim, şerefim üzerine söz veririm. Dağılacaksınız, bu doğru, ama açıklıkta olacaksınız, bir kez daha yaşayan her şeyin parçası olacaksınız ."</p>

  <p>Kimse konuşmadı. Cinlerin nasıl dağıldığını görmüş olanlar şimdi bunu hatırlıyordu ve görmeyenler hayal ediyorlardı. Genç bir kadın öne çıkana kadar kimse konuşmadı. Kadın yüzyıllar önce şehit olmuştu. Çevresine bakındı ve şöyle dedi:</p>

  <p>"Biz yaşarken, bize öldüğümüzde cennete gideceğimizi söylediler. Cennetin sevinç ve ihtişam dolu bir yer olduğunu, sonsuza dek azizler ve meleklerle birlikte olacağımızı, mutluluk içinde Yüce Tanrı'ya şükredeceğimizi söylediler. Bize söyledikleri buydu işte. Ve bu, bazılarımızın yaşamlarını adamalarına, diğerlerinin ise senelerini yalnız başına dua ederek geçirmelerine yol açtı. Bu arada hayatın coşkusu çevremizde gelip geçiyordu ve biz hiç farkında değildik.</p>

  <p>"Ölüler diyarı bir ödül ya da ceza yeri değil. Burası bir hiçlik diyarı. İyiler gibi kötüler de geliyor ve hepimiz hiçbir özgürlük, sevinç, uyku, dinlenme ve huzur umudu olmadan bu loşlukta çürüyoruz.</p>

  <p>"Ama şimdi bu çocuk bize bir çıkış yolu öneriyor ve ben onu takip edeceğim. Eğer bu yok olmak anlamına geliyorsa dostlarım, ona kucak açıyorum, çünkü hiçbir önemi olmayacak, yine binlerce çimende, milyonlarca yaprakta yaşıyor olacağız, yağmur damlaları olup yağacağız, taze rüzgar olup eseceğiz, yıldızların ve ayın altında ışıldayan çiy damlaları olacağız, yine orada, dışarıda, her zaman bizim gerçek yuvamız olan fiziksel dünyada olacağız.</p>

  <p>"Bu yüzden size sesleniyorum: Çocukla birlikte, gökyüzüne gelin!"</p>

  <p>Ama keşişe benzeyen bir adamın hayaleti kadının hayaletini kenara itti: Zayıftı ve ölümde bile solgundu, kara, hararetli gözleri vardı. Adam haç çıkardı, bir dua mırıldandı ve sonra konuştu:</p>

  <p>"Bu acı bir mesaj, hüzünlü ve zalim bir şaka. Gerçeği göremiyor musunuz? Bu bir çocuk değil. Bu Şer Varlık’ın ajanı! İçinde yaşadığımız dünya bir yozlaşmışlık ve gözyaşı vadisiydi. Oradaki hiçbir şey bizi tatmin edemiyordu. Ama Yüce Tanrı tüm sonsuzluk için bize bu kutsal yeri, bu cenneti bahşetti. Burası düşük ruhlara kasvetli ve çorak geliyor, ama imanlı gözler için burası süt ve balın taştığı, meleklerin tatlı ilahileriyle yankılanan bir yer. Burası gerçekten cennet! Bu kötü kızın vaatlerinin hepsi yalan. Sizi cehenneme götürmek istiyor! Onunla giderseniz, başınıza geleceklerden siz sorumlusunuz. Gerçek imana sahip olan yoldaşlarım ve ben burada, kutsal cennetimizde kalacağız ve tüm sonsuzluğu, bize doğruyu yanlıştan ayırma gücünü veren Yüce Tanrı'ya hamdederek geçireceğiz.”</p>

  <p>Bir daha haç çıkardı, sonra o ve yoldaşları dehşet ve tiksinti içinde sırtlarını döndüler.</p>

  <p>Lyra şaşakalmıştı. Yanılmış olabilir miydi? Büyük bir hata mı yapıyordu? Çevresine bakındı: Her yerde loşluk ve keder vardı. Ama daha önce de görünüşe aldanıp yanıldığı olmuştu. Güzelim gülümsemesi ve tatlı kokulu ihtişamı yüzünden Mrs. Coulter'a güvenmişti. Her şeyi yanlış anlamak çok kolaydı; ona rehberlik edecek cini olmadığından, belki bu konuda da yanılıyordu.</p>

  <p>Ama Will kolunu sarsıyordu. Sonra ellerini Lyra'nrn yüzüne götürdü ve kabaca tuttu.</p>

  <p>"Bunun doğru olmadığını biliyorsun," dedi Will, "çünkü hissedebiliyorsun. Onu dikkate alma! Onun yalan söylediğini herkes görüyor. Ve bize güveniyorlar. Hadi gel, yola çıkalım."</p>

  <p>Lyra başını salladı. Bedenine ve duyularının ona anlattıklarına güvenmek zorundaydı. Pan olsa, böyle yapacağını biliyordu.</p>

  <p>Böylece yola çıktılar ve milyonlarca hayalet de onları izledi. Arkalarında, çocukların göremeyeceği kadar uzakta, ölüler dünyasının sakinleri olanları duymuştu ve büyük yürüyüşe katılmaya "geliyorlardı. Tialys ve Salmakia bakmak için geriye uçtular ve orada kendi halklarını da görünce sevindiler. Otorite'nin sürgün ve ölümle cezalandırdığı bütün bilinçli varlıklar oradaydı. Aralarında, Mary Malone'nun görse tanıyacağı <i>mulefa</i> gibi, hiç de insansı olmayan varlıklar ve onlardan daha da tuhaf hayaletler vardı.</p>

  <p>Ama Will ve Lyra'nın geriye dönüp bakacak gücü yoktu; tek yapabildikleri harpilerin peşinden yürümek ve umut etmekti.</p>

  <p>"Neredeyse başardık, değil mi Will'" diye fısıldadı Lyra. "Bitti sayılır, değil mi?"</p>

  <p>Will bilemiyordu. Ama o kadar hasta ve zayıf hissediyorlardı ki, "Evet, bitti sayılır, başardık sayılır. Yakında buradan çıkacağız," dedi.</p>
</body>
</html>
