<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1 class="sigil_not_in_toc" style="text-align: right;"><b>3</b></h1>

  <h1 id="sigil_toc_id_3" style="text-align: right;"><b>Leş Yiyiciler</b></h1>

  <div class="blok">
    <p class="girdisiz">Şövalyenin kemikleri toza,<br class="1" />
    iyi kılıcı pasa dönüştü, ve ruhu,<br class="1" />
    umarım, Azizlerin yanındadır.<br class="1" /></p>

    <p class="ortala">•S. T. Coleridge•</p>
  </div>

  <p>Enara Gölü cadılarının klan kraliçesi Serafina Pekkala bulanık Arktik göklerinde ağlaya ağlaya uçuyordu. Öfke, korku ve vicdan azabıyla ağlıyordu: Coulter denen, öldürmeye yemin ettiği kadına öfke; sevgili ülkesine olanlardan korku ve vicdan azabı... Vicdan azabıyla daha sonra yüzleşecekti.</p>

  <p>Bir yandan da, aşağıda uzanan, erimeye yüz tutmuş buzlu zirveye, sel basmış ovadaki ormana, kabarmış denize bakıyor ve yüreği burkuluyordu.</p>

  <p>Ama anayurdunu ziyaret etmek ve kız kardeşlerini teselli edip, cesaretlendirmek için durmadı. Bunun yerine kuzeye, daha kuzeye, Svalbard'ın, zırhlı ayı Iorek Byrnison’un krallığının sislerine ve fırtınalarına doğru uçtu.</p>

  <p>Ana adayı zor tanıdı. Dağlar çıplak ve siyahtı, güneşe sırtını dönmüş birkaç saklı vadinin gölgeli köşelerinde birazcık kar kalmıştı yalnızca; ama senenin bu vaktinde güneşin burada ne işi vardı ki zaten? Doğa tamamen altüst olmuştu.</p>

  <p>Ayı-kralı bulması gününün büyük kısmını aldı. Onu adanın kuzey kenarındaki kayaların arasında, bir morsun peşinden hızla yüzerken buldu. Ayıların suda avlanması daha zordu: Toprak buzla kaplı ve memeliler nefes almak için yüzeye çıkmak zorundayken, ayılar kamuflaj avantajını kullanıyor ve avlarını alışık olduğu ortamın dışında yakalıyordu. İşlerin böyle yürümesi gerekiyordu.</p>

  <p>Ama Iorek Byrnison açtı ve kudretli morsun keskin dişleri bile onu uzak tutamadı. Serafina yaratıkların beyaz deniz serpintilerini kırmızıya dönüştürerek savaşmasını izledi. Iorek'in mors leşini dalgaların içinden çıkarmasını, ziyafet sırasının kendilerine gelmesini saygılı bir mesafeden bekleyen hırpani üç kürklü tilkinin bakışları altında geniş kayalık çıkıntıya taşımasını izledi.</p>

  <p>Ayı-kral yemeğini bitirdiğinde Serafina onunla konuşmak için aşağı doğru uçtu. İşte, vicdan azabıyla yüzleşme zamanı gelmişti.</p>

  <p>"Kral Iorek Byrnison," dedi, "lütfen, sizinle konuşabilir miyim? Silahlarımı yere bırakıyorum."</p>

  <p>Yayını ve oklarını aralarında duran ıslak kayanın üzerine bıraktı. Iorek silahlara kısa bir bakış fırlattı. Serafina, ayının yüzü duygularını yansıtabiliyor olsaydı, şu anda şaşkın gözüküyor olacağını anladı.</p>

  <p>"Konuş Serafina Pekkala," diye homurdandı Iorek.</p>

  <p>"Biz hiç savaşmadık, değil mi?"</p>

  <p>"Kral Iorek, yoldaşınız Lee Scoresby'yi korumayı başaramadım. "</p>

  <p>Ayının küçük siyah gözleri ve kan lekeli burnu oldukça kıpırtısızdı. Serafina Pekkala rüzgarın ayının sırtındaki bej-beyaz kılların uçlarını oynattığını görebiliyordu.</p>

  <p>Iorek hiçbir şey söylemedi.</p>

  <p>"Mr. Scoresby öldü," diye devam etti Serafina. "Ayrılmadan önce, ihtiyaç duyarsa diye, beni çağırmak için kullanabileceği bir çiçek verdim ona. Çağrısını duydum ve ona uçtum, ama onu bulduğumda çok geçti. Bir Moskovalı birliğiyle savaşırken öldü, ama onları oraya neyin getirdiğini, rahatlıkla kaçabilecekken Mr. Scoresby'nin neden onları oyalamaya çalıştığını bilmiyorum. Kral Iorek, vicdan azabından perişan oldum."</p>

  <p>"Bu nerede oldu?" dedi Iorek Byrnison.</p>

  <p>"Bir başka dünyada. Bunu anlatmam biraz zaman alacak ."</p>

  <p>"Öyleyse başla."</p>

  <p>Serafina ona Lee Scoresby'nin ne yapmak üzere yola çıktığını anlattı: Amacı Stânislaus Grumman olarak bilinen adamı bulmaktı. Serafina ona Lord Asriel'in dünyalar arasındaki engeli nasıl aştığını ve bunun bazı sonuçlarını anlattı -buzların erimesi gibi sonuçları. Cadı Ruta Skadi’nin meleklerin peşinden uçmasını anlattı; o uçan varlıkları ayı-krala, Ruta'nın kendisine tarif ettiği gibi aktarmaya çalıştı: üstlerinde parlayan ışığı, kristal gibi ber rak görünümlerini, zengin bilgeliklerini.</p>

  <p>Sonra Lee'nin çağrısına koştuğunda neyle karşılaştığını anlattı.</p>

  <p>"Korumak için cesedine büyü yaptım," dedi ona.</p>

  <p>"Görmek isterseniz, siz görene dek sağlam kalacak. Ama bu beni tedirgin ediyor Kral Iorek. Her şey ediyor, ama en çok da bu."</p>

  <p>"Çocuk nerede?"</p>

  <p>"Onu kız kardeşlerimin yanında bıraktım, çünkü Lee’nin çağrısına yanıt vermem gerekiyordu."</p>

  <p>"Aynı dünyada mı?"</p>

  <p>"Evet, aynı dünyada."</p>

  <p>"Buradan oraya nasıl ulaşabilirim?"</p>

  <p>Serafina açıkladı. Iorek Byrnison ifadesizce dinledi ve sonra, "Ben Lee Scoresby'yi bulacağım. Sonra güneye gitmeliyim," dedi.</p>

  <p>"Güneye mi?"</p>

  <p>"Bu topraklarda buzlar eridi. Bu konuda düşünüyordum Serafina Pekkala. Bir gemi kiraladım."</p>

  <p>Üç küçük tilki sabırla beklemekteydi. İkisi uzanmış ve başlarını pençelerinin üzerine koymuş bir halde izliyorlardı. Üçüncüsü hâlâ oturuyor ve konuşmaları takip ediyordu. Leş yiyici olan Arktik tilkileri, biraz dil öğrenmişlerdi, ama beyinleri öyle biçimlenmişti ki, geniş zaman kipiyle kurulan cümlelerden başkasını anlamıyorlardı.</p>

  <p>Iorek ile Serafina’nın söylediği pek çok şey onlar için anlamsız gürültüydü. Dahası, konuştukları zaman, söylediklerinin çoğu yalan olurdu, bu yüzden işittiklerini tekrarlasalar da önemli değildi: Kimse nelerin doğru olduğunu anlamazdı, ama safdil yamaç-öcüleri genellikle işittiklerinin çoğuna inanırlardı ve hayal kırıklıklarından asla ders almazlardı. Ayılar ve cadılar, tıpkı geride bıraktıkları leşlere olduğu gibi, konuşmalarının da didik didik edilmesine alışıktılar.</p>

  <p>"Ya sen Serafina Pekkala?" diye devam etti Iorek.</p>

  <p>"Sen şimdi ne yapacaksın?"</p>

  <p>"Çingenleri bulmaya gideceğim," dedi Serafina. "Onlara ihtiyaç olacağını sanıyorum."</p>

  <p>"Lord Faa," dedi ayı, "evet. İyi savaşçılardır. Hoşça git."</p>

  <p>Sırtını döndü ve su sıçratmadan denize daldı. Düzenli, yorulmak bilmez pençe darbeleri ile yeni dünyaya doğru yüzmeye başladı.</p>

  <p>Bir süre sonra Iorek Byrnison yanmış bir ormanın kıyısındaki kararmış çalıların ve sıcaktan yarılmış kayaların arasından geçti. Güneş dumanlı bir sisin içinden parlıyordu, ama Iorek, tıpkı beyaz kürkünü kirleten kömür tozu ve bir lokma yiyecek arayan tatarcıklara yaptığı gibi, sıcağı da göz ardı etti.</p>

  <p>Çok uzun yoldan gelmişti ve yolculuğunun bir noktasında, kendini o diğer dünyaya yüzerken bulmuştu. Suyun tadındaki, havanın sıcaklığındaki değişimden anlamıştı, ama hava hâlâ nefes alınabilecek gibiydi ve su hâlâ vücudunu taşıyordu, bu yüzden Iorek yüzmeye devam etti. Şimdi denizi geride bırakmıştı ve Serafina Pekkala'nm tarif ettiği yere yaklaşıyordu. Çevresine göz gezdirdi, kara gözlerini kaldırıp tepesinde yükselen ve güneş altında parlayan kireçtaşı kayalıklarına baktı.</p>

  <p>Yanık ormanın kıyısıyla dağlar arasındaki, ağır kayalar ve taş yığınlarıyla kaplı yamaca kavrulmuş, çarpılmış metal parçalar saçılmıştı: karmaşık bir makineye ait gergiler ve kayışlar. Iorek Byrnison onlara, hem bir savaşçı hem de bir demirci olarak bakıyordu, ama o parçalar arasında kullanabileceği bir şey yoktu. Çoğundan daha az zarar görmüş bir gergiye kudretli pençesiyle bir çizik attı ve metalde zayıflık sezince hemen sırtını dönüp yine dağı taradı.</p>

  <p>İşte o zaman aradığı şeyi buldu: çıkıntılı duvarların arasında geriye doğru giden dar bir sel yatağı ve girişinde, iri ve alçak bir kaya.</p>

  <p>İstikrarlı adımlarla o tarafa tırmandı. Dev ayaklarının altında, kuru kemikler kıpırtısızlığı bozan bir sesle kırılıyordu, çünkü burada çok insan ölmüş, çakallar, akbabalar ve daha küçük yaratıklar tarafından yenmişlerdi. Ama büyük ayı onları görmezden geldi ve dikkatle kayaya doğru ilerledi. Kaygan ve ağır bir yürüyüş oluyordu. Ayaklarının altındaki taşlar birkaç kez kaydı ve Iorek'i bir toz ve çakıl seli eşliğinde aşağıya sürükledi. Ama Iorek düşüşü sona erer ermez bir kez daha sabırla, amansızca tırmanmaya başlıyordu. Sonunda kayaya ulaştı ve ayaklarını yere daha sağlam bir şekilde bastı.</p>

  <p>Kaya, mermi izleri ile delik deşik olmuş, çentilmişti. Cadının anlattığı her şey doğruydu. Ve cadının işaret olarak bir çatlağa ektiği küçük bir Arktik çiçeği -mor bir taşkıran- olanaksız görünmesine rağmen çiçek açmıştı.</p>

  <p>Iorek Byrnison kayanın üst tarafına geçti. Aşağıdan saldıran düşmana karşı iyi bir sığınaktı, ama yeterince iyi değildi, çünkü kayayı çenten mermi yağmurundan birkaç tanesi hedefini bulmuş ve gölgede kaskatı yatmakta olan adama saplanıp durmuşlardı.</p>

  <p>Hâlâ bir cesetti, iskelet değil, çünkü cadı onu koruyan bir büyü yapmıştı. Iorek eski yoldaşının yüzünün yaraların acısıyla gerilmiş olduğunu görebiliyordu. Mermilerin girdiği yerde, giysilerindeki düzensiz delikleri görebiliyordu. Cadının büyüsü dökülmüş olması gereken kanı korumamıştı; böcekler, güneş ve rüzgar akan kanı tamamen dağıtmıştı. Lee Scoresby ne uyuyormuş gibi görünüyordu ne de huzur bulmuş gibi. Savaşta ölmüş gibi görünüyordu, ama aynı zamanda, savaşının başarılı olduğunu biliyormuş gibiydi.</p>

  <p>Ve Texaslı balon pilotu, Iorek'in saygı duyduğu birkaç insandan biri olduğu için, adamın ona sunduğu son armağanı kabul etti. Becerikli pençe darbeleri ile ölü adamın giysilerini parçalayıp kenara itti, cesedi tek bir darbeyle açtı ve eski dostunun eti ve kanıyla kendine ziyafet çekti. Günlerdir ilk defa yemek yiyordu ve karnı acıkmıştı.</p>

  <p>Ama ayı-kralın zihninde karmaşık bir düşünceler ağı oluşmaktaydı ve içinde açlık ile tokluktan daha fazlası vardı. Gümüşdil adını verdiği, en son Svalbard'daki kendi adasında, buzullardaki büyük bir yarığın üzerindeki kırılgan kar köprüsünden geçerken gördüğü küçük Lyra'nın anısı vardı. Sonra, cadılar arasındaki çalkantı, antlaşmalar, ittifaklar ve savaş söylentileri vardı. Ve bir de, son derece tuhaf olan yeni dünya gerçeği ve cadının buna benzer pek çok dünya bulunduğu ve hepsinin kaderinin bir şekilde çocuğun kaderine bağlı olduğu konusundaki ısrarı vardı.</p>

  <p>Sonra, buzların erimesi konusu vardı. O ve halkı buzların üzerinde yaşardı. Buzlar onların eviydi, buzlar onların kalesiydi. Arktik'teki engin kargaşadan sonra buzlar yok olmaya başlamıştı ve Iorek soydaşları için buzlarla kaplı bir mekân bulması gerektiğini biliyordu, aksi halde yok olacaklardı. Lee ona güneydeki dağların bazılarının, balonuyla üstlerinden uçmasını imkânsız kılacak kadar yüksek olduğunu, zirvelerinin sene boyunca kar ve buzlarla kaplı olduğunu anlatmıştı. Iorek'in bir sonraki görevi bu dağları keşfetmekti.</p>

  <p>Ama şimdilik yüreğinde daha basit bir şey vardı, daha parlak, daha haşin ve daha sarsılmaz bir şey: intikam. Balonuyla Iorek'i tehlikeden kurtaran ve kendi dünyasındaki Arktik'te onun yanında savaşan Lee Scoresby ölmüştü. Iorek onun intikamını alacaktı. O iyi adamın eti ve kemiği onu hem besleyecek hem de yüreğini doyuracak kadar kan dökülene kadar ona huzur vermeyecekti.</p>

  <p>Iorek yemeğini bitirdiğinde güneş batıyordu ve hava serinliyordu. Kalan parçaları tek bir yığın halinde toplayan ayı, çiçeği ağzıyla kaldırdı ve insanların yapmayı sevdiği gibi yığının tam ortasına bıraktı. Cadının büyüsü artık bozulmuştu; Lee'nin cesedi gelen her şeye açıktı. Yakında bir düzine ayrı yaşam biçimini besliyor olacaktı.</p>

  <p>Iorek yamaç aşağı denize, güneye doğru yola koyuldu.</p>

  <p>Yamaç-öcüleri, bulabildikleri zaman, tilki severlerdi. Küçük yaratıklar sinsiydi ve yakalaması zordu, ama etleri yumuşak ve pis kokuluydu.</p>

  <p>Yamaç-öcüsü yakaladığı tilkiyi öldürmeden önce konuşmasına izin verdi ve onun aptalca gevezeliklerine güldü.</p>

  <p>"Ayı güneye gitmeli! Yeminle! Cadı tedirgin! Gerçekten! Yeminle! Söz veririm!"</p>

  <p>"Ayılar güneye gitmez seni yalancı pislik!"</p>

  <p>"Gerçekten! Kral ayı güneye gitmeli! Morsu göstereyim -güzel yağlı iyi..."</p>

  <p>"Kral ayı güneye mi gidiyor?"</p>

  <p>"Uçan şeylerde de hazine var! Uçan şeyler -melekler- kristal hazine!"</p>

  <p>"Uçan şeyler mi -yamaç-öcüleri gibi mi? Hazine ne?"</p>

  <p>"Işık gibi, yamaç-öcüsü gibi değil. Zengin! Kristal! Cadı! huzursuz -cadı üzgün- Scoresby ölü..."</p>

  <p>"Öldü mü? Baloncu adam öldü mü?" Yamaç-öcüsünün kahkahası kuru yamaçlarda yankılandı.</p>

  <p>"Cadı öldürür -Scoresby ölü, kral ayı güneye gider..."</p>

  <p>"Scoresby öldü! Ha, ha, Scoresby öldü!"</p>

  <p>Yamaç-öcüsü tilkinin başını kopardı ve iç organları için kardeşleriyle savaştı.</p>

  <p><b>gelecekler, gelecekler!"</b></p>

  <p><b>"Ama sen neredesin Lyra?”</b></p>

  <p><b>Lyra buna yanıt veremedi. "Sanırım rüya görüyorum, Roger," diyebildi yalnızca.</b></p>

  <p><b>Küçük çocuğun arkasında başka hayaletler görebiliyordu; düzinelercesi, yüzlercesi kafa kafaya vermiş, dikkatle izliyor, her kelimeyi dinliyorlardı.</b></p>

  <p><b>"Ya o kadın?" dedi Roger. "Umarım ölmemiştir. Umarım yaşayabildiğime yaşar. Çünkü buraya gelirse, saklanacak hiçbir yer bulamaz, sonsuza dek bizimle kalır, ölü olmakta görebildiğim tek iyi şey bu, o kadının ölmemiş olması. Ama bir gün öleceğini biliyorum..."</b></p>

  <p><b>Lyra korkmuştu.</b></p>

  <p><b>"Sanırım rüya görüyorum ve onun nerede olduğunu bilmiyorum!" dedi. "Yakında bir yerde. Ben...</b></p>
</body>
</html>
