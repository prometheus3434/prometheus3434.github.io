<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-54</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-54" lang="tr-TR" xml:lang="tr-TR">
		<div>
			<p><st c="0">Üçüncüsü 1990’ların dijital çılgınlığıydı. </st><st c="44">World Wide Web’in vaadi (ve tehdidi) birçok yerleşik şirketi radikal yeni iş modelleri aramaya itti. </st><st c="145">Geleneksel şirketler yok olma tehlikesi altındaydı; birçoğu, çok defa çekirdek işle bağlantılı olmayan ve bazen onunla uyuşmazlık içinde olan bağımsız web girişimleri oluşturmak için acele etti. </st><st c="340">Gözler müşterilerden ziyade sermaye piyasalarındaydı ve şirketler kârlar ve gelirler olmaksızın zenginleşti. </st><st c="449">AOL, Time Warner’ı satın aldı, öne onun adını koydu ve inovasyon yaratmak yerine değeri yok etme yoluna gitti. </st></p>
			<p><st c="560">Şimdiki inovasyon dalgası, nokta com çöküşünün ve kemer sıktıran küresel ekonomik durgunluğun ardından, daha ağırbaşlı bir havada başladı. </st><st c="699">Şirket satın almalarının sınırlarını tanıyan ve abartılı teknolojik reklama karşı kuşku duymaya başlayan şirketler yeniden organik büyümeye odaklandı. </st><st c="850">General Electric ve IBM gibi ayakta kalan devler inovasyonu kurumsal bir mesele olarak benimsedi. </st><st c="948">Örneğin GE kendini çift rakamlı büyümeye adadı. </st><st c="996">IBM ise kendi hesabına inovasyonu, onun teknolojik çözümlerini gerektiren ve sergileyen zor sosyal sorunları çözmeye çalışarak arıyor. </st><st c="1131">Buna iyi bir örnek, AIDS araştırmacılarına ve diğer bilim insanlarına olağanüstü büyük veri setleriyle çalışma imkânı vermek için sayısız partnerden gelen kullanılmamış bilgisayar gücünü bir araya getiren IBM’in kurduğu Dünya Topluluk Şebekesi adlı gönüllü kuruluştur. </st><st c="1400">Bu dalganın merkez odağı yeni ortaya çıkan ihtiyaçları karşılamak üzere kullanıcılara yeni özellikler ve işlevsellik sunmak için tasarlanmış yeni ürünlerdedir. </st><st c="1560">Müşteriler ve tüketici pazarları, diğer takıntılar tarafından geçici olarak dışarı sürüldükten sonra, ana sahneye geri döndüler. </st><st c="1689">Şirketler onları tamamen farklı alanlara götürecek görkemli yeni girişimlerden ziyade mevcut işlerini zenginleştirecek yeni kategoriler arıyor. </st><st c="1833">Bu döneme damgasını vuran inovasyonlar içinde Apple’ın iPod’u ve Procter&amp;Gamble’ın Swiffer’ı sayılabilir.</st></p>
			<p><st c="1938">Her dalga yeni kavramlar getirdi. </st><st c="1973">Örneğin, karmaşık lisans düzenlemeleriyle simgelenen biyoteknolojinin yükselişi, yerleşik firmaların Ar-Ge’de dış kaynak kullanma ve girişimci partnerlerden öğrenme ya da tüketim ürünü üreten şirketlerin yeni ürünler icat etmek için kendi laboratuvarlarının yanı sıra dışarıdaki fikir atölyelerine de başvurabilme fikrinin yasallaşmasına yardımcı oldu. </st><st c="2326">İnovasyona yaklaşımlar değişen ekonomik koşulları ve jeopolitik olayları da yansıtıyordu. </st><st c="2416">Kuşkusuz, inovasyon teknolojiler, ürünler, süreçler ve her biri kendi gereklilikleriyle tamamlanmış iş girişimleri de dahil olmak üzere geniş bir yelpazeyi kapsıyordu.</st></p>
			<p><st c="2583">Yine de, çevredeki değişiklikler ve inovasyon türleri arasındaki farklılıklara rağmen her heyecan dalgası benzer ikilemlerle karşı karşıya kaldı. </st><st c="2730">Bunların çoğu gelir akımlarını şimdiki başarı için tehlike yaratan mevcut işlerden korumak ile gelecekteki başarı için son derece önemli olabilecek yeni kavramları desteklemek arasındaki gerilimlerden kaynaklanır. </st><st c="2944">Bu gerilimler uzun süredir bilinen bir olguyla, önemli inovasyonların çok defa sektör dışından ve yerleşik olanlar dışındaki oyunculardan kaynaklanması ve bir sonraki büyük kavramı çabucak bulmaları için şirketler üzerinde fazladan baskı yaratması olgusuyla alevlenir. </st><st c="3213">Sonuç olarak, inovasyon ikilemleri hakkında geniş bir bilgi tabanı ortaya çıkmış bulunuyor.</st></p>
			<p><st c="3304">Tom Peters ve Bob Waterman’ın </st><span><st c="3335">In Search of Excellence</st></span><st c="3358">’ı, benim </st><span><st c="3369">The Change Masters</st></span><st c="3387">’ım ve Gifford Pinchot’un </st><span><st c="3414">Intrapreneuring</st></span><st c="3429">’i gibi kitaplar, fikirlerini özgürce işlemeleri için potansiyel inovasyoncuları bürokratik kısıtlamalardan kurtarmanın önemine işaret ederek, 1980’lerin inovasyon dalgasını desteklediler. </st><st c="3619">Bunu, </st><span><st c="3625">Winning Through Innovation</st></span><st c="3651">’da Michael Tushman ve Charles O’Reilly’nin daha fazla çok yönlü kuruluş için yaptıkları çağrıda, </st><span><st c="3750">When Giants Learn to Dance</st></span><st c="3776">’te güçlü örgütsel ana akım ile inovatif gruplar tarafından üretilen kırılgan yeni akımlar arasındaki gerilimleri yönetmek üzerine benim yaptığım çalışmada ve </st><span><st c="3936">The Innovator’s Dilemma</st></span><st c="3959">’da mevcut müşterileri dinlemenin inovasyon atılımlarını engelleyebildiğine dair Clayton Christensen’in daha yeni bulgusunda ifade edilen, eskiyi kullanırken yeniyi araştırmanın zorluğunu belgeleyen bir çalışmalar bütünü izledi.</st></p>
			<p><st c="4188">Ancak bütün araştırmalara ve literatüre rağmen, hâlâ yöneticilerin önceki inovasyon dalgalarının altını oyan aynı cesaretsizliği veya bilgi eksikliğini sergilediğini gözlemliyorum. </st><st c="4370">Daha fazla inovasyon istediklerini ilan ederler, ama sonra, “Bunu başka yapan var mı?” diye sorarlar. </st><st c="4472">Yeni fikirler aradıklarını iddia ederler, ama onlara getirilen fikirlerin her birini söndürürler. </st><st c="4570">Şirketler tekrar tekrar, kendilerinden öncekiler gibi aynı yanlışları yapar. </st><st c="4647">Örneğin, Harvard İşletme Okulu profesörü Malcolm Salter ve arkadaşlarının 1983 yılında yayınlanan “When Corporate Venture Capital Doesn’t Work” (“Kurumsal Risk Sermayesi İşe Yaramadığında”) adlı HBR makalesi, şirketlerin bugün de karşılaştığı aynı ikilemleri dikkate almayı başaramadığını işaret etmişti. </st><st c="4952">Intel ve Reuters gibi birkaç ünlü istisna dışında, şirketlerin risk sermayesi bölümleri, çekirdek iş için nadiren kayda değer bir değer yaratabiliyor.</st></p>
			<p><st c="5102">Tarihsel bellek zayıflaması kaçınılmazdır ama çıkarılan dersleri kaybetmek kaçınılmaz değildir. </st><st c="5199">İnovasyon tuzakları ve onlardan nasıl kaçınılacağına dair bazı bilinenleri toparlamak için işte size bir fırsat.</st></p>
			<h2><span><st c="5311">Strateji Hataları: Engeller Çok Yüksek, Kapsam Çok Dar</st></span></h2>
			<p><st c="5366">Yüksek fiyat ve yüksek marj potansiyeli, yöneticileri büyük başarı getirecek bir sonraki inovasyon arayışına sokar; bir sonraki iPod, Viagra ya da Toyota Üretim Sistemi. </st><st c="5537">Yol boyunca büyük kaynaklar sarf ederler, ancak büyük başarılar nadirdir ve önceden kestirilemez. </st><st c="5635">Bu arada, öldürücü uygulama aranırken, yöneticiler ilk bakışta çok küçükmüş gibi görünen fırsatları reddedebilir ve büyük projelerde yer almayan insanlar kendilerini kenara itilmiş hissedebilir. </st></p>
			<p><st c="5830">Tüketim malları üreten büyük şirketler yıllar boyunca, iki yıl içinde birkaç yüz milyon dolar gelir getirmeyecek fikirleri genellikle eledi. </st><st c="5971">Bu eleme, geleneksel pazar araştırmasıyla test edilemeyen ve ölçülemeyen veya deneyimsel olarak mevcut uygulamaların ve pek de inovatif olmayan fikirlerin lehinde olmayan yatırımları caydırdı. </st><st c="6164">1980 ve 1990’larda Pillsbury, Quaker Oats ve hatta Procter&amp;Gamble bile yeni ürünleri hızla sunan, böylece devlerin pazar paylarını kemiren daha küçük şirketler karşısında savunmasızdı. </st><st c="6349">Örneğin, P&amp;G, laboratuvarlarında benzer bir teknolojiyi geliştirmiş olmasına rağmen, yeni bir tuvalet temizleyicisini rakipten önce davranıp sunmadığı için hayıflanmıştı. </st><st c="6520">Rakip, elbette, ilk atak yapan olarak yüksek pazar payını kazandı. </st><st c="6587">Benzer şekilde, Pillsbury ve Quaker Oats da pazara yeni kavramlar getirmek konusunda rakiplerin gerisinde kaldı ve düşük performans gösterenler olarak sonuçta satın alındılar. </st></p>
			<p><st c="6763">Time Warner’ın dergi kanadı Time Incorporated uzun süre yeni yayınlar geliştirme konusunu ağırdan aldı, çünkü yöneticiler herhangi bir yeni derginin zamanla büyüyerek şirketin efsanevi başarılarından ikisi olan </st><span><st c="6974">People</st></span><st c="6980"> veya </st><span><st c="6986">Sports Illustrated</st></span><st c="7004"> dergilerinin bir benzeri haline gelme potansiyeline sahip olmasını istiyordu. </st><st c="7083">1992 yılında şirketin başına Don Logan geçmeden önceki dönemde neredeyse hiçbir yeni dergi çıkarılmadı. </st><st c="7187">Don Logan’ın dergi grubuna farklı yenilikçi bir strateji getirmesinin ardından, Time yaklaşık 100 dergi geliştirdi (ya da satın aldı) ve bu da şirketin gelirlerini, nakit akışını ve kârlarını çarpıcı biçimde yükseltti. </st><st c="7406">Her sunu büyük bir başarı olmadı, ama Time başarılı inovasyoncuların bildiği şeyi öğrenmişti: Daha çok başarı elde etmek için daha fazla başaramama riski almaya istekli olmanız gerekir.</st></p>
		</div>
	<div id="charCountTotal" value="7591"></div></body>
</html>
