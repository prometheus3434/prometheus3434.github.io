<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-50</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-50" lang="tr-TR" xml:lang="tr-TR">
		<div>
			<p><st c="0">Birçok çeşitli fikirle deney yapmak, inovasyon projeleri için çok önemlidir. </st><st c="78">İnsanlar hızlı ve sık sık deney yaptıklarında, elbette birçok ilginç konsept başarısız olur. </st><st c="171">Fakat böylesi erken başarısızlıklar arzu edilebilir çünkü ekiplerin zayıf seçenekleri erkenden eleyip daha umut vaat eden alternatiflere odaklanmalarına imkân verir. </st><st c="337">Bir araba tasarımının güvenli olmadığını gösteren bir çarpışma testi, zehirli olduğu ortaya çıkan bir ilaç adayı veya müşterilerin kafasını karıştıran bir yazılım kullanıcı arayüzü; bunların hepsi de arzu edilebilir neticelerdir—sürecin, çok az kaynağın katıldığı, tasarımların halen çok esnek olduğu ve diğer sonuçların denenebileceği erken aşamalarında olduğu farz edilirse.</st></p>
			<p><st c="713">“Erkenden ve sık sık başarısız ol” yaklaşımının avantajlarına dair klasik örneklerden biri, Yeni Zelanda Takımının 1995 Amerika Kupasındaki şaşırtıcı zaferidir. </st><st c="875">Ekip, gemi omurgası tasarımını iyileştirme fikirlerini test etmek için neredeyse tıpatıp aynı iki bot kullandı: Botlardan birinde proje süreci boyunca değişiklikler yapılıyor ve “kontrol” botunda da yapılmıyordu. </st><st c="1088">Ekip, günlük olarak yerel bir grafik iş istasyonunda hipotezleri simüle ediyor, umut vaat ediyor gibi görünenleri bir bota uyguluyor, onu kontrol botuyla yarıştırıyor ve sonuçları analiz ediyordu. </st><st c="1285">Bunun aksine, çok daha güçlü bilgisayarlara (Boeing’deki süperbilgisayarlara) erişimi olan rakibi Dennis Conner Takımı, birkaç haftada bir büyük simülasyon partileri yürütüyor ve sonra da olası sonuçları botta test ediyordu. </st><st c="1510">Sonuç: Yeni Zelanda Takımı çok daha fazla öğrenme döngüsü tamamladı, umut vaat etmeyen fikirleri çabucak eledi ve sonunda Dennis Conner Takımının botu olan </st><span><st c="1666">Genç Amerika</st></span><st c="1678">’yı yendi.</st></p>
			<p><st c="1689">Artık netleşmesini umut ettiğimiz şey, başarısızlıkla sonuçlanan deneylerin ille de başarısız deneyler olmadığıdır. </st><st c="1806">Bunlar, yenilikçinin önceden göremeyeceği yeni enformasyonlar oluşturur. </st><st c="1879">Deney döngüsü ne kadar hızlı olursa o kadar çok geribildirim toplanıp ilginç ve potansiyel olarak riskli fikirler üzerinde yapılan yeni deney turlarına eklenebilir. </st><st c="2044">Böylesi bir çevrede, çalışanlar, zaman sıkıştırdıkça azimle devam etme, daha zorlu çalışmalarla uğraşma ve riskten kaçınan görevdeşlerinin performansını aşma eğilimi taşırlar.</st></p>
			<p><st c="2219">Fakat bu tür bir çevre yaratmak kolay değildir. </st><st c="2268">Başarısızlık utanca yol açabilir ve kişinin kendine güveninin ve kuruluştaki duruşunun altını oyacak şekilde bilgi eksikliklerini ifşa edebilir. </st><st c="2413">Neticede, bir projenin öldürülmesine yol açan başarısızlıkların erkenden ifşası sayesinde ne sıklıkla yöneticiler terfi alır ve çalışanlar ödüllendirilir—kıymetli kaynakların erkenden yeniden konuşlandırılması şirkete fayda sağlasa bile!.. </st><st c="2653">Bu özellikle, “başarısızlık için sıfır tolerans” veya “sıfır hata” (Altı Sigma) çevreleri inşa etmiş kuruluşlar için geçerlidir.</st></p>
			<p><st c="2781">Thomas Alva Edison bunları anladı. </st><st c="2817">Hızlı deney konsepti etrafında ünlü laboratuvarlarını düzenledi. </st><st c="2882">Deneylerin yürütüldüğü odaların yakınında modeller kurmak için makine atölyeleri yerleştirdi, böylece teknisyenler araştırmacılarla yakinen ortaklaşa faaliyet gösterebileceklerdi. </st><st c="3062">Bu laboratuvarlar, enformasyon çabucak bulunabilsin diye çok sayıda cildin yer aldığı kütüphaneler; bol miktarda arzın bulunduğu yakın atölyeler; ve ustalar, bilim insanları ve mühendislerden oluşan çeşitli bir işgücü içeriyordu. </st><st c="3292">Edison, kendisinin veya ekibinin bir fikri olduğunda, bunun anında işleyen bir modele veya prototipe dönüştürülmesini garantilemek istiyordu. </st><st c="3434">“Başarının gerçek ölçüsü, 24 saate sıkıştırılabilecek deneylerin sayısıdır,” demişti.</st></p>
			<p><st c="3519">—————</st></p>
			<p><st c="3525">Bilgisayar destekli tasarım, modelleme ve simülasyon gibi enformasyon teknolojisindeki ilerlemeler, şirketlerin, daha kısa süre içinde ve daha düşük maliyetle daha iyi ürünler geliştirmelerinde büyük adımlar atmalarına neden olmuştur. </st><st c="3761">Fakat birçok şirket bu araçların tam potansiyelinden faydalanmaz çünkü yönetim düşünme biçimleri teknoloji kadar hızlı evrim geçirmemektedir: Ürün geliştirmenin oldukça değişken enformasyon oluşturma işine halen imalatmış gibi yaklaşmaktadırlar. </st><st c="4007">Enformasyon teknolojisindeki ilerlemeler devam ettikçe ürün geliştirme sürecini iyileştirme fırsatı çok daha büyük hale gelir. </st><st c="4134">Fakat aynı şekilde, ürün geliştirmenin imalattan büsbütün farklı olduğunu anlamada başarısız olan şirketler için riskler de büyür.</st></p>
			<p><span><st c="4264">İlk olarak Mayıs 2012 sayısında yayınlanmıştır.</st></span></p>
		</div>
	<div id="charCountTotal" value="4312"></div></body>
</html>
