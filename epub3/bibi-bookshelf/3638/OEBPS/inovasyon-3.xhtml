<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-3</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-3" lang="tr-TR" xml:lang="tr-TR">
		<div>
			<h1 id="_idParaDest-1"><span><st c="0">İnovasyon Katalizörleri</st></span></h1>
			<p><span><st c="24">Roger L. </st><st c="34">Martin</st></span></p>
			<p><st c="40">2007 YILINDA BİR GÜN, beş saatlik bir PowerPoint sunumunun tam ortasında Scott Cook, bir Steve Jobs olmadığını fark etti. </st><st c="163">İlk başta acı bir hayal kırıklığı yaşadı. </st><st c="205">Birçok girişimci gibi Cook da kurucu ortaklarından olduğu şirketin Apple gibi olmasını istiyordu; tasarım güdümlü, inovasyon yoğunluklu, inanılmaz sunularla tüketicileri yıllar yılı hayrete düşüren... </st><st c="406">Ama bu tür bir başarının her zaman tepede güçlü bir öngörülü insana ihtiyacı var gibi görünüyordu.</st></p>
			<p><st c="504">Bu makale, yazılım geliştirme şirketi Intuit’teki Cook ve meslektaşlarının Steve Jobs modeline nasıl bir alternatif bulduklarıyla ilgilidir: Intuit’in tasarım güdümlü bir inovasyon makinesi haline gelmesine imkân veren bir alternatif. </st><st c="740">Gerçekten isterse her şirket—ne kadar küçük veya sıradan olursa olsun—aynı tabandan dönüşümü gerçekleştirebilir.</st></p>
			<h2><span><st c="852">Fikrin Doğuşu</st></span></h2>
			<p><st c="866">Intuit’in dönüşümü, ünlü Net Tavsiye Skoru’nu (NTS) benimsemesiyle birlikte muhtemelen 2004’te başladı. </st><st c="971">Bain&amp;Company’den Fred Reichheld’in geliştirdiği NTS, müşterilere yöneltilen tek bir basit soruya dayanır: Bu ürünü veya hizmeti bir meslektaşınıza veya arkadaşınıza tavsiye etme olasılığınızı 0’dan (kesinlikle tavsiye etmem) 10’a (kesinlikle tavsiye ederim) bir ölçekte değerlendirir misiniz? </st><st c="1264">“Aleyhtarlar” 0 ila 6 arasında yanıt verir, “pasifler” 7 veya 8’i işaretler ve “destekçiler” 9 veya 10 diye yanıtlarlar. </st><st c="1385">Bir şirketin Net Tavsiye Skoru destekçilerinin yüzdesinden aleyhtarlarının yüzdesi çıkarılarak bulunur.</st></p>
			<p><st c="1488">İlk birkaç yıl Intuit, birkaç pazarlama girişimi sayesinde NTS’sinin önemli ölçüde yükseldiğini gördü. </st><st c="1592">Fakat 2007’de NTS büyümesi hız kesti. </st><st c="1630">Nedenini görmek zor değildi. </st><st c="1659">Intuit aleyhtarlarının sayısını büyük oranda düşürse de, destekçiler konusunda çok az yol kat edebilmişti. </st><st c="1766">Müşterilerin yeni ürün tavsiyeleri hayal kırıklığı yaratıyordu.</st></p>
			<p><st c="1829">Intuit’in müşterilerini nasıl harekete geçireceğini bulması gerektiği açıktı. </st><st c="1908">Cook tavsiye almak için Procter&amp;Gamble’ın yönetim kurulu üyesi Claudia Kotchka’ya, sonra da P&amp;G’ın tasarım, inovasyon ve strateji başkan yardımcısına başvurdu. </st><st c="2068">Konuşmalarının ardından, Cook ve sonradan Intuit’in CEO’su olacak Steve Bennett, şirketin üst düzey 300 yöneticisiyle şirket dışında iki gün boyunca yapılacak bir toplantıyla inovasyonda tasarımın rolüne odaklanmaya karar verdiler. </st><st c="2300">Cook, Haz İçin Tasarım (D4D) adını verdiği bir günlük bir program yarattı—Intuit’in tasarım—güdümlü bir şirket olarak yeniden icadını başlatmayı hedefleyen bir olay.</st></p>
			<p><st c="2465">Günün en önemli olayı, Cook’un tasarımın mucizelerini ve Intuit’in müşterilerini nasıl ikna edebileceğini ortaya serdiği beş saatlik PowerPoint sunumuydu. </st><st c="2621">Yöneticiler sunumu görev duygusuyla dinleyip sonunda da olması gerektiği gibi takdirle alkışladılar; ne de olsa Cook, şirketin kurucularındandı. </st><st c="2766">Buna rağmen Cook, gördüğü karşılamayla hayal kırıklığı yaşadı. </st><st c="2829">Sunulan fikirlere karşı biraz ilgi olsa da salonda hiç enerji yoktu.</st></p>
			<p><st c="2897">Ana etkinlik güme gitse de ardından yapılan öyle olmadı. </st><st c="2955">Cook Stanford’da Alex Kazaks adında genç bir danışmanlık doçentiyle tanışmış, şirket dışı toplantıda bir saatlik sunum yapması için davet etmişti. </st><st c="3102">Cook gibi Kazaks da bir PowerPoint sunumuyla başladı ama bunu 10 dakika içinde bitirip kalan süresini katılımcı alıştırmalar için kullandı: yöneticiler, prototip yaratarak, geribildirim alarak, yineleyerek ve rötuş yaparak bir tasarım meselesi üzerine kafa yordular.</st></p>
			<p><st c="3368">Grup büyülendi. </st><st c="3385">Sonrasında Cook, gün boyu süren oturumlardan ne aldıklarını sorarak katılımcıların nabzını yokladı. </st><st c="3485">Çıkardıklarını söyledikleri derslerin üçte ikisi pratik alıştırmadandı. </st><st c="3557">Bu tepki Cook’u düşündürdü: bir sonraki Steve Jobs olamayabilirdi ama belki de şirketinin bir Steve Jobs’a ihtiyacı yoktu. </st><st c="3680">Şirketin tabanı, birkaç araç, koçluk ve pratik verildiğinde inovasyon ve müşteri memnuniyetinde başarıya ulaşabilir miydi?</st></p>
		</div>
	<div id="charCountTotal" value="3802"></div></body>
</html>
