<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-21</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-21" lang="tr-TR" xml:lang="tr-TR">
		<div>
			<h1 id="_idParaDest-4"><span><st c="0">Müşteri Merkezli İnovasyon Haritası </st></span></h1>
			<p><span><st c="37">Lance A. </st><st c="46">Bettencourt ve Anthony W. </st><st c="72">Ulwick</st></span></p>
			<p><st c="78">BİR GÖREVİ YAPMAK İÇİN insanların ürün ve hizmet “kullandığını” hepimiz biliriz. </st><st c="160">Ofis çalışanları belge hazırlamak için kelime işlemci yazılım, toplantı notlarını kaydetmek için dijital kayıt cihazları kullanır. </st><st c="291">Cerrahlar yumuşak dokuyu kesip ayırmak için bisturi ve hastanın kanamasını kontrol etmek için elektrokoter cihazı kullanır. </st><st c="415">Temizlik görevlileri ellerindeki kiri temizlemek için sıvı sabun makineleri, kâğıt havlular ve temizleyici sıvılar kullanır.</st></p>
			<p><st c="539">Tüm bunlar aşikâr olmakla birlikte, çok az sayıda şirket inovasyon fırsatlarını keşfederken “görevin yapılması” perspektifini kullanır. </st><st c="676">Aslında, birçok şirket için inovasyon yolculuğu müşteri mülakatları arasında yapılan umutlu bir gezintiden ibarettir. </st><st c="794">Sistemli olmayan böyle bir araştırma zaman zaman ilginç enformasyon parçacıkları ortaya çıkarabilir, ancak büyüme için en iyi fikirleri ya da geniş kapsamlı bir dizi fırsatı açığa çıkardığı nadirdir.</st></p>
			<p><st c="993">Biz şirketlerin inovasyon yapmanın yeni yollarını bulmak için kullanabileceği verimli ancak basit bir sistem geliştirdik. </st><st c="1116">Adına “görev haritalama” dediğimiz modelimiz müşterinin yapılmasını istediği görevi bir dizi farklı süreç adımına böler. </st><st c="1237">Bir görevi başından sonuna yapısal olarak çözümlemek yoluyla, şirket müşterinin bir ürün ya da hizmetten daha fazla yardım isteyebileceği tüm noktaların—yani görevin her adımının—tam görünümünü edinir. </st><st c="1439">Elinde bir görev haritası bulunan şirket müşterilerin halen kullandığı ürün ve hizmetlerdeki en büyük eksiklikleri analiz edebilir. </st><st c="1571">Görev haritalama ayrıca şirketlere müşterilerin bizzat kendilerinin bir görevin yerine getirilmesindeki başarıyı ölçmekte kullandığı ölçüleri tespit etmeleri için kapsamlı bir çerçeve de verir. </st><st c="1765">(Bu ölçülerin bir tarifi, elde edilmeleri ve öncelik sırasına konmaları hususundaki tartışma için, </st><span><st c="1864">bak.</st></span><st c="1868"> Anthony W. </st><st c="1880">Ulwick’in HBR’nin Ocak 2002 sayısında çıkan “Müşteri Girdisini İnovasyona Çevirin” başlıklı yazısı.)</st></p>
			<p><st c="1980">Amacın müşterilerin halihazırda ne yaptıklarını değil, her adımda ne yapmaya </st><span><st c="2058">çalıştıklarını</st></span><st c="2072"> belirlemek olmasıyla, görev haritalama, süreç haritalamadan özünde ayrılır. </st><st c="2149">Örneğin, bir anestezi uzmanı cerrahi bir işlem sırasında bir monitörü kontrol ettiğinde, yapılan eylem sadece hedefe yönelik bir davranıştır. </st><st c="2291">Hastanın yaşam belirtilerinde bir değişiklik saptamak ise anestezi uzmanının yapmaya çalıştığı görevdir. </st><st c="2396">Görevin her adımını haritalamak ve inovatif çözümler için fırsatlar tespit etmek yoluyla, şirketler sunularını farklılaştırmanın yeni yollarını keşfedebilir. </st></p>
			<h2><span><st c="2554">Bir Müşteri Görevinin Anatomisi</st></span></h2>
			<p><st c="2585">Son on yıl zarfında, profesyonel hizmetleri, tüketici hizmetlerini, dayanıklı eşya ve tüketim mallarını, kimyasalları, yazılımı ve birçok başka sektörü kapsayan düzinelerle ürün ve hizmet kategorisindeki müşteri görevini haritaladık. </st><st c="2820">Çalışmamız müşteri görevleri hakkında üç temel ilke ortaya koydu.</st></p>
		</div>
	<div id="charCountTotal" value="2885"></div></body>
</html>
