<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-60</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-60" lang="tr-TR" xml:lang="tr-TR">
		<div>
			<h2><span><st c="0">Euro Disney ve Platforma Dayalı Yaklaşım</st></span></h2>
			<p><st c="41">Eğer planlarının altında yatan varsayımları görmeyecek olurlarsa, en iyi şirketler bile ciddi sorunlar yaşayabilir. </st><st c="158">Euro Disney’in (artık Disneyland Paris adını taşıyor) yüzde 49 payına sahip Walt Disney Company, eğlence parklarının becerikli yöneticisi olarak bilinir. </st><st c="312">Başarısı ABD’yle sınırlı kalmamıştır: Tokyo Disneyland 1983’te açılışından bu yana finans ve halkla ilişkiler konusunda başarılı olmuştur. </st><st c="451">Ne var ki Euro Disney’in durumu biraz farklıdır. </st><st c="500">1993’e kadar burayı her ay yaklaşık 1 milyon kişi ziyaret etmiş, park Avrupa’nın en popüler turist uğrağı haline gelmiştir. </st><st c="624">Öyleyse park neden o kadar çok para kaybetti?</st></p>
			<p><st c="669">1986’da Euro Disney planlanırken, Disney, diğer parklardan edindiği deneyimlere dayanarak tahminlerde bulundu. </st><st c="781">Şirket gelirinin yarısının giriş ücretlerinden, diğer yarısının ise otellerden, yiyeceklerden ve ticari eşyadan geleceğini tahmin ediyordu. </st><st c="921">1993’te Euro Disney 11 milyon ziyaret hedefine ulaşma başarısını göstermiş olmasına rağmen, bunu sağlamak için, yetişkinlerin bilet fiyatlarını önemli ölçüde düşürmek zorunda kalmıştı. </st><st c="1106">Ziyaret başına ortalama harcama planın çok altındaydı ve zararı artırıyordu.</st></p>
			<p><st c="1182">Amaç, Disney’in deneyimi konusunda araba devrildikten sonra yol göstermek değil, hatalı varsayımları ortaya koyacak ve bunun sonucunda ortaya çıkan kayıpları azaltacak bir yaklaşımı göstermektir. </st><st c="1379">Ana varsayımları sistemli bir biçimde saptama disiplini iş planının zayıf yönlerini öne çıkarmış olacaktır. </st><st c="1487">Gelir kaynaklarına sırasıyla bakalım.</st></p>
			<p><span><st c="1524">Giriş Ücreti</st></span></p>
			<p><st c="1537">Japonya ve ABD’de Disney giriş ücretini, ilk başlarda gelen ziyaretçilerin dönüşlerinde parkı yakınlarına hararetle tavsiye etmelerini gözeterek, zaman içinde artırmak suretiyle belirledi. </st><st c="1727">Euro Disney’i planlayanlar ise yetişkinler için kişi başına 40 dolardan fazla bir giriş ücretiyle başlasalar bile, hedefledikleri ziyaretçi sayısına ulaşabileceklerini varsaydılar. </st><st c="1908">Avrupa’daki önemli ekonomik durgunluk ve Fransız devletinin frankın gücünü koruma kararlılığı sorunu ağırlaştırdı ve ziyaretlerin düşük kalmasına yol açtı. </st><st c="2064">Şirketler makroekonomik olayları kontrol edememekle birlikte, fiyat belirleme varsayımlarını öne çıkarıp test edebilirler. </st><st c="2187">Euro Disney’in fiyatları, Avrupa’daki benzerlerine oranla çok yüksekti. </st><st c="2259">Sözgelimi su eğlencelerinin bulunduğu mekânlar giriş ücretlerini düşük tutuyor ve ziyaretçilerin tek tek her eğlence için ödeme yaparak kendi seçeneklerini oluşturmasına olanak veriyordu. </st><st c="2447">1993’te, Euro Disney, hedeflenen ziyaretçi sayısına ulaşmak için önemli bir fiyat indirimine gitmekle kalmadı, daha baştan kulaktan kulağa yayılmanın sağlayacağı yararları da heba etti. </st><st c="2633">Kulaktan kulağa yayılma olayı Avrupa’da özellikle önemlidir; Disney bu konuda Club Med’in deneyiminden yararlanabilirdi.</st></p>
			<p><span><st c="2753">Otel ve Konaklama</st></span></p>
			<p><st c="2771">Disney, diğer piyasalardaki deneyimine dayanarak, insanların parktaki beş otelde ortalama dört gün konaklayacaklarını varsaydı. </st><st c="2900">1993’te ortalama konaklama ancak iki gündü. </st><st c="2944">Varsayım öne çıkarılmış olsaydı sorgulanabilirdi: Euro Disney sadece 15 eğlence aracıyla açıldığı için—Disney World’de ise 45 araç vardı—insanlar bunların hepsine bir günde binebiliyordu.</st></p>
			<p><span><st c="3131">Yiyecek</st></span></p>
			<p><st c="3139">ABD’de ve Japonya’da park ziyaretçileri bütün gün “tıkınır” dururlar. </st><st c="3210">Euro Disney’de, örtülü varsayım, Avrupalıların da aynı şeyi yapacakları yolundaydı. </st><st c="3294">Euro Disney’in lokantaları bu nedenle, insanların gün boyu tıkınacakları, lokantalardaki insan akışının buna uygun olacağı varsayımına göre tasarlanmıştı. </st><st c="3449">Oysa ziyaretçiler Avrupa âdetleri uyarınca öğle yemeği yeme eğilimi gösterince, Disney bu kadar çok insana oturacak yer sağlayamadı. </st><st c="3582">Öfkeli ziyaretçiler yemek yemek için parkın dışına çıktı ve evlerine döndüklerinde öfkelerini tanıdıklarına ve komşularına aktardılar.</st></p>
			<p><span><st c="3716">Mal Yönetimi </st></span></p>
			<p><st c="3730">Disney Avrupa’da ABD ve Japonya’ya oranla ziyaretçi başına daha az satış öngörmüş olmasına rağmen, şirket, Avrupalıların satın alacağı kumaş eşyanın ve basılı ürünlerin oran yönünden ötekilere benzeyeceğini varsaydı. </st><st c="3947">Ne var ki ziyaretçiler tişört ve şapka gibi kâr marjı yüksek kalemleri öngörülenden çok daha düşük oranda satın alınca, Euro Disney planın gerisinde kaldı. </st><st c="4103">Disney, satış tahmini yapmadan önce örtülü varsayımı test edebilirdi: Disney’in Avrupa şehirlerindeki perakende mağazaları kâr marjı yüksek kumaş kalemlerini daha az, kâr marjı düşük basılı ürünleri ise çok daha fazla satmaktadır.</st></p>
			<p><st c="4333">Disney bu konudaki tek örnek değildir. </st><st c="4373">Başka firmalar da hatalı olduğu ortaya çıkan örtülü varsayımlar üzerine kurulan, platforma dayalı girişimler için harcadıkları çabanın bedelini pahalı ödemişlerdir. </st><st c="4538">Bu tür girişimlerde, genellikle bu tür bilinçsiz varsayımlar önceden dikkatle saptanıp geçerlik yönünden denetlenmemektedir. </st><st c="4663">Bu yaklaşıma özgü şu dört planlama hatasını defalarca gözlemiş bulunuyoruz:</st></p>
			<p><span><st c="4738">Şirketlerin elinde kesin veriler yoktur, ama birkaç ana karar bir kere alınınca, şirketler, varsayımları sanki olgu niteliğindeymiş gibi, işe girişmektedirler.</st></span><st c="4898"> Euro Disney’in ziyaretçilerin otelleri ve lokantaları kullanma tarzı konusundaki örtülü varsayımları bunun iyi birer örneğidir.</st></p>
			<p><span><st c="5026">Şirketlerin elinde varsayımları denetlemek için gereken bütün kesin veriler vardır, ama şirketler bunun sonuçlarını göremezler.</st></span><st c="5154"> Eldeki bir veri kümesine dayanarak varsayımlar oluşturduktan sonra, firmalar, bu varsayımları hiç sınamadan işe girişmektedirler. </st><st c="5285">Federal Express, Zapmail’i, FedEx merkezinden FedEx merkezine fakslanan belgelerin dört saatte teslimine büyük bir talep olacağı varsayımına dayandırdı. </st><st c="5438">Burada sorgulanmayan yön, müşterilerin uzun süre kendi faks makineleri olmayacağı örtülü varsayımıydı. </st><st c="5541">Bu varsayım sorgulanmış olsaydı, FedEx, büro ve—ardından—ev faks makinelerinin fiyatlarının düşeceğini ve satışlarının artacağını büyük ihtimalle dikkate almış olacaktı.</st></p>
			<p><span><st c="5710">Şirketlerin elinde gerçek bir fırsatın varlığını belirlemek için gerekli bütün veriler vardır, ama şirketler planlarını uygulama yetenekleri konusunda örtülü ve yerinde olmayan varsayımlar oluştururlar.</st></span><st c="5913"> Exxon, IBM ve Xerox ile kafa kafaya rekabet etmek için doğrudan bir satış ve servis destek kapasitesi kurabileceğini zımnen varsayarak büro otomasyonu işinde 200 milyon dolar kaybetti.</st></p>
			<p><span><st c="6098">Şirketler doğru verilerle yola çıkarlar, ama zımnen statik bir çevre varsayımına dayandıkları için ana bir değişkenin değiştiğini fark edemezler.</st></span><st c="6244"> Polaroid, 7 dolara mal olan üç dakikalık bir kasetin 20 dolara mal olan yarım saatlik bir videoteybe karşı etkin bir şekilde rekabet edebileceğini varsaymak suretiyle Polavision şipşak film işinden 200 milyon dolar kaybetti. </st><st c="6470">Polaroid, video kayıt ve tekrar oynatma donanım maliyetinin çoğu tüketici için satın alınamayacak kadar yüksek kalacağını varsayıyordu. </st><st c="6606">Bu arada, bu teknolojilerle uğraşan şirketler maliyetleri sürekli olarak aşağı çekiyorlardı (</st><span><st c="6699">bak</st></span><st c="6703">. “Bazı tehlikeli örtük varsayımlar” başlıklı kutu).</st></p>
		</div>
	<div id="charCountTotal" value="6755"></div></body>
</html>
