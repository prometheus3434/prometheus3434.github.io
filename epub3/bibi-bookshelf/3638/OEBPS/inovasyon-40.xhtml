<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-40</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-40" lang="tr-TR" xml:lang="tr-TR">
		<div>
			<h2><span><st c="0">Gerçek mi?</st></span></h2>
			<p><st c="11">Bir pazarın var olup olmadığı ve bir ürünün o pazarı tatmin etmesinin sağlanıp sağlanamayacağı ürün konseptini taramanın ilk adımlarıdır. </st><st c="150">Bu adımlar potansiyel pazarı dikkate alan herhangi bir firma için fırsatın derecesini işaret edecektir, böylece araştırma yapan şirket ortamın ne kadar rekabetçi olduğunu başlangıçtan itibaren değerlendirebilir.</st></p>
			<p><st c="361">Tasavvur edilmiş olan ürünün bir olasılık bile teşkil edip etmediğini sormanın potansiyel pazarı araştırmaktan önce gelmesi gerektiğini düşünebilirsiniz. </st><st c="516">Fakat pazarın gerçek olduğunu sabitleştirmek iki nedenle önce gelir: Birincisi, pazarın sağlamlığı hemen her zaman bir şeyi teknolojik olarak yapma yeteneğinden daha az kesindir. </st><st c="695">Bu </st><span><st c="698">pazar </st></span><st c="704">bir şirkete </st><span><st c="716">ürün veya teknolojinin</st></span><st c="738"> yabancı olduğundan daha yabancı olduğunda, bir ürünün başarısız olma ihtimalinin daha büyük olduğunu gösteren, risk matrisinin mesajlarından biridir. </st><st c="889">Bir şirketin pazar kavramını—hedef kesim ve ürünün bu kesimin ihtiyaçlarını ne kadar iyi karşılayabildiği—berraklaştırması şirketin özünde yeni bir ürünü veya teknolojiyi sahaya ne kadar iyi çıkarttığından çok daha önemlidir. </st><st c="1115">Aslında, Procter&amp;Gamble tarafından yaptırılan araştırma pek çok kategori kapsamında ürün başarısızlıklarının yüzde 70’inin şirketler pazarı yanlış anladıkları için meydana geldiğini ileri sürer. </st><st c="1310">New Coke klasik bir pazar kavramı başarısızlığıdır; Netflix pazar kavramını doğru anlamıştır. </st><st c="1404">Her bir durumda sonuç şirketin sağlayıcı teknolojiler konusundaki ustalığına göre değil, pazarı anlayışına göre belirlenmiştir.</st></p>
			<p><st c="1531">İkincisi, pazarın niteliğini saptamak pahalı bir “teknoloji itişini” önleyebilir. </st><st c="1614">Bu sendrom çoğu kez hangi problemin çözüleceğinden veya hangi müşteri ihtiyaçlarının doyurulmaya ihtiyacı olduğundan ziyade bir problemin nasıl çözüleceğini vurgulayan şirketleri sarsar. </st><st c="1801">Her ikisi de, Segway kişisel taşıyıcısıyla (KT), Motorola ise İridyum uydu telefonuyla teknoloji itişine yenik düştü. </st><st c="1919">Segway’in KT’si iki tekerlekli bir platformu jiroskopik olarak sabitleştirmenin ustalıklı bir yoluydu, ama hiçbir hedef pazarın hareketliliği sorununu çözemedi. </st><st c="2080">İridyumun ölümünün nedenleri çok daha tartışmalıdır, ama bir ihtimal mobil uydu hizmetlerinin gezginlerin çoğunun ihtiyacını uygun maliyetle karşılamakta karasal kablosuz hizmetlerden daha az yetenekli olduğunu kanıtlamasıdır.</st></p>
			<p><st c="2306">Pazarın ve ürünün gerçek olup olmadığı konusu geliştirme sürecinin başından itibaren, özellikle Büyük İ inovasyonları süresince tarama diyaloğuna hâkim olmalıdır. </st><st c="2470">Küçük i inovasyonları durumunda ise gerçekliği kanıtlanmış olan yakın bir alternatif zaten pazarda mevcut olacaktır.</st></p>
			<p><span><st c="2586">Pazar gerçek mi?</st></span></p>
			<p><st c="2603">Bir pazar fırsatı sadece şu dört şart karşılandığında gerçektir: Önerilen ürün net olarak bir ihtiyacı karşılar veya bir sorunu mevcut alternatiflerden daha iyi çözer; müşteriler bu ürünü satın alabilir; potansiyel pazar takip edilmeye değecek kadar büyüktür; müşteriler ürünü satın almaya isteklidir.</st></p>
			<p><span><st c="2905">Ürün için bir ihtiyaç veya istek var mı? </st></span><st c="2947">Karşılanmamış veya yetersiz olarak tatmin edilmiş ihtiyaçlar pazar araştırması yoluyla müşterilerin davranış, arzu, motivasyon ve hayal kırıklıklarını keşfetmek için gözlemsel, etnografik ve diğer araçlar kullanılarak açığa çıkartılmalıdır. </st><st c="3188">Segway’in kötü sonucu kısmen bir pazar araştırması başarısızlığıdır; şirket başlangıçta tüketicinin gerçekten kendi kendini dengeleyen iki tekerlekli bir taşıyıcıya ihtiyacı olup olmadığını belirlemedi.</st></p>
			<p><st c="3390">Bir ihtiyaç tanımlandıktan hemen sonra, sıradaki soru </st><span><st c="3445">Müşteri onu satın alabilir mi?</st></span><st c="3475"> sorusudur. </st><st c="3487">Önerilen ürün bir ihtiyacı karşılayacak ve üstün bir değer sunacak olsa da, ürünü satın almanın önünde nesnel engeller olduğunda pazar gerçek değildir. </st><st c="3639">Bütçe kısıtlamaları müşterileri satın almaktan alıkoyacak mı? </st><st c="3701">(Örneğin öğretmenler ve okul yönetimleri eğitim teknolojilerine yatırım yapmaya her zaman heveslidir ama çoğu kez fon bulamazlar.) Yeni ürünün karşılamayabileceği düzenleme gereklilikleri var mı? </st><st c="3897">Müşteriler yeni bir ürüne geçmelerini önleyen sözleşmelerle bağlı mı? </st><st c="3967">İmalat veya dağıtım sorunları onların bu ürünü elde etmesini engeller mi?</st></p>
			<p><st c="4040">Ekip daha sonra, </st><span><st c="4058">Potansiyel pazarın büyüklüğü yeterli mi? </st></span><st c="4099">diye sormalıdır. </st><st c="4116">Ürünün bir ihtiyacı tatmin edebilen belirgin bir değer sağladığı, ama ihtiyacın çok küçük olduğu bir “trombon yağı” pazarında riske atılmak tehlikelidir. </st><st c="4270">Ürünün geliştirilmesini haklı gösterecek yeterli sayıda potansiyel alıcı olmadıkça, bir pazar fırsatı gerçek değildir. </st></p>
			<p><st c="4389">Son olarak, müşterilerin ihtiyacını ve satın alma yeteneğini saptamış olarak, ekip </st><span><st c="4472">Müşteri ürünü satın alacak mı? </st></span><st c="4503">diye sormalıdır. </st><st c="4520">Ürünü satın almak için sübjektif engeller var mı? </st><st c="4570">Eğer ürünün alternatifleri varsa, müşteri onları değerlendirecek ve yeni ürünün özellikler, yetenekler ya da maliyet açısından daha büyük bir değer sağlayıp sağlamadığını düşünecektir. </st><st c="4755">Geliştirilmiş değerin anlamı mutlaka daha fazla yetenek değildir elbette. </st><st c="4829">Nintendo Wii, ev defibrilatörleri ve Salesforce.com’un bir hizmet olarak CRM yazılımı gibi birçok Büyük İ inovasyonu, yerleşik ürünlere karşı birkaç ölçüde üstün gelirken diğer ölçülerde sadece ehvendi. </st><st c="5032">Aynı nedenle, bazı Büyük İ inovasyonları tökezledi, çünkü yeni yetenekleri olmasına rağmen müşteriler onları yerleşik ürünlerden üstün bulmadı.</st></p>
			<p><st c="5175">Müşteriler açıkça ihtiyaç ve istek duydukları zaman bile eski alışkanlıklar, bir değişimin çok fazla sorun olacağı algısı ya da satın almanın riskli olacağı inancı onları kısıtlayabilir. </st><st c="5363">Bir şirket makine parçalarının olağan bakım sırasındaki onarımı için umut verici yeni bir tutkalı piyasaya sürerken böyle bir sorunla karşılaştı. </st><st c="5509">Ürün maliyetli iş durdurmalarını önleyebilmesine ve bu yüzden benzersiz bir değer sunmasına rağmen, kullanımı, ürünün hedeflediği fabrika mühendisleri ve üretim yöneticileri tarafından veto edildi. </st><st c="5707">Mühendisler ürünün tesirine dair daha fazla kanıt isterken üretim yöneticileri de teçhizata zarar vereceğinden korktu. </st><st c="5826">İki grup da riskten kaçanlardı. </st><st c="5858">Sorunlu lansmanın son durum incelemesi bakım-onarım hizmetinde çalışanların, fabrika mühendislerinden ve üretim yöneticilerinden farklı olarak, yeni çözümleri denemekten hoşlandıklarını ortaya çıkardı. </st><st c="6060">Dahası, daha yükseklerden gelen olası vetoları atlatarak, ürünü bağımsız olarak kendi bütçelerinden satın alabildiler. </st><st c="6179">Ürün onarım işi hedef alınarak yeniden piyasaya sürüldü ve başarılı olmaya devam etti, ama gecikme pahalıya mal oldu—daha iyi tarama yapma yoluyla önlenebilirdi. </st></p>
			<p><st c="6341">Müşteriler ayrıca ürünün vaadini yerine getiremeyeceği ya da yakında daha iyi bir alternatifin hizmete sunulabileceği inancıyla da engellenebilir. </st><st c="6488">Bu isteksizliğe hitap etmek rakipler arasındaki ilerleme olasılıklarına dair öngörü gerektirir. </st><st c="6584">Üçüncü nesil (3G) mobil telefonların başarı şansı 2.5G telefonlardaki yerleşik teknolojinin çok daha iyi performans göstermesini sağlayan yüksek duyarlı antenler gibi gelişmeler tarafından köreltildi.</st></p>
			<p><span><st c="6784">Ürün gerçek mi?</st></span></p>
			<p><st c="6800">Bir şirket pazarın gerçekliğini saptadıktan sonra ürün konseptine yakından bakmalı ve hedeflenen pazarı incelemesini genişletmelidir.</st></p>
			<p><span><st c="6934">Kesin bir konsept var mı? </st></span><st c="6961">Geliştirme başlamadan önce, konseptin teknoloji ve performans gereksinimleri genellikle yetersiz olarak tanımlanmıştır ve ekip üyeleri çoğu kez ürünün kesin özellikleri hakkında birbirinden farklı görüşlere sahiptir. </st><st c="7178">Bu görüşleri ortaya çıkarmanın ve tam olarak neyin geliştirileceğini tanımlamanın zamanı şimdidir. </st><st c="7277">Proje ilerledikçe ve ekip pazar gerçeklerinin içine gömüldükçe, gereklilikler netleştirilmelidir. </st><st c="7375">Bu yalnızca teknik spesifikasyonları saptamayı gerektirmekle kalmaz, bunun yanında konseptin yasal, sosyal ve çevresel kabul edilebilirliğini değerlendirmeyi de gerektirir. </st></p>
			<p><span><st c="7548">Ürün yapılabilir mi? </st></span><st c="7569">Eğer konsept sağlamsa, ekip bundan sonra yaşayabilir bir ürünün uygulanabilir olup olmadığını araştırmalıdır. </st><st c="7679">Ürün mevcut teknoloji ve materyallerle yaratılabilir mi, yoksa bir çeşit büyük buluş mu gerektirir? </st><st c="7779">Eğer ürün yapılabiliyorsa, uygun maliyetle üretilip teslim edilebilir mi, yoksa çok pahalı olacağı için potansiyel müşteriler ondan uzak mı durur? </st><st c="7926">Uygulanabilirlik ayrıca ya önerilen ürün için bir değer zinciri olmasını veya zincirin kolaylıkla ve hesaplı bir bütçeyle geliştirilebilmesini ve genel teknoloji standartlarının (ürünler arasında uyumu temin edenler gibi) yerine getirilebilmesini gerektirir.</st></p>
			<p><st c="8184">Birkaç yıl önce R-W-W taraması açık denize demirlemiş devasa yüzen platformlar üzerinde nükleer güç üreten istasyonlar kurmakla ilgili radikal bir öneriyi değerlendirmek için kullanıldı. </st><st c="8372">Bu fikir enerji şirketlerine cazip geldi, çünkü hem soğutma sorununu hem de arka-bahçemde-olmasın sendromunu çözüyordu. </st><st c="8492">Fakat sürecin </st><span><st c="8506">Ürün gerçek mi?</st></span><st c="8521"> aşamasını ele alan ekip, dev platformlarda kaçınılmaz olan esnemenin metal yorgunluğuna ve pompa ve türbinlerin birleşme yerlerinde aşınmaya yol açacağını buldu. </st><st c="8684">Bu sorunun aşılamaz olduğu varsayıldığı için ekip bazı büyük teknolojik buluşların olmaması halinde uygulanabilirlik sorusuna “hayır” yanıtının asla “belki” haline bile gelemeyeceği sonucuna vardı ve geliştirme durduruldu. </st></p>
			<p><span><st c="8907">Son ürün pazarı tatmin edecek mi? </st></span><st c="8941">Geliştirme sırasında, performans özelliklerinden ödün verilir; umulmayan teknik sorunlar, imalat veya sistem sorunları doğar ve vasıflar değiştirilir. </st><st c="9092">Yolda buna benzer her dönemeçte müşteri beklentilerini karşılamak için tasarlanmış bir ürün, potansiyel cazibesinin bir kısmını kaybedebilir. </st><st c="9234">Bu değişiklikleri denetlemekteki başarısızlık çizim tahtası üzerinde harika görünen ama pazaryerinde ilgi görmeyen bir sununun piyasaya sürülmesiyle sonuçlanır. </st></p>
			<p><st c="9395">E-kitaplarla ilgili süregiden hayal kırıklığını düşünün. </st><st c="9452">Bu alana en yeni katılan Sony Reader büyük bir hafıza ve çığır açan görüntü teknolojisiyle övünse bile onu kullanmak geleneksel kitapları okuma deneyimiyle kıyaslanmaz. </st><st c="9621">Vaat edilen beyaz üzerine siyah efekt açık gri üzerine koyu griye daha yakındır. </st><st c="9702">Bu arada, Reader’ın çok sayıda kitabı depolama ve metin arama yeteneği gibi benzersiz özellikleri birçok tüketici için 300 dolara yakın fiyat etiketinin karşılığını vermek için yeterince cazip değildir. </st><st c="9905">Belki de en önemlisi, tüketicilerin olağan kitaplardan gayet memnun olmasıdır. </st><st c="9984">Haziran 2007 itibarıyla e-kitap kategorisinin tamamı yılda sadece 30 milyon dolarlık satışa ulaşmıştı.</st></p>
			<h2><span><st c="10086">Kazanabilir miyiz?</st></span></h2>
			<p><st c="10105">Hem pazarın hem de ürünün gerçek olduğunu saptadıktan sonra, proje ekibi şirketin pazardan yeterli pay alma ve bu payı elde tutma yeteneğini değerlendirmelidir. </st><st c="10267">Sadece gerçek bir fırsat bulmak başarıyı garantilemez: Fırsat ne kadar gerçekse, aç rakiplerin onu izliyor olma ihtimali de o kadar fazladır. </st><st c="10409">Pazar zaten kurulmuşsa, yerleşik şirketler her inovasyonu kopyalayarak veya daha ileri sıçrayarak pozisyonlarını savunur.</st></p>
			<p><st c="10530">Yeni ürün başarısızlıklarının en önemli üç nedeninden ikisi, denetimlerle ortaya konulduğu gibi, </st><span><st c="10628">Kazanabilir miyiz? </st></span><st c="10647">analiziyle açığa çıkar: Ya, yeni ürün pazar payı hedeflerine ulaşamaz ya da fiyatlar beklenenden çok daha hızlı düşer. </st><st c="10766">(Üçüncü neden pazarın daha küçük olması ya da beklenenden daha yavaş büyümesidir.)</st></p>
			<p><st c="10848">R-W-W taramasının bu aşamasındaki sorular, sunulan ürünün pazaryerinde başarılı olma becerisi ile şirketin ürünün bunu yapmasına yardımcı olma kapasitesi—kaynaklar ve yönetim yeteneği vasıtasıyla—arasında dikkatli bir ayırım yapar.</st></p>
			<p><span><st c="11080">Ürün rekabetçi olabilir mi?</st></span></p>
			<p><st c="11108">Eğer bir ürünün daha iyi özellikler, daha düşük yaşam döngüsü maliyeti ve indirgenmiş risk gibi birtakım müşterek faydalarla birlikte üstün değer sağladığı algısı varsa, müşteriler bu ürünü alternatiflere tercih edecektir. </st><st c="11332">Ekip belirli bir ürün için algılanan değerin tüm kaynaklarına değer biçmeli ve </st><span><st c="11411">Ürünün rekabet üstünlüğü var mı? </st></span><st c="11444">sorusu üzerinde düşünmelidir. </st><st c="11474">(Burada pazarın ve ürünün gerçek olup olmadığıyla ilgili ekibin yaptığı değerlendirmeye bilgi sağlayan müşteri araştırması ihtiyaç olduğu şekilde kullanılmalı ve genişletilmelidir.) Bir başkasının sunusu müşterilere aynı sonuçları ve faydaları sağlayabilir mi? </st><st c="11735">Örneğin bir şirketin umut vaat eden laminat teknolojisi teknik uzmanların ilgisini çekmişti, ama ürün piyasaya sürülemedi, çünkü müşteri firmanın imalat yönetimi aynı ilerlemeyi sağlayan daha ucuz başka yollar bulmuştu. </st><st c="11955">Ekip ayrıca ürünün ilave somut avantajlar—ömür boyu maliyet tasarrufu, daha fazla güvenlik, daha yüksek kalite ve daha düşük bakım veya destek ihtiyacı gibi—ya da daha fazla sosyal kabul edilebilirlik (hibrid arabaları ve sentetik kürk mantoları düşünün) ve güvenilir marka adı içinde örtülü olan indirgenmiş risk vaadi gibi soyut faydalar sunup sunmadığını düşünmelidir.</st></p>
			<p><span><st c="12326">Üstünlük sürdürülebilir mi? </st></span><st c="12355">Rekabet üstünlüğü sadece şirketin taklitçileri uzak tutmayı başarabildiği ölçüde iyidir. </st><st c="12444">Birinci savunma hattı patentlerdir. </st><st c="12480">Proje ekibi mevcut patentlerinin geliştirilmekte olan ürün için uygunluğunu değerlendirmeli ve ilgili fikri mülkiyeti korumak için hangi ilave patentlere ihtiyaç olabildiğine karar vermelidir. </st><st c="12673">Bir rakip ürüne ters mühendislik uygular mı uygulayamaz mı veya ürünün başarısı için elzem olan patentleri farklı bir şekilde baypas eder mi edemez mi diye sormalıdır. </st><st c="12841">Eğer avantajı sürdürmek zımni örgütsel bilgide yatıyorsa, bu bilgi korunabilir mi? </st><st c="12924">Örneğin şirket bu bilgiye sahip olan kişilerin kalacağından nasıl emin olabilir? </st><st c="13005">Taklit başka nasıl engellenebilir? </st><st c="13040">Şirket kıt kaynaklarını nasıl bloke edebilir veya özel tedarik sözleşmelerine girebilir?</st></p>
			<p><st c="13128">3M’in ekran gizlilik filtrelerini düşünün. </st><st c="13172">Şirketin “microlouver” teknolojisi, gizliliğe ilişkin benzersiz yararlar vaat etmesine rağmen, yüksek fiyatı nedeniyle satışlar küçük bir niş pazarla sınırlı kaldı, bu da projenin durumunu belirsizleştirdi. </st><st c="13379">Oysa bir R-W-W taraması teknolojinin her yönüyle patent altında olduğunu ortaya çıkardı, böylece hiçbir rakip ürünün performansını taklit edemezdi. </st><st c="13527">Ayrıca komşu pazarlarda bilgisayarlar için yansıtmasız filtrelere uygun bir fırsatı da açıklığa kavuşturdu. </st><st c="13635">Bu kavrayışlarla donanmış olarak, 3M teknolojiyi gizlilik filtreli ve yansıtmasız ekran ürün hattını piyasaya sürmek için kullanırken marka değerini ve ofis ürünleri pazarındaki satış varlığını yükseltti. </st><st c="13840">Beş yıl sonra bu ürün hattı 3M’in en hızlı büyüyen işlerinden birinin temelini oluşturdu. </st></p>
			<p><span><st c="13930">Rakipler nasıl karşılık verecek? </st></span><st c="13963">Patent korumasının bulunduğu (veya olacağı) göz önünde tutularak, proje ekibinin patentlerin caydıramadığı rakip tehditleri incelemesi gerekir. </st><st c="14107">Başlamak için iyi bir yer “kırmızı ekip” egzersizidir: Eğer ürünümüze biz saldıracak olsaydık saldırıya açık hangi yönlerini bulurduk? </st><st c="14242">Bunları nasıl azaltabiliriz? </st><st c="14271">Şirketlerin yaygın olarak yaptığı bir yanlış, kendileri ürünlerine piyasaya sürmeden önce ince ayar yaparken rakiplerin hiçbir şey yapmadan duracağını varsaymalarıdır. </st><st c="14439">Bu yüzden ekip, sunulan ürün tanıtıldığı zaman rekabet eden ürünlerin nasıl görüneceğini, rakiplerin lansmandan sonra nasıl tepki gösterebileceğini ve şirketin nasıl karşılık verebileceğini düşünmelidir. </st><st c="14643">Son olarak, ekip bu rekabetçi karşılıklı etkileşimin fiyatlar üzerindeki olası etkilerini incelemelidir. </st><st c="14748">Ürün uzun süreli bir fiyat savaşına dayanabilir mi? </st></p>
			<p><span><st c="14800">Şirketimiz rekabetçi olabilir mi?</st></span></p>
			<p><st c="14833">Sunulan ürünün kazanabileceği saptandıktan sonra, ekip şirketin kaynakları, yönetimi ve pazar kavrayışının rakiplerinkinden daha iyi olup olmadığını belirlemelidir. </st><st c="14999">Eğer değilse, ürün ne kadar iyi olursa olsun avantajı korumak imkânsız olabilir. </st></p>
			<p><span><st c="15080">Üstün kaynaklarımız var mı?</st></span><st c="15107"> Bir şirketin hem yeni ürünün müşterinin gözündeki değer algısını yükselten hem de rakip ürünlerinkini geride bırakan kaynakları olduğunda ya da böyle kaynakları elde edebildiğinde başarı olasılığı önemli ölçüde yükselir. </st><st c="15329">Üstün mühendislik, hizmet sunumu, lojistik ya da marka değeri, müşterilerin beklentilerini daha iyi karşılamak suretiyle, yeni bir ürüne avantaj sağlayabilir. </st><st c="15488">Örneğin, Avrupalı ucuz havayolu şirketi easyJet küçük işletmelerin insanlarını ve diğer fiyata duyarlı gezginleri cezbetmek için rahatlığı, düşük fiyatı ve pazara uygun markalaşmayı harmanlama yeteneğini yükseltmek yoluyla seferlerini ve kiralık araba işini başarıyla geliştirdi.</st></p>
			<p><st c="15767">Eğer şirket üstün kaynaklara sahip değilse, eksikliğin karşılanması çoğu kez dolambaçsız yoldan olur. </st><st c="15870">Örneğin, yüksek verimli aydınlatmada ABD’de pazar lideri olan şirket, yerel yönetimler pazarına girmek istediğinde iki engel teşhis etti: Şirket alıcılar tarafından tanınmıyordu ve kullandıkları rekabetçi ihale sürecinde tecrübe sahibi değildi. </st><st c="16115">Şirket bu sorunların üstesinden rakipleri analiz etmek, olası tekliflerini tahmin etmek ve teklifler yazmakta deneyimli kişileri işe alarak geldi. </st><st c="16262">Bu insanların bazıları rekabetin içinden geliyordu ve bu da şirketin rakiplerini dezavantajlı duruma düşürdü.</st></p>
			<p><st c="16371">Bununla birlikte bazen eksikliklerin üstesinden gelinmesi, marka değerinde olduğu gibi, daha zordur. </st><st c="16473">Kaynakları sorgulamasının bir parçası olarak, ekip şirket markası pazara girişe izin veriyor mu—yoksa vermiyor mu—diye sormalıdır. </st><st c="16604">3M adı, yüksek kaliteli, inovatif ofis ürünleriyle güçlü bir biçimde ilişkili olması nedeniyle, gizlilik filtreli ekrana büyük destek veriyordu—oysa McDonald’s adı pizzayı kapsayacak kadar esneyemedi. </st><st c="16805">Şirket yönetimi marka değerinin rakibinki kadar—Papa Gino’s gibi—anlamlı ve ondan üstün olup olmadığını sormuş olsaydı, yanıt en iyi ihtimalle belirsiz olurdu. </st></p>
			<p><span><st c="16965">Uygun yönetimimiz var mı? </st></span><st c="16991">Burada örgütün pazarla doğrudan veya ilişkili deneyimi olup olmadığı, geliştirme süreci vasıflarının projenin boyutuna ve karmaşıklığına uygun olup olmadığı ve projenin hem şirket kültürüne oturup hem de uygun bir destekleyicisi olup olmadığı ekip tarafından incelenmelidir. </st><st c="17266">Başarı ekibe enerji verecek, vizyonu üst yönetime kabul ettirecek ve yol boyunca şüpheciliğin ve zorlukların üstesinden gelecek tutkulu bir amigo gerektirir. </st><st c="17424">Ancak coşku, potansiyel olarak felce uğratıcı hatalar karşısında destekleyicileri körleştirebildiği ve bir projenin uygulanabilirliğini teyit eden peşin hükümlü bir kanıt arayışına yol açtığı için, savunuculuklarına tarama süreci boyunca yapıcı bir biçimde meydan okunmalıdır.</st></p>
			<p><span><st c="17700">Pazarı anlayabilir ve ona karşılık verebilir miyiz? </st></span><st c="17753">Başarılı ürün geliştirme pazar araştırması araçlarında ustalaşmayı, müşteri sezgilerine karşı açıklık ve onları geliştirme ekibi üyeleriyle paylaşma yeteneği gerektirir. </st><st c="17923">Konseptleri, prototipleri inceltmek ve fiyatlarda düzenleme yapmak için potansiyel müşterilerden tekrar tekrar geribildirim istemek, eksiklikleri düzeltmek için ürünlerin yeni baştan geliştirme sürecinden geçirilerek kontrol edilmesinin gerekmemesini garanti eder.</st></p>
			<p><st c="18187">Şirketlerin çoğu yeni ürünün nasıl fiyatlandırılacağını hesaplamak için geliştirme sonrasını bekler ve sonra bazen müşterilerin bu parayı ödemeyeceğini keşfeder. </st><st c="18350">Procter&amp;Gamble fiyatlandırma araştırmasını geliştirme sürecinin en başına koyarak bu sorunun önüne geçer. </st><st c="18456">Ayrıca müşterilerden geliştirme aşamasındaki ürünleri fiilen satın almalarını ister. </st><st c="18541">Satın </st><span><st c="18547">alıp almayacaklarına</st></span><st c="18567"> dair yanıtları gelecekteki satın alma davranışını her zaman güvenilir olarak kestiremez.</st></p>
			<h2><span><st c="18656">Yapmaya Değer mi?</st></span></h2>
			<p><st c="18674">Bir projenin bu noktaya kadar testleri geçmiş olması projenin sürdürülmeye değer olduğu anlamına gelmez. </st><st c="18780">Taramanın son aşaması finansal ve stratejik değerin daha titiz bir analizini sağlar.</st></p>
			<p><span><st c="18864">Ürün kabul edilebilir bir risk karşılığında kârlı olacak mı? </st></span></p>
			<p><st c="18926">Tepe yönetim, </st><span><st c="18940">Tahmin edilen getiriler maliyetlerden daha büyük mü?</st></span><st c="18992"> sorusunun yanıtının kesin bir evet olduğuna ikna edilmedikçe çok az ürün piyasaya sürülür. </st><st c="19084">Bu sermaye harcamalarının, pazarlama masraflarının, maliyetlerin ve payların zamanlamasını ve miktarını düşünmeyi; başa baş zamanlaması, nakit akışı, net bugünkü değer ve diğer standart finansal performans ölçüleri için zaman koymayı ve hem atak hem de temkinli lansman planlarının kârlılığını ve nakit akışını tahmin etmeyi gerektirir. </st><st c="19421">Finansal inceleme ayrıca ürün uzantılarının maliyetini ve rakiplerin önünde olmayı sürdürmek için gerekli olan geliştirmeleri de içermelidir.</st></p>
			<p><st c="19562">Yeni ürünlerden gelen finansal getirilerin tahminleri bilindiği gibi güvenilmezdir. </st><st c="19647">Proje yöneticileri kıt kaynaklar için diğer değerli projelerle yarıştıklarını bilir ve kendilerinin dezavantajlı durumda olmasını istemez. </st><st c="19786">Bu yüzden proje ekiplerinin finansal raporlarının genellikle üst yönetimin finansal ve performans koşullarını karşılıyor olması şaşırtıcı değildir. </st><st c="19934">Finansal tahminlerin manipülasyona, kendine fazla güvenmeye ve önyargıya olan duyarlılığı göz önünde tutulursa, yöneticiler kârlılıkla ilgili hüküm vermek için taramadaki önceki soruların titiz yanıtlarına güvenmelidir.</st></p>
			<p><span><st c="20153">Riskler kabul edilebilir midir? </st></span><st c="20186">Bir tahminin riskliliği başlangıçta standart bir hassasiyet testiyle belirlenebilir: fiyatta, pazar payında ve piyasaya sürülme zamanlamasındaki küçük değişiklikler nakit akışlarını ve başa baş noktalarını nasıl etkiler? </st><st c="20407">Girdi varsayımlarındaki küçük bir değişiklikten kaynaklanan büyük bir değişim yüksek dereceli riskin göstergesidir. </st><st c="20523">Finansal analiz fırsat maliyetlerini dikkate almalıdır: Kaynakları bir projeye tahsis etmek diğerlerinin gelişmesini engelleyebilir. </st></p>
			<p><st c="20656">Riski daha derin bir düzeyde anlamak için R-W-W taraması tarafından ortaya çıkarılmış olan ürün başarısızlığının tüm potansiyel nedenlerini düşünün ve onları hafifletmek için yollar tasarlayın, örneğin sizin firmanızda eksik olan pazar ve teknoloji uzmanlığına sahip bir şirketle ortak olmayı düşünün.</st></p>
			<p><span><st c="20957">Ürünü piyasaya sürmenin stratejik anlamı var mı?</st></span></p>
			<p><st c="21006">Bir pazar ve bir konsept gerçek olduğunda ürün ve şirket kazanabilecek ve proje kârlı olacak olsa bile, ürünü piyasaya çıkarmanın stratejik anlamı olmayabilir. </st><st c="21167">Geliştirmenin stratejik mantığını değerlendirmek için proje ekibi iki soru daha sormalıdır: </st></p>
			<p><span><st c="21259">Ürün genel büyüme stratejimize uyuyor mu?</st></span><st c="21300"> Diğer bir ifadeyle, şirketin yeteneklerini, örneğin, imalat, lojistik ve diğer işlevlerin büyümesini harekete geçirmek yoluyla geliştirecek mi? </st><st c="21445">Marka değeri üzerindeki etkisi olumlu mu, yoksa olumsuz mu olacak? </st><st c="21512">Şirketin mevcut ürünlerinin satışlarını eritecek mi, yoksa iyileştirecek mi? </st><st c="21589">(Eğer ilk şık doğruysa, şirketin satışları rakiplerine kaptırmaktansa kendi ürünlerini tüketmesi daha mı iyidir?) Paydaşlarla—bayiler, dağıtıcılar, düzenleyiciler ve bunun gibi—ilişkileri geliştirecek mi, yoksa ilişkilere zarar mı verecek? </st><st c="21829">Proje takip eden işler veya başka türlü mümkün olmayan yeni pazarlar için fırsatlar yaratır mı? </st><st c="21925">(Böyle bir fırsat 3M’in gizlilik filtreli ekranını piyasaya çıkarma kararına yardımcı oldu: Ürünün kendi başına sadece mütevazı bir pazarı vardı, ama piyasaya sürülmesi yansıtmasız filtreler için çok daha büyük bir pazar açtı.) Bu sorular ürünün stratejik uygunluğunun kapsamlı bir değerlendirmesi olması gereken şey için bir başlama noktası işlevi görür. </st><st c="22281">Sorulardan sadece birine verilen cesaret kırıcı bir yanıt bir projeyi tamamen öldürmemelidir, ama genel sonuçlar projenin çok az stratejik anlamı olduğu hissini verirse lansman muhtemelen sakıncalı olacaktır. </st></p>
			<p><span><st c="22490">Tepe yönetim destekleyecek mi?</st></span><st c="22520"> Yönetimin başlangıçtaki konsepte bağlanması geliştirme ekibi için elbette cesaretlendiricidir. </st><st c="22616">Ancak bir projenin nihai başarısı, yönetim sözleşmeyi projenin varsayımları R-W-W taramasının titiz meydan okumalarına dayanabildiği için imzaladığı takdirde daha garantilidir. </st></p>
			<p><span><st c="22793">Notlar</st></span></p>
			<p><st c="22799">1. </st><st c="22803">Robert G. </st><st c="22813">Cooper, “Your NPD Portfolio May Be Harmful to Your Business Health” </st><span><st c="22881">PDMA Visions, </st></span><st c="22895">Nisan 2005.</st></p>
			<p><st c="22906">2. </st><st c="22910">W. </st><st c="22913">Chan Kim ve Renée Mauborgne, “Strategy, Value Innovation and the Knowledge Economy” </st><span><st c="22997">Sloan Management Review, </st></span><st c="23022">İlkbahar 1999.</st></p>
			<p><span><st c="23036">İlk olarak Aralık 2007 sayısında yayınlanmıştır.</st></span></p>
		</div>
	<div id="charCountTotal" value="23085"></div></body>
</html>
