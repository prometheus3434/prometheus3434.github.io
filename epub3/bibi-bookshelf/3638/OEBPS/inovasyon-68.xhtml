<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-68</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-68" lang="tr-TR" xml:lang="tr-TR">
		<div>
			<p><span><st c="0">1. </st><st c="4">Beklenmedik olaylar</st></span></p>
			<p><st c="23">İlk olarak, en kolay ve en basit inovasyon fırsatı kaynağını ele alalım: beklenmedik şeyler. </st><st c="117">1930’lu yılların başlarında, IBM ilk modern hesap makinesini geliştirmişti; bu makine bankalar için tasarlanmıştı. </st><st c="232">Ama 1933 yılında bankalar bu yeni donanımı satın almadılar. </st><st c="292">Şirketin kurucusu ve uzun süre genel müdürü olan Thomas Watson’un sık sık belirttiğine göre, şirketi kurtaran, beklenmedik bir başarıdan yararlanması olmuştu: New York Halk Kütüphanesi bir makine satın almak istemişti. </st><st c="511">Bankaların aksine, New Deal’in o ilk günlerinde kütüphanelerin parası vardı ve Watson başka türlü satamadığı makinelerin yüzden fazlasını kütüphanelere satmıştı.</st></p>
			<p><st c="672">On beş yıl sonra, herkes bilgisayarların ileri bilimsel çalışma için tasarlandığı kanısına vardığında, iş dünyası bordroları hazırlayabilecek bir bilgisayara beklenmedik şekilde ilgi gösterdi. </st><st c="866">En ileri bilgisayarı üreten Univac iş uygulamalarına yanaşmadı. </st><st c="930">Ama IBM beklenmedik bir başarıyla karşı karşıya olduğunu fark etmişti, Univac’ın bilgisayarını temel alan, ama bordro düzenlemesi gibi sıradan uygulamalar için tasarlanmış bir bilgisayar üretti ve beş yıl içinde bilgisayar sektöründe lider haline geldi; bugüne kadar koruduğu bir konumdur bu.</st></p>
			<p><st c="1222">Beklenmedik başarısızlık da aynı ölçüde inovasyon fırsatı kaynağı olabilir. </st><st c="1299">Herkes Ford Edsel’in otomotiv tarihindeki en büyük yeni araba başarısızlığı olduğunu bilir. </st><st c="1391">Ne var ki, çok az kişi şunu bilir: Edsel’in başarısızlığı şirketin daha sonraki başarısının büyük oranda temelini oluşturmuştur. </st><st c="1520">Ford şirkete, General Motors’la rekabet edebileceği eksiksiz bir ürün grubu kazandırmak için Edsel’i tasarlamıştı; Edsel Amerikan otomotiv tarihinde o ana kadar yapılmış en özenli tasarıma sahipti. </st><st c="1718">Araba piyasaya verildiğinde, bütün planlamaya, pazar araştırmasına ve yapılan tasarıma rağmen, Ford şunu fark etti: Otomobil pazarında GM’nin ve başka şirketlerin araba tasarım ve pazarlamasında dayandıkları temel varsayımlara karşı bir hareket gelişiyordu. </st><st c="1976">Pazar bölümlemesi artık öncelikle gelir gruplarına göre oluşmuyordu; yeni bölümleme ilkesi artık </st><span><st c="2073">yaşam tarzları</st></span><st c="2087"> adını verdiğimiz şeydi. </st><st c="2112">Ford’un buna yanıtı Mustang oldu. </st><st c="2146">Mustang, şirkete özel bir kişilik kazandıran ve onu yeniden sektörün lideri konumuna getiren bir arabaydı.</st></p>
			<p><st c="2252">Beklenmedik başarı ve başarısızlıkların bu kadar verimli inovasyon fırsatları kaynakları olmasının nedeni, birçok şirketin bunları bir yana bırakması, görmezlikten gelmesi, hatta karşı çıkmasıdır. </st><st c="2450">1905 yılında bağımlılık yaratmayan ilk narkotik olan novokaini üreten Alman bilim adamı, bunun kol-bacak kesilmesi gibi önemli cerrahi süreçlerde kullanılmasını amaçlamıştı. </st><st c="2624">Ne var ki cerrahlar bu tür ameliyatlar için tam anesteziyi yeğliyorlardı; bugün de bu yöntemi uyguluyorlar. </st><st c="2732">Bunun yerine, novokain diş hekimleri arasında hemen kabul gördü. </st><st c="2797">Ürünü bulan kişi yaşamının geri kalan bölümünü bir diş hekimliği okulundan ötekine gidip hekimlerin soylu inovasyonunu kendisinin amaçlamadığı uygulamalarda “kötüye kullanmalarını” engellemeye çalışan konuşmalar yaparak geçirdi.</st></p>
			<p><st c="3025">Bu elbette biraz karikatürize edilmiş bir örnek, ama yöneticilerin çoğu zaman beklenmedik şeyler karşısındaki tutumunu açığa vuruyor: “Bunun olmaması gerekirdi.” Şirket rapor sistemleri de bu tepkinin yerleşik hale gelmesine yol açar, çünkü bu raporlar dikkati beklenmedik olasılıklardan başka yöne çekerler. </st><st c="3335">Tipik aylık ya da üç aylık raporun ilk sayfasında bir sorunlar—bir başka deyişle, sonuçların beklentilere denk düşmediği alanlar—listesi yer alır. </st><st c="3482">Elbette bu tür enformasyona gerek vardır; bu bilgiler performansın düşmesini engeller.</st></p>
			<p><st c="3568">Ama yeni fırsatların görülmesini de engeller. </st><st c="3615">Olası bir fırsatın ilk görülmesi çoğunlukla şirketin bütçede öngörülenden daha iyi sonuç aldığı bir alanda olur. </st><st c="3728">Demek ki, gerçek girişimci şirketlerin iki “ilk sayfası”—bir sorun sayfası ve bir fırsat sayfası—vardır ve yöneticiler her ikisine de eşit zaman ayırırlar.</st></p>
			<p><span><st c="3883">2. </st><st c="3887">Bağdaşmazlıklar</st></span></p>
			<p><st c="3902">Alcon Laboratuvarları, 1960’lı yılların başarı öykülerinden biriydi, çünkü şirketin kurucu ortaklarından Bill Conner tıp teknolojisindeki bir bağdaşmazlıktan yararlanmıştı. </st><st c="4076">Katarakt ameliyatı dünyada en yaygın uygulanan üçüncü veya dördüncü cerrahi müdahaledir. </st><st c="4165">Son 300 yıl boyunca, doktorlar bu ameliyata o kadar çok çözüm getirmişlerdi ki, geriye kalan tek “eski usul” aşama bir lifin kesilmesiydi. </st><st c="4304">Göz hekimleri lifi tam bir başarıyla kesmeyi öğrenmişlerdi, ama bu ameliyatın kalanından farklı ve onunla bağdaşmayan bir prosedürdü ve hekimler çoğunlukla bu müdahaleden çekiniyorlardı. </st><st c="4491">Bağdaşmaz bir unsurdu bu.</st></p>
			<p><st c="4516">Hekimler son elli yıldır lifi kesmeden eritebilecek bir enzim biliyorlardı. </st><st c="4593">Conner’ın bütün yaptığı bu enzimin üzerine ona birkaç aylık raf ömrü sağlayan bir koruyucu kılıf eklemek oldu. </st><st c="4704">Göz hekimleri bu yeni bileşkeyi hemen benimsediler ve Alcon şirketi kısa sürede dünya çapında bir ürün tekeli haline geldi. </st><st c="4828">On beş yıl sonra Nestlé, büyük bir bedel ödeyerek şirketi satın aldı.</st></p>
			<p><st c="4897">Bir sürecin mantığındaki ya da ritmindeki böyle bir bağdaşmazlık, inovasyon fırsatlarının doğabileceği olasılıklardan yalnızca biridir. </st><st c="5034">Bir başka kaynak, ekonomik gerçeklikler arasındaki bağdaşmazlıktır. </st><st c="5102">Sözgelimi, ne zaman bir sektörün istikrarlı olarak büyüyen, ama kâr marjları düşen bir pazarı varsa—örneğin, 1950 ile 1970 yılları arasında gelişmiş ülkelerin çelik sanayilerinde olduğu gibi—bir bağdaşmazlık mevcuttur. </st><st c="5321">İnovasyon tepkisi: küçük çelikhaneler.</st></p>
			<p><st c="5359">Beklentiler ile sonuçlar arasındaki bir bağdaşmazlık da inovasyon olanakları yaratabilir. </st><st c="5450">Yirminci yüzyılın başlarından itibaren 50 yıl boyunca, gemi yapımcıları ve gemicilik şirketleri daha hızlı gemiler yapmak ve yakıt tüketimini düşürmek için büyük çaba gösterdiler. </st><st c="5630">Buna rağmen, hızı artırmada ve yakıt gereklerini kısmada ne kadar başarılı oldularsa, okyanus şileplerinin ekonomisi o kadar kötüledi. </st><st c="5765">1950 yılında okyanus şilebi ölüm döşeğindeydi. </st></p>
			<p><st c="5812">Ama bütün yanlış, sektörün varsayımları ile içinde bulunduğu gerçeklikler arasındaki bağdaşmazlıktı. </st><st c="5913">Gerçek maliyetler işi yapmaktan (bir başka deyişle, denizdeki çalışmadan) değil, iş </st><span><st c="5997">yapmamaktan</st></span><st c="6008"> (bir başka deyişle, iskelede boş beklemekten) kaynaklanıyordu. </st><st c="6072">Yöneticiler maliyetlerin aslında nereden kaynaklandığını bir kez anladığında, inovasyon barizdi: rorolar ve konteyner gemileri. </st><st c="6200">Eski teknolojiyi devreye sokan bu çözümler, demiryollarının ve kamyon nakliyecilerinin 30 yıldır yaptığı şeyi okyanus şilebine uygulamaktan ibaretti. </st><st c="6350">Teknolojide değil, bakış açısında bir değişiklik, okyanus gemi taşımacılığı ekonomisini bütünüyle değiştirdi ve onu son 20 ila 30 yılın en büyük gelişme gösteren sektörlerinden biri haline getirdi.</st></p>
			<p><span><st c="6547">3. </st><st c="6551">Süreç gerekleri</st></span></p>
			<p><st c="6566">Japonya’da araba kullanmış olanlar, ülkede modern bir otoyol sisteminin olmadığını bilirler. </st><st c="6660">Japonya’nın yolları hâlâ onuncu yüzyılda kağnılar için—ya da onlar tarafından—yapılmış yolları izler. </st><st c="6762">Sistemi otomobiller ve kamyonlar için işler hale getiren şey, Amerikan otoyollarında 1930’lu yılların başından bu yana kullanılan yansıtıcının bir uyarlamasıdır. </st><st c="6924">Bu yansıtıcı her arabanın, altı yönün her birinden gelen öteki arabaları görmesini sağlar. </st><st c="7015">Trafiğin akıcı bir biçimde ve en az kazayla işlemesini sağlayan bu küçük inovasyonda bir süreç gereğinden yararlanılmıştır.</st></p>
			<p><st c="7138">Şimdi “medya” adını verdiğimiz şeyin kökeni 1890’larda bir süreç gereğine karşılık olarak geliştirilen iki inovasyonda yatar. </st><st c="7265">Biri Ottmar Mergenthaler’in bulduğu linotipti; bu sistem, gazetenin hızla ve çok sayıda basılmasına olanak sağlıyordu. </st><st c="7384">Diğeri ise bir toplumsal inovasyondu: İlk gerçek gazete yayımcıları sayabileceğimiz </st><span><st c="7468">New York Times</st></span><st c="7482">’tan Adolph Ochs, </st><span><st c="7501">New York World</st></span><st c="7515">’den Joseph Pulitzer ve William Randolph Hearst’ün yarattığı modern reklamcılık. </st><st c="7597">Reklamcılık, bu gazetecilere pazarlamadan gelen kâr sayesinde haberleri bedava dağıtma imkânı veriyordu.</st></p>
			<p><span><st c="7701">4. </st><st c="7705">Sektör ve pazar değişimleri</st></span></p>
			<p><st c="7732">Yöneticiler sektör yapılarının Tanrı tarafından düzenlendiğine inanabilirler, ama yapılar bir günden ötekine değişebilir—değişir de. </st><st c="7866">Bu tür değişim inovasyon için büyük bir fırsat sağlar.</st></p>
			<p><st c="7920">Amerikan iş dünyasının son yirmi-otuz yıldaki en büyük başarı öykülerinden biri, yakınlarda Equitable Life Assurance Society’nin satın aldığı Donaldson, Lufkin&amp;Jenrette adlı aracı kuruluştur. </st><st c="8113">DL&amp;J, 1960 yılında hepsi de Harvard İşletmecilik Okulundan mezun olan ve kurumsal yatırımcıların egemen hale gelmesiyle finans sektörünün yapısının değiştiğini fark eden üç genç tarafından kurulmuştu. </st><st c="8314">Bu genç insanların hemen hiç sermayesi ve çevresi yoktu. </st><st c="8371">Gene de birkaç yıl içinde şirketleri pazarlıklı komisyonlara yönelişin lideri ve Wall Street’in en başarılı kuruluşlarından biri haline geldi. </st><st c="8514">Anonim statüsüne geçen ve halka açılan ilk şirket oldu.</st></p>
			<p><st c="8569">Benzer biçimde, sektör yapısındaki değişimler Amerikan sağlık kuruluşları için kapsamlı inovasyon fırsatları yaratmıştır. </st><st c="8692">Son 10-15 yılda, ülkenin her yerinde bağımsız cerrahi ve psikiyatri klinikleri, acil durum merkezleri ve sağlık yönetimi kuruluşları açılmıştır. </st><st c="8837">Telekomünikasyondaki benzer fırsatlar da—donanımda (özel branş santrallerinin üretiminde Rolm gibi şirketlerin ortaya çıkışıyla) ve aktarımda (şehirlerarası hizmette MCI ve Sprint’in ortaya çıkışıyla)—sektörde yaşanan altüstlüklerin ardından belirmiştir.</st></p>
			<p><st c="9091">Bir sektör hızla büyüdüğünde—kritik rakamın on yıl ya da daha kısa bir sürede yaklaşık yüzde 40’lık büyüme olduğu görülmektedir—sektörün yapısı değişir. </st><st c="9245">Yerleşik şirketler, mevcudu savunmaya odaklandıkları için, yeni bir rakip kendilerine meydan okuduğunda karşı atağa geçme eğilimi göstermezler. </st><st c="9389">Gerçekten de pazar veya sektör yapıları değiştiğinde, geleneksel sektör liderleri en hızla büyüyen pazar dilimlerini hemen her zaman ihmal ederler. </st><st c="9537">Yeni fırsatlar, sektörün pazara her zamanki yaklaşımına, onu belirleme veya ona hizmet etmek üzere örgütlenme tarzına nadiren uyar. </st><st c="9669">Bu yüzden inovasyon liderlerinin uzun bir süre yalnız başlarına bırakılma gibi bir şansları vardır.</st></p>
			<p><span><st c="9768">5. </st><st c="9772">Demografik değişimler</st></span></p>
			<p><st c="9793">İnovasyon fırsatıyla ilgili dış kaynaklardan en güvenilir olanı demografidir. </st><st c="9872">Nüfus hareketlerinin bilinen öngörü süreleri vardır; sözgelimi, 2000 yılı itibarıyla Amerikan işgücüne katılacak her kişi bugün doğmuş durumdadır. </st><st c="10019">Gene de, politika belirleyiciler çoğunlukla nüfusbilimi ihmal ettiklerinden, nüfus hareketlerini izleyen ve bunlardan yararlananlar büyük ödüller elde edebilirler.</st></p>
			<p><st c="10182">Japonların robotbilimde önde olmalarının nedeni nüfusbilime dikkat etmiş olmalarıdır. </st><st c="10269">1970’li yıllarda gelişmiş ülkelerdeki herkes hem doğum oranlarında bir düşüş, hem de bir eğitim patlaması yaşandığını biliyordu; gençlerin yarısı ya da daha fazlası liseden sonra eğitimini sürdürüyordu. </st><st c="10472">Buna bağlı olarak, 1990 yılına gelindiğinde üretimdeki geleneksel işçi sayısı azalacak ve yetersiz hale gelecekti. </st><st c="10587">Herkes bunu biliyordu, ama yalnızca Japonlar bu konuda harekete geçtiler ve şimdi on yıldır robotbilimde lider konumundalar.</st></p>
			<p><st c="10711">Aynı şey Club Mediterranee’nin turizm ve tatil alanındaki başarısı için de geçerlidir. </st><st c="10799">1970 yılı itibarıyla, ileri görüşlü gözlemciler Avrupa ve ABD’de çok sayıda zengin ve genç yetişkinin ortaya çıktığını görebilirdi. </st><st c="10931">İşçi sınıfından gelen anne-babalarının zevk aldığı türden tatilden—Brighton veya Atlantic City’de geçirilen yaz tatili—hoşlanmayan bu gençler, çocukluklarında “takıldıkları yerler”in yeni ve egzotik bir biçiminin ideal müşterileriydi.</st></p>
			<p><st c="11165">Yöneticiler uzun süredir demografinin önemli olduğunu biliyorlar, ama nedense nüfus istatistiklerinin yavaş değiştiği kanısını taşıyorlardı. </st><st c="11307">Ne var ki, bu yüzyılda nüfus istatistikleri yavaş değişmiyor. </st><st c="11369">Gerçekten de, insan sayılarındaki—ve yaş dağılımındaki, eğitimdeki, mesleklerdeki ve coğrafi yerleşimlerdeki—değişimlerin mümkün hale getirdiği inovasyon fırsatları, girişimcilik çabalarının en yüksek karşılık veren ve en az riskli olanları arasındadır.</st></p>
			<p><span><st c="11622">6. </st><st c="11626">Algılamadaki değişimler</st></span></p>
			<p><st c="11649">“Bardağın yarısı dolu” ile “bardağın yarısı boş” aynı olguyu tarif eder, ama anlamları son derece farklıdır. </st><st c="11759">Bir yöneticinin algılamasını yarı doludan yarı boşa dönüştürmek, büyük inovasyon fırsatlarına kapı açar.</st></p>
			<p><st c="11863">Sözgelimi, bütün olgusal kanıtlar gösteriyor ki, son 20 yıldır Amerikalıların sağlığı görülmemiş bir hızla iyiye gitmiştir—ister yeni doğan çocuklardaki ölüm oranı, ister çok yaşlı insanların ömür oranları, ister kanserin (akciğer kanseri dışında) görülme sıklığı, ister kanser iyileşme oranları, ister başka faktörler açısından olsun. </st><st c="12200">Buna rağmen, Amerika’yı toplu bir hastalık hastalığı sarmıştır. </st><st c="12264">Daha önce hiçbir zaman sağlık konusunda bu kadar kaygı, bu kadar korku duyulmamıştır. </st><st c="12350">Birden, her şey kansere, kalıcı kalp hastalığına ya da vakitsiz hafıza kaybına yol açar gibi görünmeye başlamıştır. </st><st c="12466">Bardağın belli ki yarısı boştur.</st></p>
			<p><st c="12498">Amerikalılar sağlıktaki büyük iyileşmelere sevinmek yerine hâlâ ölümsüzlükten ne kadar uzak olduklarını vurgular gibidir. </st><st c="12621">Olaylara böyle bir bakış, birçok inovasyon fırsatı doğurmuştur: Yeni sağlık dergileri için, her tür sağlıklı yiyecek için ve jimnastik dersleriyle hafif koşu teçhizatı için pazarlar. </st><st c="12804">Amerika’da 1983 yılında en hızlı büyüyen yeni firma, ev jimnastik aletleri yapan bir şirketti.</st></p>
			<p><st c="12898">Algılamadaki bir değişim olguları değiştirmez. </st><st c="12946">Bilgisayar bir tehdit ve sadece büyük şirketlerin kullanacağı bir şey gibi algılanırken, gelir vergisi formlarını hazırlamak için satın alınan bir şey şeklinde algılanmaya başlaması için iki yıldan az bir süre yeterli olmuştur. </st><st c="13174">Böyle bir değişimi dayatan şeyin ekonomi ilkeleri olması gerekmez; aslına bakılırsa, bu ilkeler ilgisiz olabilir. </st><st c="13288">İnsanların bir bardağı yarı dolu ya da yarı boş olarak algılamalarını belirleyen, bir olgudan çok ruh halidir ve ruh halindeki bir değişikliğin rakamlara dönüştürülmesi çoğunlukla olanaksızdır. </st><st c="13482">Ama hiç anlaşılmayacak bir şey de değildir. </st><st c="13526">Somuttur. </st><st c="13536">Tanımlanabilir. </st><st c="13552">Sınanabilir. </st><st c="13565">İnovasyon fırsatı açısından yararlanılabilir.</st></p>
			<p><span><st c="13610">7. </st><st c="13614">Yeni bilgi</st></span></p>
			<p><st c="13624">Çığır açıcı inovasyonlar arasında, yeni bilgiye—ister bilimsel, ister teknik, ister toplumsal yeni bilgi olsun—dayalı olanlar en önde gelir. </st><st c="13766">Bunlar girişimciliğin süper starlarıdır; reklam ve para getirirler. </st><st c="13834">Her ne kadar bilgiye dayalı her inovasyon önemli değilse de insanların inovasyondan söz ederken kastettikleri şey çoğunlukla bunlardır.</st></p>
			<p><st c="13969">Bilgiye dayalı inovasyonlar süre açısından, rastlantı oranları açısından, öngörülebilirlikleri açısından ve girişimcilere getirdikleri zorluklar açısından bütün öteki inovasyonlardan farklıdır. </st><st c="14164">Birçok süper star gibi, değişken, kaprisli ve yönetilmesi güç olabilirler. </st><st c="14239">Sözgelimi, bütün inovasyonlar arasında en uzun tasarım-üretim aralığına sahip olanlar bunlardır. </st><st c="14336">Yeni bilginin ortaya çıkmasıyla bunun kullanılabilir teknolojiye dönüştürülmesi arasında uzun bir süre vardır. </st><st c="14447">Ayrıca bu yeni teknolojinin piyasada ürün, süreç veya hizmet olarak belirmesi de gene uzun bir süre gerektirir. </st><st c="14559">Bir bütün olarak bakıldığında, söz konusu tasarım-üretim süresi yaklaşık 50 yıldır, bu süre tarih boyunca önemli ölçüde kısalmış değildir. </st></p>
			<p><st c="14698">Etkili olması için bu tür inovasyon çoğu zaman tek bir tür bilgiyi değil, birçok tür bilgiyi gerektirir. </st><st c="14803">En güçlü bilgi temelli inovasyonlardan birini alalım: modern bankacılık. </st><st c="14876">Girişimci banka teorisi—bir başka deyişle ekonomik gelişme sağlamak için sermayenin bilinçli kullanımı teorisi—Napolyon döneminde Comte de Saint-Simon tarafından formüle edilmişti. </st><st c="15057">Saint-Simon’un olağanüstü başarısına rağmen, iki öğrencisinin, Jacob ve Isaac Pereire kardeşlerin ilk girişimci banka olan Credit Mobilier’yi kurmaları ve bugün </st><span><st c="15218">finans kapitalizmi</st></span><st c="15236"> adını verdiğimiz şeyi başlatmaları onun 1825 yılındaki ölümünden 30 yıl sonra gerçekleşmiştir.</st></p>
			<p><st c="15331">Bununla birlikte, Pereireler aynı tarihte Manş Denizi’nin öte yakasında, İngiltere’de gelişmekte olan modern ticari bankacılıktan habersizdi. </st><st c="15474">Credit Mobilier büyük bir başarısızlığa uğradı. </st><st c="15522">Birkaç yıl sonra, iki genç—biri Amerikalı J.P. </st><st c="15569">Morgan, öteki Alman Georg Siemens—Fransız girişimci bankacılık teorisi ile İngiliz ticari bankacılık teorisini birleştirip ilk başarılı modern bankaları yarattılar: New York’taki J.P. </st><st c="15753">Morgan&amp;Company ile Berlin’deki Deutsche Bank. </st><st c="15799">On yıl sonra genç bir Japon, Shibusawa Eiichi, Siemens’in konseptini ülkesine uyarladı ve bu yolla Japonya’nın modern ekonomisinin temelini oluşturdu. </st><st c="15950">Bilgiye dayalı inovasyonların işleyiş tarzı hep böyledir.</st></p>
			<p><st c="16007">Bir başka örnek aktarmak gerekirse, bilgisayarın icadı en az altı dalda bilgiyi gerektiriyordu:</st></p>
			<p><st c="16103">• İkili aritmetik;</st></p>
			<p><st c="16122">• Charles Babbage’in on dokuzuncu yüzyılın ilk yarısındaki hesap makinesi tasarımı;</st></p>
			<p><st c="16206">• Herman Hollerith’in 1890 ABD nüfus sayımı için bulduğu delikli kart;</st></p>
			<p><st c="16277">• 1906’da icat edilen elektronik lamba odyon tüpü;</st></p>
			<p><st c="16328">• 1910 ile 1913 yılları arasında Bertrand Russell ve Alfred North Whitehead’in geliştirdiği simgesel mantık;</st></p>
			<p><st c="16437">• Birinci Dünya Savaşı sırasında etkili uçaksavar silahların geliştirilmesi yönündeki başarısız çabalar sırasında ortaya çıkan programlama ve geri-iletim kavramları.</st></p>
			<p><st c="16603">Bütün bilgiler 1918 yılı itibarıyla hazır olmakla birlikte, ilk işlevsel dijital bilgisayar 1946 yılına kadar ortaya çıkmamıştır.</st></p>
			<p><st c="16733">Uzun tasarım-üretim aralıkları ve farklı türden bilgilerin iç içe geçmesi gereği bilgiye dayalı inovasyonun kendine özgü temposunu, çekici yönlerini ve tehlikelerini açıklar. </st><st c="16909">Uzun bir gelişim dönemi boyunca çok laf az eylem vardır. </st><st c="16966">Sonra bütün unsurlar birden iç içe geçtiğinde, büyük bir coşku ve faaliyet ve aşırı derecede spekülasyon kendini gösterir. </st><st c="17089">Örneğin, 1880 ile 1890 yılları arasında, gelişmiş ülkelerde yaklaşık 1000 tane elektrikli ev aletleri şirketi kurulmuştur. </st><st c="17212">Sonra her zamanki gibi, bir çöküş ve şirket iflasları meydana gelmiştir. </st><st c="17285">1914 yılı itibarıyla bu şirketlerin yalnızca 25’i hâlâ faaliyetini sürdürüyordu. </st><st c="17366">1920’li yılların başlarında, ABD’de 300 ila 500 otomobil şirketi vardı; 1960’a gelindiğinde bu sayı 4’e düşmüştü.</st></p>
			<p><st c="17479">Zor olabilir ama bilgiye dayalı inovasyon yönetilebilir. </st><st c="17537">Başarı, bir inovasyonu mümkün hale getirmek için gerekli çeşitli türden bilgilerin dikkatli analizini gerektirir. </st><st c="17651">Gerek J.P. </st><st c="17662">Morgan, gerek Georg Siemens bankacılık firmalarını kurduklarında bunu yapmışlardır. </st><st c="17746">Wright kardeşler, ilk işlevsel uçağı geliştirdiklerinde bunu yapmışlardır.</st></p>
			<p><st c="17820">Hedef kullanıcıların ihtiyaçlarının ve hepsinden önemlisi, kapasitelerin dikkatli analizi de çok önemlidir. </st><st c="17929">Bir çelişki gibi görünebilir, ama bilgiye dayalı inovasyon başka herhangi bir inovasyon türünden daha fazla pazara bağımlıdır. </st><st c="18056">Bir İngiliz şirketi olan De Havilland, ilk yolcu jet uçağının tasarımını ve yapımını gerçekleştirmiş, ama pazarın ihtiyaçlarını analiz etmediği için iki kilit faktörü belirleyememişti. </st><st c="18241">Biri konfigürasyondu; bir başka deyişle, bir jetin bir havayolu şirketine en büyük avantajı sağlayacağı rotalarda uygun navlunu olacak uygun boyut sorunuydu. </st><st c="18399">Diğeri aynı ölçüde sıradan bir şeydi: Havayolu şirketleri böyle pahalı bir uçağın satın alınması için gerekli finansmanı nasıl sağlayacaktı? </st><st c="18540">De Havilland uygun bir kullanıcı analizi yapmadığı için iki Amerikan şirketi—Boeing ile Douglas—ticari jet uçağı sektörünü ele geçirdi.</st></p>
			<h2><span><st c="18675">İnovasyon İlkeleri</st></span></h2>
			<p><st c="18694">Amaca yönelik sistematik inovasyon yeni fırsatlara ilişkin kaynakların analiziyle başlar. </st><st c="18785">Bağlama bağlı olarak, kaynakların farklı zamanlarda farklı önemi olacaktır. </st><st c="18861">Sözgelimi, çelik yapımı gibi temel sınai süreçlerdeki inovasyonlar açısından demografi pek önemli olmayabilir; bununla birlikte, Mergenthaler’in linotip makinesinin başarılı olmasının en önemli nedeni, kitlesel bir pazarın ihtiyaçlarını karşılamaya yetecek sayıda ehil kurşun dizgici bulunmamasıydı. </st><st c="19161">Aynı şekilde, değişen demografinin veya vergi yasalarının yol açtığı bir ihtiyacı karşılayacak bir sosyal araç geliştiren kişi açısından yeni bilginin önemi az olabilir. </st><st c="19331">Ama—durum ne olursa olsun—inovasyon liderleri bütün fırsat kaynaklarını analiz etmek zorundadırlar.</st></p>
			<p><st c="19430">İnovasyon hem kavramsal, hem de algılamayla ilgili bir şey olduğundan inovasyon yapmaya aday olanlar toplumun içine girip aramalı, sormalı ve dinlemelidir. </st><st c="19587">Başarılı inovasyon liderleri beyinlerinin hem sağ, hem de sol yanlarını kullanırlar. </st><st c="19672">Rakamlara bakarlar. </st><st c="19692">İnsanlara bakarlar. </st><st c="19712">Bir fırsatı karşılayacak inovasyonun ne olması gerektiğini analitik olarak incelerler. </st><st c="19799">Sonra muhtemel kullanıcılara gider, onları izler ve beklenti, değer ve ihtiyaçlarını irdelerler.</st></p>
			<p><st c="19895">Bir inovasyonun verimli olabilmesi için basit ve odaklı olması gerekir. </st><st c="19968">Tek bir şeyi yerine getirmelidir; aksi takdirde insanların aklını karıştırır. </st><st c="20046">Gerçekten de, bir inovasyon liderinin alabileceği en büyük övgü insanların şöyle demesidir: “Evet, çok aşikâr!” Yeni kullanıcılar ve yeni pazarlar yaratan inovasyon bile belirli, net ve dikkatle tasarlanmış bir uygulamaya yönelik olmalıdır.</st></p>
			<p><st c="20286">Etkili inovasyonlar küçük çapta adımlarla başlar. </st><st c="20337">Gösterişli değildirler. </st><st c="20361">Belirli tek bir şeyi yapmaya çalışırlar. </st><st c="20402">Bu, hareket halindeki bir taşıtın raylar üzerinde giderken elektrik enerjisi alabilmesini sağlamak olabilir; elektrikli tramvayları mümkün kılan bu olmuştur. </st><st c="20560">Ya da bir kibrit kutusuna hep aynı sayıda kibritin (50’ydi bu rakam) konulması gibi temel bir fikir olabilir. </st><st c="20670">Bu basit kavram, kibrit kutularının otomatik olarak doldurulmasını mümkün kılmış ve İsveç’in bu alanda yarım yüzyıl boyunca dünya tekeli olmasını sağlamıştır. </st><st c="20829">Bunun tersine, “sektörde devrim yaratacak” gösterişli fikirlerin işleme olasılığı pek yoktur.</st></p>
			<p><st c="20922">Aslında, belirli bir inovasyonun büyük bir ticari faaliyete mi, yoksa mütevazı bir başarıya mı dönüşeceğini kimse önceden söyleyemez. </st><st c="21057">Ama sonuçlar mütevazı olsa bile, başarılı inovasyonlar en baştan itibaren standart belirleyici haline gelmeyi, yeni bir teknolojinin veya yeni bir sektörün yönünü saptamayı, diğerlerinin ilerisinde olan ve bu konumunu  sürdüren işler yaratmayı amaçlar. </st><st c="21309">İnovasyon en baştan liderliği hedeflemiyorsa, yeterince inovasyon yanlısı olma olasılığı yoktur.</st></p>
			<p><st c="21405">Hepsinden önemlisi, inovasyon dehadan çok çalışmaya bağlıdır. </st><st c="21468">Bilgi gerektirir. </st><st c="21486">Çoğu zaman hüner gerektirir. </st><st c="21515">Belli bir noktaya odaklanmayı gerektirir. </st><st c="21557">Elbette, inovasyon yanlısı olarak başkalarından daha yetenekli insanlar vardır, ama yetenekleri net olarak belirlenmiş alanlarda geçerlidir. </st><st c="21698">Gerçekten de, inovasyon liderlerinin birden fazla alanda çalışması seyrek rastlanan bir şeydir. </st><st c="21794">Bütün sistematik inovasyon başarılarına rağmen Thomas Edison yalnızca elektrik alanında çalışmıştır. </st><st c="21895">Finans alanındaki bir inovasyon yanlısı, sözgelimi Citibank, büyük bir olasılıkla sağlık hizmetleri alanında inovasyonlara girişmeyecektir.</st></p>
			<p><st c="22034">İnovasyonda, diğer her uğraşta da olduğu gibi, yetenek, hüner ve bilgi söz konusudur. </st><st c="22121">Ama bütün bunlar verili olsa bile, inovasyonun gerektirdiği şey çok, odaklı ve amaca yönelik çalışmadır. </st><st c="22226">Azim, kararlılık ve kendini işe adama yoksa, yetenek, hüner ve bilginin yararı olmaz.</st></p>
			<p><st c="22311">Elbette, girişimcilik sistematik inovasyondan fazlasını, sözgelimi, oturmuş şirketlerde, kamu hizmeti veren kuruluşlarda ve yeni girişimlerde eşit ölçüde gerekli olan belirgin girişimcilik stratejileri ve girişimcilik yönetimi ilkeleri gerektirir. </st><st c="22560">Ama bir uygulama ve bir disiplin olarak girişimciliğin asıl temeli sistematik inovasyon pratiğidir.</st></p>
			<p><span><st c="22659">İlk olarak Mayıs 1985 sayısında yayınlanmış</st></span><span><st c="22703">tır.</st></span></p>
		</div>
	<div id="charCountTotal" value="22708"></div></body>
</html>
