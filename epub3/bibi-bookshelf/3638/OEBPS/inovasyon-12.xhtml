<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-12</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-12" lang="tr-TR" xml:lang="tr-TR">
		<div>
			<h2><span><st c="0">İşi Bölün</st></span></h2>
			<p><st c="10">Partnerliği kurarken atılacak ilk adım her bir ortağın sorumluluklarını tanımlamaktır. </st><st c="98">Doğal olarak, performans motoruna mümkün olduğunca çok görev vermek istersiniz, çünkü zaten vardır ve iyi çalışmaktadır. </st><st c="219">Ama tedbir gereklidir. </st><st c="242">Bir yandan devam etmekte olan işlerdeki kusursuzluğu sürdürürken, performans motorunun ne kadar işin üstesinden gelebileceğini gerçekçi bir biçimde değerlendirmek gerekir.</st></p>
			<p><st c="413">İşin doğru bölümü geniş bir yelpazeyi kapsayabilir; 10/90’dan 50/50’lik, 90/10’luk bölünmeler. </st><st c="509">Bu da girişimin yapısına ve performans motorunun yeteneklerine bağlıdır. </st><st c="582">Öyleyse, nasıl karar verirsiniz?</st></p>
			<p><st c="614">Performans motorunun iki temel kısıtı vardır. </st><st c="661">Bunlardan ilki barizdir. </st><st c="686">Performans motorundaki kişilerin yeteneklerinin ötesinde olan herhangi bir iş adanmış ekibe verilmelidir. </st><st c="792">İkinci kısıtsa o kadar açık değildir. </st><st c="830">Bu kısıt iş ilişkilerini içerir. </st><st c="863">A Kişi ile B Kişinin birlikte yapabilecekleri şeyler sadece A’nın becerileriyle B’nin becerilerinin bir fonksiyonu değildir. </st><st c="988">Bu aynı zamanda A ve B’nin birlikte çalışmaya alışkın olma şekillerinin de bir fonksiyonudur. </st><st c="1082">A ve B performans motorunda çalıştıkları müddetçe, aralarındaki iş ilişkisinin değiştirilmesi son derecede zordur. </st><st c="1197">Bu ilişki süregiden faaliyetlerin talepleri tarafından her gün pekiştirilir. </st><st c="1274">İlk hibrid aracını tasarladığında, BMW bu kısıtlamayla karşı karşıya gelmişti. </st><st c="1353">(</st><span><st c="1354">bak. </st></span><st c="1359">“Neden BMW Tekerleği Yeniden Keşfetmedi?” başlıklı kutu.)</st></p>
			<p><st c="1416">O nedenle, performans motoru sadece devam etmekte olan faaliyetlerin yaptığı—aynı tempoda ve aynı insanların işin başında olduğu—kişiden kişiye aynı yol üzerinde akan işleri üstlenmelidir. </st><st c="1606">Performans motorundan fazlasını istemek çok yıkıcıdır. </st><st c="1661">Performans motorunun içinde inovasyonla süregiden faaliyetler arasına öylesine derin uyuşmazlıklar yerleştirir ki, yönetilmeleri olanaksız hale gelir. </st></p>
			<p><st c="1812">West’te, Wilens ve Barbre, ürün geliştirme personelinin yargısal kararlarda—</st><span><st c="1888">Miranda’ya karşı Arizona, Brown’a karşı Eğitim Kurulu, Roe’ya karşı Wade </st></span><st c="1962">ve daha binlercesi gibi—derin uzmanlığa sahip olmasına karşın, sayısız mahkeme binasına dağılmış olan ve izlerinin sürülmesi ve düzenlenmeleri kararlardan çok daha zor olan dava özetlerinin toplanmasında hiçbir deneyimi olmadığını fark etti. </st><st c="2204">İşi karıştıran bir etmen hacimdi. </st><st c="2238">Her bir yargısal karar için onlarca dava özeti olabilir. </st><st c="2295">Adanmış ekip, en azından, dava özetlerinin yerini saptama ve elde etme sorumluluğunu üstlenmek zorundaydı, etkili olmak için de birkaç dış uzmana gereksinimi vardı.</st></p>
			<p><st c="2459">Daha da önemlisi, Wilens ve Barbre bir bütün olarak dava özetleri projesinin West’in ürün geliştirme grubu içindeki iş ilişkileriyle tutarlı olmayacağını gördü. </st><st c="2621">Yaklaşık 50 hukuk uzmanından oluşan grup bir seferde birkaç düzine girişim üzerinde çalışıyordu. </st><st c="2718">Özgün proje birkaç hafta kadar bir süre için iki ya da üç kişi gerektiren Westlaw veritabanı açısından bir ilerlemeydi. </st><st c="2838">Grup hiyerarşik değildi, gruptaki kişiler de birbirlerine aşırı derecede bel bağlamıyordu. </st><st c="2929">Aslında, belirli bir proje sırasında, bir ürün geliştiricinin en önemli iş ilişkisi büyük olasılıkla enformasyon teknolojisi grubundan bir eş düzeyiyle işlevler arası bir ilişki olurdu.</st></p>
			<p><st c="3114">Dava özetleri projesi çok daha büyüktü. </st><st c="3155">En üst noktasında, tam zamanlı çalışan 30 kişi gerektiriyordu. </st><st c="3218">Ürün geliştiriciler alışılmadık bir tarzda birlikte çalışmak zorundaydı. </st><st c="3291">Sıkı sıkıya yapılandırılmış, bütünleşmiş bir proje ekibinin parçası olarak, her birinin özel bir rol üstlenmesi gerekiyordu. </st><st c="3416">Geliştiricilerden aynı anda her iki tarzda birden çalışmalarını istemek yıkıcı ve işin içinde olan herkes için kafa karıştırıcı olurdu. </st><st c="3552">O nedenle, Wilens ve Barbre neredeyse tüm ürün geliştirme işini adanmış bir ekibe verdi. </st></p>
			<p><st c="3641">Ancak, pazarlama ve satış işlerini performans motoruna verdiler. </st><st c="3706">Dava özetlerini pazarlayıp satmak, Westlaw’u pazarlayıp satmaktan çok farklı değildi. </st><st c="3792">Alıcılar aynıydı ve değer teklifinin açıklanması kolaydı. </st><st c="3850">İş kolaylıkla West’in mevcut pazarlama ve satış süreçlerine ilave edilebilirdi. </st><st c="3930">Aynı yol boyunca, aynı tempoda ve işin başında aynı insanlar olarak akardı. </st><st c="4006">Satış ve pazarlama ekipleri çifte görev yapabilen performans motorunun bir parçasıydı; </st><span><st c="4093">partner kullanılan personel</st></span><st c="4120"> diye adlandırdığımız bir altküme. </st></p>
			<h2><span><st c="4155">Adanmış Ekibi Bir Araya Getirin</st></span></h2>
			<p><st c="4186">İş bir kez bölündükten ve gerekli beceri grupları belirlendikten sonra, adanmış ekibi bir araya getirmenin ilkeleri artık karmaşık değildir. </st><st c="4328">Önce, herhangi bir kaynaktan (iç transferler, hariçten işe almalar, hatta küçük iktisaplar) bulabildiğiniz en iyi insanları seçin. </st><st c="4459">Sonra ekibi eldeki iş için en fazla anlam ifade edecek şekilde düzenleyin. </st><st c="4534">Süreci sanki sıfırdan yeni bir şirket kuruyormuşçasına ele alın. </st><st c="4599">Lucent’in çok büyük bir hızla yıllık 2 milyar dolarlık bir gelire ulaşan yeni bir birimi piyasaya sürerken benimsediği yaklaşım buydu (</st><span><st c="4734">bak. </st></span><st c="4740">“Lucent Neden Sıfırdan Bir Hizmet İşi Tasarladı?” başlıklı kutu).</st></p>
			<p><st c="4805">Ne yazık ki bu ilkeleri söylemek kolay ama uygulamak son derecede zordur. </st><st c="4880">Şirketlerin, sanki ebeveynlerden çocuklara geçen bir genetik kod gibi, tamamen şirketin geri kalan kısmı gibi hareket eden alt birimler yaratmak gibi tehlikeli bir alışkanlığı vardır. </st><st c="5064">Bu tür alt birimlerin </st><span><st c="5086">küçük performans motorları </st></span><st c="5113">gibi olduklarını düşünürüz; inovasyon girişimlerini hızla durma noktasına getirirler. </st></p>
			<p><st c="5199">Sorunun en sık rastlanan kaynağı adanmış ekipleri tamamen şirket içinden çalışanlarla doldurma içgüdüsüdür. </st><st c="5307">Bu anlaşılabilir bir şeydir. </st><st c="5336">İhtiyacınız olan becerileri düşünmeden önce kimleri tanıdığınızı düşünmek doğaldır. </st><st c="5420">Şirket içinden çalışanlar; bulunması kolay, genellikle “istihdam edilmeleri” daha ucuz ve bilinen unsurlar olduklarından daha az riskli görünen kişilerdir. </st><st c="5576">Ayrıca önemli bir yarar da sunarlar: Kuruluşa olan aşinalıkları ve kuruluş içindeki güvenilirlikleri nedeniyle, adanmış ekiple performans motoru arasındaki uyuşmazlıkları yatıştırmaya yardımcı olabilirler. </st></p>
			<p><st c="5782">Sıkıntı, tamamen şirket içinden oluşmuş bir ekibin küçük bir performans motoru gibi hareket etmesinin hemen hemen kesin olmasındadır. </st><st c="5916">Bir kere, herkes tek bir şirketin geçmişinde temellenmiş aynı önyargılara ve içgüdülere sahiptir. </st><st c="6014">Dahası, iş ilişkileri zor ve hassastır. </st><st c="6054">Daha önce de belirtildiği gibi, yıllarca birlikte çalışmış insanlar etkileşim tarzlarını değiştirmekte zorlanırlar.</st></p>
		</div>
	<div id="charCountTotal" value="6169"></div></body>
</html>
