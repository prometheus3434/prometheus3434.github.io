<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-64</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-64" lang="tr-TR" xml:lang="tr-TR">
		<div>
			<p><span><st c="0">Proforma Faaliyet Tanımı ve Varsayım Kontrol Listesi</st></span></p>
			<p><st c="52">İkinci disiplin kuralı, ürünü üretmek, satmak, müşteriye servisini yapmak ve teslim etmek için gerekli faaliyetleri gösteren bir proforma faaliyet tanımının oluşturulmasıdır. </st><st c="228">Bu faaliyetler, hepsi birlikte girişimin kabul edilebilir maliyetlerini içerir. </st><st c="308">İlk önce faaliyet tanımı, temel verilere ulaşmaya yönelik birkaç telefon görüşmesiyle ya da hat-üzeri aramayla, basit bir hesap çizelgesi model alınarak oluşturulabilir. </st><st c="478">Temeldeki varsayımları saptamak ve sınamak, yeni bilgilerin ışığında modeli sürekli olarak besleyip düzeltmek mümkündür. </st><st c="599">Bir firma bu kümülatif yaklaşımı kullandığında, işletme anlayışı içindeki başlıca hatalar kısa sürede açıklığa kavuşur ve yetersiz anlayışlar önemli yatırımlara girişilmeden çok önce bir kenara bırakılabilir.</st></p>
			<p><st c="807">İşletmenin rekabetçi olması için nasıl olması gerektiği konusunda gerçekçi bir görüntü çizmek için sektör standartlarının kullanılması gerektiği kanısındayız. </st><st c="967">Her sektörde varlığın-satışa-oranı, sektör kâr marjları, tesis kullanımı, vb gibi standart performans ölçülerinin yanı sıra—o sektörde normal getiri oranlarını belirleyen—kendine özgü etkenler vardır. </st><st c="1168">Küresel düzeyde rekabetçi bir ortamda, aklı başında hiçbir yönetici, sektör standartlarıyla belirlenen ve ölçülen rekabetçi disiplinden kaçabileceğini sanmamalıdır. </st><st c="1333">Bu standartlar yatırım analizcilerinden ve işletme enformasyon servislerinden kolayca sağlanabilir. </st><st c="1433">Enformasyon kaynaklarının ABD’deki kadar gelişmemiş olduğu ülkelerde, ana sektör parametreleri yatırım bankacıları ve özellikle sektör kredilerinde uzmanlaşmış ticaret bankacıları tarafından hâlâ kullanılmaktadır. </st><st c="1647">Yeni bir sektöre girenler açısından en iyi yaklaşım, benzer sektörlerden alınmış standartları uyarlamaktır.</st></p>
			<p><st c="1754">Ürün veya hizmet özelliklerinin ayrıntılı bir analiziyle ya da derinlemesine bir piyasa incelemesiyle işe başlamadığımızı unutmamak gerekir. </st><st c="1896">Bu sonra yapılacaktır. </st><st c="1919">Başlangıçta, sadece girişimin örtük varsayımlarını saptamaya çalışıyoruz. </st><st c="1993">Asıl yapılması gereken, girişimin sektör standartlarına nerede uygun düşeceğini ve yöneticilerin nerelerde bu standartları aşmayı düşündüklerini ve bunu nasıl yapacaklarını açık ve gerçekçi bir biçimde ayrıntılarıyla açıklamaktır.</st></p>
			<p><st c="2223">Kao’nun yöneticileri 1988’de disket sektörüyle ilgili performans standartlarını göz önünde bulundurabilirlerdi. </st><st c="2336">Kao’nun standart üretim donanımını sektördeki oturmuş rakiplerinden daha iyi kullanması söz konusu olmadığı için, firma, donanım kullanımıyla ilgili ölçüler bakımından sektör performansına uymayı düşünecekti. </st><st c="2545">Kao, sözgelimi, sektörde hat başına etkin üretim kapasitesinin dakikada 25 disket ve üretim donanımının etkin ömrünün üç yıl olduğunu görecekti. </st><st c="2690">Kao’nun üstünlüğü, kaliteyi artıracak, malzeme maliyetini düşürecek ve sonuçta kâr marjlarını artıracak yüzey kimyası ve yüzey fiziğindeydi. </st><st c="2831">Kao malzeme maliyetini planladığında, bu üstünlüğü somut bir meydan okumaya dönüştürmek, malzeme maliyetinde sektör standardının yüzde 25 altına inmek isteyecekti. </st><st c="2995">İşletmeyle ilgili bu tür meydan okumaların resmen formüle edilmesi, keşfe yönelik planlamada önemli bir adımdır. </st><st c="3108">Deneyimlerimiz gösteriyor ki, tasarım ve işleyişle ilgili işlerde nitelikli insanlar açıkça ifade edilmiş meydan okumalarla harekete geçirilebilir. </st><st c="3256">Sözgelimi Canon’da Keizo Yamaji, mühendislerden, asgari servis gerektiren ve maliyeti 1000 doların altında olan kişisel bir fotokopi makinesi geliştirmelerini isteyince böyle oldu ve firma mühendisleri başarılı oldular.</st></p>
			<p><st c="3475">Bir firma başlangıçtaki varsayımları benzer durumlardaki deneyimlerle, sektördeki uzmanların tavsiyeleriyle ya da yayımlanmış enformasyon kaynaklarıyla test edebilir. </st><st c="3643">Amaç, en yüksek doğruluk derecesini istemek değildir, girişimin iktisadı ve lojistiği ile ilgili makul bir model oluşturmak ve formüle edilen meydan okumaların önem sırasını belirlemektir. </st><st c="3832">Daha sonra firma, planın yanlış varsayımlara en duyarlı olduğu noktaları analiz edebilir ve daha resmi bir kontrol uygulayabilir. </st><st c="3962">Sektördeki danışmanlar—bankacılar, tedarikçiler, potansiyel müşteriler ve dağıtımcılar—genellikle düşük maliyetli ve şaşırtıcı ölçüde doğru enformasyon sağlayabilirler.</st></p>
			<p><st c="4130">Şirket, işi ve maliyetleri gerçekleştirmek için gereken faaliyetlerin bir resmini oluşturmalıdır. </st><st c="4229">Bunun içindir ki, proforma faaliyet tanımında, satışta 250 milyon birim teslim etmek için kaç sipariş gerektiğini; sonra bu siparişleri sağlamak için satışa yönelik kaç telefon görüşmesi gerektiğini; sonra küresel bir ODİ piyasasına satış yapıldığı göz önüne alındığında, satışa yönelik telefon görüşmelerini yapmak için kaç satış görevlisi gerektiğini; sonra satış personelinin ücret maliyetinin ne olacağını sorarız. </st><st c="4648">(</st><span><st c="4649">bak.</st></span><st c="4653"> “İkinci olarak, işletmeyi yönetmek için gerekli bütün faaliyetlerin dökümünü çıkarın” başlıklı kutu.) Her bir varsayım ilkin kabaca ve sonra ayrıntılı olarak kontrolden geçirilebilir. </st><st c="4838">Okurlar, ilk ortaya attığımız tahminler konusunda bizimle aynı kanıda olmayabilirler. </st><st c="4924">Bu iyi bir şeydir, Kao Corporation için de aynı şey söz konusudur. </st><st c="4991">Makul anlaşmazlıklar tartışmaya yol açar ve belki de hesap çizelgesinde düzeltmeler yapılmasını sağlar. </st><st c="5095">Oluşmakta olan belge böyle bir tartışmanın ortaya çıkmasını sağlarsa, işlevini yerine getirmiş olacaktır.</st></p>
			<p><st c="5200">Keşfe yönelik planlamanın üçüncü disiplin kuralı, girişimin seyri içinde her bir varsayımın üzerinde durulmasını, tartışılmasını ve kontrolden geçirilmesini sağlamak için bir varsayım kontrol listesi oluşturmaktır (</st><span><st c="5416">bak.</st></span><st c="5421"> “Üçüncü olarak, bütün varsayımları gözden geçirin” başlıklı kutu).</st></p>
			<p><st c="5488">Sürecin tamamı, ters gelir tablosu halinde yeniden gözden geçirilir, böylece girişim önerisinin bütününün tutarlı olup olmadığı anlaşılır (</st><span><st c="5628">bak.</st></span><st c="5633"> “Dördüncü olarak, ters gelir tablosunu gözden geçirin” başlıklı kutu). </st><st c="5705">Tutarlılık yoksa, performans gereklerine ve sektör standartlarına uygunluk sağlanana kadar sürecin tekrarlanması gerekir; aksi takdirde girişimin bir kenara bırakılması gerekecektir.</st></p>
			<p><span><st c="5887">Kilometre taşı planlaması</st></span></p>
			<p><st c="5913">Geleneksel planlama yaklaşımları, yöneticileri planın gereklerinin yerine getirilmesi üzerine odaklandırma eğilimindedir. </st><st c="6036">Bu ise varsayımlarla dolu bir girişim için genellikle ulaşılması olanaksız bir hedeftir. </st><st c="6125">Aynı zamanda ters sonuç verir—plan hedeflerine ulaşılmasında ısrar edilmesi aslında öğrenmeyi engeller. </st><st c="6229">Yöneticiler, varsayımları test etmek için önemli olayları kullanmak suretiyle öğrenmeyi düzenli olarak planlayabilirler.</st></p>
			<p><st c="6349">Kilometre taşı planlaması, yeni girişimlerin gelişme seyrini izleme konusunda önceden bilinen bir tekniktir. </st><st c="6459">Zenas Block ve Ian C. </st><st c="6481">MacMillan’ın </st><span><st c="6494">Corporate Venturing </st></span><st c="6514">(Harvard Business School Press, 1993) adlı kitapta belirttikleri üzere, temel fikir, bir önceki kilometre-taşı-niteliğindeki-olayla ilgili veriler bir sonraki adımı atma riskini haklı gösterene kadar, önemli kaynak yükümlülüklerinin ertelenmesidir. </st><st c="6763">Burada önerdiğimiz şey, varsayımları bilgiye dönüştürme disiplinini desteklemek amacıyla yöntemin kullanımının genişletilmesidir.</st></p>
			<p><st c="6892">Kao’nun 1988’de ne düşünmüş olabileceği noktasına dönüp disket girişiminin sadece sabit varlıklara 40 milyar yenlik bir yatırım gerektireceğini hatırlayalım. </st><st c="7051">Böyle büyük bir meblağı yatırmadan önce Kao, girişimin karşısındaki şu üç meydan okumanın altında yatan hayati önemdeki varsayımları test etmenin yollarını bulmak isteyecektir:</st></p>
			<p><st c="7227">• Disket başına 20 yen indirimle ve kalite üstünlüğüyle yüzde 25 global pazar payı kapmak;</st></p>
			<p><st c="7318">• Aktif verimliliğinde en azından ortalama rakiple aynı düzeyi tutturmak ve disketi piyasadaki rakiplerin tahmini toplam maliyetlerinin yüzde 90’ı bir maliyetle üretmek;</st></p>
			<p><st c="7488">• Birim başına 27 yen olan sektör standardı yerine, birim başına 20 yenlik üstün nitelikli disketler üretmek için nitelikli hammadde ve uygulamalı yüzey teknolojisi kullanmak.</st></p>
			<p><st c="7664">Bu tür iddialı hedefler bakımından, 40 milyar yenlik bir girişimi başlatmadan önce, varsayımları test edecek somut kilometre-taşı-niteliğinde veriler elde etmek için kaynak harcamaya değer. </st><st c="7855">Sözgelimi, Kao ilk örnek üretimini taşerona verebilecek, böylece gelişmiş olanaklara sahip ODİ müşterileri, önerilen disketle ilgili teknik testler uygulayabilecektir. </st><st c="8023">Eğer ilk örneklerle ilgili testler olumlu sonuç verirse o zaman Kao, hedef fiyatla önemli bir pazar payı kapabileceği varsayımına dayanmaktansa, büyük miktarda disketin üretimini müşterilere satılmak üzere taşerona verebilecektir. </st><st c="8254">Böylece piyasaya yeni giren bir firmanın yapacağı fiyat indirimine ODİ piyasasının ne ölçüde istekli olduğunu test edebilecektir.</st></p>
			<p><st c="8383">Keza ilk örnek geliştirildiğinde ikinci ve üçüncü hedefin gerçekleşebilirliğini test etmek için, Kao’nun işe sıfırdan başlamaktansa, piyasadaki küçük bir disket imalat firmasını satın alıp kurulu bir tesiste teknolojiyi uygulaması daha yerinde olacaktır. </st><st c="8639">Kao öngörülen kalite ve maliyette disket üretme yeteneğini küçük tesiste kanıtlayınca, işi kendi geniş ölçekli tesislerinde sürdürebilir.</st></p>
			<p><st c="8776">Varsayım test etmeye yönelik olarak geliştirilmiş kilometre taşları “Son olarak, varsayımları her bir aşamada test etmeyi planlayın” başlıklı kutuda örneklenmektedir. </st><st c="8944">Örnek, çoğu büyük girişimde gerçekleşen diğer tipik kilometre taşlarından bazılarını da içermektedir. </st><st c="9046">Her aşamada test edilmesi gereken varsayımlar, varsayım kontrol listesindeki numaralarıyla sıralanmıştır.</st></p>
			<p><st c="9151">Uygulamada, bir </st><span><st c="9168">varsayım gözetimcisi</st></span><st c="9188">nin görevlendirilmesi yerinde olacaktır. </st><st c="9230">Bu kişinin resmi görevi, varılan her aşamada varsayımların kontrol edilip güncelleştirilmesini ve keşfe yönelik dört planlama belgesinin art arda yinelenmesi sürecinde, gözden geçirilen varsayımların o belgelere geçirilmesini sağlamaktır. </st><st c="9469">Bu konunun izlenmesiyle görevlendirilmiş belli bir kişi olmaksızın insanların güncelleştirme işini bağımsız olarak koordine edebilmesi proje koşulları nedeniyle pek mümkün olmayacaktır.</st></p>
			<p><st c="9654">Keşfe yönelik planlama, belirsizlikle dolu her önemli stratejik teşebbüs—yeni ürün ya da pazar girişimleri, teknoloji geliştirilmesi, ortak girişimler, stratejik ittifaklar, hatta büyük sistem yeniden-yapılandırması—açısından etkili bir yöntemdir. </st><st c="9903">Pek çok şeyin bilindiği platforma dayalı planlamadan farklı olarak keşfe yönelik planlama, yöneticileri, neyi bilmediklerini ifade etmeye zorlar ve öğrenmeye bir disiplin getirir. </st><st c="10083">Bu yöntem bir planlama aracı olarak, yeni girişimlere özgü, başarı ya da kayıp içeren belirsizlikleri görme olanağını artırır ve yöneticilerin bu belirsizlikleri mümkün olan en düşük maliyetle irdelemesine yardımcı olur.</st></p>
			<p><span><st c="10303">Not</st></span></p>
			<p><st c="10307">Yazarlar, Kao’nun disket girişimiyle ilgili malzeme sağlamak suretiyle yaptığı katkıdan dolayı Waseda Üniversitesinin Girişim Araştırmaları Biriminden Shiuchi Matsuda’ya teşekkür ederler.</st></p>
			<p><span><st c="10495">İlk olarak Temmuz 1995 sayısında yayınlanmıştır.</st></span></p>
		</div>
	<div id="charCountTotal" value="10544"></div></body>
</html>
