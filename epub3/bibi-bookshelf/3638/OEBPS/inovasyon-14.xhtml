<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-14</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-14" lang="tr-TR" xml:lang="tr-TR">
		<div>
			<p><st c="0">Etkin bir adanmış ekip oluşturmak mevcut iş ilişkilerini yok edip yenilerini yaratmayı gerektirir. </st><st c="100">Sadece üçte bir oranında dahi olsa, dışarıdan birkaç kişiyi işin içine dahil etmek amaca ulaşmaya yarayan güçlü bir çaredir. </st><st c="225">Dışarıdan gelenlerin yok edilmesi gereken hiçbir iş ilişkisi yoktur. </st><st c="294">Sıfırdan yeni ilişkiler oluşturmak zorundadırlar. </st><st c="344">Dışarıdan gelenler, bir ödül gibi, doğal bir şekilde varsayımlara meydan okur, çünkü önyargıları ve içgüdüleri başka şirketlerin deneyimlerinde temellenmiştir. </st></p>
			<p><st c="504">Yöneticiler ayrıca yeni iş tanımlamaları yazarak, yeni ve alışılmadık unvanlar icat ederek ve ekip içindeki güç dengesini açıkça değiştirerek de iş ilişkilerini yok edip yenilerini yaratma sürecini hızlandırabilirler. </st><st c="722">O güç dengesini değiştirmek önemlidir, zira bir şirketin geleneksel güç merkezinin (mühendislik diyelim) adanmış ekibe de (örneğin, eğer inovasyon girişimiyle ilgili müşteriler ürünün performansından ziyade görünüşüne önem vereceklerse) hükmetmesinin gerekli olması nadir bir durumdur. </st></p>
			<p><st c="1008">Doğru insanları seçmek ve yeni iş ilişkileri oluşturmak etkin bir adanmış ekip oluşturmaktaki temel adımlardır, ama davranışları şekillendiren diğer güçlere özen göstermek de önemlidir. </st><st c="1194">Yeni iş ilişkilerinin ötesinde, adanmış ekipler çoğu kez performans motorununkilerden farklı olan performans ölçütleri, teşvikler ve kültürel normlar da gerektirir. </st></p>
			<p><st c="1359">West, kabaca 50/50’lik bir şirket içi, şirket dışı insan karışımı seçerek mevcut ürün geliştirme personelinden farklı bir adanmış ekip oluşturdu. </st><st c="1505">Şirket, ABD Yüksek Mahkemesi’ne sunulmuş ilk dava özeti de dahil olmak üzere değerli bir dava özetleri koleksiyonunu mikrofiş üzerinde toplamış olan küçük bir şirketi satın aldı. </st><st c="1684">Bu şirketle birlikte, West dava özetleri hakkında çok şey bilen ve West ekibiyle hiçbir iş ilişkisi olmayan yaklaşık bir düzine insanı şirkete getirmiş oldu.</st></p>
			<p><st c="1841">Dava özetleri girişiminin lideri, Steve Anderson, şirket içi, şirket dışı çalışan karışımını yapılandırılmış bir ekibe dönüştürme sürecine sıfır tabanlı bir çaba muamelesi yaptı. </st><st c="2021">West’in işin nasıl yapılacağıyla ilgili normlarından (kim neden sorumlu, kim hangi kararları verme hakkına sahip vb.) herhangi birini kullanmak yerine, basit bir şekilde herkesi topladı ve “İşte böyle. </st><st c="2223">Görevimiz bu. </st><st c="2237">Bunu ne şekilde gerçekleştirmeliyiz” dedi. </st><st c="2280">Tabii ki, çabayı örgütlemenin şekli birinci günden apaçık değildi. </st><st c="2347">İnovasyon inisiyatifleri muğlaktır. </st><st c="2383">Anderson’ın ekibi deneyim kazandıkça yapısı gelişti. </st><st c="2436">Adanmış ekibin yapısının en başından kusursuz bir biçimde net olması şart değildir, sadece ana şirketin geçmişi tarafından kısıtlanmamış olması gerekir. </st></p>
			<p><st c="2589">Anderson’ın adanmış ekibinde çalışmak, ekibin parçası olan şirket içinden kişilere çok farklı geldi. </st><st c="2690">Bu kişiler daha az özerkliğe sahipti. </st><st c="2728">Eş düzeyleriyle çok daha yakın işbirliği yapmak zorundaydılar. </st><st c="2791">Tökezledikleri takdirde, sadece kendilerini değil ekip arkadaşlarını ve şirketlerini de yarı yolda bırakacaklarını biliyorlardı. </st><st c="2920">Bazıları dönüşümle boğuştu ve performans motoruna dönmeyi seçti. </st><st c="2985">Bu talihsiz gibi görünse de, aslında Anderson’ın başarısının bir işaretiydi. </st><st c="3062">Genel bir kural olarak, eğer adanmış bir ekipteki şirket içinden olan herkes rahatsa, o zaman ekip küçük bir performans motoru olmalıdır. </st><st c="3200">(Şirket içinden olan kişilerin performans motoruna geri dönmek için net bir yola sahip olmalarının da çok önemli olduğunu dikkate alın. </st><st c="3336">İnovasyon inisiyatifleri çoğu kez başarısız olur ve bu girişimlerde çalışmakta olan kişiler bazen görevlerinde başarılı olamaz. </st><st c="3464">Şirket içinden olan kişilere bir çıkış yolu yaratan şirketler, insanları adanmış bir ekibe katılmaya daha kolay ikna ettiklerini görecektir.)</st></p>
			<p><st c="3605">Adanmış ekibini daha da şekillendirmek için, Anderson, ekibinin standartları ve kültürel değerleriyle performans motorununkiler arasında net ayrımlar yaptı. </st><st c="3763">West uzun zaman son derecede yüksek kalite standartlarını korudu. </st><st c="3829">Yargısal kararlar için—tam olarak hukukun kendisi—müşteriler güvenilir enformasyon talep ediyordu. </st><st c="3928">O nedenle, West, çoğu kez fiziksel bir belgenin taranmasıyla başlayan bir süreç olan veritabanına belge yükleme işinde çok adımlı kontroller ve koruyucular uyguladı. </st><st c="4094">Ancak dava özetleriyle ilgili olarak West’in, kalite konusunda takıntılı olmaktan özenli ve sebatlı çalışmaya kayarak bir parça rahatlaması gerekti. </st><st c="4243">Göz korkutucu derecede yüksek sayıdaki dava özetleri kapsamlı tedbirleri uygulanamaz hale getirdi. </st><st c="4342">Üstelik müşteriler kusursuzluktan ziyade rahatlık ve bulunabilirliğe daha fazla önem veriyordu.</st></p>
			<h2><span><st c="4437">Gerginlikleri Öngörün ve Yatıştırın</st></span></h2>
			<p><st c="4473">Unutmayın, sağlıklı bir partnerliği büyütmek zordur. </st><st c="4527">İnovasyon girişimleriyle süregiden faaliyetler arasındaki çatışmalar normaldir ve kolaylıkla tırmanabilir. </st><st c="4634">Gerilimler çekişmeler, çekişmeler düşmanlıklar, düşmanlıklar da sonunda şirketin uzun vadeli yaşam gücünün en büyük zararı gördüğü topyekûn savaşlar haline gelir. </st></p>
			<p><st c="4797">İki grup arasındaki farklılıklar derinleşir. </st><st c="4842">Performans motorunun yöneticileri verimli ve sorumlu olmaya, işi zamanında, bütçeye ve özelliklere uygun yapmaya çalışır. </st><st c="4964">Her şirkette aynı olan temel yaklaşımları her işi, süreci ve faaliyeti mümkün olduğunca yinelenebilir ve öngörülebilir hale getirmektir. </st><st c="5101">Bir inovasyon girişimi, elbette ki, bunun tam tersidir. </st><st c="5157">Doğası itibarıyla, rutin değildir ve muğlaktır. </st><st c="5205">Bu uyumsuzluklar doğal bir bize-karşı-onlar dinamiği yaratır.</st></p>
			<p><st c="5266">Liderler çatışmalara karşılıklı saygı ilişkisini pekiştirerek sürekli karşı koymalıdır. </st><st c="5355">Adanmış ekip liderleri inovasyonu performans motorundan gelen kârların finanse ettiğini ve başarılarının onun varlıklarını geliştirme yeteneklerine bağlı olduğunu unutmamalıdır. </st><st c="5533">Ayrıca performans motorundan gelen geri itmenin tembellikten veya değişime olan içgüdüsel bir dirençten ortaya çıkmadığını da hatırlamalıdırlar. </st><st c="5678">Tam tersine, geri itme süregiden faaliyetleri mümkün olduğunca verimli bir şekilde yürütmeye çalışan, iyi iş çıkaran iyi insanların çabalarından doğar. </st><st c="5830">Kendi adlarına, performans motoru liderleri hiçbir performans motorunun sonsuza kadar sürmediğini kabul etmelidir. </st><st c="5945">İnovasyon liderlerini anlaşılması zor bir düş peşinde disiplini sabote etmekte kararlı gözükara asiler olarak reddetmek şirketin geleceğini bir kalemde silmektir.</st></p>
			<p><st c="6107">Partnerliğin işlemesi için, inovasyon girişiminin lideri doğru üslubu—olumlu ve işbirlikçi—tutturmalıdır. </st><st c="6214">Performans motorunu düşman etmek </st><span><st c="6247">gerçekten kötü </st></span><st c="6262">bir fikirdir. </st><st c="6276">Performans motoru topyekûn bir savaşı daima kazanır. </st><st c="6329">Açıkçası, daha büyük ve daha kuvvetlidir.</st></p>
			<p><st c="6370">Aslında, tamamıyla aynı nedenle, en iyi inovasyon liderlerinin bile yüksek yerlerin yardımına ihtiyaçları vardır. </st><st c="6485">Performans motorunun kısa vadeli taleplerine ağır basarak şirketin uzun vadeli çıkarları yönünde hareket etmeye yetecek kadar kıdemli bir yönetici tarafından doğrudan desteklenmek zorundadırlar. </st><st c="6680">Bu da tipik olarak inovasyon liderinin benzer büyüklükte bütçeye sahip yöneticilerden iki ya da daha fazla kademe yükseğe karşı sorumlu olmaları gerektiği anlamına gelir. </st><st c="6851">Örneğin, WD-40’ta, bir inovasyon girişimi CEO’nun girişime doğrudan katılımına dayanmıştı (</st><span><st c="6942">bak. </st></span><st c="6948">“WD-40 Sürtüşmeleri Nasıl Asgariye İndirdi?” başlıklı kutu).</st></p>
			<p><st c="7008">İnovasyon liderinin doğrudan bağlı olduğu üst düzey yönetici sadece bir inovasyon amigosu olmamaya özen göstermelidir. </st><st c="7128">Performans motorunun erdemlerini ve önemini de övmeli ve şirket için uzun vadeli bir zaferin her iki tarafın da galip gelmesini gerektirdiğini vurgulamalıdır. </st></p>
		</div>
	<div id="charCountTotal" value="7287"></div></body>
</html>
