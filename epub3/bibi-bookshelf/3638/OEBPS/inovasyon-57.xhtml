<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-57</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-57" lang="tr-TR" xml:lang="tr-TR">
		<div>
			<h1 id="_idParaDest-8"><span><st c="0">Keşfe Yönelik Planlama </st></span></h1>
			<p><span><st c="24">Rita Gunther McGrath ve Ian C. </st><st c="55">MacMillan</st></span></p>
			<p><st c="64">İŞ YAŞAMI, BİLİNMEYEN bir alana—yeni ittifaklara, yeni piyasalara, yeni ürünlere, yeni teknolojilere—girdiğinde muazzam kayıplara uğramış akıllı şirketler üzerine anlatılan hikâyelerle doludur. </st><st c="259">Walt Disney Company’nin 1992’de Avrupa’daki eğlence parkı girişimi, 1994’te bir milyar doları aşkın bir zararla sonuçlanmıştı. </st><st c="386">Bir faks ürünü olan Zapmail, Federal Express’e 600 milyon dolara mal oldu. </st><st c="461">Polaroid firması girdiği şipşak film işinde 200 milyon dolar kaybetti. </st><st c="532">Neden deneyimli, akıllı firmalar bile bu tür girişimlerde başarısızlığa uğrar? </st><st c="611">Bunun yanıtlarından biri, stratejik girişimlerin doğası gereği riskli olmasıdır: Başarısızlık olasılığı girişime konu olan alanla birlikte ortaya çıkar. </st><st c="764">Ama eğer üst yöneticiler yenilik içeren girişimlere doğru planlama ve denetim araçlarıyla yaklaşacak olurlarsa, birçok başarısızlık önlenebilir ya da maliyeti kontrol edilebilir.</st></p>
			<p><st c="942">Keşfe yönelik planlama, yeni bir girişimin planlanması ile daha geleneksel bir işin planlanması arasındaki farkı gözeten pratik bir araçtır. </st><st c="1084">Geleneksel planlama, yöneticilerin geçmiş deneyimlerin bilinen ve kestirilebilir platformuna dayanarak geleceğin sonuçlarını kestirebileceği önermesi üzerine kuruludur. </st><st c="1253">Kestirimlerin doğru olması beklenir, çünkü bunlar varsayımlardan ziyade sağlam bilgiye dayanır. </st><st c="1349">Platforma dayalı planlamada, girişimin plandan sapması kötü bir şeydir.</st></p>
			<p><st c="1420">Platforma dayalı yaklaşım, süregiden işletmeler için anlaşılır bir şey olabilir, ama yeni girişimlere uygulandığında çılgınlıktan başka bir şey değildir. </st><st c="1575">Tanımı gereği, yeni girişimler, bir firmanın bilinmeyeni, belirsiz olanı ve rekabet açısından açıklık taşımayanı tasarlamasını gerektirir. </st><st c="1714">Bilinen işletmeyle ilgili güvenli, güvenilir, kestirilebilir bilgi henüz ortaya çıkmamıştır. </st><st c="1807">Onun yerine yöneticiler, yeni girişimlerin dayandığı muhtemel gelecekle ilgili varsayımlarla iş görmek zorundadırlar. </st><st c="1925">Yeni girişimlerde varsayımın bilgiye oranı yüksektir. </st><st c="1979">Süregiden işletmelerde ise bu oranın tam tersi yönde olması beklenir. </st><st c="2049">Bilinmeyenle ilgili varsayımlar genellikle yanlış çıktığı için, yeni girişimler başta planlanan hedeflerinden ister istemez—büyük ölçüde—sapma gösterirler. </st><st c="2205">Gerçekten, yeni girişimler sık sık yeniden yönlendirme gerektirir.</st></p>
			<p><st c="2271">Keşfe yönelik planlama mevcut, yerleşik işletmelerle ilgili planlama metodolojileri üzerinde durmaktan ziyade, yeni bir girişimin başlangıcında pek az şeyin bilindiği ve pek çok şeyin varsayıldığı olgusunu kabul eder. </st><st c="2490">Platforma dayalı planlama kullanıldığında, planın dayandığı varsayımlar, sınanması ve sorgulanması gereken tahminden ziyade, olgular—planda kullanılması gereken veriler—olarak görülür. </st><st c="2675">Şirketler daha sonra bu örtülü varsayımlar üzerinde yol alır. </st><st c="2737">Buna karşılık, keşfe yönelik planlama, stratejik girişim geliştikçe, varsayımları sistemli olarak bilgiye dönüştürür. </st><st c="2855">Yeni veriler ortaya çıktıkça, gelişen plana katılır. </st><st c="2908">Girişimin gerçek potansiyeli o girişim geliştikçe keşfedilir—keşfe yönelik planlama terimi buradan geliyor. </st><st c="3016">Bu yaklaşım, geleneksel planlamada kullanılan disiplinlerden farklı, ama kesinlikte onlardan aşağı kalmayan disiplinler gerektirir.</st></p>
		</div>
	<div id="charCountTotal" value="3147"></div></body>
</html>
