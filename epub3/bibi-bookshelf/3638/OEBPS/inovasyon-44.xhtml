<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-44</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-44" lang="tr-TR" xml:lang="tr-TR">
		<div>
			<p><span><st c="0">Geliştirme çalışmasının özündeki çeşitliliği hesaba katmazlar</st></span></p>
			<p><st c="61">Ürün geliştirmenin birçok yönü öngörülemezdir: projeler geldiğinde tek tek hangi görevleri gerektireceği ve daha önceden bu görevlerle uğraşmamış işçilerin bunları yapmasının ne kadar zaman alacağı... </st><st c="263">Fakat şirketler, işin pek değişmediği ve sürprizlerin az ve çok aralıklarla gerçekleştiği imalat gibi tekrarlayan bir sürece daha aşinadır. </st><st c="403">Kaynakların kullanımı arttıkça böylesi süreçler bir düzen dahilinde davranır. </st><st c="481">Yüzde 5 çalışma eklerseniz tamamlamak için yüzde 5 daha fazla zaman gerekir.</st></p>
			<p><st c="557">Yüksek çeşitliliğe sahip olan süreçler çok farklı şekilde davranır. </st><st c="626">Kullanım arttıkça gecikmeler çarpıcı ölçüde uzar. </st><st c="676">(</st><span><st c="677">Bak.</st></span><st c="681"> “Yüksek kullanım gecikmelere yol açar” çizelgesi.) Yüzde 5 daha fazla iş eklerseniz, tamamlamak yüzde 100 daha uzun sürer. </st><st c="805">Fakat çok az insan bu etkiyi anlar. </st><st c="841">Yüzlerce ürün geliştirme ekibiyle deneyimlerimizde, çoğunun önemli ölçüde fazla yükümlülük aldığını bulduk. </st><st c="949">Tüm projeleri zamanında ve bütçeye göre tamamlamak için, çalıştığımız kuruluşlardan bazıları, sahip olduklarından en az yüzde 50 daha fazla kaynağa ihtiyaç duyuyordu.</st></p>
			<p><st c="1115">Bu ve bazı ürün geliştirme görevleri (bir uçak prototipi için bileşenler tasarlamak veya klinik denemeler yapmak gibi) daha tekrarlayan çalışmalar içerir. </st><st c="1271">Çalışmanın bir kısmı öngörülebilir olsa bile, diğer öngörülemez çalışmalarla birleştiğinde kuyruk sorunlarını göreceksiniz.</st></p>
			<p><span><st c="1394">Kuyrukların ekonomik performansı nasıl etkilediğini anlamıyorlar</st></span></p>
			<p><st c="1459">Kaynakların yüksek kullanımı kaçınılmaz olarak projelerde kuyruklar yaratır. </st><st c="1537">Kapasitenin elverişli hale gelmesini beklemekte olan kısmen tamamlanmış işler başıboş şekilde durunca, genel projenin süresi uzayacaktır. </st><st c="1675">Kuyruklar, geliştirmecilerin üretken olmayan patikaları daha uzun süre takip etmelerine neden olarak geribildirimleri de geciktirir. </st><st c="1808">Şirketlerin, evrimleşen piyasa ihtiyaçlarına uyarlanmalarını ve ürünlerindeki zayıflıkları çok geç olmadan tespit etmelerini zorlaştırır. </st><st c="1946">Ne gariptir ki bu sorunlar tam da, yöneticilerin, yüksek kullanım sayesinde ekiplerinin kaçınabileceğini düşündükleri sorunlardır.</st></p>
			<p><st c="2076">Yöneticiler kuyruklar oluşturduklarını bildiklerinde bile ekonomik maliyetleri nadiren fark ederler. </st><st c="2178">Bu maliyet nicelikselleştirilebilmesine rağmen, şirketlerin büyük çoğunluğunun bunu hesaplamadığını gördük. </st><st c="2286">Yöneticiler, doğru dengeyi tutturabilmek için az kullanılan kapasitenin maliyetine karşı kuyruk maliyetlerini tartmalıdır.</st></p>
			<p><span><st c="2408">Ürün geliştirmede yarı mamul stoku ağırlıklı olarak görünmezdir</st></span></p>
			<p><st c="2472">İmalat kuyrukları fiziksel şeylerden oluşur ve bir fabrikadaki stok ikiye katlandığında bu belirginleşir. </st><st c="2579">Stokun büyük ölçüde tasarım belgeleme, test prosedürleri ve sonuçları ve prototipler kurmak için talimatlar gibi enformasyondan oluştuğu ürün geliştirmedeki durum böyle değildir. </st><st c="2758">Mühendislik sürecinde stok ikiye katlandığında bunun fiziksel bir işareti olmaz. </st><st c="2839">Dahası, muhasebe standartları Ar-Ge stokunun çoğunun sıfır değerle yürütülmesini gerektirdiği için finansal tablolar ürün geliştirmedeki ciddi stok fazlasına dair hiçbir gösterge sunmaz.</st></p>
			<p><st c="3025">Göremediğiniz veya ölçemediğiniz bir sorunla mücadele etmek çok zordur. </st><st c="3098">Önde gelen ecza firmalarından birinin durumunu göz önünde bulunduralım. </st><st c="3170">Birkaç yıl önce, yeni atanmış ilaç keşfi departmanının müdürü yönetimsel bir ikilemle karşı karşıya kaldı. </st><st c="3277">Büyük Ar-Ge kuruluşlarını yürüten diğer üst düzey yöneticiler gibi o da, bilim insanlarını daha yenilikçi hale getirmenin yollarını arıyordu. </st><st c="3419">Umut vaat eden yeni ilaçlar oluşturabilecek yeni kimyasal bileşenlerle daha fazla deney yapmalarını ve aynı zamanda umut vaat etmeyen adayları mümkün olduğunca erken elemelerini istiyordu. </st><st c="3608">Fakat canlı organizmalarla yapılan deneyler, onun kontrolünde olmayan ve maliyet merkezi gibi çalışan bir departman olan hayvan testlerinin sorumluluğundaydı. </st><st c="3767">Test kaynaklarını ne kadar verimli şekilde kullandığı değerlendirildi ve bu da doğal olarak yüksek kullanıma yol açtı. </st><st c="3886">Sonuç olarak, ilaç departmanındaki bilim insanları, uygulaması bir haftadan biraz daha fazla alacak olan testlerin sonuçları için üç ila dört ay beklemek zorunda kaldılar. </st><st c="4058">“İyi yönetilen” test kuruluşu, keşif biriminin ilerlemesine ayak bağı oldu.</st></p>
			<p><st c="4133">Böylesi sorunların belirgin çözümü, oldukça değişken olan süreçlerde bir kapasite tamponu sunmaktır. </st><st c="4235">Bazı şirketler bunu uzun zaman önce anlamıştır. </st><st c="4283">3M on yıllardır ürün geliştiricilerinin kapasitesini yüzde 85 olarak programlar. </st><st c="4364">Google da (mühendislerin haftada bir gün istedikleri herhangi bir şey üzerinde çalışmalarına izin veren) “zamanın yüzde 20’si”yle ünlüdür. </st><st c="4503">Fakat bizim deneyimimizde bu tür bir çözümü uygulamak oldukça zordur. </st><st c="4573">İleride tartışacağımız gibi, çok az kuruluş, kapasitelerini son damlasına kadar kullanmanın cazibesine direnebilir. </st><st c="4689">Yöneticiler boş zaman gördükleri anda refleks olarak daha fazla iş başlatırlar.</st></p>
			<p><st c="4768">Ancak başka uygulanabilir çözümler vardır:</st></p>
			<p><span><st c="4811">Yönetim kontrol sistemlerini değiştirin. </st></span><st c="4853">Ecza şirketi için, hayvan testleri biriminin amaçlarıyla keşif birimininkileri aynı hizaya sokmak için adımlar atmayı içerebilir. </st><st c="4983">Mesela şirket, kaynak kullanımı yerine hızlı tepkileri için (talepten testin tamamlanmasına kadar geçen süreyi ölçerek) hayvan testlerini ödüllendirebilir.</st></p>
			<p><span><st c="5138">Kapasiteyi seçici şekilde artırın. </st></span><st c="5174">Kullanım oranlarının yüzde 70 veya daha fazla olduğu yerlere ekstra kaynaklar eklemek, bekleme süresini önemli ölçüde azaltabilir. </st><st c="5305">Ecza şirketi hayvan testlerinde bunu yaparsa, yeni kimyasal bileşenlere dair geribildirimleri çok daha hızlı elde eder. </st><st c="5425">Testin bilgisayar modellemesi ve simülasyonla yürütüldüğü durumlarda kapasiteyi artırmak, genellikle görece ucuzdur, çünkü sadece ekstra bilgisayar ekipmanı ve yazılım lisansları satın almayı içerir.</st></p>
			<p><span><st c="5624">Aktif projelerin sayısını sınırlayın. </st></span><st c="5663">Ecza firması hayvan testlerinin kapasitesini artıramasa da, yeni kimyasal bileşenleri araştıran aktif projelerin sayısını azaltarak kullanım oranını düşürebilir. </st><st c="5825">Ürün geliştirme hattına girenlere bir sınır koyma disiplini genellikle, daha keskin bir odaklanma ve daha net önceliklerle sonuçlanır.</st></p>
			<p><span><st c="5959">Yarı mamul stokunu daha kolay görülür hale getirin. </st></span><st c="6012">Bir yöntem, görsel kontrol tahtaları kullanmaktır. </st><st c="6063">Bu birkaç biçim alabilir ama kilit nokta, işin gelişimini temsil eden, yapışkanlı bir not kağıdı gibi bir tür fiziksel işarete sahip olmaktır (</st><span><st c="6206">Bak.</st></span><st c="6211"> “Tipik yarı mamul kontrol tahtası” çizelgesi). </st><st c="6259">Bir kontrol tahtası aktif çalışmanın hepsini sergilemeli ve projenin her parçasının hangi aşamada olduğunu göstermelidir. </st><st c="6381">Ekibin yönetim sürecinin merkezinde olmalıdır. </st><st c="6428">Ekipler bu tür tahtaların etrafında dikilerek, çabaları koordine edip işin yürümesini sağlamak için günde 15 dakikalık toplantılar yapabilirler.</st></p>
			<h2><span><st c="6572">2. </st><st c="6576">Yanlışlık: İşi Büyük Partiler Halinde Yürütmek Geliştirme Sürecinin Ekonomisini İyileştirir</st></span></h2>
			<p><st c="6667">Ürün geliştirmedeki kuyrukların ikinci bir nedeni parti boyutudur. </st><st c="6735">Diyelim ki yeni bir ürün 200 bileşenden oluşuyor. </st><st c="6785">Hiçbirini test etmeden önce 200 parçanın hepsini de tasarlayıp kurmayı tercih edebilirsiniz. </st><st c="6878">Bunun yerine testlere başlamadan önce sadece 20 bileşeni tasarlayıp kurarsanız, parti boyutu yüzde 90 daha küçük olur. </st><st c="6997">Bunun kuyruk süresi üzerinde büyük bir etkisi olacaktır çünkü bir süreçteki ortalama kuyruk parti boyutuyla doğru orantılıdır.</st></p>
			<p><st c="7123">Parti boyutlarının azaltılması, yalın imalatın çok önemli bir ilkesidir. </st><st c="7197">Küçük partiler imalatçıların yarı mamullerde kesinti yapmalarına ve geribildirimleri hızlandırmalarına imkân verir ve karşılığında bunlar da döngü sürelerini, kaliteyi ve verimliliği iyileştirir. </st><st c="7393">Küçük partilerin ürün geliştirmede çok daha büyük kullanılabilirliği vardır ama çok az geliştirici bu yöntemin gücünü fark eder.</st></p>
			<p><st c="7521">Bunun bir nedeni, iş akışlarının doğasıdır. </st><st c="7566">Yine, ürettikleri enformasyon çoğunlukla kendileri açısından görünmez olduğundan, parti boyutları da böyledir. </st><st c="7677">İkincisi, geliştiricilerin büyük partiler kullanmaya doğal bir meyilleri varmış gibi görünür. </st><st c="7771">Muhtemelen bunun nedeni, büyük partilerin ölçek ekonomisi yarattığına inanma hatasına düşmeleridir.</st></p>
			<p><st c="7870">İyi yönetilen bir süreçte, parti boyutu işlemi ve elde tutma maliyetlerini dengeler (</st><span><st c="7956">Bak.</st></span><st c="7961"> “En uygun parti boyutu nasıl belirlenir” çizelgesi). </st><st c="8015">Bu, bakkaldan yumurta almaya benzer. </st><st c="8052">Tek seferde 12 aylık erzakı alırsanız, işlem maliyetiniz düşük olur ama yumurtaların çoğu bozulacak ve elde tutma maliyetlerinizi artıracaktır. </st><st c="8196">Eğer bir seferde bir günlük yumurta alırsanız, bozulmalar düşük olacaktır ama işlem maliyetiniz yükselecektir. </st><st c="8307">Sezgisel olarak, ikisi arasında bir denge tutturmaya çalışırsınız.</st></p>
			<p><st c="8373">Bunun nasıl işlediğini anlayan şirketler, parti boyutlarını azaltmak için enformasyon teknolojisindeki ilerlemeleri kullanır ve çoğunlukla şaşırtıcı sonuçlar alırlar. </st><st c="8541">90 günde bir büyük kod partilerini test etmeye alışkın olan bazı yazılım şirketleri artık çok daha küçük parçaları günde birkaç kez test ediyor. </st><st c="8686">Yazılım grubunda benzer bir yaklaşım kullanan bir bilgisayar yan donanım imalatçısı, yazılım testindeki döngü süresini yüzde 95 azalttı (48 aydan 2,5 aya), verimliliği yüzde 220 iyileştirdi ve defoları yüzde 33 düşürdü. </st><st c="8906">Maliyet tasarrufları, şirketin beklediğinden iki kat daha fazla oldu. </st><st c="8976">Bu sonuçlar istisnai olsa da parti boyutunu azaltmanın, geliştirme projelerinin çoğunu önemli ölçüde iyileştirdiğini bulduk. </st><st c="9101">Benzer şekilde, bilgisayar modellemesi ve simülasyon araçları, fiziksel ürünler geliştiren şirketlerde deneyler ve test yapmanın en uygun parti boyutunu çarpıcı bir şekilde düşürdü.</st></p>
		</div>
	<div id="charCountTotal" value="9282"></div></body>
</html>
