<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-10</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-10" lang="tr-TR" xml:lang="tr-TR">
		<div>
			<h2><span><st c="0">Bir Şirket Büyüme için Nasıl Organize Oldu?</st></span></h2>
			<p><st c="44">İnternet çağında bile hukuk bürolarının çoğunda, ciddi ve haşmetli görünümlü kitaplarla dolu kitaplıklar göreceksiniz. </st><st c="164">Bu kitaplar eski davalarda verilmiş kararları içerir. </st><st c="218">Verilen her hükümle, hâkimler gelecekteki kararları şekillendiren çok sayıdaki emsale katkıda bulunur. </st><st c="321">(En azından ABD ve diğer birçok ülkedeki sistem budur.) Hukuk öğrencileri emsal vakaları araştırmanın karmaşıklığı ve incelikleri konusunda ustalaşmak için saatlerini harcar. </st></p>
			<p><st c="496">135 yıllık bir şirket olan West, misyonu hukuki araştırmaları kolaylaştırmak olan birkaç yayınevinden biridir. </st><st c="607">West 1996 yılında, şimdi Thomson Reuters olan Thomson Corporation tarafından satın alındıktan sonra, sektör basılı kitaplardan çevrimiçi veritabanlarına hızlı bir geçiş yaparken beş yıl süreyle iki haneli büyüme yaşadı. </st><st c="827">Ama 2001’de önemli bir problem ortaya çıktı. </st><st c="872">West’in hemen hemen tüm müşterileri bir kez şirketin çevrimiçi sunusu olan Westlaw’a geçtikten sonra, West’in büyümesi sıfıra yakın bir seviyeye düştü. </st></p>
			<p><st c="1024">Büyümeyi yeniden başlatmak amacıyla West gözünü şirketin ürün grubunu genişletmeye dikti. </st><st c="1114">Müşterilerini—hukuk firmaları, şirketlerin hukuk büroları, hukuk fakülteleri ve diğerleri—ve nasıl çalıştıklarını inceledikten sonra, West avukatların birçok temel enformasyon kaynağına rahat erişimlerinin olmadığını gördü. </st><st c="1338">Örneğin, geçmiş davalardaki yasal stratejileri incelemek için, hukuk firmaları eski dava özetlerini—çoğunlukla kanıtlarını özetlemek için avukatlar tarafından hâkimlere yazılan belgeler—tozlu arşivlerden çıkarmaları ve fotokopilerini almaları için ayak işlerine bakan elemanlarını mahkemelere gönderiyorlardı. </st></p>
			<p><st c="1648">Bir çevrimiçi dava özetleri veritabanıyla başlayarak, West piyasaya bir dizi yeni dijital ürün sürdü. </st><st c="1750">2007 yılına gelindiğinde, West organik büyümesini yeniden yıllık yaklaşık yüzde 7 düzeyine çıkarmıştı—müşteri tabanı çok daha yavaş büyümekte olduğundan, bu oldukça önemli bir başarıydı. </st></p>
			<p><st c="1937">Farklı türlerdeki belgelerle ilgili veritabanlarını genişletme ilk bakışta West’e bir büyüme sağlayacakmış gibi görünmüyordu. </st><st c="2063">Ama o sıralarda şirketin CEO’su olan Mike Wilens ve ürün geliştirme bölüm başkanı Erv Barbre, büyüklüğü, karmaşıklığı ve alışılmamışlığı nedeniyle dava özetleri projesinin West’in performans motorunun yeteneklerinin ötesinde olduğunu hemen gördü. </st><st c="2310">Bir tür özel ekibe ihtiyaç vardı. </st><st c="2344">Aynı zamanda, Wilens ve Barbre projenin bir bölümünün West’in mevcut personeli tarafından ele alınabileceğinden de emindi. </st><st c="2467">Yapmaları gereken tek şey iki grubun birlikte iyi çalışmasını sağlamaktı. </st><st c="2541">Sonuçta, yeni dava özetleri sunusu başarılı oldu, çünkü Wilens ve Barbre adanmış bir ekiple performans motoru arasında özetlediğimiz üç adımı izleyen etkin bir partnerlik kurdu.</st></p>
		</div>
	<div id="charCountTotal" value="2718"></div></body>
</html>
