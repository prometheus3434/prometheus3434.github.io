<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-18</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-18" lang="tr-TR" xml:lang="tr-TR">
		<div>
			<h2><span><st c="0">Ters İnovasyon Neden Bu Kadar Önemlidir?</st></span></h2>
			<p><st c="41">Glokalleşmenin bugün bu denli baskın olmasının nedeni işe yaramış olmasıdır. </st><st c="119">GE’nin ABD dışındaki gelirlerinin 4,8 milyar dolardan ya da 1980 yılındaki toplam gelirlerinin yüzde 19’undan, 2008 yılında 97 milyar dolara ya da toplamın yarısından fazlasına tırmanması büyük ölçüde glokalleşme sayesinde oldu.</st></p>
			<p><st c="347">Model bugünün yükselen pazarlarındaki imkânların epeyce sınırlı olduğu zamanda—ekonomilerin daha kalkışa geçmesi gerektiği ve orta ve alt uç müşteri kesimlerinin mevcut olmadığı zamanda—öne çıkmaya başladı. </st><st c="555">Bu yüzden, çokuluslu imalatçılar açısından onlara gelişmiş ülkeler için geliştirilmiş ürünlerin biraz değiştirilmiş olanlarını sunmak akla uygundu. </st><st c="703">Başlangıçta, diğer çokuluslular gibi GE de glokalleşme sayesinde işinin gelişmekte olan ülkelerde yüzde 15 ila yüzde 20 oranında büyümesinden memnundu.</st></p>
			<p><st c="854">Sonra 2001’in Eylül ayında bu makalenin eşyazarlarından biri, GE’nin CEO’luğuna henüz atanmış olan Jeff Immelt bir hedef koydu: şirketteki organik büyümeyi büyük ölçüde hızlandırmak ve şirket alımlarına daha az bağımlı hale gelmek.  </st><st c="1087">Bu, şirketi yeni yükselen pazarların kaymağını almakla sınırlayan glokalleşme stratejisi de dahil, insanların kesin gözüyle baktıkları birçok şeyi sorgulamasına neden oldu. </st><st c="1260">GE’nin sağlık hizmetleri, enerji üretimi ve enerji dağıtımı işlerinin titiz bir analizi, Çin ve Hindistan gibi nüfusu yoğun olan yerlerde glokalleşmenin göz ardı ettiği fırsatlardan tam anlamıyla yararlandıkları takdirde, oralarda iki ya da üç misli hızlı büyüyebileceklerini gösterdi. </st><st c="1546">Ama bunu yapmak için bu pazarlardaki müşterilerin belirli ihtiyaçlarına ve bütçelerine uygun yenilikçi ürünler geliştirmeleri gerekecekti. </st><st c="1685">Bu kavrayış da, GE yöneticilerinin glokalleşmenin iki çekirdek ilkesini sorgulamasına yol açtı. </st></p>
			<p><span><st c="1781">Varsayım 1: Gelişmekte olan ekonomilerin evrimi büyük ölçüde zengin ekonomilerin geçtiği yolu izleyecektir.</st></span></p>
			<p><st c="1888">Gerçeklik, gelişmekte olan ülkelerin aynı yolu izlemedikleri ve atılımcı inovasyonları benimseme konusunda daha istekli olmaları nedeniyle de aslında gelişmiş ülkelerin önüne geçebilecek olmalarıdır. </st><st c="2089">Çok daha az olan kişi başına gelirleriyle, gelişmekte olan ülkeler aşırı düşük maliyetle düzgün performans—yüzde 15 fiyatla yüzde 50 çözüm—veren yüksek teknoloji çözümlerinden çok memnundur. </st><st c="2280">Ayrıca gelişmiş dünyada koşullar çok farklıyken kurulmuş ve bugün eskimiş bulunan altyapılara da sahip değillerdir. </st><st c="2396">Onların, öngörülemeyen petrol fiyatları ve her yerde bulunan kablosuz teknolojiler gibi bugünün zorluklarına ve fırsatlarına hitap eden iletişim araçlarına, enerjiye ve ulaşım ürünlerine ihtiyaçları vardır. </st><st c="2603">Son olarak da, devasa nüfusları nedeniyle, Çin ve Hindistan gibi ülkeler için sürdürülebilirlik sorunları özellikle acildir. </st><st c="2728">Bu nedenle de, büyük bir olasılıkla birçok çevre meselesini gelişmiş dünyadan yıllar, hatta on yıllar önce ele alacaklardır.</st></p>
			<p><st c="2852">Tüm bunlar teori değildir. </st><st c="2880">Şu anda olmaktadır. </st><st c="2900">Yükselen pazarlar düşük maliyetli sağlık hizmetleri cihazları, karbon tutulması, güneş ve rüzgâr enerjisi, biyoyakıtlar, dağıtılmış enerji üretimi, piller, suyun tuzdan arındırılması, mikro finans, elektrikli arabalar ve hatta çok düşük maliyetli evler gibi alanlarda inovasyonun merkezleri haline geliyor. </st></p>
			<p><span><st c="3207">Varsayım 2: Gelişmekte olan ülkelerin belirli ihtiyaçlarına hitap eden ürünler gelişmiş ülkelerde, burada rekabet edecek kadar iyi olmadıkları için satılamaz.</st></span></p>
			<p><st c="3365">Buradaki gerçeklik, bu ürünlerin gelişmiş dünyada—son derecede düşük fiyat noktaları belirlemek ya da yeni uygulamalara öncülük etmek yoluyla—yepyeni pazarlar yaratabilecek olmasıdır.</st></p>
			<p><st c="3549">GE’nin ABD’deki sağlık hizmetleri işini düşünün. </st><st c="3599">Eskiden kazancının çoğunu pahalı bilgisayarlı tomografi (BT) ve manyetik rezonans (MR) görüntüleme cihazlarından elde ederdi. </st><st c="3725">Ama Başkan Obama’nın getirmeyi umduğu indirimli daha yaygın erişim ve indirgenmiş geri ödemeler döneminde başarılı olmak için, şirketin büyük olasılıkla düşük fiyat noktalarında sunduğu ürün sayısını yüzde 50 artırması gerekecektir. </st><st c="3958">Bu da, sadece görüntüleme cihazları gibi ileri teknoloji ürünlerinin daha ucuz versiyonlarını piyasaya sürmek anlamına da gelmemektedir. </st><st c="4095">Şirket, Hindistan için geliştirdiği ve soğuk algınlığına bağlı bebek ölümlerinin hâlâ yüksek olduğu ABD’nin iç kısımlarındaki kentler için de büyük potansiyele sahip olan açık kuvözler gibi daha birçok yeni sunu yaratmalıdır.</st></p>
			<p><st c="4320">Ayrıca teknolojinin daha talepkâr müşterileri tatmin edene kadar geliştirilebildiğini de unutmayalım. </st><st c="4423">Daha önceleri geleneksel bir cihaz gerektiren görüntüleme uygulamalarının artık üstesinden gelebilen kompakt ultrason buna bir örnektir (</st><span><st c="4560">bak. </st></span><st c="4566">“Uygulamada ters inovasyon” başlıklı tablo). </st><st c="4611">Diğer bir örnek GE’nin bir Çek havacılık şirketini 20 milyon dolara satın aldığında edindiği bir uçak motorudur. </st><st c="4724">GE motorun teknolojisini daha da geliştirmek için ilave bir 25 milyon dolar yatırdı; şimdi de onu Pratt&amp;Whitney’in gelişmiş ülkelerdeki küçük turbo pervane piyasasındaki üstünlüğüne meydan okumak için kullanmayı planlıyor. </st><st c="4947">GE’nin maliyet pozisyonu muhtemelen Pratt’inkinin yarısı kadardır. </st></p>
			<h2><span><st c="5014">Yükselen Devleri Etkisiz Kılmak</st></span></h2>
			<p><st c="5045">Finansal kriz dünyayı derin bir ekonomik durgunluğa sokmadan önce, GE’nin liderleri hırslı büyüme hedeflerini gerçekleştirmeye yardımcı olmaları için gözlerini yükselen pazarlara dikmişlerdi. </st><st c="5238">Şimdi bu pazarlara daha da fazla güveniyorlar, zira sıkıntılı dönem atlatıldıktan sonra gelişmiş dünyanın uzamış bir yavaş büyüme dönemine—yılda yüzde 1 ila yüzde 3—maruz kalacağını düşünüyorlar. </st><st c="5434">Bunun tam tersine, yükselen pazarlardaki büyüme bu oranın iki ya da üç katına kolaylıkla ulaşabilir. </st></p>
			<p><st c="5535">On yıl önce GE’nin üst düzey yöneticileri küresel pazaryerini tartıştıklarında, “ABD, Avrupa, Japonya ve dünyanın geri kalanı” hakkında konuşurlardı. </st><st c="5685">Şimdi Ortadoğu, Brezilya, Kanada, Avustralya ve Rusya gibi “kaynak zengini bölgeler” ve Çin ve Hindistan gibi “insan zengini ülkeler” hakkında konuşuyorlar. </st><st c="5842">“Dünyanın geri kalanı” ise ABD, Avrupa ve Japonya demek oluyor. </st></p>
			<p><st c="5906">Dürüst olmak gerekirse, şirket ters inovasyonu savunmacı nedenlerle de benimsiyor. </st><st c="5989">GE fakir ülkelerde inovasyonlarla ortaya çıkmadığı ve onları küresel pazara taşımadığı takdirde, gelişmekte olan ülkelerdeki yeni rakipler—Mindray, Suzlon, Goldwind ve Haier gibi—bunu yapacaktır. </st></p>
			<p><st c="6185">GE’nin pazarlarında Çinliler Hintlilerden daha büyük oyuncular olacaktır. </st><st c="6259">Çinlilerin ulaşım ve enerji üretiminde önemli bir küresel güç haline gelmek için gerçek bir planları vardır. </st><st c="6368">GE Power Generation, şirket için muazzam önemli bir bölge olacak olan Afrika’da rekabet ederken daha şimdiden sürekli olarak Çinli girişimcilerle karşı karşıya geliyor. </st><st c="6537">Bir gün bu şirketler GE ile kendi arka bahçesinde bile rekabete soyunabilir.</st></p>
			<p><st c="6613">Bu canlandırıcı bir beklentidir. </st><st c="6647">GE’nin Siemens, Philips ve Rolls-Royce gibi geleneksel rakiplere çok büyük saygısı vardır. </st><st c="6738">Ama onlarla nasıl rekabet edileceğini bilir; onlar GE’yi asla yok etmeyecektir. </st><st c="6818">Oysa yeni yükselen devler, yeni bir fiyat performans paradigması yaratmak yoluyla bunu rahatlıkla yapabilir. </st><st c="6927">Ters inovasyon tercihe bağlı değildir; oksijendir.</st></p>
		</div>
	<div id="charCountTotal" value="6977"></div></body>
</html>
