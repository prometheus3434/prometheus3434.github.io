<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-56</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-56" lang="tr-TR" xml:lang="tr-TR">
		<div>
			<p><st c="0">Bununla ilişkili bir yanlış da, dönüştürücü yeni fikirlerin üretim ve pazarlama gibi çeşitli işlevlerden gelebilmesine karşın, tek önemli şey ürünmüş gibi hareket etmektir. </st><st c="174">Örneğin karmaşık dokumalar yapan bir kumaş fabrikasının uzun zamandır devam eden bir sorunu vardı: Şirketin ürün maliyetine yansıyan ve rekabet dezavantajı getiren üretim esnasındaki iplik kopması. </st><st c="372">Fakat dokumacının tepe yönetimi şirketin yeni kumaşlar gibi gerçekten büyük ürün inovasyonları araması gerektiğinden söz etmeye devam ediyordu. </st></p>
			<p><st c="516">Şirkete, inovasyon arayışının tüm çalışanlara açılmasına inanan yeni bir yönetici katıldı. </st><st c="607">Değişim ihtiyacının tartışıldığı bir toplantıdan sonra, genç bir göçmen olarak şirkete katılan ve hâlâ da ağır bir aksanla konuşan kıdemli bir fabrika işçisi kopmaya son verecek bir fikirle birlikte yeni yöneticiye çekinerek başvurdu. </st><st c="842">Şirket fikri denedi ve fikir işe yaradı. </st><st c="883">Bu fikre ne zamandır sahip olduğu ona sorulduğunda, işçi “otuz iki yıldır” diye karşılık verdi.</st></p>
			<p><st c="978">Benzer şekilde, 1990’larda Quaker Oats’taki yöneticiler ürün formüllerinde ufak tefek düzeltmeler yapmakla çok meşgul oldukları için, şirket diğer arenalarda pek çok fırsatı kaçırdı—örneğin dağıtımda, satın aldığı Snapple meşrubat şirketi tarafından kullanılan daha küçük, sağlıklı içecek mağazalarından yararlanmak gibi. </st><st c="1301">Yabanmersini suyu şirketi Ocean Spray, ambalajlamada zekice bir manevrayla Tetra Pak’ın karton kutularını Amerikan pazarına getirmek için 18 aylık özel bir lisans elde ederek, Amerika’nın en büyük meyve suyu tedarikçilerinin (o zamanlar P&amp;G ve Coca-Cola dahil) bir adım önüne geçti. </st><st c="1584">Ocean Spray herhangi bir alandaki inovasyonları araştırma ve her çalışana açık olan fikir forumları da dahil, rakiplerinden daha eklektik bir inovasyon stratejisini şekillendirdi. </st><st c="1764">Karton kutular çocuklar (ve onların beslenme çantalarını hazırlayan ebeveynleri) arasında bir anda çok popüler oldu ve Ocean Spray’in pazar payı hızla yükseldi.</st></p>
			<p><st c="1924">Tarihinin başlangıcında, ABD otomobil sektörü finansal işlevlerinden çığır açıcı bir inovasyon kazandı: Tüketici finansmanı önceleri sadece zenginlerin satın almaya gücünün yettiği ürünler için kitlesel pazarlar açtı. </st><st c="2143">Intel’in çığır açıcı bir inovasyonu pazarlamadaydı: Bilgisayar çiplerine patates cipsi muamelesi yaptı. </st><st c="2247">Bir teknoloji şirketi olarak, Intel inovasyonu kendi Ar-Ge insanlarına bırakabilirdi. </st><st c="2333">Fakat bir parçayı tüketicilere doğrudan pazarlamak yoluyla Intel her makineye bir Intel Inside etiketi koymaktan başka pek fazla seçeneği olmayan bilgisayar imalatçıları üzerinde muazzam güç kazandı.</st></p>
			<p><st c="2532">Benzer şekilde, merkezi Meksika’da bulunan küresel çimento şirketi Cemex kolaylıkla metalaşabilecek bir ürün için başka değer kaynakları yaratan inovasyonlar üretmek amacıyla geniş çaplı beyin fırtınası toplantılarını kullandı. </st><st c="2761">Bu inovasyonlar markalı, torbalanmış çimentoyu ve çimentoyu müşterilere adeta bir pizzaymış gibi hızla ileten teknoloji etkin ulaştırma yöntemlerini içeriyordu. </st><st c="2922">P&amp;G, Swiffer (yer temizleme sistemi) ve Crest Whitestrips (diş beyazlatıcı) gibi ürün inovasyonlarıyla dikkat çekerken, sponsorluğunu yaptığı pembe dizilerin interaktif web siteleri gibi yeni medyadaki inovasyonları sonuçta şirketin geleceği için daha değerli bile olabilir.</st></p>
			<p><st c="3196">Bir şirket fazlasıyla ürün merkezliyse ve gelir konusunda fazlasıyla sabırsızsa, ek bir sorun ortaya çıkabilir. </st><st c="3309">Kuruluşun inovasyon enerjisi hemen elde edilecek gelir peşinde olan birbirinin kopyası bir sürü küçük projede çarçur edilebilir. </st><st c="3438">Bu tür projeler uzun vadede maliyetleri yükseltebilir. </st><st c="3493">Küçük kazanımları teşvik etmemek kaçırılan fırsatlar anlamına gelebilirken, çok fazla sayıda önemsiz proje de taşlık bir zemine ekilen tohumlar gibidir—filizlenebilirler, ama kök salıp büyüyerek yararlı herhangi bir şey haline gelemezler. </st><st c="3732">Eğer yeni fikirler ayırt edici inovasyonlar değil de mütevazı ürün sürümleri biçimini alırsa, sonuçta oluşan çoğalma markayı sulandırabilir, müşterilerin kafasını karıştırabilir ve şirket içindeki karmaşıklığı artırabilir. </st><st c="3955">Kraft’ın şu anda karşı karşıya olduğu sorun buna bir örnektir: Yeni ve farklı bir atıştırmalık yiyecek yerine bir düzine farklı boyda ve lezzette kraker sunmak. </st></p>
			<h2><span><st c="4116">Süreç Hataları: Fazla Sıkı Kontroller</st></span></h2>
			<p><st c="4153">İkinci bir grup klasik hata süreçte yer alır; bu hata, inovasyonları sıkı kontrollerle—mevcut işlere uygulanan aynı planlama, bütçeleme ve gözden geçirmelerle—boğma dürtüsüdür. </st><st c="4331">İnovasyon sürecinin özünde olan belirsizlik önemsiz işlerle uğraşmayı veya beklenmedik sapmaları kaçınılmaz kılar. </st><st c="4446">Türedi şirket Ocean Spray’in karton kutu fırsatını büyük Amerikan meyve suyu imalatçılarından kapabilme nedeni büyük şirketlerin fonlarının tüm yıl için zaten tahsis edilmiş olması ve planlarının dışına çıkacak olan taahhütlerde bulunmadan önce ambalajlama seçeneğinin komiteler tarafından incelenmesini istemeleridir.</st></p>
			<p><st c="4764">AlliedSignal (şimdiki Honeywell) 2000 yılında mevcut iş birimleri genelinde oturmuş stratejik planlama ve bütçeleme süreçleri kullanarak internet tabanlı yeni ürün ve hizmetler arayışına girdi. </st><st c="4959">CEO, bölümlerden internetle ilgili inovasyonlar için en iyi fikirlerini üç aylık bütçe gözden geçirme toplantılarına getirmelerini istedi. </st><st c="5098">Bir öncelik olarak gösterilmesine rağmen bu inovasyon projeleri oturmuş işlerle aynı finansal ölçülere tabi tutuldu. </st><st c="5215">Bütçeler yatırım için hiçbir ek fon içermiyordu; inovasyonlar üzerinde çalışan yöneticilerin tasarruf veya şirket içi transfer yoluyla kendi fon kaynaklarını bulması gerekiyordu. </st><st c="5394">Ortaya çıkanlar genellikle zaten tedavülde olan fikirlerin teknolojik olarak yenilenmiş versiyonlarıydı.</st></p>
			<p><st c="5498">Performans gözden geçirmeleri ve onların bağlantılı ölçüleri inovasyonlar için bir diğer tehlikeli bölgedir. </st><st c="5608">Yerleşik şirketler sadece plan istemez; yöneticilerin bu planlara bağlı kalmasını isterler. </st><st c="5700">Çoğu kez insanları taahhüt ettikleri işleri yaptıkları için ödüllendirir ve şartların icap ettirdiği gibi değişiklikler yapmaktan vazgeçirirler. </st><st c="5845">Örneğin büyük bir savunma taahhüt şirketinde insanlar daha iyi bir iş yapmış olsalar bile, tam olarak vaat ettiklerini yapmadıkları için düşük puanlar almıştı—ki bu da insanların yapabileceklerinden daha azını vaat etmesine ve sonunda çalışanların isteklerinin azalmasına ve inovasyonun yok olmasına yol açtı. </st></p>
			<p><st c="6155">1990’ların başında Bank of Boston (şimdiki Bank of America), First Community Bank (FCB) adı verilen ve şehir merkezindeki pazarlara odaklanan ilk kapsamlı bankacılık girişimi olan bir inovasyon birimi kurdu. </st><st c="6363">FCB, Bank of Boston’un perakende bankacılık grubundaki ana akım yöneticilerini, müşteri başına işlem zamanı ve kârlılık gibi alışılagelmiş performans ölçülerinin—bu arada müşterilerin eğitimini de gerektiren—bu pazar için ya da hâlâ yatırıma ihtiyacı olan yeni bir girişim için uygun olmadığına ikna etme mücadelesi verdi. </st><st c="6686">Ana akım yöneticileri düşük performans gösteren şubelerin kapatılması gerektiğini ileri sürdü. </st><st c="6781">İnovasyonu kurtarmak için FCB liderlerinin müşteri memnuniyeti ve sadakate dayalı yeni ölçüler icat etmeleri ve şubelerden gruplar halinde sonuç alındığını göstermek için yaratıcı yollar bulmaları gerekti. </st><st c="6987">Girişim daha sonra ana banka için, bir dizi yeni satın almaya girişildiği sırada hem kârlı hem de önemli olduğunu kanıtladı.</st></p>
			<h2><span><st c="7111">Yapı</st></span><span><st c="7116"> Hataları: Bağlantılar Çok Gevşek, Ayrımlar Çok Keskin</st></span></h2>
			<p><st c="7170">İşe yeni başlayan girişimlerde yerleşik işlerle aynı süreçleri izlemek tehlikeliyken, şirketlerin bir kültür çatışmasından veya çelişen gündemlerden kaçınmak için iki varlığı nasıl yapılandırdıklarına dikkat etmeleri gerekir.</st></p>
			<p><st c="7396">Daha çarpıcı bir yaklaşım da, yerleşik tabanına hâlâ hizmet etmesi gereken ana faaliyetten ayrı bir birim yaratmaktır. </st><st c="7516">General Motors’un bağımsız bir yan kuruluşu olarak piyasaya sokulan Saturn’un arkasındaki mantık da buydu. </st><st c="7623">GM’nin kuralları askıya alındı ve Saturn’un ekibi her yönüyle aracın tasarımı, üretimi, pazarlaması, satışı ve müşteri hizmetinde inovasyon yapmaya teşvik edildi. </st><st c="7786">En iyi fikirlerin yeniden ana şirketin bünyesine katılması umut ediliyordu, ama bunun yerine piyasaya başarıyla sürülen Saturn, GM’yle yeniden bütünleştirildi ve inovasyonlarının birçoğu kayboldu. </st></p>
			<p><st c="7983">Saturn’un en yüksek noktasına ulaşması için geçen zaman içinde, büyük başarılar veya Saturn gibi tamamen yeni girişimler yerine sürekli gelişmeyi tercih eden Toyota hâlâ kalitede, müşteri memnuniyetinde ve pazar payındaki büyümede GM’nin ilerisindeydi. </st><st c="8236">Benzer şekilde, “özel okullar” inovasyon yapabilmeleri ve böylelikle iyileştirilmiş eğitim sistemi için örnek teşkil etmeleri için kamu okul sistemi kurallarından muaf tutuldu. </st><st c="8413">Bu okullar daha uzun okul günleri ve odaklı ders programları dahil, birçok inovatif uygulamayı kullandı, ancak bu özel okulların bölgelerindeki diğer okullarda değişiklikleri etkilediklerine dair çok az kanıt vardır.</st></p>
			<p><st c="8629">Her iki örnekte de sorun gelişmemiş olan yeniyle ana akım arasındaki zayıf bağlantılara atfedilebilir. </st><st c="8733">Aslında insanlar silolarda çalıştığında, şirketler inovasyon fırsatlarını toptan kaçırabilir. </st><st c="8827">Oyun değiştiren inovasyonlar çoğu kez yerleşik kanallardan tamamen farklıdır veya mevcut kapasitenin öğelerini yeni yollardan birleştirir. </st><st c="8966">CBS bir zamanlar dünyanın en büyük yayıncısıydı ve dünyanın en büyük plak şirketinin sahibiydi, yine de müzik videosunu keşfedemedi ve bu fırsatı MTV’ye kaptırdı. </st><st c="9129">1990’ların sonunda Gillette’in bir diş fırçası birimi (Oral B), bir ev aletleri birimi (Braun) ve bir pil birimi (Duracell) vardı, ama piyasaya pilli bir diş fırçası çıkarmakta gecikti. </st></p>
			<p><st c="9315">Potansiyel inovasyonlar farklı sektörlerden uzmanlık veya farklı teknolojilerden bilgi gerektirdiğinde şirketlerin inovasyonları kaçırma veya boğma ihtimali yükselir. </st><st c="9482">Oturmuş kuruluşlardaki yöneticiler hem yeni bir fikrin mahiyetini anlamayabilir hem de fikir gözlerini korkutabilir.</st></p>
			<p><st c="9598">Şehirler ve milletlerarası konuşma hizmeti veren saygın telefon şirketi AT&amp;T’nin internet erişimi girişimi AT&amp;T Worldnet bu öldürücü karmayla 1990’ların ortalarında karşılaştı. </st><st c="9776">Geleneksel müşteri servisleri ve iş servisleri birimlerindeki yöneticiler Worldnet’i kendi kâr ve zararıyla birlikte farklı bir iş birimi olarak mı yönetmek, yoksa öncelikli olarak tüketici sektörüne odaklı mevcut iş birimleri kapsamına mı almak gerektiği üzerine bir dizi tartışmaya katıldı. </st><st c="10069">Tüketici hizmetleri yöneticileri hiçbir şeyin kontrolünü bırakmak istemezken, sonunda kuruluş safhasındaki bu girişimi bürokrasi tarafından ezilmekten korumak ve yatırım gerektirmek yerine önemli nakit akışları üreten daha olgun işlerle kıyaslanmaktan kurtarmak için, bir yan kuruluş olarak kabul etti. </st><st c="10372">Çok da dert etmediler, çünkü bir internet servis sağlayıcısının asla kayda değer bir gelir ve kârlılık üretmeyeceğine inanıyorlardı.</st></p>
			<p><st c="10504">Fakat Worldnet hız kazandıkça daha çok ilgi çekti. </st><st c="10556">Tüketici hizmetlerindeki insanlar inovasyonun internet protokol hizmetleri üzerinden sesli görüşme (VoIP) sağlamak üzere genişleme ihtimalini mevcut işi eritebilecek bir tehdit olarak görmeye başladı. </st><st c="10757">Tüketici hizmetleri yöneticileri Worldnet’in kontrolünü ele geçirdi ve onu ölüme mahkûm etmeye giriştiler. </st><st c="10864">Onu çekirdek karasal tabanlı uzun mesafe telefon hizmeti satmak için bir platform olarak kullandılar ve aynı ölçüleri tüketiciye uzak mesafe telefon hizmeti için kullanılan internet işine uygulamaya başladılar. </st><st c="11075">Fiyatlandırma birincil bir sorundu. </st><st c="11111">Worldnet’in hizmetleri büyümeyi beslemek, geniş bir abone grubunun hacim ve iletişim ağı etkilerini elde etmek için düşük olarak fiyatlandırılmıştı, ama ana akım birimi hiçbir iş hattında zarara uğramak istemiyordu. </st><st c="11327">Böylece fiyatları yükseltti ve Worldnet’in büyümesi hız kaybetti. </st><st c="11393">Tüketici hizmetleri yöneticileri o zaman Worldnet’e sıradan, yavaş büyüyen ve büyük yatırıma layık olmayan bir iş muamelesi yapabilirdi. </st><st c="11530">İnternet erişimini ve VoIP teknolojisini geliştirmek için yeterli kaynak ayırmayarak AT&amp;T’nin öncüsü olabileceği önemli telekom inovasyonlarını sınırladılar.</st></p>
			<p><st c="11687">Kültürel çatışmalar AT&amp;T’de gerilimleri alevlendirdi. </st><st c="11742">Ana akım yöneticileri uzun yıllar Bell sistemini kullanmıştı. </st><st c="11804">İnternet grubu ise telefonun değil bilgisayarların dilini konuşan şirket dışından teknik profesyonelleri işe almıştı.</st></p>
			<p><st c="11921">Yeni bir girişim mevcut bir iş içinden başlatılsa bile, eğer keyif alanlar ve bütün parayı kazananlar olarak iki ayrı kurumsal vatandaş sınıfı varsa, kültürel çatışmalar sınıf savaşı haline gelir. </st><st c="12119">Belirlenen inovasyoncular, ister bir Ar-Ge grubu, ister yeni bir girişim grubu olsun, geleceğin yaratıcıları olarak tanımlanır. </st><st c="12247">Kurallardan ve gelir taleplerinden muaftırlar ve henüz bir işe yaramayan fikirlerle oynamalarına izin verilir. </st><st c="12358">Çalışma arkadaşlarından ise kurallara uymaları, talepleri karşılamaları ve inek öğrenciler gibi çalışarak para kazanmaları beklenir ve bazen de onlara iş modelleri yakın zamanda demode olacak olan dinozorlar oldukları söylenir.</st></p>
			<p><st c="12585">2000’lerin başında, Arrow Electronics’in bir internet yatırımı olan Arrow.com girişimine aynı tesis içinde geleneksel satış gücü kadar alan verildi. </st><st c="12735">Benzerlikler o kadarla kaldı. </st><st c="12765">İnternet grubu genellikle genç, geçmiş deneyimleri farklı, tamamen değişik bir tarzda giyinen yeni istihdam edilmiş kişilerden oluştu. </st><st c="12900">Grup, yeni bir mutfak için yapılan büyük bir harcama da dahil—Arrow.com ekibinin haftada 7 gün 24 saat çalışması nedeniyle haklı gösterildiği söylendi—rahat eşyalara para harcadı. </st><st c="13080">İnternet etkin satışların kendi komisyonlarına karşı oluşturduğu tehlike yüzünden zaten tedirgin olan ve şimdi daha donuk ofislerinin farkına varan geleneksel satış gücü açıkça öfkelendi. </st><st c="13268">Gruplar arasındaki ilişkiler öyle sertleşti ki, binanın iki tarafını ayırmak için tuğla bir duvar örüldü. </st><st c="13374">Grupların ikisi de savaşarak zamanı boşa harcadı, iki grup da aynı müşteriler için kavga ederken müşteri ilişkilerini tehlikeye attı—sonuçta, Arrow.com sadece bir diğer dağıtım kanalıydı. </st><st c="13562">CEO’nun müdahale etmesi ve onları bağlayacak bir yapı bulması gerekti. </st></p>
			<h2><span><st c="13633">Beceri Hataları: Liderlik Çok Güçsüz, </st><br /><st c="13671">İletişim Çok Zayıf</st></span></h2>
			<p><st c="13689">İnovasyonun insan yönünü hafife almak ve ona gereğinden az yatırım yapmak bir diğer yaygın yanlıştır. </st><st c="13792">Tepe yöneticiler sıklıkla en iyi teknik insanlara sorumluluk verir, en iyi liderlere değil. </st><st c="13884">Bu teknik yönelimli yöneticiler ise yanlış bir şekilde, fikirler iyi olduğu takdirde söze ne gerek var diye düşünür ve böylelikle dış iletişimi ihmal ederler. </st><st c="14043">Ya da görevlere ilişkilerden daha fazla vurgu yapar, gelişmemiş kavramları yararlı inovasyonlara çevirmek için gerekli olan ekip kimyasını geliştirme fırsatlarını kaçırırlar. </st></p>
			<p><st c="14218">Kişiler arası becerilere dikkat etmeden toplanan gruplar müşterek hedefleri kucaklamakta, çeşitli üyelerin getirdiği farklı güçlü yanlardan yararlanmakta veya bir inovasyon gelişme halindeyken henüz biçimlenmemiş ve belgelenmesi güç olan örtük bilgiyi paylaşmak için yeterince iyi iletişim kurmakta zorlanırlar. </st><st c="14530">Büyük fikirleri ateşleyecek olan ekip üyeleri arasında güven ve etkileşimi oluşturmak zaman alır. </st><st c="14628">MIT araştırmacıları Ar-Ge ekibi üyelerinin gerçekten üretken olabilmesi için en az iki yıl ekipte olmaları gerektiğini keşfetti. </st><st c="14757">Pillsbury, bir noktada, şirketin yeni ürün fikrinden başarılı bir şekilde ticarileştirmeye gitmesinin ortalama olarak 24 ila 26 ay aldığını, ama insanların ürün ekiplerinde harcadığı zamanın ortalama olarak 18 ay olduğunu fark etti. </st><st c="14990">Şirketin inovasyonda geride kalmasına şaşırmamak gerekirdi. </st></p>
			<p><st c="15050">Şirketlerin bireylerin yaptığı kariyer hamlelerinin sıklığıyla ilgili tercihlerinden kaynaklanan ekip bileşimlerindeki değişiklikler, yeni girişimlerin zor meydan okumalarla başa çıkmasını zorlaştırabilir ve hızlı, kolay ve geleneksel çözümlere razı olmalarına yol açar. </st><st c="15321">1980’lerde Honeywell’de yeni girişim ekiplerinin liderleri çoğu kez iş tamamlanmadan önce terfi ettirilerek ekiplerinden uzaklaştırıldı. </st><st c="15458">Terfiler ister kabul et ister etme teklifleri olduğu ve maaşı görevin zorluğundan ziyade kontrol ettiği varlıkların büyüklüğüne bağlı (yeni girişimlerde doğası gereği küçüktür) olduğu için adanmış inovasyoncular bile projelerini dereyi geçerken terk etmenin avantajlarını gördü. </st><st c="15737">Honeywell kendi inovasyon çabalarına zarar veriyordu. </st><st c="15791">Yeni girişimlerin neden başarısız olduğuyla ilgili bir üst yönetim incelemesi bu sorunu açığa çıkardı, fakat bir teknoloji önyargısı o dönemin yeniliklere açık olmayan yöneticilerinin ekip bağlılığının ve sürekliliğinin değerini daha fazla takdir etmelerini güçleştirdi.</st></p>
			<p><st c="16061">İnovasyon çabaları, ekibin dışında iletişim ve ilişki kurma işi ihmal edildiği zaman da durma noktasına gelir. </st><st c="16173">Gap Incorporated 1990’ların sonlarında savaşım verirken, ürünlerde, perakende kavramlarında ve işletimde inovasyonlar bulmak için birimler arası birkaç proje hazırladı. </st><st c="16342">Proje ekiplerinden bazıları hızla kapalı çevreler haline geldi ve üyeler kendilerini önceki eşdüzeylerinden tecrit etti. </st><st c="16463">Diğerlerinin fikirleriyle bağlantı kuramamak yüzünden donuk öneriler ürettiler; eş düzeylerini bilgilendirmemek yüzünden zayıf önerilerini bile kabul ettiremediler.</st></p>
			<p><st c="16627">İnovasyon liderleri kavramlarının rağbet bulmasını istiyorsa yalıtık olarak çalışamaz. </st><st c="16715">Proje için hava koruması sağlayacak, katılmadıkları toplantılarda onlar adına konuşacak veya bir sonraki yayılma ve kullanım evresine geçen embriyonik inovasyonun sponsorluğunu üstlenecek destekçilerle koalisyonlar kurmalıdırlar. </st><st c="16945">Bir inovasyonun başarılı bir biçimde kabul ettirilmesinin dayanağını oluşturmak için, gruplar radikal olanı aşina terimlerle anlaşılabilecek şekilde sunabilmeli ve bozucu inovasyonları bozulmaların yönetilebilir olacağını garanti ederek rahatlatmalıdır. </st><st c="17199">Teknik uzmanlar izleyicilerini aydınlatmaktan ziyade onların kafalarını karıştırdıkları zaman desteği kaybederler ve “hayır” her zaman “evet” ten daha kolay bir yanıttır. </st><st c="17370">Gizlilik içinde çalışan ve fikirlerini en sonunda tam gelişmiş şekliyle sunan gruplar bazen projeyi öldürüveren beklenmedik itirazlarla karşılaşır. </st></p>
			<p><st c="17518">Ana akım yöneticileriyle ilişkilerde ve iletişimde bu şekilde özensiz davranmak Timberland’in umut verici TravelGear ürün grubunun lansmanı için kötü oldu. </st><st c="17674">İcat Fabrikası adı verilen, şirketin ana akım işlerinden bağımsız olan bir Ar-Ge grubu tarafından geliştirilen TravelGear, çeşitli açık hava faaliyetleri için uygun olan bileşenleri ekleyerek veya çıkartarak, kullanıcısının sadece bir çift ayakkabıyla seyahat etmesini sağlıyordu. </st><st c="17955">Kavram 2005 yılında </st><span><st c="17975">BusinessWeek</st></span><st c="17987">’ten bir tasarım ödülü kazandı. </st><st c="18020">Fakat bazı mevcut iş ekipleri İcat Fabrikası’nın geliştirilmesine dahil edilmemişti, o nedenle de geleneksel satış gücü TravelGear ürünlerini satmayı reddetti. </st></p>
			<p><st c="18180">Buna karşılık, Dr. </st><st c="18199">Craig Feied’in Washington Hospital Center ve onun ana kuruluşu olan MedStar Health için son teknoloji ürünü bir dijital ağ geliştirmekteki başarısı insan boyutuna yapılan yatırımın ifadesiydi. </st><st c="18392">Küçük bir programcı grubu, IT bölümünde değil de acil bölümü içinde kullanıcı dostu bir enformasyon sistemi tasarladı, böylelikle kullanıcılara zaten yakın oldular. </st><st c="18557">Dr. </st><st c="18561">Feied ve partneri Dr. </st><st c="18583">Mark Smith geniş bir ilişki tabanına sahip olmak için pek çok hastane komitesinin toplantılarına bilhassa katıldı. </st><st c="18698">İnsanlara yaptıkları yatırımın ve müşterek hastane hedeflerine olan katkılarının olumlu etkileri oldu: Feied ve Smith’in eylemleri ağızdan ağıza iyi bir söylentinin yaratılmasına ve kazanılan zaman ve hayatlarla sonuçlanan (adına şimdi Azyxxi denen) enformasyon sistemleri için diğer bölümler arasında destek oluşmasına yardımcı oldu.</st></p>
			<p><st c="19032">Bir inovasyon grubu içindeki ilişkilerin havası dışarıdaki havaya göre şekillenir. </st><st c="19116">Olumlu bir kültür yerine olumsuz bir kültüre sahip olmak bir şirkete para kaybettirebilir. </st><st c="19207">Seagate Technology’nin 1990’ların ortalarıyla sonu arasındaki sorunlu döneminde, kişisel bilgisayarlar için disk sürücüler imal eden bu büyük imalatçı şirket, inovasyon üzerine çalışan yedi farklı tasarım merkezi olmasına rağmen merkezler işbirliği yapmak yerine rekabet ettiği için sektördeki en düşük Ar-Ge üretimine sahipti. </st><st c="19535">Onları bir araya getirme çabaları insanların ortak bir zemin bulmaktan ziyade sadece kendi gruplarının savunuculuğunu yapmalarına yol açtı. </st><st c="19675">Seagate’in mühendis ve yöneticileri grup etkileşimi için pozitif normlara sahip olmamakla kalmayıp bunun tersini uyguladılar: Yönetim toplantılarında bağırıp çağıranlar en kötü davranış için “kınama” ödülü aldı. </st><st c="19887">Ürün ve süreç inovasyonu eksikliği pazar payındaki kayba, hoşnutsuz müşterilere ve düşen satışlara yansıdı. </st><st c="19995">Küçülen PC satışları ve zayıflayan müşteri tabanıyla Seagate değişen bir teknoloji ortamında bir emtia üreticisi haline gelmekle tehdit ediliyordu.</st></p>
			<p><st c="20142">Partner gibi çalışan yeni CEO Steve Luczo ile yeni COO Bill Watkins’in yönetimi altında Seagate, yönetici grubundan başlayarak, insanların birbirine nasıl davranacaklarına ilişkin yeni ilkeler geliştirdi. </st><st c="20348">İnsanların yükseltilmiş bilinçleri “çekirdek ekipler” (işlevler arası inovasyon grupları) oluşturmak ve yürütmek için sistemsel bir sürece yol açtı ve Seagate çalışanları ekip kurmak için hem klasik eğitim programlarında hem de Yeni Zelanda ve diğer ücra yerlerde zor açık hava faaliyetlerine katılım yoluyla, ortak metodolojilerle eğitildi. </st><st c="20690">Çekirdek ekiplere öncülük etmesi için Seagate daha güçlü ilişki becerileriyle bilinen kişileri çok daha iyi teknik becerileri olan diğerlerinin üstüne getirdi. </st><st c="20850">Düşüşün yaşandığı yıllarda toplanan muhalif komitelerden farklı olarak, çekirdek ekipler şirketi tekrar pazar liderliğine geri getiren çarpıcı bir süreç ve ürün inovasyonları yarattı. </st><st c="21034">Yeni Seagate geniş bir yelpazedeki yeni elektronik gereçlerin—iPod’ler ve cep telefonları gibi—içine gömülü inovasyonlar yaratabildi.</st></p>
			<h2><span><st c="21167">İnovasyon Çareleri</st></span></h2>
			<p><st c="21186">Çığır açıcı fikir, ürün ve hizmet arayışı daha önce tanımlanmış tüm yolların herhangi birinde veya hepsinde raydan çıkabilir. </st><st c="21313">Neyse ki tarih inovasyonların nasıl başarılı olduklarını da gösterir. </st><st c="21383">“Kurumsal girişimciliğin” boş laftan ibaret kalması gerekmez. </st><st c="21445">Kazanmak için dört yol vardır.</st></p>
			<p><span><st c="21475">Strateji çaresi: Aramayı ve kapsamı genişletin</st></span></p>
			<p><st c="21522">Şirketler adına “inovasyon piramidi” dediğim şeyin üç kademesinde işleyen bir inovasyon stratejisi geliştirilebilir: tepede gelecek için net yönleri temsil eden ve yatırımın aslan payını alan birkaç büyük iş; umut verici orta değerde fikirlerden oluşan, onları geliştiren ve test eden atanmış ekipler tarafından izlenen bir portföy ve erken aşamadaki fikirlerin veya sürekli gelişime izin veren tedrici inovasyonların geniş bir tabanı. </st><st c="21959">Etki, büyük işler aynı yönde ilerleyen küçük kazanımları teşvik ederken, piramidin aşağısına doğru akar, ama akış yukarı doğru da olabilir, çünkü büyük inovasyonlar bazen küçük deneme parçacıkları olarak hayata başlar—3M’in kendinden yapışkanlı not kâğıtlarını mükemmel bir rastlantı olarak geliştirmesi gibi.</st></p>
			<p><st c="22268">İnovasyonları bu piramit açısından düşünmek kıdemli yöneticilere mevcut çabaları değerlendirmek, fikirler değerlerini kanıtladıkça ve daha fazla destek gerektirdikçe ayarlamalar yapmak ve her kademede faaliyet olduğunu garanti etmek için bir araç verir. </st><st c="22523">Bir inovasyon kültürü büyür, çünkü herkes oyunda rol alabilir. </st><st c="22586">Adanmış gruplar büyük projeleri izler ve geçici ekipler orta değerde fikirleri geliştirirken şirketteki diğer herkes fikirlerini katmaları için davet edilebilir. </st><st c="22748">IBM’in kanıtladığı gibi, her çalışan potansiyel bir fikir izcisi ve proje başlatıcısı olabilir. </st><st c="22844">Geçtiğimiz Temmuz ayında şirket web’de, yaklaşık 140.000 çalışanın ve müşterinin—104 ülkeyi temsilen—yaklaşık 37.000 fikirle katkıda bulunduğu ve onları sıralayarak şirkete, kimisi büyük, çoğu küçük, muazzam bir ham fikir havuzu sağladığı üç günlük bir InnovationJam düzenledi. </st><st c="23122">Aslında bir kuruluş sayısız küçük fikrin akıtılabildiği geniş bir huniye sahip olsa, büyük fikirler edinme olasılığı daha fazla olur. </st><st c="23256">Yüksek oranda inovasyon sergileyen şirketler için başarının sırlarından biri daha fazla şeyi denemekte yatar. </st></p>
			<p><st c="23366">Gillette 2003 ve 2004 yıllarında inovasyonu hızlandırma hamlesinin bir parçası olarak piramit modelini benimsedi. </st><st c="23480">Sonuç her işlev ve her iş biriminde gelirleri ve kârlılığı yükselten bir inovasyonlar akışı oldu. </st><st c="23578">İnovasyonlar; pille işleyen diş fırçası gibi yeni ürünler; Ar-Ge boru hattında, 2006 yılında çıkarttığı beş bıçaklı, pille işleyen Fusion tıraş sistemi gibi yeni kavramlar; Schick’in sunduğu Quattro tıraş bıçağını gölgede bırakan Mach-3Turbo kampanyası gibi, rekabeti etkisizleştiren inovatif pazarlama kampanyaları ve İnsan Kaynaklarında yeni teknolojiyi içerdi. </st><st c="23942">Mart 2004’teki ilk Gillette inovasyon fuarında her birim yılın en iyi fikirlerini yaratıcı bir şekilde sergiledi. </st><st c="24056">Hukuk bölümü yeni çevrimiçi etik rotasını bir espriyle tanıttı: Monopoly’dekine benzer “hapisten ücretsiz kurtul” kartları dağıttı. </st><st c="24188">İnovasyonu benimseyen bir hukuk bölümüne sahip olmak inovasyoncuların patent başvurusunda bulunmak veya mevzuat engellerinin aşılmasına yardımcı olmak için hızlı hizmete büyük ihtiyaç duyan bir şirket için artı puandı. </st></p>
			<p><st c="24407">Tedrici inovasyonları ve sürekli gelişimi içeren bir inovasyon stratejisi, büyük atılımlar meydana geldiğinde insanların yeniliğe daha açık olmasını sağlayarak şirketin genelinde zihinlerin serbest bırakılmasına yardımcı olabilir. </st></p>
			<p><span><st c="24638">Süreç çaresi: Planlamaya ve kontrol sistemlerine esneklik ekleyin</st></span></p>
			<p><st c="24703">İnovasyonun normal planlama çevrimleri dışında gelişmesini teşvik etmenin bir yolu beklenmedik fırsatlar için özel fonlama havuzları ayırmaktır. </st><st c="24849">Bu şekilde, gelecek vaat eden fikirlerin bir sonraki bütçe çevrimini beklemesi gerekmez ve inovasyoncuların mevcut gelirler ve kârlar üzerinden ölçülen ana akım yöneticilerinden fon dilenmeleri gerekmez. </st><st c="25053">1990’ların ortalarından sonuna kadar olan dönemde otokratik yönetim ve sıkı kontroller BBC’nin program inovasyonunda ve netice olarak da izleyici payında gerilemesine neden oldu. </st><st c="25232">Bütçeler sıkıydı ve bir kez oluştuktan sonra harcamalar önceden belirlenmiş kategorilerle sınırlanıyordu. </st><st c="25338">2000 yılında, yeni CEO ve CFO kuralları gevşetti ve bürokratik kuralların yaratıcı fikirlere engel olmaması gerektiğine açıklık getirerek inovasyon önerilerini desteklemek için kurumsal bir hesapta fon ayırmaya başladı. </st><st c="25558">BBC’nin on yıllar içindeki en büyük hit komedisi olan “The Office” bir kazaydı: İşe yeni alınmış bir kişi inisiyatif alıp aslında bir BBC eğitim filmi için tahsis edilmiş parayı bir deneme bölümü yapmak için kullanmıştı.</st></p>
			<p><st c="25778">IBM böyle bir esnekliği doğrudan kendi altyapısı içinde kurmaktadır. </st><st c="25848">Şirket aşağıdan yukarıya fikirlerin gelişmesi için, InnovationJam’inden doğan en iyi fikirleri desteklemek amacıyla normal planlama ve bütçeleme süreçlerinden bağımsız olarak 100 milyon dolarlık bir inovasyon fonu oluşturdu. </st><st c="26073">“Daha önce hiç kimse bu denli küresel ve çeşitli bir grup iş düşüncesi liderini çağımızın en acil meselelerini ve fırsatlarını tartışmak için bu ölçekte bir araya getirmemişti” diyor, IBM’in inovasyon ve teknolojiden sorumlu başkan yardımcısı Nick Donofrio. </st><st c="26331">“Gerçekten kapıyı çalan ve ‘Bize en iyi ve en parlak fikirlerinizi verin ve onları gerçekleştirmek için gelin birlikte çalışalım’ diyen şirketler var. </st><st c="26482">Tamamen yeni pazarlar ve partnerlikler yaratmak için altın bir fırsat bu.”</st></p>
			<p><st c="26556">Farklı fonlama modellerine ve geliştirme partnerlerine duyulan ihtiyacın yanı sıra inovasyon süreci bazı kurumsal koşullardan muaf tutulmayı da gerektirir; sonuç olarak, yerleşik işlerle yeni girişimler arasında sayısız fark vardır. </st><st c="26790">Örneğin, inovasyonların hızlı prototiplendirme yoluyla—bir dizi hızlı denemeden öğrenmek—ilerletilebileceği bilgisi, gözden geçirmeyi ve ek fonlamayı gerektiren belirli kilometre taşlarının, sabit üç aylık ya da yıllık takvimden ziyade projenin ritmini izleyerek, yerleşik işler için olandan daha hızlı meydana geleceği anlamına gelebilir. </st><st c="27130">Diğer türde projeler için, örneğin bir inovasyon grubu beklenmedik engellerle karşılaştığı ve modelini yeniden düşünmeye ihtiyaç duyduğunda, daha fazla sabır gerekebilir. </st><st c="27301">Anahtar esnek, isteğe uyarlanmış davranıştır. </st></p>
			<p><span><st c="27347">Yapı çaresi: İnovasyon liderleri ile ana akım işler arasında yakın bağlantıları kolaylaştırın</st></span></p>
			<p><st c="27440">Şirketler, inovasyonları aksi durumda boğacak olan resmi kontrolleri gevşetirken inovasyon çabalarını sürdürenlerle işteki diğerleri arasındaki insan ilişkilerini sıkılaştırmalıdır. </st><st c="27623">İnovasyon liderleriyle ana akım iş yöneticileri arasında düzenli olarak üretken konuşmalar yürütülmelidir. </st><st c="27730">İnovasyon ekipleri sorumluluklarının bir bölümü olarak dışsal iletişimden sorumlu olmalı, ama kıdemli liderler de ayrıca gerilim ve düşmanlık yerine karşılıklı saygıyı teşvik etmek için tartışma toplantıları çağrısı yapmalıdır. </st><st c="27958">Bu tür karşılıklı konuşmalar iki taraflı öğrenmeyi, değer yitirmeyi en aza indirmeyi ve yeni işler haline gelen inovasyonların etkili bir biçimde yeniden bütünleştirilmesini en çoğa çıkarmayı hedeflemelidir. </st><st c="28166">Resmi toplantılara ilaveten, şirketler resmi olmayan sohbetleri de kolaylaştırabilir—Steelcase’in insanların birbirine rastlamasını çabuklaştırdığı bir tasarım merkezi kurarak yaptığı gibi—veya resmi olmayan birimler arası ağlara öncülük eden kişileri saptayarak onların bağlantı kurma çabalarını teşvik edebilirler.</st></p>
			<p><st c="28482">İnovasyon gruplarına daha başlangıçta, yeni işler başlatmak için daha büyük inovasyonlar ararken aynı zamanda ana akıma hizmet etme sorumlulukları da olduğu söylenebilir. </st><st c="28654">Bu onların anlaşmalarına dahil edilebilir ve örtüşen ilişkiler sayesinde güçlendirilebilir. </st><st c="28746">Bunun için, ana akım işlerden temsilcilerin inovasyon grupları içindeki rotasyonunu veya danışma kurullarının inovasyon çabalarını denetlemesi gerekebilir. </st><st c="28902">İlk büyük fikri başarısızlığa uğradıktan sonra Timberland’in İcat Fabrikası ana akım ekiplerinin, SmartWool ile astarlanmış gezi ayakkabıları gibi, acil inovasyon ihtiyaçlarını karşılamak ve oyunu değiştirecek atılımlar aramak için onlarla yakın çalışmayı öğrendi. </st><st c="29167">Turner Broadcasting’in yeni ürünler grubu proje türlerini kaynaştırır: bağımsız geliştirmeler, mevcut kanallar için geliştirmeler, dış ortaklıklar ve risk sermayesi yatırımları. </st><st c="29345">PNC Financial Services son zamanlarda fiyatlandırma ve ürün iyileştirmeleri gibi ana akım geliştirmelerinin yanı sıra teknoloji etkin hizmetler ve yatırım fonları için arka ofis hizmetleri gibi yeni yeteneklerdeki büyüme motorlarını izlemek için bir yeni ürünler grubu oluşturdu. </st><st c="29625">Şirketin yeni çıkan ürün satışları 2005 yılında yüzde 21’e yükseldi, bu toplam satışların yüzde 46’sına tekabül ediyordu.</st></p>
			<p><st c="29746">İşlev veya disiplinler arası ekiplerin, içinde çözümler etrafında organize olduğu esnek örgütsel yapılar iyi bağlantıları kolaylaştırabilir. </st><st c="29888">Medya şirketler grubu Publicis’in reklam ajanslarından (Saatchi&amp;Saatchi, Leo Burnett, Publicis Worldwide ve benzerleri) ve teknoloji gruplarından insanları müşterilere ve markalara odaklanmaları için bir araya getirdiği “bütünsel iletişim” ekipleri vardır. </st><st c="30145">Novartis hastalıklar etrafında organize olmuşken, Ar-Ge’si pazarlar ve müşterilerle daha yakından bağlıdır; bu, şirketin kanser ilacı Gleevec gibi çığır açan inovasyonlarını daha hızlı ortaya çıkarmasına yardımcı oldu. </st><st c="30364">Seagate’in şirket çapındaki Geleceğin Fabrikası ekibinin görünüşte mucizevi süreç inovasyonları başarısı, çekirdek ekiplerin yaygın olarak kullanılmasına yol açtı. </st></p>
			<p><st c="30528">AlliedSignal’daki sözde inovasyoncular umut vaat eden fırsatlarla uğraşmanın siloların ötesine açılmayı gerektirdiğini keşfettiler. </st><st c="30660">Örneğin hava-uzay bölümü büyük ticari havayolları, küçük ticari havayolları ve genel havacılık (özel ve charter uçaklar) grupları biçiminde düzenlendi, ama en iyi fikir, müşterileri uçaklarının bakımını kendilerinin mi yapacağı, yoksa başkalarına mı yaptıracaklarına göre farklılaştırmayı içerdi.</st></p>
			<p><st c="30956">E-ticarette çok kanallı bir perakende inovasyoncusu olarak Williams-Sonoma’nın başarısı, web öncülerinin geliştirdiklerini şirketin geri kalanıyla ilişkilendirme yollarına atfedilebilir. </st><st c="31144">CEO Howard Lester başından itibaren diğer şirket faaliyetlerinden bağımsız olan internet girişimlerini dikkate almayı reddetti. </st><st c="31272">İlk ana web gelişimi, ana akım işe yeni bir işlevsellik kazandırmak için bir düğün defteriydi. </st><st c="31367">Bu pilot proje değerini kanıtladıktan sonra bir e-ticaret bölümü oluşturuldu ve kendine ait binasına yerleştirildi. </st><st c="31483">Ancak ayrı durmak ve kendi yönünü izlemek yerine bu bölüm mevcut kanallarla rekabet etmeye değil, onları iyileştirmeye çalıştı. </st><st c="31611">Başarısını sadece e-ticaret satışlarına göre değil, web’in kolaylaştırmış olduğu diğer kanallar vasıtasıyla yapılan tedrici satışlara göre de ölçtü. </st><st c="31760">Ana akım işlerle olan yakın bağlantılarını daha da ilerletmek için, bölüm şirketin geri kalanına ücretsiz eğitim vermeyi önerdi.</st></p>
			<p><span><st c="31888">Beceri çaresi: Liderlik ve kişiler arası becerileri seçin ve inovasyon liderlerini işbirliğinin destekleyici kültürüyle kuşatın </st></span></p>
			<p><st c="32017">Liderlik becerilerini geliştiren şirketlerin başarılı inovasyonları ağına düşürme olasılığı daha fazladır. </st><st c="32124">Williams-Sonoma’nın e-ticarette çabucak ve kârlı bir biçimde başarılı olma nedeni insan boyutuna dikkatle eğilmesiydi. </st><st c="32243">Williams-Sonoma’nın ilk e-ticaret müdürü Shelley Nandkeolyar teknoloji hakkında en bilgili kişi değildi, ama doğru ekibi toplayabilen bir liderdi. </st><st c="32390">İlişkilere değer verirdi, bu yüzden diğer birimlerdeki mevcut çalışanlar arasından önceki grupların elçileri olabilecek kişiler ve yeni beceriler getiren işe yeni alınan insanlardan bir karma seçti. </st><st c="32589">Şirketin diğer bölümlerindeki ekipleri danışmanlık yapması ve e-ticaret ekibiyle bağlanması için ekledi. </st><st c="32694">İşletim gruplarını birbiriyle daha iyi ilişkilendirmek için bir toplayıcı rolü icat etti ve bu yeri doldurmak üzere ilişki yönelimli olarak tanınan Patricia Skerritt’i seçti.</st></p>
			<p><st c="32868">Benzer şekilde Gail Snowden, Bank of Boston’un First Community Bank’ini, bankacılık becerileri değil liderlik becerileri sayesinde, orta dereceli yönetici husumetinin mayın tarlası içinden geçirerek diğer inovasyonları (yeni ürünler ve hizmetler) üreten başarılı bir inovasyona doğru yöneltebildi. </st><st c="33167">Birbirine bağlı ve misyona tutku duyan yetenekli insanlardan sıkıca kaynaşmış bir ekip kurdu. </st><st c="33261">Kısa sürede grubu, ana bankanın en arzu edilen çalışılacak yerlerinden biri haline geldi. </st><st c="33351">Yarı yolda gerilimlerle başa çıkmasına yardımcı olan kıdemli yöneticilerle güçlü ilişkiler kurdu ve biriminin neden farklı olması gerektiğini sıklıkla ve gayet iyi anlattı. </st><st c="33524">Diğer bankaların çabaları bocalarken, onun yaratıcılığı, vizyonu, ekip çalışması ve sebatı bu grubun başarılı olmasına ve ulusal bir rol model haline gelmesine yardım etti.</st></p>
			<p><st c="33696">IBM’in büyük inovasyonları—Dünya Topluluk Şebekesi vasıtasıyla şebeke bilgiişlemi kanıtlaması gibi—sadece şirketin kültürü insanların işbirliği yapmasını teşvik ettiği için mümkün olmuştur. </st><st c="33887">CEO Sam Palmisano yüz binlerce IBM’ciyi şirket değerleri üzerine web tabanlı bir tartışmaya soktu, IBM’in inovasyon ve teknolojiden sorumlu başkan yardımcısı Nick Donofrio da dünyanın dört bir yanındaki 90.000 teknik insanın kendisini inovasyon arayan bir topluluğun parçası olarak hissetmesi için çalışıyor. </st><st c="34196">Dünya Topluluk Şebekesi’nin kurumsal savunucusu, IBM başkan yardımcısı Stanley Litow, inovasyonu ilerletmek için şirketin iş birimlerinde ve coğrafi bölgelerinde partnerler aradı.</st></p>
			<p><st c="34375">Yerleşik şirketler yeni fikir arayışını genişleterek, aşırı sıkı kontrolleri ve katı yapıları gevşeterek, inovasyoncular ile ana akım faaliyetleri arasında daha iyi bağlar oluşturarak ve iletişim ve işbirliği becerilerini geliştirerek inovasyonu boğan klasik tuzaklara düşmekten kaçınabilir.</st></p>
			<p><st c="34667">İnovasyon geleceği yaratan fikirleri içerir. </st><st c="34713">Fakat onu arayan yöneticiler geçmişten öğrenmek için zaman ayırmadıkça inovasyon arayışı ölüme mahkûmdur. </st><st c="34819">Kendi çıkarı için kullanmak (mevcut faaliyetlerden en yüksek getiriyi elde etmek) ile araştırmak (yeniyi aramak) arasındaki dengeyi tutturmak örgütsel esneklik ve ilişkilere büyük ilgi gösterilmesini gerektirir. </st><st c="35031">Bu her zaman böyle olmuştur ve hep böyle olacaktır.</st></p>
			<p><span><st c="35082">İlk olarak Kasım 2006 sayısında yayınlanmışt</st></span><span><st c="35127">ır.</st></span></p>
		</div>
	<div id="charCountTotal" value="35131"></div></body>
</html>
