<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-7</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-7" lang="tr-TR" xml:lang="tr-TR">
		<div>
			<h1 id="_idParaDest-2"><span><st c="0">İnovasyon Savaşlarına </st><br /><st c="23">Son Verin</st></span></h1>
			<p><span><st c="32">Vijay Govindarajan ve Chris Trimble</st></span></p>
			<p><st c="68">SADECE MASUM BİR YORUMDU. </st><st c="95">Bir </st><span><st c="99">Fortune </st></span><st c="107">500 şirketindeki bir müşteriyle çalışırken, yeni bir büyüme stratejisini uygulamak üzere özel bir grup oluşturulmasını teklif ettik. </st><st c="240">“Şimdilik grubu sadece inovasyon ekibi olarak adlandıralım” önerisinde bulunduk.</st></p>
			<p><st c="320">Müşteri gözlerini devirdi. </st><st c="348">“İnovasyon haricinde hangi adı verirsek verelim” dedi. </st><st c="403">“Bu inovasyon ekibi denilen şey ne yapacak? </st><st c="447">Beyin fırtınası mı? </st><st c="467">Bütün gün hiçbir iş yapmadan boş boş oturup yaratıcı mı olacak? </st><st c="531">Lütfedip üstün bir örgütsel kültürden mi söz edecek? </st><st c="584">Ne otorite ne de sorumluluk sahibi olmadan çalışırken mi yapacak tüm bunları? </st><st c="662">Bütün bunları geri kalan hepimiz gerçek işleri yaparken mi yapacak?”</st></p>
			<p><st c="730">Vay vay! </st><st c="740">Tüm bunları söylemesi için iki kelime yetmişti: </st><span><st c="788">inovasyon ekibi</st></span><st c="803">.</st></p>
			<p><st c="804">Deneyimlerimize göre, aynı derecede acı bir şekilde, inovasyon ekipleri de günlük işlerden sorumlu insanlara karşı bir düşmanlık hissetmektedir. </st><st c="950">Zengin küçümseme sözlüğü </st><span><st c="975">bürokratik, robot gibi, rijit, kemikleşmiş, ciddi, donuk, çürümüş, kontrol eden, patronluk taslayan…</st></span><st c="1075"> ve sadece </st><span><st c="1086">eski </st></span><st c="1091">gibi sıfatlar içerir. </st><st c="1113">Böylesine bir karşıtlık neden çoğu yöneticinin herhangi bir ciddi inovasyon girişiminin şirketin geri kalanından ayrı ve soyutlanmış bir ekip gerektirdiğine inandığını açıklar. </st></p>
			<p><st c="1290">Ancak bu geleneksel akıllılık aptallıktan bile daha kötüdür. </st><st c="1351">Tamamen yanlıştır. </st><st c="1370">Soyutlama şirket içi kavgayı nötralize edebilir ama aynı zamanda inovasyonu da etkisizleştirir. </st></p>
			<p><st c="1466">Gerçeklik şudur ki, bir inovasyon girişimi karşıtlıklar arasında köprü kuran bir partnerlik tarafından yürütülmelidir. </st><st c="1585">Bu, adanmış bir ekiple </st><span><st c="1608">performans motoru </st></span><st c="1626">adını verdiğimiz süregiden faaliyetlerin kusursuzluğunu sürdürmekten sorumlu birim arasında bir partnerliktir. </st><st c="1737">Evet, bu tür bir düzenleme ilk bakışta imkânsızmış gibi görünebilir. </st><st c="1806">Ama bundan vazgeçmek bizzat inovasyondan vazgeçmektir. </st><st c="1861">Aşağı yukarı tüm inovasyon girişimleri doğrudan bir şirketin mevcut kaynakları ve know-how’ı—markaları, müşteri ilişkileri, üretim yetenekleri, teknik bilgisi vb—üzerine inşa edilir. </st><st c="2044">O nedenle büyük bir şirket bir gruptan tecrit edilmiş bir durumda inovasyon yapmasını istediğinde, sonuçta zaten sahip olduğu şeyleri yinelemekle kalmayıp daha küçük ve daha çevik rakipler karşısındaki temel avantajını da—çok büyük aktif temelini—kaybeder.</st></p>
			<p><st c="2300">Son on yıl zarfında, onlarca inovasyon girişimini inceledik ve en iyi bazı uygulamaları belirledik. </st><st c="2401">Süreç esnasında, Jim March’ın keşfi kendi yararına kullanmayla dengelemeye dair fikirleri ve Paul Lawrence ile Jay Lorsch’un şirketlerin şirket birimlerini hem birbirleriyle bütünleştirmeleri hem de farklılaştırmaları gerektiğine dair fikirleri gibi temel yönetim teorilerine dayandık. </st><st c="2687">Öngördüğümüz örgütsel modelin—adanmış bir ekiple performans motoru arasında bir partnerlik—şaşırtıcı derecede çok yönlü olduğu sonucuna vardık. </st><st c="2831">Bu model çok sayıda inovasyon kategorisini kapsayan girişimlere uyarlanabilir. </st><st c="2910">Örnek olarak; destekleyen ve yıkıcı; artımlı ve radikal; rekabeti artıran ve rekabeti yok eden; yeni süreçler, yeni ürünler, yeni işler ve yüksek riskli yeni girişimler gibi kategoriler sayılabilir. </st></p>
			<p><st c="3109">Bu makale en olmadık partnerliğin nasıl yürütülebileceğini gösterecektir. </st><st c="3183">Üç adım vardır. </st><st c="3199">İlk olarak, performans motorunun hangi işlerin üstesinden gelebileceğine, hangi işleriyse adanmış bir ekibe vermeniz gerekeceğine karar verin. </st><st c="3342">İkinci olarak, doğru adanmış ekibi bir araya getirin. </st><st c="3396">Üçüncü olarak da, partnerlikteki gerginlikleri önceden tahmin edin ve yatıştırın. </st><st c="3478">Bir kez bu adımları attıktan sonra, harika fikirlerinizi fiilen uygulamaya koymak için çok iyi bir konumda olacaksınız.</st></p>
		</div>
	<div id="charCountTotal" value="3597"></div></body>
</html>
