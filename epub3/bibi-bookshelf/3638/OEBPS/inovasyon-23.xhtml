<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>inovasyon-23</title>
    <meta http-equiv="Content-Type" content="text/html; charset=utf-8" />
  

</head>
  <body id="inovasyon-23" lang="tr-TR" xml:lang="tr-TR">
		<div>
			<p><span><st c="0">Bütün görevler süreçtir</st></span></p>
			<p><st c="24">Kalp naklinden yerleri temizlemeye kadar her görevin belirgin bir başlangıcı, ortası ve sonu vardır ve her görev yol boyunca bir dizi süreç adımından oluşur. </st><st c="183">İnovasyon fırsatlarını tespit etmenin başlangıç noktası belirli bir görevin yerine getirilmesine ilişkin adımları, müşterinin perspektifinden ayrıntılı bir şekilde planlamaktır. </st><st c="361">Adımlar bir kez tanımlandıktan sonra, bir şirket birtakım yollardan değer yaratabilir: belirli görev adımlarının uygulamasını iyileştirerek, belli girdi ve çıktılara olan ihtiyacı ortadan kaldırarak, tüm bir adımı müşterinin yükümlülüğünden çıkararak, gözden kaçmış bir adımı ele alarak, adımları yeniden sıralayarak ya da yeni yerlerdeki veya farklı zamanlardaki adımların tamamlanmasını sağlayarak.</st></p>
			<p><st c="761">Örneğin çamaşır yıkama görevini haritalarken, bir şirket “lekelerin çıktığını doğrulamak” adımının çoğu kez görev sıralamasının sonunda, çamaşırlar çamaşır makinesinden alınıp kurutulup, katlanıp kaldırıldıktan sonra geldiğini çabucak keşfeder; bu konuda bir şey yapılması için artık çok geçtir. </st><st c="1058">Çamaşır makinesinin kendisi çıkmamış bir lekenin varlığını yıkama çevrimi sona ermeden saptayabilseydi, gerekli işlemleri görevin içindeki çok daha elverişli bir noktada yapabilirdi. </st><st c="1241">Makine leke çıkarıcı ve beyazlatıcı gibi girdilere olan ihtiyacı ortadan kaldıracak şekilde tasarlanabilseydi, bu daha da iyi olurdu. </st></p>
			<p><span><st c="1375">Bütün görevlerin evrensel bir yapısı vardır</st></span></p>
			<p><st c="1418">O evrensel yapı, müşteri kim olursa olsun, şu süreç adımlarını içerir: görevin neyi gerektirdiğini tanımlamak, gerekli girdileri belirlemek ve yerlerini saptamak, bileşenleri ve fiziksel ortamı hazırlamak, her şeyin hazır olduğunu doğrulamak, görevi yerine getirmek, sonuçları ve ortamı izlemek, değişiklikler yapmak ve görevi sonuçlandırmak. </st><st c="1762">Sorunlar süreç içindeki birçok noktada meydana gelebildiği için hemen hemen bütün görevler aynı zamanda bir de sorun çözme adımı gerektirir. </st></p>
			<p><st c="1903">Görevin ne olduğuna bağlı olarak, bazı adımlar diğerlerinden daha kritiktir ama her biri görevin başarıyla yapılması için gereklidir. </st><st c="2037">Örneğin cerrahlar bir kalça eklemini değiştirmeye hazırlanırken ellerini sterilize eder, vücutlarıyla hasta arasında steril bir alan oluşturur, hastanın derisini cerrahi kesime hazırlar ve hastaya uygun pozisyonu verirler. </st><st c="2260">Ellerini temizlemek üzere olan bir temizlik görevlisi göreve sadece giysisinin kollarını sıvayarak hazırlanabilir. </st><st c="2375">İnovasyon olasılıkları görev adımlarının her biri için söz konusudur.</st></p>
			<p><span><st c="2444">Görevler çözümlerden ayrıdır</st></span></p>
			<p><st c="2473">Müşteriler aynı görevin yapılması için farklı ürünler veya hizmetler kullanır. </st><st c="2553">Örneğin gelir vergisi beyannamesini hazırlarken, biri bir yeminli mali müşavirin hizmetine güvenirken bir başkası vergi beyannamesi hazırlama yazılımı kullanabilir. </st><st c="2718">Diğerleri süreç içindeki farklı adımlar için her ikisini de kullanabilir. </st></p>
			<p><st c="2792">Birçok şirket bir görevin adımlarının yerine getirilmesi için müşteriye vermesi gereken yardımdan ziyade, geliştirmekte olduğu ya da rekabetin önerdiği ürün ve hizmete odaklıdır. </st><st c="2971">Değer yaratmanın odak noktası görev olduğunda, şirketler mevcut sunularını iyileştirebildikleri gibi yeni veya “mavi okyanus” pazar alanı da hedefleyebilir. </st><st c="3128">Örneğin diğer MP3 üreticileri müşterilerin müzik dinlemesine yardımcı olmaya yoğunlaşırken, Apple müzik yönetimi görevinin tamamını yeniden değerlendirerek müşterilere müziği edinmek, düzenlemek, dinlemek ve paylaşmak için olanak sağladı.</st></p>
			<p><st c="3366">Birlikte ele alındığında, bu temel ilkeler bir şirketin müşteri değeri yaratmak için fırsat arayışının dayanağını oluşturur.</st></p>
			<h2><span><st c="3491">Görev Haritası</st></span><span><st c="3506"> Oluşturmak</st></span></h2>
			<p><st c="3517">Görev haritası oluşturmanın hedefi müşterinin görevi nasıl gerçekleştirdiğini bulmak değildir, bu sadece mevcut faaliyetlerin ve çözümlerin haritalarını üretir. </st><st c="3679">Onun yerine, hedef müşterinin bir görevi yerine getirirken farklı noktalarda neyi yapmaya çalıştığını ve görevin başarıyla yürütülmesi için her önemli anda neyin yapılması gerektiğini keşfetmektir (</st><span><st c="3877">bak. </st></span><st c="3883">“Müşteri Görevini Haritalamak” başlıklı bilgi kutusu).</st></p>
		</div>
	<div id="charCountTotal" value="3937"></div></body>
</html>
