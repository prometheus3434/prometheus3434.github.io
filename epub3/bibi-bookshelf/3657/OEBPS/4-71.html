<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-71.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-71.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-10">ŞİİRE USUL SESLİ GİRİŞLER</p>
				<p class="paragraf-1">Benim şiirim, dünyanın başımdan aktardığı gücenikliği yüreğimle uğrun usul onarma çabasından başka bir şey değildir.</p>
				<p class="yildiz">*</p>
				<p class="paragraf-1">Çığlığını göğsünde barındıran onurlu bir durgunlukta konuşur gibi şiirler yazmak istiyorum. Dingin, duru ve derinliği olan bir söyleyişe eriştiğim gün şiirim adına bir şeyler yaptığıma inanacağım.</p>
				<p class="yildiz">*</p>
				<p class="paragraf-1">Önceleri bir hevesti şiir. Herkesin kullandığı sözcükleri onlardan farklı kullanabilme becerisi, ayrıcalığıydı. Beni çevremden ayıran, onlara üstün kılan, anlaşılmaz, biraz da alayla karşılanan bir oyun. Sonra bir iç dökme biçimine dönüştü bu heves. Bunaldıkça, içlendikçe acının akıp gittiği incecik bir suyolu oldu. Kavradıkça, gizine erdikçe bir yaşama biçimine dönüştü şiir; tutkusu dünya olan bir yaşama biçimine. İnsanı ve dünyayı anlama, bu iki gizil gücü kavrayıp yeni dünyalara çağrı çıkarma biçimine.</p>
				<p class="paragraf-1 para-style-override-3">Bugün bunaldıkça içini döker yine sözcük sözcük, ama içten içe de iletir, görünürde kendine olan ortak bir sevince duyduğu özlemini.</p>
				<p class="yildiz">*</p>
				<p class="paragraf-1">Şiir şairin dünya karşısında aldığı en soylu tavırdır. Kimi gün incecik bir ağıttır bu tavır, en koyu yalnızlıklarda yankılanır; kimi gün bir başkaldırıdır en amansız güçlüklere karşı kor. Kaynağı dış dünya ve kendi öznel gerçeği olduğu kadar kişiliğidir de büyük ölçüde şairin; yumuşak, sert, sevecen, öfkeli; en çok da alçakgönüllü...</p>
				<p class="yildiz">*</p>
				<p class="paragraf-1">Gece, yalnızlığımıza çekilen gök perdeyse, şiir içerdeki aydınlığımızdır.</p>
				<p class="yildiz">*</p>
				<p class="paragraf-1">Değiştirmeden önce nasıl anlamak gelirse, söylemeden önce de duymak gerekir; yaşamak (eylemli) değil her zaman.</p>
				<p class="yildiz">*</p>
				<p class="paragraf-1">Şiir bir dinginliktir; rüzgârı kendi eğimince boşluklar bulan fırtınadan sonraki o bilge sessizliktir.</p>
				<p class="yildiz">*</p>
				<p class="paragraf-1">Soru sormanın en incelikli biçimidir şiir. Uyumda susar çoğunluk, besini aykırılıklar olduğu için.</p>
				<p class="yildiz">*</p>
				<p class="paragraf-1">Soluğu imgedir şiirin, azı da çoğu da öldürür onu.</p>
				<p class="yildiz">*</p>
				<p class="paragraf-1">Şiirini kurarken seçtiği sözcükler doğrudan kendisidir şairin. Ne mi demek bu? Çok açık. Üslup nedir ki başka...</p>
				<p class="yildiz">*</p>
				<p class="paragraf-1">Yıpranmış, eski, lifleri çıkmış kumaşlardan, giyeni ve göreni etkileyecek yeni giysiler çıkarmak nasıl olanaklı değilse, önceden kullanılmış, başkalarına ait imgelerle de özgün şiirler yaratmak olanaklı değildir.</p>
				<p class="yildiz">*</p>
				<p class="paragraf-1">Hemen her çağda üç değişmez konuğu –ev sahibi mi yoksa– olmuştur şiirin; sular, çocuklar ve akşamlar... Üçü de düş kırığı bir acının izinde girmiştir şiire; üçü de aynı aydınlık sevince gebe.</p>
				<p class="yildiz">*</p>
				<p class="paragraf-1">Sözüm kendimeydi de neden dergiler, kitaplar... hep başkalarına sundum? Başkalarınaydı, peki nedir bu dar boyutlarda geniş, kişisel sıkıntım?</p>
				<p class="yildiz">*</p>
				<p class="paragraf-1">Sadece bir iç sızısı benim beklediğim... Gecenin o en geç, en derin saatlerinde, bir yerlerde birileri uzanırsa şiirime, kalbim, kutla ve kutsa kendini!</p>
				<p class="yildiz">*</p>
				<p class="paragraf-1">Dünyayı hafife almak kendi ağırlığını, şiiri hafife almak sözün ağırlığını bilmemektir.</p>
				<p class="yildiz">*</p>
				<p class="paragraf-1">Sözümde anlamın incecik giysileri, göz aynalarından yürek sularına düştüm. Derinliği olanlarda devindi de mutlulukla, diz boyu sığlıklarda boğuldu şiirim.</p>
				<p class="yildiz">*</p>
				<p class="paragraf-1">Doğumu kaynağını hem kurutan, hem göverten bilmece; aynı kumaştan binlerce değişik giysi dikinen sihirbaz; söz sanatlarının ölümsüz yalvacı... İnanıyor ve katılıyorum sana...</p>
				<p class="paragraf-1 para-style-override-13"><span class="char-style-override-15">Su Şiir Seçkisi</span>, Ocak 1986, 7. Kitap</p>
			</div>
		</div>
	</body>
</html>