<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-33.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-33.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-2-3"><span>ÜLKESİNİ VE KADININI İSTEDİ HIRSLA, HÜZÜNLE, UMUTLA</span></p>
				<p class="paragraf-1">Adam, yüzünü gökyüzüne çevirdi. Bulutların uzak, mağrur, bulanık ve ışıklı akıp gittiği o büyük yalnızlığa... Derin bir iç çekişle yumdu gözlerini. Yağmur bir kadın saçı gibi iplik ince süzülüp iniyordu kirpiklerinden dudaklarına. Gökyüzünün o büyük, mağrur, bulanık ve ışıklı yalnızlığı ile yıkanan gövdesi bir dağ başı gibi sisler içinde kaldı.</p>
				<p class="paragraf-1"><span>İçinde bir kirpi, karın zarından göğüs boşluğuna, oradan boğazına yürüyor, sonra dönüp burgaçlanan yüreğine oturuyordu tüm pervasızlığı, çaresizliğiyle. Gövdesi ağırlaşa ağırlaşa toprağa yaklaşıyordu. Kocaman birer çivi kesilmişti ayakları. Ve yağmur, dağlarda yapayalnız kalmış kırık pencereler, yanmış odalar, parçalanmış gövdeler ve kar tutmuş yatakların külleriyle adamın bu büyük yıkımını daha da büyütüyordu.</span></p>
				<p class="paragraf-1">Nereye gitse, hangi sokağa girse, hangi alana çıksa kent kocaman bir kapı, gökyüzüne değen bir duvardı. Herkes ama herkes, bütün ışığını, yüreğini, gülüşünü ve iyiliğini bu kapının, bu duvarın ardına çekmişti. Rüzgâr bile uzun soluklu ıslık çalamıyordu bu kentte. Bütün pencereler perdeli, bahçeler kilitli, ağaçlar mahpus, eşikler bıçaktı. Yalnızlık bozkırın düzlüğüne benzemiyordu hiç. Işıklar iğdiş, yıldızlar donuk, kuşlar ne kadar azdı. Sular, dedi hayretle, sular yok güneşi koynunda yıkayıp serinleten.</p>
				<p class="paragraf-1">Gövdesi acıyla üşüdü. Parmakları kördüğüm, dudakları titrek, bir ten kokusuyla sarsıldı yeniden. Elini boşluğa uzattı. Siyah zülüfler arasında yanan bir çift ateşi öptü kirpiklerinin ucundan. Kulak memelerine uzandı. Omuzlarını avuçlarına aldı. Boynunun pembe uzunluğunda yürüdü bir süre. Kadın bembeyaz bir ülkeydi; sevdikçe mavi, pembe, turuncu, lacivert... yedi renge bürünen. Adam bir yağmur gibi iplik ince yağdı mağlup, mahzun, uzak, ışıklı bir geçmişin koynuna. Donmuş bir su, boşluğa fırlatılmış taş, bir ateş ırmağı gibi durdu hasretin ve hayalin uçurumlarında. </p>
				<p class="paragraf-1">Yalnızlık insan kılığında bir karabasandı burada. Bir ses aradı içindeki külü üfürüp uçurumu ısıtacak. Alnını örtecek bir tutam saç. Üşümüş yerlerinde bir ılık nefes. Yaralarını onaracak bir çift söz sevgiyle boyalı. Onca acıdan sonra anladı ki, ölüm de yıkım da umut da umutsuzluk da aşk varsa güzeldi, kolaydı, katlanılırdı.</p>
				<p class="paragraf-1">Adam ölülerini unuttu. Adam yoksulluğu unuttu. Adam yüzüne çarpan kapıları unuttu. Acılarını yağmurla yıkayıp ülkesini ve kadınını istedi hırsla, hüzünle, umutla... Kent, dili kopmuş bir çan kulesi, hayvanlarını içine gömmüş bir mağara, bencillik ve duyarsızlıkla örülmüş simsiyah bir örtüydü. Adam, parmaklarından yağmur sıza sıza yürüyüp gitti, etinde bir hançer, ağzında zifir bir acıyla...</p>
				<p class="paragraf-1 para-style-override-13">1995</p>
			</div>
		</div>
	</body>
</html>