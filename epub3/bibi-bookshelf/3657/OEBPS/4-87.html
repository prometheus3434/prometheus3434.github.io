<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-87.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-87.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-26">YÜZÜYLE SUSUP YÜZÜYLE KONUŞAN BİR ŞAİR</p>
				<p class="paragraf-1">Hemen hemen tüm şairler için ilk kitap kaçınılmaz bir tehlikedir. Bir süre sonra şiiri tıkanan ve bir heves olarak kalan kişiler için ömür boyu sızlayacak bir yara; şiiri bulan ve sürdürenler içinse ilerde, ‘ah keşke acele etmeseydim’ denilen bir maceradır.</p>
				<p class="paragraf-1">Hayati Baki’nin ‘Sonrasız Dönüş Yalnızlığı’ çok az ilk kitapta görülebilecek bir olgunlukla okur önüne çıkmış, bu nedenle de sözünü ettiğimiz tehlikeyi aşmış bir ilk kitap olarak 1992’nin son ayında yayımlandı.<span class="dipp char-style-override-13"><a class="footnote-link" href="#footnote-225-8" id="footnote-225-8-backlink">8</a></span> Ancak gariptir ve yazıktır ki, bir yıldan fazla bir zaman geçmesine karşın, ‘ciddi, yansız ve dikkatli’ edebiyat eleştirmenlerinden, şairlerden, edebiyat dergilerinden bir yankı gelmedi. Bilebildiğimiz kadarıyla iki ciddi yazı, <span class="char-style-override-15">Yeni Biçem</span> dergisinin Mayıs 1993 sayısında Hilmi Haşal; <span class="char-style-override-15">Kıyı</span> dergisinin Ağustos 1993 sayısında Tuğrul Asi Balkar tarafından yazıldı. <span class="char-style-override-15">‘Edebiyatta lonca ilişkileri geçerlidir’</span> diyen ve bir şairden söz edebilmek için üç beş kitabını bekleyen ‘garantici’ edebiyatçıların kulakları çınlasın!</p>
				<p class="paragraf-1">Eğer gerçekten böyleyse, beş kitap da yayımlasa Hayati Baki hep kenarda kalacak, kimse orada bir başına akan bu yalnız suyun derinliğini anlamak için bir çaba harcamayacaktır. Çünkü her türlü lonca ilişkisinin dışında, <span class="char-style-override-15">‘sesin resmini yapmakla cezalı’,</span> kırk dört yaşında muhalif bir ‘çocuk’la karşı karşıyayız. İlk kim ileri sürdü bilemiyorum Cahit Külebi’nin şiiri için, <span class="char-style-override-15">“halk şiiri geleneğini sürdüren”, “halk şiiri geleneğine yaslı” </span>şiirler yargısını... Külebi ile ilgili daha sonra ileri sürülen tüm savlar bu yanlış ya da eksik yargının peşine takılıp gitmiştir. (Halk şiiri, türküler, Cahit Külebi’nin duyarlılığını oluşturmuştur, yoksa şiirinin biçimini ve biçemini değil.) Hayati Baki’nin şiirlerini ilk okuyan kişinin;</p>
				<p class="paragraf-1 para-style-override-3"><span class="char-style-override-15">“katranla emzirilmiş hüzün”</span></p>
				<p class="paragraf-1"><span class="char-style-override-15">“küf ve ağuyla yıpranan çalınmış yüzümüz”</span></p>
				<p class="paragraf-1"><span class="char-style-override-15">“ki beni acıya ve yalnızlığa sardılar”</span></p>
				<p class="paragraf-1"><span class="char-style-override-15">“küflü kuyular emziren günlerden geçtim”</span></p>
				<p class="paragraf-1 para-style-override-3">gibi dizelerden hareketle varacağı kaba sonuç, bu dizelerdeki umutsuzluk, yalnızlık ve acı izleğine bakarak bu şiirin bir ‘umutsuzluk’ şiiri olduğudur. Şiirin ‘kolay anlaşılırlığı’nın ardına takılmış ucuz ve tehlikeli bir yargıdır bu. Burada söz konusu olan, kendi ‘ben’ini toplumun boy hedefi yapmış, <span class="char-style-override-15">‘muhatap hasretiyle yanan’</span> (Mevlana) bir tedirginin, toplum tarafından ikide bir dağıtılan bu hedefte kendi ‘ben’ini parçalamadan korumaya çalışması, bir bütün olarak tutabilme çabasıdır. Yoksa boynuna umutsuzluk yaftası asılan şair; <span class="char-style-override-15">“kötü tarih çirkin doğa piç bir aşkla boğuldum/ ateşlerle oynadım güller sundum kalabalık kentlere/ gözüm düştü gözlerine saçlarına sarıldım/ ses ver bana çağır beni sevgili güzel çocuk</span>” diyebilir mi?..</p>
				<p class="paragraf-1">Hayati Baki’nin şiiri biraz aralandığında, bu şiirin temel sorunsalının zaman olduğu görülecektir. Zaman burada, yaşam, ömür, ölüm, sevgi, sevgisizlik, unutuş ve çocuk gibi anlamlar ve çağrışımlar da yüklenen bir genel ve temel sorunsaldır. Bu dünyadaki geçiciliğinin bilincine varan şair, bu geçiciliğin acısını bir ateş gibi etinde duymaya başlayınca, bu dünyaya eklenebileceği, kalıcı olabileceği tek olanağın ‘söz’ olduğunu umutla –ve umutsuzlukla– keşfedecektir. O güzel ‘mülteci’ şiiri biraz da bu nedenle: <span class="char-style-override-15">“her şey tükenir bir kaçışın başladığı yerde söz hariç” </span>diye biter. Peki, bu büyük olanağı –sözü– keşfeden şair neye tutunarak zamana/ölüme karşı koyabilecek, bu dünyaya eklenebilecek, varlığını anlamlı kılabilecektir. Yine birazcık çaba harcayan bir okur Hayati Baki’nin şiirlerinde, yaşam ve şiir için olağanüstü önemli üç ana güç kaynağı bulacaktır: Çocuk, aşk ve doğa...</p>
				<p class="paragraf-1 para-style-override-3"><span class="char-style-override-15">“her şey tükenir bir çocuğun gözleri hariç”</span></p>
				<p class="paragraf-1"><span class="char-style-override-15">“ey güneşin gözlerindeki çocuk. ey umut”</span></p>
				<p class="paragraf-1"><span class="char-style-override-15">“suçsuz çocukluğumuz ulandı yorgun gençliğimize”</span></p>
				<p class="paragraf-1"><span class="char-style-override-15">“kuş şaşırır kin öldürür çocuk bilir ışığını”</span></p>
				<p class="paragraf-1"><span class="char-style-override-15">“çok geç öğrenilmiş bir sevdadır ayrılık”</span></p>
				<p class="paragraf-1"><span class="char-style-override-15">“sevmeyi denemeye dayat yüreğini”</span></p>
				<p class="paragraf-1"><span class="char-style-override-15">“yaşamdır kabarıyor yüreğinde</span></p>
				<p class="paragraf-1"><span class="char-style-override-15">aşk ve dikenle ortaklaşa”</span></p>
				<p class="paragraf-1 para-style-override-3">Kitaptan rastgele seçilmiş bu dizeler yaşama sevinciyle çırpınan bir yüreğin sesleridir. İnsan teki adına, insan tekinin gerçek-özgür-birey kimliği adına büyük kaygı ve ütopyaları olan bir insan, dünyanın neresinde olursa olsun –hele bu yer Türkiye ise– elbette muhalif ve mutsuz olacaktır. Çünkü attığı her adımda bu ütopyayı kirletecek binlerce pislikle karşılaşacaktır. Bu pisliği temizleyeceği tek yer ise şimdilik ‘söz’, yani şiirdir. Ve ister istemez böyle bir şiir hüzünlü, karamsar ve acı olacaktır. Çünkü elinde dünyadan başka dünya olmayan bir adamın bütün bir ömrü, umudu ve umutsuzluğu vardır o dizelerde.</p>
				<p class="paragraf-1">Evet, <span class="char-style-override-15">“yüzüyle susup yüzüyle konuşan”</span> bir şairin, son derece titiz bir işçilikle oluşturduğu <span class="char-style-override-15">“adı barış olan küçücük bir sevinç”</span> Sonrasız Dönüş Yalnızlığı. Birazcık ilgi, birazcık çaba, sizi yeraltı mağaralarının gizemli güzelliğinde bir şiir dünyasına götürecektir.</p>
				<p class="paragraf-1 para-style-override-13"><span class="char-style-override-15">İzlek</span> dergisi, Şubat 1994</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-8-backlink" id="footnote-225-8">8</a>	Hayati Baki, <span class="char-style-override-15">Sonrasız Dönüş Yalnızlığı, </span>Promete Yayınları, 1992.</p>
					</div>
				</div>
			</div>
		</div>
	</body>
</html>