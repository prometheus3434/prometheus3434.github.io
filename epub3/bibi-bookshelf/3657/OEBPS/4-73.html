<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-73.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-73.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-11">NÂZIM’A HASRET YÜKLÜ BİR SELAM</p>
				<p class="paragraf-1"><span class="char-style-override-15">Dünyanın yüreğinde uyuyan</span></p>
				<p class="paragraf-1"><span class="char-style-override-15">Güzel insan</span></p>
				<p class="paragraf-1"><span class="char-style-override-15">Yüreği şiirinde yaşayan</span></p>
				<p class="paragraf-1"><span class="char-style-override-15">Sevgili Nâzım</span></p>
				<p class="paragraf-1"><span class="char-style-override-15">‘Bizim dünyamızda yine </span></p>
				<p class="paragraf-1 para-style-override-26"><span class="char-style-override-15">En tatlı yemiş: aydınlık...’</span></p>
				<p class="paragraf-1">Nerden başlamalı söze Nâzım deyince? Elbette şiirden denilecektir. Şiirden elbette, ama öyle insanlar vardır ki dünyamızda –ve öyle az ki sayıları– ömürlerinin büyük denizlerine ulaşmak için, onlarca, yüzlerce ırmaktan geçmeden olmaz, yarım kalır. O büyük denizi bu ırmaklardan akan sular oluşturmuştur çünkü.</p>
				<p class="paragraf-1">Elbette şair Nâzım’dan başlanacaktır söze. Salt şiir yetecek midir peki, her şeyden yalıtılmış salt şiir midir büyüklüğü Nâzım’ın? Düşünce ile eylemin, şiiri ile yaşamının ayrılmaz birliği; <span class="char-style-override-15">“devrim düşüncesiyle</span> <span class="char-style-override-15">şiirsel yükün müthiş bütünlüğü”</span>nden (C. Süreya) söz etmeden olur mu? Peki devrimci, eylemci, kavga adamı Nâzım’dan mı başlamalı, salt bu yanından mı girmeli söze? 1921 yılında, Batum’da Fransa Oteli’nde ömrünü değiştirecek yolculuğun başlangıcında; <span class="char-style-override-15">“Karar ver oğlum, karar ver diyordum, kendi kendime... Karar verildi. Ölmek var dönmek yok. Duur, acele etme oğlum. Koyalım soruları da şu masanın üstüne, Anadolu’nun yanı başına. Neyini verebilirsin? Her şeyimi. Hürriyetini? Evet! Hapislerde kaç yıl yatarsın bu uğurda? Gerekirse ömrüm boyunca. İyi, ama sen kadınları seversin. Yiyip içmeyi, temiz giyinmeyi seversin. Avrupa’yı, Asya’yı, Afrika’yı, Amerika’yı dolaşmaya can atıyorsun. Anadolu’yu Batum’daki rokoko masanın üstünde bırakıp da (...) Ankara’ya döndün mü beş altı yıla kalmaz mebus olursun, bakan olursun, kadın, yemek, içmek, sanat, dünya... Bırak! Hapislerde gerekirse ömrüm boyunca yatabilirim. Asılmak da var, öldürülmek de. (...) Öldürülmekten korkuyor musun diye sordum. (...) Önce korktuğumu anladım, sonra korkmadığımı. Sonra sakatlığa, topallığa, sağırlığa razı mısın bu uğurda diye sordum. Verem illetine, yürek hastalığına, körlüğe? (...) razıyım körlüğe de. Ne kitaplardan, ne ağız propagandasıyla, ne de sosyal durumum yüzünden geldim geldiğim yere. Beni geldiğim yere Anadolu getirdi” </span>diye yapılan o büyük hesaplaşmadan yıllarca sonra: <span class="char-style-override-15">“Yeniden mihenge vurdum inandığım</span> <span class="char-style-override-15">şeyleri / çoğu katıksız çıktı çok şükür”; “Elimde olsaydı bu yolculuğa / başlayıp başlamamak / başlardım yine”</span> diyebilen, lekesiz, katışıksız devrimci Nâzım’dan mı söz etmeli?</p>
				<p class="paragraf-1">Bıkıp usanmayan büyük öğretmen Nâzım’dan mı ya da? Edebiyatımızda şair, ressam, romancı, öykücü pek çok sanatçının sanatsal ve kültürel gelişimine, oluşumuna katkıları, insan sabrının boyutlarını aşan o alçakgönüllü öğretmenden mi? (Bunun için yalnız <span class="char-style-override-15">Kemal Tahir’e Mektuplar</span>’ı okumak bile yetecektir.) Bu bilge tutumu yurtdışında da sürdüren Nâzım’dan nasıl söz edilmez. <span class="char-style-override-15">“Nâzım genç ressamlara, genç ozanlara sürekli yardımcı oldu. Kimsenin satın almak istemediği resimleri satın alarak, kimsenin kitabını basmak istemediği tanınmamış şairlere önsözler yazarak. Bazen bana telefon eder paraya gereksinmem olup olmadığını sorardı. Ben ‘Hayır’ dedikten sonra da üstelerdi: ‘Ama belki böyle birisini tanıyorsundur.’” </span>(Y. Yevtuşenko)</p>
				<p class="paragraf-1"><span class="char-style-override-15">“Sonra kızlara tutuldum şiir yazdım”</span> diyen; <span class="char-style-override-15">“Tahir olmak da ayıp değil</span> <span class="char-style-override-15">Zühre olmak da / Hatta aşk yüzünden ölmek de”</span> diyen; bütün misyonlarını soyunmuş, bütün misyonlarını giyinmiş Pirâye’nin karşısındaki çırılçıplak insandan; Vera’nın karşısındaki o hayran âşıktan, tepeden tırnağa sevdadan mı söz etmeli? O en özel, en yalnız yanından bile dünyaya pencereler açan, hayata ilmekler atabilen büyük âşıktan söz etmeden geçilebilir mi?</p>
				<p class="paragraf-1">Hapislik yılları öncesinde ve ondan sonra var olan şiir anlayışını iliklerine dek sarsan, çağdaş, evrensel Türk şiirinin başlangıç çizgisini çeken Nâzım’dan mı; yoksa bir ‘adli hata’ ile 14 yıl yattığı hapishanelerde, <span class="char-style-override-15">“Ufak iş bizimkisi / Asıl en kötüsü / bilerek</span> <span class="char-style-override-15">bilmeyerek / hapishaneyi insanın kendi içinde taşıması” </span>diyebilen; <span class="char-style-override-15">“Hapishanede değil, önü çardaklı alacakaranlık bir işlikte eğilmiş, Türkçeden ve halkın yaşantısından gereçler seçen, bunları birleştiren, tak tak tak vurup, durup bir bakan; bir ağaç, sepilenmiş bir deri, bir oltu taşı, bir demir gibi şiirine bakan, sonra işleyen, biçim veren; içinde Türkçenin yatacağı, sallana sallana büyüyeceği, ninninin yiğit bir türküye dönüşeceği ağaç beşiğe, gökyüzü mavisinden, kır yeşilinden bir boya vuran...” </span>(C. A. Kansu) Nâzım’dan mı girmeli söze?</p>
				<p class="paragraf-1">Ve o büyük gurbetçiden, hasret ustasından mı söz etmeli? <span class="char-style-override-15">“Yürek değil be çarıkmış bu manda gönünden / teper ha babam teper / paralanmaz /</span> <span class="char-style-override-15">teper taşlı yolları”</span> diyen acı damlasından mı? <span class="char-style-override-15">“Kimi insan otların kimi insan balıkların çeşidini bilir / ben ayrılıkların / Kimi insan ezbere sayar yıldızların adını / ben hasretlerin” </span>diyen dingin hüzünden mi<span class="char-style-override-15">?</span> Hapiste olsun, uzaklarda, dışarda olsun, onca acıya, olumsuz ve aykırı koşullara karşın <span class="char-style-override-15">“Dünya her şeye rağmen gayetle güzel ve yaşamak mükemmel şey”; “Sözün kısası yoldaşlar/ Bugün Berlin’de kederden gebermekte olsam da/ İnsanca yaşadım diyebilirim” </span>diyebilen o büyük<span class="char-style-override-15"> </span>yaşama tutkunu, durmuş oturmuş bilinç, süzülmüş duyarlık, o engin bilgelikten mi söz etmeli?</p>
				<p class="paragraf-1">Dünyanın çeşitli ülkelerinde adı okullara, hastanelere verilen; ölüm yıldönümlerinde adına haftalar düzenlenen; kendi ülkesinde yapıtları yıllarca yasaklanmış, hâlâ bir korkuyla anılan ve ne tuhaftır ki Türkiye denilince dünyada adı ilk akla gelen o büyük yasaklıdan mı söz etmeli? Elbette bütün bunlardan ve bunların her biri bir ömre değen coşkulu, hüzünlü binlerce ince ayrıntısından söz etmeli. Bu, derinlemesine, uzun araştırmalar gerektiren bir büyük, bir kutlu iş kuşkusuz. Ben burada ölümünün 23. yılında ona ve okurlarına hasret yüklü bir selam, bir minnet duygusu, yalansız, çırılçıplak bir sevgi sunmak istedim yalnızca.</p>
				<p class="paragraf-1 para-style-override-13"><span class="char-style-override-15">Yarın</span> dergisi, Haziran 1986</p>
			</div>
		</div>
	</body>
</html>