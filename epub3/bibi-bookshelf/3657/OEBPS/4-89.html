<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-89.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-89.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-28">KENDİ ÖLÜMÜYLE BESLENEN BİR ARDIÇ KUŞU</p>
				<p class="paragraf-1">Yaşam ayrıntıdadır. Yüce ülküler, büyük düşünceler, bireysel-toplumsal bir yaşama biçimini, bir yaşam felsefesini oluşturur ama bu felsefenin günlük pratiğe yansıması, olaylar-durumlar-nesneler karşısında aldığımız tavır, hayatın ince ayrıntıları karşısındaki tutumumuzdur. İnsanlar bu tutumu pek çok kanaldan edindikleri bilgiler, görgüler aracılığı ile oluştururlar. Şiir, bu kanallardan birisidir ve insanın hayata karşı tutumunu imgesel-sezgisel yolla geliştiren, güzelleştiren, böylece bizi zenginleştiren bir etkinliktir. Şiirin ve şairin güzeli de incecik bir ayrıntıdan, sıradan bir görüntüden toplumsal dokunun bütününe, insanın evrensel gerçeğine ilmekler atarak kumaşını/kumaşımızı dokuyandır.</p>
				<p class="paragraf-1">İşte böyle bir şairle karşı karşıyayız. Yaklaşık on yıldır seyrek olarak dergilerde şiir yayımlayan ve kendini özenle hep geride tutmaya çalışan Zerrin Taşpınar’ın ilk kitabı <span class="char-style-override-15">Bir Ardıç Kuşuyum Ben</span> geçen yıl yayımlandı.<span class="dipp char-style-override-13"><a class="footnote-link" href="#footnote-225-9" id="footnote-225-9-backlink">9</a></span> Kitabın toplamı için yapılabilecek ilk genelleme hemen tüm şiirlerin yalın, lirik, süssüz ve zorlamasız bir şiir olduğudur. Şiirin ana izleğine ilişkin olarak yapılabilecek ikinci genelleme ise Anadolu coğrafyasında kadın gerçeğinin ya da kadının coğrafyasında Anadolu gerçeğinin şiirden şiire oya gibi işlendiğidir.</p>
				<p class="paragraf-1">Kendi ölümüyle beslenen bu hüzünlü ardıç kuşu, kapı arkalarında gözyaşıyla öfkeyi öğrenen; bir eksik sevda ile gözleri kocaman, dudakları korkak; saçları çözüldükçe artan yürek ağrıları ile annelerine benzeyen genç kızların acısını, bize, o kapalı ağır taşra kasabalarının bin yıllık zor yalnızlığı ve dış gerçeği içinde duyurur. Toplumsal koşulların dayatması ile giderek annesine benzeyen bir genç kızın duyguları şiirin mekânını oluşturan nazarlıklar, paslı anahtarlar, isli bacalar, kırık fayanslar, dilek çaputları, panayır çadırları, hisseli tiyatrolar, alıçlara dizili ipler... ve daha bir nice ayrıntı ile öyle bir bütünlük oluşturur ki, düşleri de gerçeği de acı ile kıvrandırır bizi. Şiirin imlediği kadın gerçeği, kent-kasaba-köy, hemen her yerde benzer özellikler gösterir ve ülkemizde toplumun kadına biçtiği bin yıllık bir eski giysidir: Ev işleri, çocuklar, eş, bastırılmış sevgiler, geri çekilmeler .... ve <span class="char-style-override-15">“güzelliğin çok eski bir sermaye”</span> oluşu...</p>
				<p class="paragraf-1">Bu bin yıllık giysi Zerrin Taşpınar’ın şiirinde:</p>
				<p class="paragraf-1 para-style-override-3"><span class="char-style-override-15">“Kızın elinde oya gelin olacak yakın/ doğduğu yerde çocuk/ gittiği yerde kadın”</span></p>
				<p class="paragraf-1"><span class="char-style-override-15">“Yerler kirlenmiş – camlar lekeli – bulaşık çok/ vur kendini işe – yorgunluk uykudur</span></p>
				<p class="paragraf-1"><span class="char-style-override-15">uyku saklar seni”</span></p>
				<p class="paragraf-1"><span class="char-style-override-15">“Soyları kocalarının adında eriyen/ göçmen kadınlar gibi, hüzünlü ve sesim titreyerek”</span></p>
				<p class="paragraf-1"><span class="char-style-override-15">“Sahi neden tek başına yürürken biz/ hafifçe çatıp kaşlarımızı/ yere bakarız ki...”</span></p>
				<p class="paragraf-1 para-style-override-26"><span class="char-style-override-15">“Uykulara küskün o kızı avutmadı dünya/ ne benim ellerimdeki denge/ ne senin zincirlenmiş sevdan”</span></p>
				<p class="paragraf-1">dizeleri gibi, kitap boyunca pek çok çarpıcı ve derinlikli imgeyle bir kadın gerçeğini, yalnızca kadın gerçeğini değil, toplumun erkeğe ve çocuğa –aileye– yüklediği misyonu ve bunun acılarını da imleyerek sürer gider. Bu koşullanmanın kadın cinselliği açısından dayatmasını da dengeli bir biçimde işleyen şair, kadının bekâreti konusundaki geleneksel tutumu da bir çığlık dizeyle dile getirir: <span class="char-style-override-15">“Bir damla kan içre onurun...”</span></p>
				<p class="paragraf-1">Zerrin Taşpınar’ın şiiri ilk okuyuşta baştan sona kadın olgusunu çeşitli yönleriyle işler, içerir görünmektedir. Bu, yanlış bir yargı olmamakla birlikte eksik bir yargıdır. Dikkatli bir okur ilk okumanın alanından çıktığında, şiirin geri planında toplumsal yaşantımızdan enine boyuna kesitler bulacaktır. Bir kadın imajının ekseninde, kirletilmiş, kendi duygularına yabancı, metalaşmış insan ilişkileri; <span class="char-style-override-15">“bir parça şeker/ bir avuç tuz”</span> için çırpınan, <span class="char-style-override-15">“her adımda kurşun yiyen/ her kavgada ölen...” </span>bir halk; kısaca kentte ya da kasabada yaşasın, dar çevre yitiklerinden insan manzaralarıdır şiirin ana damarını oluşturan.</p>
				<p class="paragraf-1"><span class="char-style-override-15">“Mümkünü yok ana olmanın/ tek başına” </span>diyen Zerrin Taşpınar, kitabın bütününe<span class="char-style-override-15"> </span>yayılmış o ince hüznün rağmına<span class="char-style-override-15"> “Bir mektup almalıyım bugün/ dünden güzel olmalı” </span>çığlığını da aynı incelikle bize ulaştırıyor. Okuyun ‘Bir Ardıç Kuşuyum Ben’i ve sorun kendinize, siz ne olmayı isterdiniz?</p>
				<p class="paragraf-1 para-style-override-13"><span class="char-style-override-15">Karşı</span> dergisi, Şubat-Mart 1994</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-9-backlink" id="footnote-225-9">9</a>	Zerrin Taşpınar, <span class="char-style-override-15">Bir Ardıç Kuşuyum Ben</span>, İnsancıl Yayınları, 1992.</p>
					</div>
				</div>
			</div>
		</div>
	</body>
</html>