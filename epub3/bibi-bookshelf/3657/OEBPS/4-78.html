<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-78.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-78.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-16"><span>BİR ‘YERYÜZÜ ŞAİRİ’: CELAN</span></p>
				<p class="paragraf-1">Kavram Yayınları, son derece özenli bir çalışma sonucu, dünya şiirinin en seçkin yirmi şairinin bütün şiirlerinden yapılmış seçmeleri, kapsamlı yaşamöyküleri, inceleme ve notlarla ‘Kavram Yeryüzü Şairleri’ adı altında edebiyatımıza kazandırdı. Lorca, Desnos, Rilke, Ritsos, Reverdy, Trakl, Celan, Kavafis, Pavese, Nezval, Brecht gibi çağdaş şiirin büyük isimleri, şiirlerinin gelişim çizgisi, sanat anlayışları, şiire katkıları ve yaşamöyküleri ile doyurucu bir başvuru kaynağı olarak okura sunulmuştur. Çevirmenlerinin yetkinliğinden, kapak tasarımı ve kâğıt seçimine kadar gösterilen özen, şiire ve okura bir saygı adına alkışlanacak güzellikte. Biz bugün bu diziden kitabı yayımlanan Paul Celan’dan söz edeceğiz.<span class="dipp char-style-override-13"><a class="footnote-link" href="#footnote-225-6" id="footnote-225-6-backlink">6</a></span></p>
				<p class="paragraf-1">Ailesi ölüm kamplarında can veren, kendisi de çalışma ve toplama kamplarında her gün ölümü soluyarak, bir tansık ya da bir ‘şans’la sağ kalabilen Celan; İkinci Dünya Savaşı’nın ‘parçalanmış gerçeklik’inin, ‘üstesinden gelinemeyen geçmiş’inin savaş içinde ya da hemen sonrasında intihara sürüklediği Stefan Zweig, Georg Trakl, Jean Amery gibi şair ve yazarlara karşı; <span class="char-style-override-15">“bizim söyleyeceklerimizi bekleyen insanlar var; yaşamın bir ortaklık, bir paylaşma olduğunu unutursak eğer, o zaman o insanları da kendimiz kadar yoksullaştırmış oluruz. Onlar sözcüklerimizi eyleme dönüştürmeye hazır olarak, güvenerek bizi dinleyecekler. O insanları düş kırıklığına uğratmak, onlara ihanet etmekten, aynı zamanda da kendi geçmişimize ihanet etmekten başka bir şey olmayacaktır” </span>diyen Pavese’nin yaklaşımı ile savaşın acısını, kirini, parçalanmışlığını şiirle, sözcüklerle onarmayı seçmiş ve savaştan sonra 25 yıl bunu büyük bir başarıyla gerçekleştirmiştir. “<span class="char-style-override-15">Gece vakitlerinde içmekteyiz sabahın kapkara sütünü/ sonra öğlen vakitlerinde ölüm Almanya’dan gelen bir ustadır/ akşamları ve sabahları içmekteyiz hiç durmadan/ ölüm bir ustadır Almanya’dan gelen gözleri mavi/ bir kurşunla geliyor sana tam göğsünden vurarak.” (...)</span></p>
				<p class="paragraf-1">Yaşanan bunca acı, yarattığı derin umutsuzluğa karşın, <span class="char-style-override-15">“karamsarlıkla ilintisiz bir gerçeklik çerçevesinde”</span> yalın, süssüz, insanın ve doğanın tüm çıplaklığı ile yeniden yaratılması; yaşamın insanı, insanın yaşamı kutsayıp yüceltmesi için büyük bir olgunlukla şiire dönüşecektir Celan’da: <span class="char-style-override-15">“Yalnızım, küllerin çiçeklerini yerleştiriyorum/ olgun siyahların vazosuna. Sen, kız kardeşin dudakları/ senden çıkan sözcük yaşamayı sürdürüyor pencerelerin önünde/ ve sessiz tırmandırıyor bana bir zamanlar düşlediklerimi (...)”</span> Bremen Edebiyat Ödülünün kendisine verilmesi nedeniyle 1958’de yaptığı konuşmada; <span class="char-style-override-15">“Onca yitirilen arasında erişilebilir, yakında ve yitirilmeden kalan ise hep bir tek şey oldu: Dil. (...) Bütün badirelerin içinden geçti ve olup bitenler için sözcük harcamadı; fakat bütün bunları yaşadı. Yaşadı ve ondan sonra bütün bunlarla ‘zenginleşmiş’ olarak yeniden gün ışığına çıkmasına izin verildi. Ben, gerek o yıllarda, gerekse daha sonraki yıllarda işte bu dilde şiir yazmaya çalıştım: Konuşmak için, kendimi yönlendirmek için, nerede olduğumu ve nereye götürülmek istendiğimi betimleyebilmek için” </span>der.</p>
				<p class="paragraf-1">İnsan ruhunun derinliklerinde olup biteni, sürüp gideni, bitti sanılan yerde bir küçük imle yeniden başlayanı kim bilebilir? Kendi şarkıları ve dansları eşliğinde yıllarca kendi mezarını kazan insan, gerçekte kendi ruhunda açılan bu ölüm çukurunu, içinde koruduğu dile tutunarak yıllarca şiirle kapatmaya çalışsa da, ölüm ve toplama kamplarının ‘gölge uzantısı’ndan kurtulamaz yine de. <span class="char-style-override-15">“Bir süre konuğu olacağım/ adı kekelenerek söylenecek dünya/ sonradan; ve bir ad/ bir yalanın yaladığı duvardan/ terlenip akmış” </span>diyerek, savaştan tam 25 yıl sonra kendini Seine nehrine atar. Bu parçalanmış yaşantıyı ölümle bütünlemeyi seçer, ardında şiirle bütünleştirilmiş onurlu bir ömür bırakarak.</p>
				<p class="paragraf-1 para-style-override-13"><span class="char-style-override-15">Demokrasi</span>, 31 Aralık 1995</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-6-backlink" id="footnote-225-6">6</a>	Paul Celan, <span class="char-style-override-15">Kavram Yeryüzü Şairleri</span>, Kavram Yayınları, 1995.</p>
					</div>
				</div>
			</div>
		</div>
	</body>
</html>