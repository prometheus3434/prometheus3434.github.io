<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-90.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-90.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-29"><span>ÖLÜME KARŞI YAŞAMIN UTKUSU: TAVRA</span></p>
				<p class="paragraf-1">“<span class="char-style-override-15">Şiddeti kutsayan dünya hoşça kal/ kendi kanında boğul kendi alevinle yan/ dilini tut, ayağını zincirle/ yüreğini çıkarıp göm en eskil mağaralara”</span></p>
				<p class="paragraf-1">Tavra, Sivas’ı ikiye bölen bir eski ırmak. Tavra, otuz üç bedenin külleriyle bulanmış bir su. Tavra, otuz üç evin acısını dağların ve zamanların ötesine taşıyan gözyaşı. Tavra, dostları başucunda ateşe gitmiş bir şairin göğsünden, gözlerinden ve soluğundan, ölümün rağmına yaşamın kutsandığı acılı, zor bir armağan. Tavra, Zerrin Taşpınar’ın yeni yayımlanan uzun, ırmak şiirinin adı.</p>
				<p class="paragraf-1"><span class="char-style-override-15">“Nedir ağıdı ve alkışı bol bir ülkede yaşamak/ Nedir yargı, infaz tahrik ve tevekkül/ Niyedir kuruyan her ağaca asılan yaprak” </span>dizeleriyle başlayan bu uzun şiirde Zerrin Taşpınar, yangını henüz belleklerde tüten bu acımasız kıyımı tüm yalınlığı, yakıcılığı, öfkesi ve dinginliği ile tarihsel ve toplumsal bir çerçeveye oturtarak sorgular. <span class="char-style-override-15">“Güzelliğin kovulduğu kocaman bir köy”</span> olan bu <span class="char-style-override-15">“yılgın ülke”</span>de <span class="char-style-override-15">“uysal ve bende”</span> olan halk, bugün olduğu gibi tarihin diğer dönemlerinde de <span class="char-style-override-15">“acısını ağıtlara çevirmekte”</span> ustadır. Şiir, giriş dizelerinden sonra, karın yağdığı Ankara’da kocaman bir gemiye benzeyen bulvardan başlayarak, bu toprakların en eski Tanrıçası Kybele’ye; onun doğurgan güzelliği ve <span class="char-style-override-15">“incinip duran ömrü”</span> ile özdeşlikler kurarak yaşanan bugünkü acılara; Pontuslu kraliçenin gözdesi Sebasteia (Sivas) kentinin tarihsel imgesinden dolayım alarak yine ve yeniden bugünkü Sivas’a; bu kanlı kıyımda olayların odak noktalarından olan Buruciye Medresesi’nin öyküsünden günümüzün kirli ve kinli aymazlığına ilmekler atarak, çok usta ve ince dönüşlerle gider gelir.</p>
				<p class="paragraf-1"><span class="char-style-override-15">“Ya sen hüznün şairi, sabrın sarnıcı ya sen/ nicedir dudaklarındaki külden tadarak dünyayı/ göğsündeki kabaran dağlara koymadın mı başını”</span> dizeleriyle yangından sonra kendi konumunun ağır acısını bir derin iç çekişle duyuran şair, <span class="char-style-override-15">“masum olmak neden böylesi kötü/ masum olmak neden ölümcül hata”</span> dizeleriyle bu ülkede haklı, ancak güçsüz olmanın yıkıcı umarsızlığını dillendirir sessizce. Güzelliğin, çağdaşlığın, inceliğin ve duyarlılığın bir suç, bir zayıflık ve ağır bir taş gibi insanın boynuna asıldığı; <span class="char-style-override-15">“aşkların da yılkıya bırakıldığı”</span> bu ülkede elbette bunların karşıtı olan değerler, daha doğrusu değersizlikler <span class="char-style-override-15">“kalabalıktan oluşan bir boşluk”</span> gibi büyüyecektir. Büyüyen bu kara ve kalabalık boşluğa karşı <span class="char-style-override-15">“ağıdı ve alkışı bol”</span> bir ülkede bir ince sızı gibi atları ve aşkları özleyen bir şaire yaşama gücünü verecek olan, belki garip gelecek ama küçücük bir güldür: <span class="char-style-override-15">“cebimdeki gülü yokladım oradaydı/ orada sessizce çoğaltıyordu yaşama direncimi.”</span></p>
				<p class="paragraf-1"><span class="char-style-override-15">“Aşkın sınırsız bir barbarlıkta kendini tükettiği”,</span> ütopyasını yitirmiş ev içleri, masa başları, evraklar ve satırlar arasında, ne yaşama ne ölüme saygı gösterilen bir ülkede <span class="char-style-override-15">“bunca yağmadan sonra kim temiz kalır”</span> diyen Zerrin Taşpınar, birebir yaşadığı bu büyük acıyı içeriğinden ve estetik düzeyinden fire vermeden bir kitap oylumundaki bu uzun ırmak şiirle yeniden toplumun gündemine sunuyor.</p>
				<p class="paragraf-1"><span class="char-style-override-15">“Kim kârlı çıkar bu yangından kim/ kim aylar önce kurar pususunu/ Halkın olanı almak için kalemi kav/ güneşi balçık, sözü taş kılan kim?”</span> yüreğinizle görmek istiyorsanız hüznü göze alın ve Tavra’yı okuyun.</p>
				<p class="paragraf-1 para-style-override-13"><span class="char-style-override-15">Yeni Politika</span>, 30 Nisan 1995</p>
			</div>
		</div>
	</body>
</html>