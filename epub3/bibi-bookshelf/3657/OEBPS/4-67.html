<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-67.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-67.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-6">YENİ (OLMAYAN) BİR ŞAİR TİPİ</p>
				<p class="paragraf-1">Şairimiz genç. On sekizle yirmi beş arasında yaşı. Üniversite öğrencisi. Ya da yeni bitirmiş okulunu, özel bir şirkette çalışıyor. Bir entelektüel sakalı var. Sigarasını bir incelik işareti gibi tutmuş iki parmağı arasında. Kitap rafının önünde, ‘önemini artırmaya yönelik’ bir hüzünle gülümsüyor. Bir şiirin, şairinin yaşamından, kişilik yapısından, dünyaya bakışından izler taşıması kaçınılmazsa eğer, içinde bulunduğu psikososyal ve sosyoekonomik durumu çıkarmak zor değil. Politik bir rahatsızlığı ve maddi sorunları yok (Olsa da büyük çoğunluğunkinden epeyce farklı nitelik ve düzeyde). Sosyal olaylarla ilgisi, kendi ‘ben’ine yansıdığı ölçüde ve yansıyan yanıyla sınırlı. (Kendine yansıyan bir olayın uzantısı üzerine fikir yürütüp bir sonuca gitmek zahmetli, tehlikeli, hem de gereksiz.)</p>
				<p class="paragraf-1">Ama bir ‘sıkıntı’ taşıyor içinde; nedenini bilmediği bir sıkıntı, bir ‘mutsuz bilinç...’ Bunalıyor. Kalabalıklar içinde garip bir yalnızlık duyuyor. Büyük kent kırgını... Dünya aşıyor onu; ‘çok vaktini alıyor.’ Anlaşılamıyor. Herkes katı, uzak, bencil ve küçük... Uyum sağlayamıyor. Bir sevgilisi var kendisini anlayabilen, dar bir çevresi bir de, benzer yapıda. Her şey kolay, rahat ve güzel bu çevrede. Ama neden –çözemiyor bir türlü– biraz dışına taşacak olsa sırsız aynalar gibi yankısız kalıyor. Ah kalın kafalı insanlar, nasıl da kör, sağır ve duyarsızlar! Ne yapsın şairimiz bu kalın, kaba dünyada? O da <span class="char-style-override-15">“... daha çok sokulup kendine bireyin ayak bastığı yerlerde iz sürmeye” </span>çalışıyor.<span class="char-style-override-15"> “Hiç vakit kaybetmeden atlayıp bisikletine, ruhunun coğrafyasında gezintilere çıkıyor.”</span></p>
				<p class="paragraf-1">Şiire soyunuyor yani şairimiz. Bireyin kendini ve kendi aracılığıyla dünyayı açıklama yollarının en inceltilmişi olan şiire. (Bu, elbette güzel, soylu bir yol. Ve şiir yazmak kimsenin tekelinde değil.) Ancak kendi öznelliğinin merceğinden geçirerek dünyamıza açıklıklar getireceği yerde, dünyayı, kendini açıklamak için bir araç olarak kullanıyor. Şiire bakış açısı kendine bakış açısı oluyor. <span class="char-style-override-15">“... benim şarkılarım, benim denizlerim, benim rüzgârlarım, benim sözüm...” </span>Kısaca, şiiri tümüyle bireysel bir doyum aracına dönüştürüyor. Elbette şair dünyaya açıklıklar taşırken kendisini de söyleyecek, kendisine de açıklıklar getirecektir. Ancak, toplumsallaşmamış bir şair ‘ben’inin, okur denilen ‘başkaları’nı kucaklayacak bir duyuş ve seziş zenginliğine sahip olamayacağını görmüyor.</p>
				<p class="paragraf-1">Ülkenin içinde bulunduğu ve yaşları gereği kavrayıp çözebilecekleri çalkantıların, toplumsal olay ve gelişmelerin izini, yansısını aramayın bu şiirlerde. Halkının gözü, kulağı, sesi, yüreği olmak ve toplumun ortak bilinçaltına yönelerek onu dile getirmek gibi bir kaygıları yok. ‘Birey’ olabilmenin, ancak toplumla –çatışılsa bile– iç içe olmakla olanaklı olduğunu bilmediklerinden –ya da işlerine gelmediğinden veya beceremediklerinden– bireyin şiirini yazdıkları dahi kuşkulu. Yaşama ilişkin görüngüler bir zorunluluk olarak yer alıyorsa şiirlerinde –çünkü ‘hiçbir şeye benzemeyen yoktur.’ (Valery)– bu daha çok ‘yenilik’ adına ‘çarpıcı imge’ avcılığından oluyor. Bu şiirlerin perde arkasında gerçekliğin, yaşamı ve insanı kucaklayan bir boyutunu bulmak, yanlış bir aranış, yersiz bir beklenti olacaktır. Çünkü onlar için şiir “bir şey dememeli, her şeyden önce olmalıdır.” (Nasıl oluyorsa?) Ve bu arkadaşlar hiç kimseyi ilgilendirmeyen “kafalarının kutsal tutmaya çalıştıkları düzensizliklerini” şiir –hem de hakkı yenmiş bir şiir– diye sürüyorlar ortaya.</p>
				<p class="paragraf-1">Öfkeliler bir de... Külhani bir dilleri var. <span class="char-style-override-15">“Zor zar şiir, her bilek</span> <span class="char-style-override-15">sallayamaz.” “Şair kılçığı olmalı şiirin...”</span> Yaşlarına yakışmayan, ama düzeylerine uygun bir öfke içindeler. Az olan her şey gibi kabarıyorlar. Birikimlerinin yetmeyeceği bir bilgiçlik içindeler. Nâzım 45 yaşında, Kemal Tahir’e şöyle yazıyor: <span class="char-style-override-15">“Cahilliğimin azameti karşısında afallayıp kaldım ve hırsımdan ağlayacak gibi oldum. Ben ne hudutsuz cahil adammışım meğer. Evvela, tabiat hakkında çok umumi, felsefi bir bilgim var. Nebatat, hayvanat, madenler, fizyoloji, hikmet, kimya, biyoloji, falan filan hakkında bir vahşinin bilgisinden biraz daha fazla, yani hiç mesabesinde </span>(derecesinde)<span class="char-style-override-15"> bilgiliyim. (..) Sonra insanlar hakkında da öyle, mesela, Avrupa’yı ve memleketimi biraz bir yana bırakırsan, Asya’da, Afrika’da yaşayan insanların hayatlarını, maddi ve manevi şartlarını, ancak ana hattında biliyorum, konkre teferruata gelince cehaletimden yüzüm kızarıyor. (..) Yapılacak iş elbette ki yılmak değil, bilgi sahibi olmak. Hemen bir yığın kitap getirip okumaya, adam olmaya çalışacağım.”</span><span class="dipp char-style-override-13"><a class="footnote-link" href="#footnote-225-5" id="footnote-225-5-backlink">5</a></span></p>
				<p class="paragraf-1">Nâzım böyle yazadursun, onlar, <span class="char-style-override-15">“henüz onurlarını koruyacak şiirler</span> <span class="char-style-override-15">yazamadıkları”</span> halde, şiirimizin, edebiyatımızın belli başlı adlarını eleştiri olmayan ucuz ve dayanaksız yargılarla bir çırpıda kaldırıp atacak ve Türk şiirini İsmet Özel’le sınırlayacak kadar ileri gidebiliyorlar. Öte yandan henüz bir dergide şiir yayımla(ya)madıkları halde ‘Pazar’ın tüm girdi/çıktısını biliyorlar. Şiirleriyle ciddi bir dergide uzun ömürlü yer almaları güç olduğundan ve bir başlarına var olamadıklarından çoğunluk topluca hareket ediyorlar. Var olan dergi yönetimlerini “niteliksiz pazar kâhyası” olarak suçladıktan sonra, ömürleri bir iki sayı süren dergilerde, müşterisi kendileri olan bir garip pazar oluşturuyorlar.</p>
				<p class="paragraf-1">Geçmişe bakmayı bilseler, kendi yanlışlarına yenilmiş öyle çok örneklerini görecekler ki...</p>
				<p class="paragraf-1 para-style-override-13"><span class="char-style-override-15">Yarın</span> dergisi, Kasım 1985</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-5-backlink" id="footnote-225-5">5</a><span class="char-style-override-15">	Kemal Tahir’e Mapushaneden Mektuplar</span>, N. Hikmet, Bilgi Yayınevi, 1968.</p>
					</div>
				</div>
			</div>
		</div>
	</body>
</html>