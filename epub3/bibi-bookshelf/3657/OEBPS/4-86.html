<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-86.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-86.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-25">KEMAL ÖZER’İN ŞİİRİ</p>
				<p class="paragraf-1">Benim Kemal Özer’den okuduğum ilk şiir Ağıt (<span class="char-style-override-15">Gül Yordamı</span>), ilk kitap <span class="char-style-override-15">Kavganın Yüreği</span>’dir. Ağıt şiirini, şiirin şairden ayrı olarak, okur tarafından farklı algılanmasının olağan, hatta gerekli ve kaçınılmaz olduğunun anlatıldığı bir yazıda okumuştum: <span class="char-style-override-15">“Annen mi bir kadın/ geciken bir kadın gece yatısına/ ölüm kendini göstereli babamın saçlarından/ günübirlik bir kadın/ Üsküdar’la İstanbul arasında// Babamdı sakalıydı babamın/ bir akşam göle batırdı/ çıkmamak üzere bir daha/ hepsi de ekmek kokardı / sayısı unutulan parmaklarının// Akşam bir attır bütün ülkelerde/ serin esmer bir attır/ terkisine çocukların bindiği”</span></p>
				<p class="paragraf-1">Bir babanın ölümü ardından annenin, evin ve çocuğun acısı ve çırpınışıydı sözü edilen. Ancak bu öyle alışılmış bir yakınma değildi. Şiirin imge yapısı, bunun uyandırdığı çağrışım, bizi hem bildik, hem yepyeni bir söyleyişle ürpertiyordu. Ölümün, kendini babanın saçlarından göstermesi, babanın sakalının bir daha çıkmamak üzere bir göle batması, sayısı unutulan parmaklarının ekmek kokması; İstanbul’la Üsküdar arasında gündelik bir kadın olan annenin ölümün ardından savruluşu... Ölüm acısının bu kadar farklı, dolayımı geniş ve örtülü bir çağrışımla, ama yine de insanın etini sızlatacak bir yalınlıkla söylenişi benim için yeniydi, şaşırtıcıydı. Bu şiirin yer aldığı ilk kitap <span class="char-style-override-15">Gül Yordamı</span>’nı epeyce sonra okudum.</p>
				<p class="paragraf-1">1970’li yılların siyasal ve toplumsal çalkantılarla dolu acılı yıllarıydı. Aydınlıktan ve ilerlemeden yana olan herkes kendine toplumsal sorumluluklar edinmiş, bir biçimiyle ‘Kavganın Yüreği’ndeydi. <span class="char-style-override-15">“Bunca geç kaldığıma üzgünüm”</span> diyen şiirlerle çıkageldi Kemal Özer; <span class="char-style-override-15">“bulanıklıktan sıyırıp yaşamı (...) insanın yüreğini bir dizeyle birleştirmek”</span> için geciktiğine bir özür, bir hayıflanma... Kendi gerçeğini ve geçmişini arayışa verdiği yanıt, onun bundan sonraki şiirinin ana damarını gösteriyordu. <span class="char-style-override-15">“Ter döken ilk insan senin soyun, toprağı ilk işleyen, ilk yapıyı ekleyen doğaya: akşam olurken bir su kıyısında belini ağaca verip de ilk türküyü söyleyen.” </span>Kemal Özer’in şiirinde yeni bir dönemeci gösteren bu kitapta hayata ilişkin sorgulama, alınan yeni tavır, geleceğe bakış ve şair sorumluluğu öteki şiirlerle sürer: <span class="char-style-override-15">“Üretmeyenler yaşamı ve rüzgârı göğünden, denizi balığından esirgeyenler/ kökleri toprakta değildir onların. Sudan ve havadan uzağa sürdükçe bir kâğıt kadar boş ve beyazdırlar. Ve bir çanak parçası kadar eklenmesi olanaksız öbür parçalarına. Doğa durur ve ilerlemez çünkü damarlarında.”</span></p>
				<p class="paragraf-1">Yeniden ilk şiirlere dönersek... Gül Yordamı, Ölü Bir Yaz, Tutsak Kan... İkinci Yeni’nin en iyi şairlerinden sayılan Kemal Özer’in bu ilk üç kitabı, şiirin izlekleri açısından, şair ‘ben’inin merkez alındığı, toplumsal konuların şiirden uzak tutulduğu, küçük yaşam parçalarının, ayrıntıların özenle seçilip işlendiği kitaplar. Biçim açısından ise son derece titiz, arınmış, sözün safralarının atıldığı bir kuyumcu işçiliğinin gözlendiği, ilk çıkış acemiliklerinin hemen hemen hiç görülmediği kitaplardır... Her ne kadar bu kitaplar için bir genelleme olarak İkinci Yeni çizgisinde denilse de izlek olarak biraz eşelenince sonraki kitaplarda karşımıza çıkan toplumsal izleklerin uçlarını, biraz örtülü, çağrışım alanı uzak biçimde bu şiirlerde görürüz. Meryem, Gül Yordamı, Kralın Adamları buna örnek olarak gösterilebilir kanımca.</p>
				<p class="paragraf-1">Tutsak Kan’da, <span class="char-style-override-15">“atımı/ bir yerde duramamanın/ güzelliğine bağladım” </span>diyen şair, ülkenin o günlerde geçirmekte olduğu sosyal, siyasal ve kültürel çalkantıların da etkisiyle şiirini bağlandığı yerden çözerek toplumcu gerçekçiliğin duyarlılığı ve sorumluluğuna bağlayacaktır... Ve bu kanaldan şiirler, kitaplar peş peşe gelecektir, birer ikişer yıl arayla. Yaşadığımız Günlerin Şiirleri, Sen de Katılmalısın Yaşamı Savunmaya (TDK Şiir Ödülü), Geceye Karşı Söylenmiştir, Kimlikleriniz Lütfen (Ö. F. Toprak Şiir Ödülü), Araya Giren Görüntüler, Sınırlamıyor Beni Sevda, İnsan Yüzünün Tarihinden Bir Cümle (Yunus Nadi Şiir Ödülü), Oğulları Öldürülen Analar, Bir Adı Gurbet (F. O. Bayır Şiir Ödülü) yayımlanır.</p>
				<p class="paragraf-1"><span class="char-style-override-15">“Ben bir kılavuzum/ bakmakla görmek arasında” (...) “işim gücüm/ görünür kılmak/ bakılan her şeyi”</span> (...) diyen Kemal Özer’in İkinci dönem diyebileceğimiz, bu dönemdeki şiirlerinin genel karakteristiği, ortak özelliği olarak, her bir şiiri <span class="char-style-override-15">“bir emek, bir barış türküsü, bir anı tespitidir”</span> demek, yanlış bir yargı olmayacaktır. 1 Mayıs yürüyüşünden, Şili halkıyla dayanışma gecesinden, Olimpiyat için kara şarkıdan, Bulgaristan için bir güzelleme sayılacak gül çeşitlemesinden, Haliç’in teri ve kirinden, Rotterdam, Varna, Budapeşte tanıklıklarına kadar bir yanı göçebe, bir yanı çağdaş olan bu uzun yol sürücüsü, araya giren, üstümüze kapanan, elimizden kaçan görüntülerin usta bir tutanakçısıdır. Bunca bezgin insan arasında, tahta perdenin öte yanını görmek için sıçrayan tek kişidir şair. Eğer bu usta tutanakçı, sıçrayan bu ‘genç’ adam olmasa, o küçük bulut, güneşi kapatmadan önce hiçbirimizin dikkatini çekmeyecektir. Ve şair durmadan sorular soran insandır. Sorularına bulduğu yanıtlarla yatışsa da kısa bir süre sonra kendi yanıtını beğenmeyen ya da yanıtını yetersiz kılacak yeni sorular bulan insandır. Deyim yerindeyse ‘bir ayakkabı çivisi gibi’ kendine batandır. Gelin Kemal Özer’in bundan 22 yıl önce bir yılsonunda (31.12.1973) sorduğu sorulara kulak verelim; aradan bunca yıl geçmesine karşın nasıl koruyor güncelliğini ve geçerliliğini...</p>
				<p class="paragraf-1"><span class="char-style-override-15">“Bir soru kanırtıyor dudaklarımı/ sabahtan akşama sormayı düşündüğüm/ Duruşmada değil miyiz kaç yıldır?/ Ağaçlar, gün ışığı, gökyüzü, deniz/ duruşmada değil mi sabahtan akşama”</span></p>
				<p class="paragraf-1"><span class="char-style-override-15">“Duruşmada değil mi sofrası, tezgâhı, harmanı/ beslediği umut, devşirdiği sevinç insanın,/ inanmak güzel günlerin geleceğine ve istemek/ akıtılan ter, dökülen kan duruşmada değil mi,/ düşünen beyin, oluşan bilinç, çarpan yürek”</span></p>
				<p class="paragraf-1"><span class="char-style-override-15">“Bütün sokaklar kentlerde kaç yıldır,/ sokaklarda bütün evler, evlerde bütün çocuklar/ çocuklarda bütün yarınlar çağrılı değil mi,/ yeniden başlamıyor mu hepimiz için/ her sabah bu duruşma” (...)</span></p>
				<p class="paragraf-1">Emek ve barış, dayanışma ve özgürlük, sevgi ve incelik, yurt ve gurbet, öfke ve umut, saygı ve alın teriyle ördüğü bunca yalın şiir, koca bir halk için uçurulmuş birer özveri güvercini, birer serin çardak altı, birer dingin bilgeliktir; bize umut, sevgi ve güven veren.</p>
				<p class="paragraf-1 para-style-override-13"><span class="char-style-override-15">Değirmendere</span>, 25 Mart 1995</p>
			</div>
		</div>
	</body>
</html>