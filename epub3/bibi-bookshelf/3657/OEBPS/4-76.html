<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-76.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-76.html" xml:lang="tr-TR">
			<div class="Basic-Text-Frame">
				<p class="split"/>
				<p class="paragraf-1"><span class="char-style-override-15">Saatini güneşe, işe, çocuklara, ışığa kurmuş, şiirimizin ‘sevgi öğretmeni’nden gecikmeli bir armağan...</span></p>
				<p class="arabaslik-sol para-style-override-27" id="toc_marker-3-14"><span>HALK ALBÜMÜ: CEYHUN ATUF KANSU</span></p>
				<p class="paragraf-1">Şiirimizin ozan atası Ceyhun Atuf Kansu’nun yüreği 17 Mart 1978’de sustu ama insanı, doğası ve tarihiyle Türkiye coğrafyasının yüreği bütün coşkusu, bütün hüznü ve iyimserliği ile şiirlerinde atmaya devam ediyor. C. A. Kansu’nun 1952’den 1978’e kadar çeşitli dergilerde yayımlanmış, ancak kitaplarına girmemiş şiirleri ‘Halk Albümü’ adı altında, ‘Bütün Eserleri’nin 3. cildi olarak yayımlandı.</p>
				<p class="paragraf-1">Tepeden tırnağa insan sevgisi, tepeden tırnağa yurt ve doğa sevgisi ile dolu bu güzel yürek, yaşadığı, tanık olduğu tüm acılara, yoksulluk ve yoksunluklara karşın, umudunu ve iyimserliğini yitirmez. Tersine, bütün gücüyle bir iyiliği, bir güzelliği dokur durur şiirlerinde. Vecihi Timuroğlu, C. A. Kansu için <span class="char-style-override-15">“doğayı insanlaştırmış bir</span> <span class="char-style-override-15">büyük şair”</span> diyor. Gerçekten de hangi kitabını, hangi şiirini açarsanız açın, daha ilk dizelerde doğa, kuşları, ağaçları, dağları, tarlaları, suları ve çiçekleriyle bir çığlık çağlayanı gibi çıkar karşınıza. Gördüğü, dokunduğu, yaşadığı olumlu-olumsuz tüm doğa olayları onu şiire yöneltir. Kansu için bir arınmadır doğa. Ancak bu, insandan kopuk bir doğa sevgisi değildir. İçinde insan yüreği atan, insan emeğiyle üretkenlik ve devingenlik kazanmış, insanla bütünleşmiş bir doğadır.</p>
				<p class="paragraf-1"><span class="char-style-override-15">“Gökyüzü kızım benim/ Güneştopuyla oynayan/ Yorulunca uyuyan/ Dağ yatağında gecenin// Gökyüzü sevgilim benim/ İnen çardağından yanı başıma/ Kiraz ağacı altına/ Öpüşü soluğunda çimenlerin” (...) </span>(s. 59)</p>
				<p class="paragraf-1">Kansu şiirinin temel izleklerinin başında insan sevgisi gelir. Şiirinin tüm özünü bu sevgi oluşturur. İnsan sevgisi Kansu’da, ete kemiğe bürünmüş bir halk sevgisidir. O büyük bir Anadolu tutkunudur. Adnan Binyazar’ın ifadesiyle: <span class="char-style-override-15">“halk, hem düşüncesinin, hem şiirinin</span> <span class="char-style-override-15">başlangıcıdır.”</span> Düşünce ve duygu dünyası Cumhuriyetle biçimlenmiş gerçek bir Atatürkçü, katıksız bir Kuvayı Milliyeci olan Kansu’da insan ve doğa sevgisi, yurt sevgisinin, Anadolu sevgisinin öteki adıdır.</p>
				<p class="paragraf-1"><span class="char-style-override-15">(...) “Şimdi bir trende olsam/ Kar yağsa istasyona/ Bir çocuktan yumurta alsam// Uzun ince saat kuleleri/ Küçük kentlerin sokaklarına varsam/ Akşam vaktinde ışıtsam evleri// Ben bir masal bulutuyum, kar ozanı/ Öyle düşlerle örtsem ki/ Değişse toprağın düzeni// Islıkla söylerim hep şarkınızı/ Çiçeklerime bakın kar altından/ Hazırlıyorum bahar bahçenizi”</span> (s. 58)</p>
				<p class="paragraf-1">Bu ana izlekler çerçevesinde onun şiirine baktığımızda, çok geniş bir şiir coğrafyasıyla karşılaşırız. Hemen her şey, doğa-insan-tarih-yurt-dünya olayları, şiire girmek için hazır bekliyordur. Kansu şiirinin bu temel izlekleri ve özellikleri Halk Albümü’nde de ısrarla ve özenle sürüyor.</p>
				<p class="paragraf-1">Amasya Boğazı’nda bir tren sesinden, Meksikalı at yetiştiricisi Alverez’in oğlu Alverez’e; dut kurusu satan Eğinli çerçiden, dudaklarıyla azize, kalçalarıyla yosma Bizanslı kadına; parmakları dut kırmızısı Ayaş’tan, Elazığ’ın güz çarşısı üzüm pazarına; gökyüzünün yününden gözlerini eğiren Mavi kızdan, şapkasında kır yağmuru ile Mavi kızın gecesine düşen genç korucuya; Baba İshak’tan Kerem ile Aslı’ya; Ankara’nın ortasındaki yaşlı armut ağacından Ergani bakırına, bir geniş, bir büyük coğrafyada bütün yollar insana çıkar Kansu’da.</p>
				<p class="paragraf-1"><span class="char-style-override-15">“Ben ailenin ozanıyım/ Yanan ocağın ozanı/ Ben çalının çırpının/ Yumuşak kardaki yüreğin ozanı” </span><span>(s. 111) Bu, insan yüreğini çatlatacak kadar sevgi dolu, bu ‘yumuşak kardaki yürek’ zaman zaman bir sitemle yanıt verir karşılaştığı ilgisizliğe, duyarsızlığa:</span></p>
				<p class="paragraf-1"><span class="char-style-override-15">“Ben ne söyledimse iyi söyledim/ Ne söyledimse yanlış anladınız/ Promete gibi beni dağ başlarında çıplak/ Kartallara bıraktınız”</span> Ancak yine kinli, öfkeli değildir. Yalnızca bir serzeniş, bir sızlanıştır bu:</p>
				<p class="paragraf-1"><span class="char-style-override-15">“Uğraşlarım, bunca çabalarım, akıttığım kan/ Beraber olalım diyedir yaşadığımızda/ Kendimce bakmışım ne çıkar gökyüzüne/ Dağların hür bahçesinde açmış seher yıldızını/ Bir benim görmem neye yarar” </span>(s. 32-33)</p>
				<p class="paragraf-1"><span>Ve bir gün bu dünyayı bırakıp gitmek... Hemen her insanın, ama özellikle de böyle bir doğa tutkunu, insan âşığı şairin, sanırız en büyük, en gizli yarası olmalı. Ölüm gerçeği ve korkusunun yaşamla, yaşama sevinciyle açıklanması, Kansu’ca ancak böyle olur: </span><span class="char-style-override-15">“Koyup gitmek var ya şu dünyayı/ Kahveleri, tavşankanı çayları/ Kitapları, dergileri, ozanları/ Çatılardan dökülen mavi şarabı/ Bedava meyhanesinde gökyüzünün” (...) “Biliyorum başka dünya yok/ Varsa yoksa bu dünya/ Biliyorum demir, kalsiyum, azot/ Hepsi var yattığım yerde/ Ama ben yokum gül türküsü söyleyecek/ Hayat yok, en güzel biçimi örgütlenmenin” </span><span>(s. 75)</span></p>
				<p class="paragraf-1 para-style-override-3">Sevgili Ceyhun Atuf Kansu... Sen hâlâ gül türküsü söylüyorsun bizim için...</p>
				<p class="paragraf-1 para-style-override-13"><span class="char-style-override-15">Cumhuriyet Kitap</span>, 25 Ağustos 1994</p>
			</div>
		</div>
	</body>
</html>