<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-22.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-22.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-1-21">BENİ DÖNECEK BÜTÜN TEKERLEKLER</p>
				<p class="x-bek-Metni para-style-override-18"><span class="char-style-override-16">“Evrimin altın anahtarı çeşitlenmeden yanadır” der Alâettin Şenel. Evrim: Tekâmül, gelişme, tamamlanma... Bir anlamıyla da, bir hayatı olabildiğince bir bütünlüğe ulaştırabilme; kendi sınırlarından ötelere taşıyabilme. Evlilik kurumunun yalınkatlığına, tüketiciliğine bir eleştiri olarak söylenen bu sözü, insan etkinliklerinin bütünü için düşünebilir, söyleyebiliriz: Aşklarımız için, işlerimiz için, dostlarımız için, hayallerimiz için, kavgalarımız için... Hiç olmazsa bunlardan birinde çeşitlenemezsek, ölümün canlı suretleriyizdir hepimiz. Dağıstan’da Avarlar, hayatını istediği gibi yaşayamamış insanların mezar taşlarına “yüz yaşına kadar yaşadı ama dünyaya gelmedi” diye yazarlarmış. Mekânlar olarak, zamanlar olarak, insanlar olarak ve doğanın nesneleri olarak bizi yoksul düşüren daracık hayatlarımıza karşı, hepimizin, kalbimizin çekirdeğinde büyüttüğü o yatışmaz duygudur gitmek. Hepimizin, sonsuzluktan pay edinme girişimidir; bilinçli ya da bilinçsiz. Bir başkaldırıdır aslında bu; insanın, ona dayatılmış hayata bir suçlaması, bir reddiyesidir. Ruhunu, başka ruhların macerasıyla arındırma ve büyütme doyumsuzluğu, daha doğrusu insan kılma yücelişidir. Bir yenilenme çığlığıdır. </span><span class="char-style-override-15">“İnsan ruhu</span> <span class="char-style-override-16">–der, Kazancakis–</span> <span class="char-style-override-15">dünyanın en emperyalist gücüdür; fetheder, fetheder</span> <span class="char-style-override-15">ve hiçbir zaman fethettikleri ona yetmez.” </span><span class="char-style-override-16">Bu sözü şöyle anlamak istiyorum ben: Böyledir, çünkü insan zamanın geçiciliğini canında duyar; böyledir çünkü yaşarken ölümü bir bilinç halinde yaşayan tek varlık insandır. Her birinin sonsuz duygu ve davranış çeşitliliği olan bunca insanın zamanından ve hayatından, bizim payımıza düşen bir küçük cümledir. Bu, doğanın bize, hepimize bir haksızlığıdır. Biz, başka insanlara, mekânlara ve onların hayatlarına giderek, bu sonsuzluğa kendi cümlemizi eklemek ve bu sonsuzluğu kendi cümlemize eklemek isteriz. Gitmek, uzaklar ve yolculuklar, doğanın insan tekine olan bu cimriliğine karşı, insanın bulduğu bir varoluş mucizesidir. Sanırım biz hepimiz, yollara düşerek, yani çeşitlenerek, yani uzaklara katılarak, uzakları canımıza katarak şunu söylemek istiyoruz: </span><span class="char-style-override-15">“Ölüme</span> <span class="char-style-override-15">benden alacağı hiçbir şey bırakmayacağım; sadece bir avuç kemik.”</span> <span class="char-style-override-16">(Kazancakis) Böyle bir sonuca/doyuma ulaşamayabiliriz... Bilinen hikâyedir; Hac yolundaki karınca, “yolunda ölürüm ya” demiş. Böyle bir hayatın çabası bile değer katacaktır bize; ufuklar açacaktır. </span></p>
				<p class="x-bek-Metni para-style-override-18"><span class="char-style-override-16">Kuşkusuz gitmenin bir de dönüşü var. Dıranas, </span><span class="char-style-override-15">“Dönüşü düşünürüm de/ Çıkmam</span> <span class="char-style-override-15">büyük yolculuklara” </span><span class="char-style-override-16">der. İlk zamanlar çok doğru ve güzel geliyordu bu dizelerin kaygısı. Sonraları bunun edilgen ve insanı kötürüm eden bir duygu olduğunu gördüm. </span><span class="char-style-override-15">“Yaptıklarından değil, yapamadıklarından pişmanlık duymalı insan.”</span><span class="char-style-override-16"> (Cioran) Güzelliğin ve büyümenin ölümü, bilinmezlik değil, gitmek değil, duvarların ve şehirlerin dışı değil, yetinmedir; doğduğumuz odaların mezarımız olmasıdır. Gidiş ve dönüşle ilgili Sokrates’e atfedilen bir hikâyedir: Huysuz bir kişi için, </span><span class="char-style-override-15">“seyahat adamı hiç değiştirmedi; gitti geldi ama yine aynı aksi, lanet adam”</span><span class="char-style-override-17"> </span><span class="char-style-override-16">diyorlar.</span><span class="char-style-override-15"> “Gayet tabii</span> <span class="char-style-override-16">–diyor, Sokrates–</span> <span class="char-style-override-15">kendisini de beraber götürdü.”</span><span class="char-style-override-16"> İnsanın geçmişinden kurtulmasının olanağı yok. Kaldı ki kurtulmasın da. Yeni yerleri, yeni insanları, onların hayatlarını bu geçmişin mihenk taşına vurarak anlayabiliriz ancak. Bu, kendi hayatımızı sevmenin ve anlamın da bir olanağıdır.</span> <span class="char-style-override-15">“Gitmek çünkü bütün zamanlarda/ O ayrıcalıktır ki/ Ne kadar eksikli olursa olsun/ Ömrünü sevdirir</span> <span class="char-style-override-15">insana.”</span><span class="char-style-override-16"> (Ş. Erbaş) Yalnızlıkla ilgili söylemiştim bir şiirimde:</span> <span class="char-style-override-15">“Yalnızlık... Seni bir</span> <span class="char-style-override-15">gün biz seçeceğiz. O zaman güzel olacaksın.”</span> <span class="char-style-override-16">Gitmek ve onun yayıldığı yol atlası için de geçerli bu. Güzellediğimiz gitmek ve yolculuk hali, bizim seçimimiz olan bir haldir. Bunun dışında, dışardan bir iradenin dayattığı bütün zorunlu gidişler, en hafifiyle, insanın varoluşuna ve temel haklarına bir saldırıdır. İnsanın iç yolculuğuna değinmedim; farkındayım. Şu kadarını söyleyebilirim: Yolculuk ve gitmek, insanın içinde başlar ve döner dolaşır gelir insanın içinde biter. Benim bu söylediklerim, o büyük iç yolculuğumuzun olsa olsa bir hecesidir. Genç öykücülerimizden Faruk Duman’ın bir sözüyle bitirelim; şu ana kadar söylediklerimle çelişme pahasına da olsa: </span><span class="char-style-override-15">“Bir gönül kırgınlığının acısını dindirecek bir yolculuk yapılmadı henüz.” </span></p>
				<p class="paragraf-1 para-style-override-13">2003 </p>
			</div>
		</div>
	</body>
</html>