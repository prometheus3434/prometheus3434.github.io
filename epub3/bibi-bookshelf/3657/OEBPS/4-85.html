<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-85.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:47927367-4e02-4408-b18b-9d1132f36a86"/>
	</head>
	<body>
		<div id="x4-85.html" xml:lang="tr-TR">
			<div class="Basic-Text-Frame">
				<p class="split"/>
				<p class="arabaslik-sol" id="toc_marker-3-23">‘ŞİMDİ SENDEN YÂRE KALAN’</p>
				<p class="paragraf-1"><span class="char-style-override-15">“Şimdi senden yâre kalan/ Ne ayını almış bir gökyüzü/ Ne de ince uzun bir ırmaktır/ Dağlara dokunarak akan// Şimdi senden yâre kalan/ Bir mendil uçları yanmış/ Belki de mavi bir gül/ Dibi gözyaşlarıyla sulanmış// Şimdi senden yâre kalan/ Gözyaşı silmiş bir mendil” </span>(Yakımlar/ 33.)</p>
				<p class="paragraf-1"><span class="char-style-override-15">“Ölenler ölümü bilmez, ölüm kalanlar içindir.”</span> Kimindi söz anımsamıyorum. Birden dilimin ucuna geldi ölüm haberini okuyunca gazetede. Ölüm... İnsanın üstesinden gelemediği, zamanını seçemediği yaşamın en acılı, son büyük gerçeği. Kim olursa olsun, yaşı ne olursa olsun, içten içe sezse de kimsenin kabullenemediği, ama katlanmak zorunda kaldığı bir olgu. Sıralısı olur mu ölümün? Herkesin kendini hazırladığı bir ölümde bile, ölümün gerçekleştiği an sırasızdır, sarsıcıdır. Böylesine beklenmedik bir ölümde ise bu sarsıntı iliklerine dek üşütüyor insanı. Bir şairin, bir sanatçının ölümü, insanın ve doğanın açıklanıp aşılması eyleminin, bir başkası tarafından tamamlanamayacak olan güzelliklerin yarım kalması olduğundan mıdır daha bir etkili, acılı oluyor?</p>
				<p class="paragraf-1">Şair Abdülkadir Bulut’u bir trafik kazasında sırasız ve sarsıcı bir ölümle 42 yaşında sonsuza yolcu etti bu dünya. 1943’te Anamur’un Akine köyünde doğmuştu. Öğretmen şairlerimizdendi. Bir köyde Atatürk’ün Bursa Nutku’nu okuttuğu için 2 yılı aşkın bir süre açıkta kalmış, Danıştay kararıyla dönmüştü görevine. 1960’ta <span class="char-style-override-15">Varlık</span> dergisiyle başlar şiir yolculuğu. <span class="char-style-override-15">Milliyet Sanat</span> dergisinin açtığı 1974’ün en başarılı şairi yarışmasında ödül alır. Çeşitli sanat ve edebiyat dergilerinden geçerek, bugün, geride bir çocuk romanı (<span class="char-style-override-15">Üveyikler</span> <span class="char-style-override-15">Göçerken</span>-1981) birisi çocuklar için olmak üzere (<span class="char-style-override-15">Kahveci Güzeli</span>-1981) toplam 6 şiir kitabı bırakarak noktalandı bu yolculuk. (<span class="char-style-override-15">Sen Tek Başına Değilsin</span>-1976; <span class="char-style-override-15">Acılar Yurdumdur</span>-1981; <span class="char-style-override-15">Yakımlar</span>-1982; <span class="char-style-override-15">Gözyaşları da Çiçek Açar</span>-1983; <span class="char-style-override-15">Yurdumun Şiir Defteri</span>-1984).</p>
				<p class="paragraf-1">Neruda, <span class="char-style-override-15">“Bir şair yaşamının ilk aşaması anayurdunun öz değerlerini soğurmaya adanmalı, daha sonra karşılığını ödemeli. Şiiri ve eylemiyle halkının gelişip olgunlaşmasına katkıda bulunmalı”</span> der. Abdülkadir Bulut da bir parçası olduğu Akdeniz kıyılarının, Toroslar’ın, Türkmen oymaklarının coğrafi ve kültürel motiflerini çağdaş bir içerikle doldurup şiirine aktarmıştır. Onun şiirlerinde başı yarpuzlu sular, günnük ağaçları, büyüdükçe annesine benzeyen göçebe kızlar, mısır ve kırmızıbiber, frenkincirleri, ılgın ağaçları, yağmura karşı çay içilen üstü çinkolu balkonlar, türkülerin yalınlığında ve duyarlığında (ama türkü formunda değil) girer şiire; şiirin imge yapısını oluşturur.</p>
				<p class="paragraf-1">Her şair yaşadığı dönemi, yurdunun gerçeğini içinde akıtacağı bir suyolu, bir duyarlık arar, bulur, oluşturur. Söyleyeceği sözü bu kanala akıtarak dile getirir, yayar, çoğaltır. Onun şiirlerinde ‘arkadaş’ duyarlığı –çocuk imgesi gibi– böyle bir çıkış yoludur. Ülke gerçeğini, bir dönemin toplumsal sancılarını yaşayan, diyetini ödeyen ‘arkadaş’lar aracılığı ile sokar şiire. Okura bu duyarlıkla, bu imgeyle duyurur şiirin perde arkasındaki toplumsal gerçeği. <span class="char-style-override-15">“Sararan, yıkılan, kararan, acıyı sürme gibi gözlerine çeken, oğlunun fotoğrafını bağrına basarak ağlayan bir anada oluşan yüz” </span>şiirlerinin gerçek serüveni olmuştur. Diğer yandan şiirinde önemli bir yer tutan çocuk imgesi onun için <span class="char-style-override-15">“her şeyin başlangıcıdır. Ön düşüncedir, önsözdür. Suyu, ateşi, çiçeği yapan, onu anlamlı kılan”</span>dır<span class="char-style-override-15">.</span> Bu yüzden çocuklar onun şiirinde geleceğin simgesi, saflığın, güzelliğin anlatım yolu, çıkış kapısıdır.</p>
				<p class="paragraf-1">Ölüm... Genç ölüm, erken ölüm, kötü ölüm... Geride bıraktığı 6 kitaba karşın <span class="char-style-override-15">“şiiri henüz tüylenme döneminde olan bir şairim. Bakalım şiirim tüyünü düzüp alasını, sürmesini çekebilecek mi göğsüne. Benim üstünde titrediğim nokta işte burası...”</span> dediği bir sırada yenildi ölüme. Ama o, daha önce davranıp yanıtını vermişti şiirleriyle ölüme...</p>
				<p class="arabaslik-sol para-style-override-3" id="toc_marker-3-24"><span class="char-style-override-15">HAYATIN KARŞISINDA</span></p>
				<p class="paragraf-1"><span class="char-style-override-15">Dağ başlarında/ Taş gibi olmak güzel şey/ Öyle sessiz ve kendi halinde/ Ama bundan önemlisi/ Her gün biraz daha kayalaşmak/ Halkınla birlikte, halk içinde// Kaya gibi olmak da yetmez/ Bütün mesele hayatın karşısında/ Sıkmak dişi, sağlam atmak ayağı/ Kıyımlarda kıranlarda bile/ Açtırmamak dibindeki toprağı.</span> (Acılar Yurdumdur)</p>
				<p class="paragraf-1 para-style-override-13"><span class="char-style-override-15">Yarın</span> dergisi, Eylül 1985</p>
			</div>
		</div>
	</body>
</html>