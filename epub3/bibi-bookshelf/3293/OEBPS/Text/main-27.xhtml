<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Londra Konferansından Sonraki Gelişmeler</h1>

  <p>Bu sırada, Londra konferansında kararlaştırılmış olan kimi konularda, özellikle İngiliz savaş tutsaklarının Malta’daki Türk tutsaklarla değiş tokuş edilmeleri konusunda Kemalistlerle İngilizler arasında anlaşmazlık çıkmış; daha birçok sorunlarda bu ilişkiler adeta savaşa doğru yönelmiş; İngilizler, Kemalist limanlarını abluka etmeyi tasarlamış; açıktan açığa Yunanlılara yardımda bulunma tehdidi savurmuşlardı.<a id="footnote1"></a><sup><a href="#bookmark0">1</a></sup> Ancak, Fransızlarla İtalyanlar, kendi çıkarları için Kemalistleri el altından destekliyorlardı. Bunun üzerine, Rumbold, 4 Mayıs’ta Lord Curzon’a şu gizli telgrafı göndermişti:</p>

  <p>‘Bağlaşıklarımız (Fransa ve İtalya), Ankara’da aşırı eğilimlilerin zaferinden<a id="footnote2"></a><sup><a href="#bookmark1">2</a></sup> yararlanarak Mustafa Kemal’le görüş birliğine varırlarsa, tek yasal yönetim olarak Padişahın yetkisini desteklememiz kendi çıkarlarımız yararına olacaktır. Dolayısıyla, İstanbul’la Ankara hükümetleri arasındaki farkı sürdürmeli ve her iki hükümet de birleşirse, Ankara hükümetinin ortadan kalkarak Padişah hükümetinin varlığını sürdürdüğü izlenimini vermeliyiz’.<a id="footnote3"></a><sup><a href="#bookmark2">3</a></sup></p>

  <p>Bu gelişmeler kaydedilirken, İngiliz Yüksek Komiseri Rum-bold, yaz tatilini geçirmek üzere Londra’ya hareket etmeden önce, öteki Yüksek Komiserlerden ayrı olarak, İngiltere yönetiminin de dilediği gibi, Padişaha saygı gösterilmesini sağlamak ve onun, ülkede tek yasal kaynak olduğunu kendisine bildirmek amacıyla, 23 Mayıs’ta huzura kabul edilmiş; bu görüşmede tercüman olarak Andrew Ryan da hazır bulunmuştu. Padişah, ilkin, Yunanlıların İstanbul’a yakın yerlerde yapmış oldukları barbarlıklara değinmiş; onların bir imha planı uyguladıklarını öne sürerek, Müslüman halkın karşılaşmış olduğu korkunç sahneleri anlatmıştı. Rumbold, İngiltere yönetiminin, Padişahın sözünü etmiş olduğu olaylar konusunda soruşturma yapmak üzere o bölgeye bir komisyon gönderilmesine öncülük ettiğini bildirmiş; İzmit’le Yalova’daki durumun gerçekten kötü olduğunu kabullenmişti. Padişah, İngiliz yönetiminin bu konuda yapmış olduğu gayretlerden ötürü teşekkürlerini sunmuştu. Ona göre, bir yandan Yunanlılar imha siyasası uygularken, öte yandan Ankara önderlerinin, kendi kişisel amaçları için olaylar çıkardıklarını; masum ve mustarip halkın her iki yanın da kurbanı olduğunu; kendi ülkesinde çılgınca görüşleri olan birçok kişiler bulunduğunu; Bolşevik yardımına güvendiklerini; Ankara’da Bekir Sami gibi ılımlı bir kişinin yerine Moskova’dan yeni dönmüş olan birisinin (Yusuf Kemal) atanmış olduğunu; tek çözümün, barışın İngiltere tarafından kurulmasına dayandığını; ancak bu barışın adalete dayanması gerektiğini; İzmir ve Trakya’daki nüfusun Türk olduğunu söylemişti.</p>

  <p>Rumbold, İngiltere Başbakanı David Lloyd George’un ilk fırsatta Anadolu’daki çatışmaya müdahale edeceğini; Kemalistlerle Yunanlılar arasındaki savaşın pek sürmeyeceğine inandığını, çünkü her iki yanın da uzun bir savaşı sürdürecek kadar kaynakları olmadığını bildirmişti. Padişah, Kemalistlerin Bolşeviklerden güç aldığını öne sürerek Bolşevik tehdidine yeniden değinmişti. Ona göre, Bol-şevikler, Kafkasya ötesine itilmeliydi; aksi halde, yalnız Türkiye’nin değil, tüm dünyanın barışı tehlikeye düşecekti. Ancak, Yunanlılar İzmir ve Trakya’da kaldıkları sürece Türkiye’nin yarası iyileşmeye-cekti. İzmir’le Trakya Türkiye’ye geri verilirse, Bağlaşıklar’ın deneti altında yansızlaştırılarak, Avrupa ile Asya arasında tampon bölge biçimine getirilebilirlerdi. Kritik duruma ancak bu biçimde son verilebilirdi; aksi halde, sonuç felaket olacaktı. Bundan sonra Padişah, İngiltere’ye karşı geleneksel hayranlık beslediğini ve Türkiye’nin tek umudunun İngiliz görüşlerini benimsemekle gerçekleşebileceğine inandığını eklemişti.</p>

  <p>Vahdettin-RumboldgörüşmesiİngiltereDışişleriBakanlığı’nda ilgiyle izlenmiş; yetkililerden W. S. Edmonds bu konuyla ilgili olarak 1 Haziran’da şu çıkmayı kaleme almıştı:</p>

  <p>‘Şimdiki komplikasyonlar sona erdiğinde Padişahın görevinde kalacağını tahmin etmek olanaksızdır. Görevde kalırsa değerli bir dost olabilir. Bu arada, Türkler, iki hükümetin varlığından yararlar sağlıyorlar. Ankara, Bolşevik yardımıyla bize meydan okurken, İstanbul, Bolşevik hayaletini öne sürerek İngilizlerden yardım ve ılımlı ayrıcalık hakları istiyor. Gerçekte, Türkler, Bağlaşıklar’la Bolşevik-leri birbirlerine karşı koz olarak kullanıyorlar’.</p>

  <p>Francis Osborne adlı yetkili şunları eklemişti:</p>

  <p>‘İki hükümetli oyun, (Londra) konferansında başarılı olmuştur ve yine yararlı olabilir; ancak, Padişahın ve onun Dışişleri Bakanı’nın görüş ve demeçleri Ankara’nın bilinmeyen yönü dolayısıyla dikkate alınamaz’.<a id="footnote4"></a><sup><a href="#bookmark3">4</a></sup></p>

  <p><a id="bookmark0"></a><a href="#footnote1">1</a></p>

  <p>   Sonyel II, s. 146 vd.</p>

  <p><a id="bookmark1"></a><a href="#footnote2">2</a></p>

  <p>   O sırada Misak-i Milli zararına Bağlaşıklarla anlaşmalar imzalamış olan Bekir Sami, Dışişleri Bakanlığı’ndan istifaya zorlanmış; yerine, 16 Mart’ta 1921’de Ruslarla Moskova Antlaşması’nı imzalamış olan Yusuf Kemal (Tengirsenk) getirilmişti. Sonyel II, s.150 vd.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/6511/E 5263: Rumbold’dan Curzon’a gizli telgraf, İstanbul,</p>

  <p>4.5.1921.</p>

  <p><a id="bookmark3"></a><a href="#footnote4">4</a></p>

  <p>İDA, FO 371/6470/E 6213: Rumbold’dan Curzon’a gizli telgraf, 25.5.1921.</p>
</body>
</html>
