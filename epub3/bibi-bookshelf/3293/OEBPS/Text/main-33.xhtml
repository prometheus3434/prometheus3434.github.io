<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Yeni Arabuluculuk Deneyleri</h1>

  <p>1922 yılı girerken ilgili yanlar Türk sorununa diplomasi kanalıyla bir çözüm bulmaya çalışıyorlardı. Bu sırada Kemalistlerle görüşmek üzere Ankara’ya ulaşmış olan Cavaliere Alberto Tuozzi başkanlığındaki İtalyan Kurulu pek başarı sağlamadan 4 Ocak’ta İstanbul’a dönmüş; Tuozzi, İngiliz Yüksek Komiseri Rumbold’la görüşerek, Anadolu’daki durumu şöyle anlatmıştı:</p>

  <p>‘Mustafa Kemal geçmişe oranla daha güçlüdür. Büyük Millet Meclisi’nin başkanı ve ulusçu güçlerin Başkomutanı sıfatıyla onun gücü bir diktatörün gücünü andırır. BMM yönetiminin amacı, Türkiye’nin gelecekteki başkentini Ankara’da veya Anadolu’da başka bir kentte kurmaktır. Padişah İstanbul’da kalacaktır. Mustafa Kemal, ulusal Meclisin başkentini Anadolu’da kurmakla İstanbul’daki hükümete yapılacak baskılardan kurtulmuş olacağını hesaplıyor. Başkenti Anadolu’da olacak bir Türk yönetimi çevredeki devletlerle veya onlara karşı entrika çevirmekte özgür olacaktır... Mustafa Kemal’den sonra gelen en önemli adam, kişisel dostu olan İçişleri Bakanı ve Malta sürgünü Fethi Bey’dir. Refet Paşa pek önemli değildir. Mustafa Kemal bir aksilikle karşılaşmazsa, Enver’in partizanları şimdiki durumda ona karşı tehlike oluşturamaz. Kemal’in amacı, üç Bağlaşık Devlet’le ayrı ayrı anlaşmalar yaparak Yunanlıları yalnız bırakmaktır... Ancak, (Türkler) bu siyasalarında başarısızlığa uğramış olduklarını anlamışlardır’.</p>

  <p>Tuozzi, Türk Ulusçuların öteki ilişkileri konusunda da sağlamış olduğu bilgileri Rumbold’a aktarmıştı. Onun görüşlerine İngiltere Dışişleri Bakanlığı’nda büyük ilgi gösterilmiş ve yetkililerden Francis Osborne 9 Ocak’ta şu yorumu yapmıştı:</p>

  <p>‘Signor Tuozzi’nin çizmiş olduğu tablo umutsuzluk yaratmıyor. Onun iddiasına göre Mustafa Kemal’in amacı, kendi diktatörlüğünü, İstanbul‘dan ve Halifelikten ayrı olarak büsbütün bağımsız ve Türk olan bir Anadolu’ya yaymaktır. Ancak, onun ülkesi silahlı çetelerin hüküm sürdüğü, hazi-nesi boş, savaş gereci olmayan ve ekonomik durumu oldukça kötü olan bir yer olacaktır. Ayrıca, onun Bağlaşıklar’ı bölme planı da başarısız olmuştur. Tek umudu, Rusya’nın Kemalistlere sağlamış olduğu desteği üstlenecek olan Fran-sızlara dayanır. Bağlaşıklar, aralarındaki birliği sürdürür ve Padişaha bir antlaşma sunarak onaylatabilirlerse, Padişahın, Anadolu’ya başvurarak halkın desteğini sağlaması ve Kemal’i güç bir durumda bırakması olanaklıdır.’<a id="footnote1"></a><sup><a href="#bookmark0">1</a></sup></p>

  <p>‘Türk ulusal akımının önderinin Misak-ı Milli üzerindeki azmini iyi bilen İngiliz Yüksek Komiseri Rumbold, Lord Curzon’a 15 Ocak’ta gönderdiği gizli telgrafta, Bağlaşıklar, Sevr Antlaşması’ndan çok daha iyi olan, ama Misak-ı Milli koşullarını büsbütün kapsamayan bir uzlaşma önerisinde bulunurlarsa ve Mustafa Kemal bunu reddederse, yeni önerilerin Padişaha sunulmasını; Bağlaşık Devletler’in tinsel desteğiyle, Padişahın ‘şovenizmi ortadan kaldırmak amacıyla’ kamunun yardımına başvurmasını önermiş; Yunanlılar Doğu Trakya’nın bir bölümünden ve İzmir’den uzaklaştırılır ve</p>

  <p>Bağlaşıklar bu çözüm biçimini kendi araçlarına dayanarak, ne pahasına olursa olsun, uygulamak yönünde birleşirlerse, bunda başarı sağlanabileceği görüşünü öne sürmüştü. Onun bu görüşüyle ilgili olarak İngiltere Dışişleri Bakanlığı yetkililerinden Francis Osborne, 17 Ocak’ta kaleme aldığı çıkmada şu yorumu yapmıştı:</p>

  <p>‘... Burada, Sir Horace Rumbold, Ankara’da çözülme belirtilerinden söz ederken, Padişahın “passer en activi-te”, Ulusçulara karşı harekete geçme zamanının geldiğine inanması önemlidir. Padişahın, antlaşmayı onaylayarak Anadolu’ya başvurması yine öneriliyor; ama bu başvuru başarısızlığa uğrarsa, antlaşmayı İstanbul bölgesi dışında uygulamak için aracımız yoktur. Sonra, ulusçu ordu hem Yunanlılar ve hem de bizim için hala bir tehlike oluşturmaktadır. Dolayısıyla, bugünkü durumda yalnız Padişahla barış yapmak kumarını oynayamayız; bilakis, Kemal’le bir uzlaşmaya varmalıyız; ama durum değişebilir’.<a id="footnote2"></a><sup><a href="#bookmark1">2</a></sup></p>

  <p>Bu sıralarda Padişah, yeğeni Prens Sami<a id="footnote3"></a><sup><a href="#bookmark2">3</a></sup> aracılığıyla, 13 Ocak’ta Rumbold’a gizli bir mesaj göndererek, ‘harekete geçme zamanının geldiğine inandığını’ ve Ankara’nın yetkisine karşıt olarak kendi yetkisini kurmak amacıyla İngiltere’nin tinsel yardımı konusunda Rumbold’la görüşmeyi dilediğini bildirmiş; ancak Rumbold, Padişahı tek başına ziyaret etmeyi usulsüz bulduğundan, öteki Bağlaşık Yüksek Komiserleriyle birlikte Saraya gitmeyi tasarladığını Curzon’a duyurmuştu. Fransız Yüksek Komiseri General Maurice Pelle o sırada İstanbul dışında olduğundan onun dönmesi bekleniyordu.<a id="footnote4"></a><sup><a href="#bookmark3">4</a></sup> Curzon, Rumbold’un önerisini onaylamıştı.<a id="footnote5"></a><sup><a href="#bookmark4">5</a></sup></p>

  <p><a id="bookmark0"></a><a href="#footnote1">1</a></p>

  <p>İDA, FO 371/7853/E 320: Rumbold’dan Curzon’a gizli telgraf, 6.1.1922; Osborne yorumu.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/7853/E 589; DBFP XVII, s.574-575: Rumbold’dan Curzon’a gizli telgraf, İstanbul, 15.1.1922.</p>

  <p><a id="bookmark2"></a><a href="#footnote3">3</a></p>

  <p>   Rumbold’a göre, Prens Sami, üvey babası Ferit Paşa’dan daha az dengeliydi ve Ferit’i erke getirtmek düşü gören politikacılarla işbirliği yapıyordu.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/7853/E 676: Rumbold’dan Curzon’a özel ve gizli telgraf, 15.1.1922.</p>

  <p><a id="bookmark4"></a><a href="#footnote5">5</a></p>

  <p>   Padişahla bu görüşmenin yapılmış olduğunu gösteren herhangi bir belge İngiliz arşivinde bulunamamıştır.</p>
</body>
</html>
