<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Mustafa Kemal İstifa Ediyor</h1>

  <p>Bu arada, Anadolu’da Yunan barbarlıkları sürüyordu. Amiral Calthorpe, 8 Temmuz’da İngiltere Dışişleri Bakanlığın’a gönderdiği gizli telgrafta, Padişah Vahdettin’in kendisine özel bir haber göndererek, Aydın ilinin mezbahaya döndüğünü; Yunanlıların taşkınlıklarını önlemek için önlem alınmazsa, Anadolu halkını yatıştırmanın büsbütün olanaksız olacağını; Ordu terhis edilmiş olduğundan, düzeni korumak için gönderecek askeri olmadığını; Bağlaşıklar’ın da orada askerleri bulunmadığını; gidişin korkunç ve tehlikeli olduğunu ve kaçınılmaz felaketleri önlemek için İngiliz yönetimi dışında bir umut göremediğini bildirmişti.<sup>11</sup> Aynı gün, Padişah, kendi adına Sadrazam ve Dışişleri Bakanını Calthorpe’a göndererek, Ege’deki durumdan sızlanmış ve Yunan işgalinin sınırlandırılmasını, Yunan birliklerini İngiliz subaylarının denetlemesini dilemişti. İngiltere Dışişleri Bakanlığı yetkililerinden C. E. S. Palmer, bu konuda kaleme aldığı çıkmada şöyle diyordu: ‘Padişah, düzensizlikleri ancak İngiltere’nin durdurabileceğini söylüyor. Yunanlılar özgürce davranmaya bırakılırlarsa, Türk sorununu kökünden çözümleme yeteneğine sahip görünüyorlar’. N. D. Peterson adlı yetkili ise şunları eklemişti: ‘Yunanlılar, istedikleri gibi davranmaya bırakılırlarsa bütün Anadolu’yu işgal edebilirler, ama o ülkeyi asla yönetemezler’.<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup></p>

  <p>Bu gelişmeler kaydedilirken, Mustafa Kemal ve Cemal Paşaları İstanbul’a getirtme çabaları da sürüyordu. Bütün baskılara dayanamayan Osmanlı yönetimi, ulusçu komutanları İstanbul’a çağırarak onların yerlerine kendi sempatizanlarını atamak için her türlü oyuna başvurmuştu. Bu tehlikeyi sezmiş olan Mustafa Kemal, Konya’daki 3. Kolordu Müfettişi Cemal Paşa’nın 7 Temmuz’da görevini bırakarak İstanbul’a dönmesi üzerine yayımladığı genelgede, ulusal güçlere karışılmaması ve dokunulmaması gereğini belirtmiş; Ordu komutanlarını, Bağlaşık Devletler’in baskısı altında verilen ve herhangi bir askeri birlik ya da ulusal örgütün dağıtılmasını emreden buyruklara uymamaya çağırmıştı. Mustafa Kemal’e göre, yurdun herhangi bir bölgesine saldıran olursa, tüm ulusun haklarını savunmak için her yer birbirine en kısa zamanda bilgi verecek; böylece savunmada birlik sağlanacaktı.<a id="footnote3"></a><sup><a href="#bookmark2">3</a></sup></p>

  <p>Bu arada, İngilizlerin baskısıyla Ordu’dan çıkarılmak üzere olduğunu Cevat Paşa’dan öğrenmiş olan Mustafa Kemal;<a id="footnote4"></a><sup><a href="#bookmark3">4</a></sup> 9 Temmuz’da istifasını vermiş ve ulusa hitap eden genelgede, yurdu ve ulusu bölünme tehlikesinden kurtarmak, Yunan ve Ermeni emellerine kurban etmemek için acilmiş olan ulusal savaşım uğrunda ulusla birlikte özgürce çalışmaya resmi ve askeri sıfatının engel olmaya başladığını; bu amaç uğrunda ulusla birlikte sonuna kadar çalışmaya mukaddesatı üzerine söz verdiğini ve o gün askerlikten çekilmiş olduğunu bildirmiş; şöyle demişti: ‘Bundan sonra, gaye-i mukaddese-i milliyemiz için her türlü fedakarlıkla çalışmak üzere sine-i millette bir ferd-i mücahit suretiyle bulunmakta olduğumu tamimen arz ve ilan eylerim’.<a id="footnote5"></a><sup><a href="#bookmark4">5</a></sup> Aynı gün, Hüseyin Rauf da yayımladığı bildiride, Mustafa Kemal ve bütün arkadaşlarının ‘milli cihadına’ katılmak üzere İstanbul’dan gelmiş olduğunu bildirmiş; şöyle demişti: ‘Vatan ve milletin kurtuluş ve istiklali, Saltanat ve Hilafet makamının masuniyeti bilfiil temin olununcaya kadar Mustafa Kemal Paşa ile çalışmaya mukaddesatımız namına ahd-u misak eylediğimizi arz ve ilan eylerim’.<a id="footnote6"></a><sup><a href="#bookmark5">6</a></sup></p>

  <p>Öte yandan, Padişah, 2/3 Kasım 1918 gecesi İstanbul’dan kaçmış olan ve Harp Divanı’nca 5 Temmuz 1919’da idama mahkûm edilen Enver, Talat, Cemal Paşalarla Dr. Nazım’ın bu cezalarını 13 Temmuz’da onaylamış;<a id="footnote7"></a><sup><a href="#bookmark6">7</a></sup> 15 Temmuz’da, İngiltere’nin Morning Post gazetesi muhabiriyle yaptığı söyleşi sırasında, Türkiye’nin savaşa girmiş olmasının büyük bir hata olduğunu kabullenmiş; şunları eklemişti:</p>

  <p>‘Ülkenin savaşa girmesinde hiçbir rol oynamamış olan binlerce halkı cezalandırmak bir hatadır. Yönetimin hatalarını temizlemek için neden Anadolu’nun birçok barışsever halkı Yunan askerleri ve çeteleri tarafından kırım, yağma ve ırza geçme olaylarına maruz bırakılıyor? Herşeyden sorumlu olan İttihat ve Terakki şebekesidir. Yunanlılar, eski çağların kanara barbarları gibi davranmışlardır ve bunu hala sürdürüyorlar. Buna bir sınır konulmalıdır. Onların (Yunanlıların) istedikleri her yere girmelerine ve halkımı, koyun gibi mezbahalarda yakmalarına, yağmaya tabi tutmalarına ve öldürmelerine izin verilmemelidir. Güçlü Devletler bunları durdurmak için birşey yapmazsa, kesinlikle olaylar çıkacaktır... Bu gelişmeler korkunçtur; halkımı kurtarmalıyım. Ben halkımın babasıyım; onlar bana güveniyorlar; ben de onları korumak için elimden geleni yapmak zorundayım. (Yunanlılar), Türkleri Avrupa’lıların gözünden düşürmek için herşeyi yapmışlardır ve bunda Rusya’nın diplomasisi tarafından yüreklendirilmiş ve yardım görmüşlerdir. Şimdi de kasap olmuşlardır. Paris’te M. Venizelos’un sihirine kapılmış birçok kişiler vardır; ama ben İngiltere’nin adaletine inanıyorum. İngiltere bugün “durunuz” derse, durmak zorundadırlar’.<a id="footnote8"></a><sup><a href="#bookmark7">8</a></sup></p>

  <p>Sina Akşin’e göre, çaresiz kalmış olan Vahdettin, bu kez açıkça İngilizlerden adalet dilenmekte; Yunan zulmüne son verilmesini istemektedir. Yunan zulmü sona erince ulusal akıma gerek kalmayacak; Müdafaa-i Hukuk akımı ‘aşırılıktan’ vazgeçecek; böylece hem devlet konferansta kötü gösterilmekten kurtulacak, hem de Vahdettin, karşısına aldığı İttihatçılık ve Ulusçuluğun güçlenmesi tehlikesini atlatmış olacaktı. Ancak İngiltere bu ‘adaleti’ vermeye yanaşmayacak; Vahdettin’in umutları boşa çıkacaktı.<a id="footnote9"></a><sup><a href="#bookmark8">9</a></sup></p>

  <p><a id="bookmark0"></a><a href="#footnote1">1</a></p>

  <p>   İDA, FO 371/4158/100500.</p>

  <p><a id="bookmark1"></a><a href="#footnote2">2</a></p>

  <p>   DBFP IV/1, s.667-668.</p>

  <p><a id="bookmark2"></a><a href="#footnote3">3</a></p>

  <p>   Söylev 1, s.34; Speech, s.37-39.</p>

  <p><a id="bookmark3"></a><a href="#footnote4">4</a></p>

  <p>   Atay, s.120.</p>

  <p><a id="bookmark4"></a><a href="#footnote5">5</a></p>

  <p>   Mustafa Kemal’in genelgesi, Erzurum, 9.7.1919; ATTB, s.49.</p>

  <p><a id="bookmark5"></a><a href="#footnote6">6</a></p>

  <p>   Yeni Yol, 18.6.1919; Cebesoy, s.100; Özalp, s.40; Bayar VIII, s.2652; Gökbil-gin, s.153-154.</p>

  <p><a id="bookmark6"></a><a href="#footnote7">7</a></p>

  <p>   Vakit, 13.7.1919; Aksam, 14.7.1919; İkdam, 15.7.1919.</p>

  <p><a id="bookmark7"></a><a href="#footnote8">8</a></p>

  <p>   Morning Post, Londra, 26.7.1919.</p>

  <p><a id="bookmark8"></a><a href="#footnote9">9</a></p>

  <p>   Akşin 1, s.418.</p>
</body>
</html>
