<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Kurtuluş Savaşı</h1>

  <p>1922 yılı Temmuz ayında, Ali Fethi’nin, barışı savaşmadan sağlamak amacıyla Londra’ya yapmış olduğu gayri resmi ziyaretin başarısızlığa uğramasının hemen ardından,<sup>1</sup> Mustafa Kemal, Temmuz’un sonlarında savaş kesimini teftiş ettikten sonra, 26 Ağustos’ta bütün savaş kesimlerinde genel saldırıya geçilmesi buyruğunu vermiş;<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup> Anadolu’da Yunan barbarlıklarına sahne olan kanlı bir savaştan sonra, 9 Eylül’de Türk Ordu’su İzmir’e girmiş;<a id="footnote3"></a><sup><a href="#bookmark2">3</a></sup> Eylül ortalarına doğru bütün Anadolu Yunanlılardan kurtulmuştu. Kemal, bu yüce Türk utkusunu Türk ulusunun eseri olarak yansıtmıştı.<a id="footnote4"></a><sup><a href="#bookmark3">4</a></sup><sup> </sup>Ulusçu’ların Anadolu’da kazanmış olduğu bu yüce utku Padişahı epeyi rahatsız etmiş; yapılan tüm önerilere karşı, Mustafa Kemal’e kutlama telgrafı göndermeye karşı çıkmış; ancak, yakınlarının öğü-tü üzerine, son savaşta yaşamlarını yitirmiş olanların ruhuna Fatiha okumak amacıyla 15 Eylül’de Fatih Sultan Mehmet camisinde yapılan dini törene katılmıştı.<a id="footnote5"></a><sup><a href="#bookmark4">5</a></sup> Bu sırada Türkiye’nin her yanından ve dünyanın birçok ülkelerinden Mustafa Kemal’e kutlama telgrafları gönderilmişti.</p>

  <p>İngiliz Yüksek Komiseri Rumbold, Lord Curzon’a 26 Eylül’de gönderdiği gizli yazıda özetle şöyle diyordu:</p>

  <p>‘Kemalistlerin geniş kapsamlı başarıları ve bunların sonucu olarak Bağlaşıklar’ın İstanbul’daki durumlarının tehdit altına girmiş olması, başkentte umutsuzluk ve kaygı yaratmıştır. Yabancı koloniler, burada, genel düzensizlik çıkması olasılığından korkuyorlar. Yerel Hristiyanlar ve Kemalistlerin düşmüş olduklarına inanmış olan birçok Türkler, Ulusçu’lar İstanbul’a gelirse, onların kendilerinden öç alacaklarından kaygılanıyorlar... Bırakışmadan bu yana önemli rol oynamış olan Kemalist aleyhtarı kimi Türk, Rum ve Ermeniler vardır ve onlar, kişisel yaşamlarının güvenliği konusunda kaygılıdırlar. İstanbul’dan ayrılmak için benden yardım diliyorlar. Kemalistlere karşı bize her bakımdan yardımcı olan kimi Türk, Rum ve Ermenilerin bu dileklerini görmezlikten gelemem. Bu gibi kişilerin ülke dışına gitmelerine yardımcı olmak amacıyla, General Harington’la birlikte, kısıtlı seyahat belgeleri hazırlamış bulunuyorum. Bu kişiler arasında Damat Ferit Paşa da vardır. Kendisi, Kemalistlerin, Yunanlılara karşı sağlamış olduğu başarının coşkun günlerinde Avrupa’dan İstanbul’a dönmüştü. Yaklaşık olarak bir hafta sonra, akıllıca davranarak, ailesiyle birlikte Avrupa’ya dönme kararı almıştır. Birkaç gün önce, Damat Ferit, eşi Prenses Mediha, üvey oğlu Prens Sami, iki hademe ile İtalya’ya hareket etmişlerdir. Onlara, seyahat edebilmeleri için, Yüksek Komiserliğimiz tarafından ve kendi yetkimle seyahat belgeleri verilmiştir.<a id="footnote6"></a><sup><a href="#bookmark5">6</a></sup></p>

  <p>Rumbold, Curzon’a aynı gün gönderdiği gizli ve kişisel yazıda özetle şöyle diyordu:</p>

  <p>‘Bildiğiniz gibi, Padişah, kişisel olarak tehlikeye girerse, onu korumak için elimizden geleni yapacağımızı kendisine 1920 yılı Ekim başlarında bildirmiştik. O sırada tahttan çekilmek isteyen Padişahı bu görüşten vazgeçirmiştik ve bu da, onun kişisel güvenliğini sağlamadaki sorumluluğumuzu artırmıştır. İngiltere Savaş Bakanlığı’yla General Ha-rington arasında, son günlerde yapılmış olan yazışmalardan, İngiliz yönetiminin, bu konuda, burada (İstanbul’da), elimizden geleni yapmamızı istediği anlaşılıyor. Güç olan, tam vaktinde harekete geçmektir. Bilinen nedenlerden ötürü, Padişahı buradan paketlemiş veya istifa anlamına gelen bir davranışta bulunmaya sevketmiş olduğum görünümünü vermeyi dilemiyorum. Padişah, 23 Eylül’e kadar bu konuda hiçbir davranışta bulunmamış; yalnız, Mustafa Kemal’e bir kutlama telgrafı göndermeye tazyik edilmiş olduğunu, ama bunu reddettiğini dolaylı biçimde bilgime sunmuştur. Padişahla aramızda aracılık yapan kişi (ad verilmiyor), Kemalistlerin Padişaha karşı uzun süreli nefret duyguları olduğunu ve Padişahın onlarla asla işbirliği yapamayacağını anlamış olduğunu; Kemalistler ergeç yapacakları gibi, İstanbul’da başa geçerlerse, Padişahın tek çare olarak İstanbul’dan ayrılmak zorunda kalacağını; durum bu kerteye gelince, kendisine önceden bilgi verilmesini ve Abdülhamit’in akıbetine uğramamak için, ailesi ve sadık hademeleriyle birlikte buradan ayrılacağını bildirmiştir’.</p>

  <p>Rumbold şunları eklemişti:</p>

  <p>‘Padişah, kendi durumunun güç olacağına inanmakta haklıdır. Onun, şu anda, genellikle ciddi tehlike içinde olduğunu sanmıyorum; ancak, bu tehlike sur’atle ortaya çıkabilir. Burada, güç, Kemalistlerin elindedir. Dileğim, Padişahı vakitsiz karar vermeye sıkıştırmamak; zamanı gelince, onun hayatını ve kişisel özgürlüğünü sağlamaktır’.<a id="footnote7"></a><sup><a href="#bookmark6">7</a></sup></p>

  <p>Öte yandan, Bağlaşıklar, karşılaşmış oldukları bunalım üzerine ivedilikle Paris’te görüşmeler yapmış;<a id="footnote8"></a><sup><a href="#bookmark7">8</a></sup> bu görüşmeler sonunda, bizzat Curzon’un hazırlamış olduğu ve savaşan yanları Bağlaşıklar’la birlikte barış konferansına çağıran ortak notada, Mustafa Kemal’le Bağlaşık Generalleri arasında Mudanya’da bir mütareke konferansı yapılması önerilmişti.<a id="footnote9"></a><sup><a href="#bookmark8">9</a></sup> Bunu takiben, 3 Ekim ile 11 Ekim arasında yapılan çetin müzakerelerden sonra Mudanya Bırakışması imzalanmıştı.<a id="footnote10"></a><sup><a href="#bookmark9">10</a></sup> Bu arada, barış konferansının Lozan’da yapılması da karara bağlanmıştı.</p>

  <p>Refet Paşa’nın İstanbul’a Gelişi</p>

  <p>Lozan konferansı başlamadan bir ay kadar önce, 19 Ekim’de, General Refet Paşa İstanbul’a ulaşmış; başkentin kurtarıcılarından biri olarak coşkun gösterilerle karşılanmıştı. ‘Gül Nihal’ adlı gemiyle Kabataş’a inen Refet Paşa, İstanbul sokaklarından geçerken büyük bir kalabalık tarafından alkışlanmıştı. Kentin çeşitli camilerinde dualar okunmuş; yol boyunca, halk, kurbanlar kesmişlerdi. Refet Paşa’yı her tür resmi ve gayri resmi kuruluşların temsilcileri karşılamış; Padişahın bir mabeyincisi ona şu mesajı iletmişti: ‘Padişah adına size hoş geldiniz derim’. Basına göre, Refet Paşa şu yanıtı vermişti: ‘Halifelik yüksek katına dini bağlılık duygularımı lütfen iletiniz’. Veliaht da gönderdiği mesajda, ulusun çabalarının başarılı olacağına daima inanmış olduğunu ve ayaklar altına alınmış olan Trakya’nın da yurda iadesinin ülkeye saygınlık, adalet ve güvenlik getireceğini bildirmiş; Refet Paşa ona şu yanıtı göndermişti: ‘Veliaht Abdülmecit Efendi, Halifelik yüksek katına adaydır. Başlangıçtan beri yerine getireceğimize dair söz vermiş olduğumuz amaçlardan biri de Halifeliği özgürlüğe kavuşturmaktı. Dolayısıyla, kendilerine teşekkürlerimi sunarım’. Sadrazamın bir tebrik mesajı göndermesi üzerine, Refet Paşa, Tevfik Paşa’yı, devlete geçmişte yapmış olduğu hizmetlerden ötürü övmüş; onun, ulusun minnettarlık ve saygınlığını kazanmış olduğunu; ancak, sözlerinin o günlere değil, geçmişe değinmiş olduğunu hatırlatmış ve Tevfik Paşa’dan Sadrazam olarak söz etmekten kaçınmıştı.</p>

  <p>Refet Paşa, İstanbul Valisinin kendisini İçişleri Bakanlığı adına karşılaması üzerine, halka ve Bakana teşekkür ederek şunları belirtmişti: ‘Bizim hükümetimiz demokrat bir yönetimdir ve halk tarafından, ulusal egemenlik ilkesine göre yönetilir. Ancak, kendi hükümetim adına bir İçişleri Bakanı tanıyamam’. İngiliz Yüksek Komiseri Rumbold’a göre, Refet Paşa hiç çekinmeden söz ederek, İstanbul hükümetini ve Padişahı tanımadığını ima ediyordu. Bu arada, Re-fet Paşa, birçok etkinliklere katılmış; konuşmalar yapmıştı. Özellikle İstanbul üniversitesinde 21 Ekim’de yaptığı konuşma büyük ilgi çekmişti. Rumbold’a göre, bu üniversite, İstanbul’da, Kemalistlerin bir kalesi biçimine gelmişti. Refet Paşa, yaptığı konuşmada özetle şöyle demişti:</p>

  <p>‘Fatih Sultan Mehmet, Türkler’e İstanbul’u, Sultan Selim, Halifeliği sağlamıştır. Ankara, Halifelik katını tanıyor ve İstanbul’un, Halifeliğin sürekli başkenti olmasını diliyor... Uzun sürede, ulusal sızılardan sonra, ulusal ilkeler ve halkın gerçek egemenliği üstün gelmiştir. Ankara’nın dış siyasası Misak-ıMilli’ce, iç siyasası, geçen yıl kabul edilmiş olan anayasa ile çizilmiştir. Büsbütün sorumlu olan halk, teknik açıdan olanaksız olan Padişahın yerini almalıdır. Egemenlik halkın olunca, sorumlu olmayan, oldukça kutsal bir Halifelik olanaklı olacaktır’.</p>

  <p>Rumbold’a göre, Refet, herhalde Halifeliği yıkmadan Sultanlığı yıkmanın olanaklı olacağını anlatmaya çalışıyordu; ancak, tüm konuşmalarında Padişahın kişiliğine değinmemeye büyük dikkat gösteriyordu. İngiliz Yüksek Komiseri, Kemalistlerin, Padişahı baştan atacak bir duruma gelince bunu yapmaktan çekinmeyeceklerine inanıyor; Ankara’da, Padişahın kişiliğine karşı yapılan sert saldırıların örneği olarak, Yeni Gün gazetesinin 1 Ekim 1922 günlü sayısında yayımlanmış olan yazıya değinerek şöyle diyordu: ‘Refet Paşa, buradaki (İstanbul) Bağlaşık yetkililerine karşı ne kadar dostça görünürse görünsün, o da, Ankara yönetimini yürüten askeri klik kadar şövenistir ve kafası, ihtilalci ve yayılımcı görüşlerle doludur’.<sup>11</sup></p>

  <p><a id="bookmark0"></a><a href="#footnote1">1</a></p>

  <p>   Sonyel II, s.262 vd.</p>

  <p><a id="bookmark1"></a><a href="#footnote2">2</a></p>

  <p>   Sonyel II, s.265 vd.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/7886/E 9096: Lamb’dan Curzon’a gizli telgraf, İzmir, 9.9.1922.</p>

  <p><a id="bookmark3"></a><a href="#footnote4">4</a></p>

  <p>   Mustafa Kemal’in bildirisi, 13.9.1922. Hakimiyet-i Milliye, 18.9.1922; ATTB, s.459.</p>

  <p><a id="bookmark4"></a><a href="#footnote5">5</a></p>

  <p>   İkdam, Sabah, 16.9.1922; İDA, FO 371/7894/E 9882: Rumbold’dan İngiltere Dışişleri Bakanlığı’na yazı, İstanbul, 16.8.1922.</p>

  <p><a id="bookmark5"></a><a href="#footnote6">6</a></p>

  <p>İDA, FO 371/7898/E 10389; Sabah, İkdam, 23.9.1922.</p>

  <p><a id="bookmark6"></a><a href="#footnote7">7</a></p>

  <p>İDA, FO 371/7901/E 10729: Rumbold’dan Curzon’a gizli ve özel mektup, İstanbul, 26.9.1922.</p>

  <p><a id="bookmark7"></a><a href="#footnote8">8</a></p>

  <p>   CP 9735; İDA, FO 371/7892/E 9735’den E 9758’e kadar: Paris Görüşmeleri, 20- 22.9.1922.</p>

  <p><a id="bookmark8"></a><a href="#footnote9">9</a></p>

  <p>   CP 571 ve 9995: Paris Görüşmeleri, 23.9.1922.</p>

  <p><a id="bookmark9"></a><a href="#footnote10">10</a></p>

  <p>   Sonyel II, s.269 vd.</p>
</body>
</html>
