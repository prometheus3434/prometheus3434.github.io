<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Türkleri İstanbul’dan Çıkarma Çabaları</h1>

  <p>Bu sırada, İstanbul’daki Bağlaşık Yüksek Komiserleri, Damat Ferit kabinesini desteklemeyi veya Padişahın İstanbul’dan Bursa’ya taşınması konularını tartışıyorlardı. İngiliz maliye uzmanı Adam Block, Lord Curzon’a 16 Eylül’de gönderdiği yazıda şöyle diyordu:</p>

  <p>‘Padişahla Türk yönetimi Bursa’ya taşınırsa, bu hareket, ülkede kışkırtmalara ve Anadolu’da olaylar çıkmasına neden olacaktır. Padişahın ve Türk’ün İslam Dünyası’ndaki saygınlığını küçültmek, İngiltere’ye belki yararlı olabilir..., ancak, Anadolu’da ciddi anarşi ve kan dökülmesine yol açabilir. Türkler kışkırtılabilir ve Türkiye’yi güdümü altına alacak Güçlü Devlet, ulusal akımı bastırmak için çok sayıda askeri güçler kullanmak zorunda kalabilir. Bu arada, gayri Müslimler bu gelişmeler den ıstırap çekeceklerdir. Öte yandan, Türk hükümeti ve kukla olarak Padişah İstanbul’da sıkı denetim altında bulundurulursa; Anadolu’yu, düzen içinde tutmada onların saygınlığından ve yetkisinden yararlanılabilir. Türk, İstanbul’da zararsız bir hale getirilebilir; ama Anadoluda onun sırtı duvara dayalı olacaktır ve zararlı olabilir. Şimdiki Padişah önemli değildir; ama, onun saltanatı, Anadolu’da, biraz da olsa önemlidir. Padişah ve Türk hükümeti İstanbul’da kalırsa, güdümcü devlet, Anadolu’daki Türkler üzerinde etki ve yetkisini daha kolayca uygulayabilecektir. Buradaki (İstanbul) Türk dışlanırsa Anadolu’da barışı güvence altına almak güç olacaktır. Bursa veya Konya’da Padişah, hükümet ve halk size karşıt olacaktır; ancak, Padişahla hükümet İstanbul’da kalırsa, rehine olacaklardır ve onların saygınlığı, güdümcü devletin çıkarına olacaktır. Padişah Bursa’ya kaldırılırsa, İstanbul’a dönmek için daima komplolar kuracak olan maceracı Ulusçulara katılmak zorunda kalacaktır. Türkler, Avrupa’nın her tür etki ve denetiminden memnun kalmayacak; düşmanca davranışlarda bulunacaklardır. İstanbul’da, Padişahı elimizle yedireceğiz (onu etkileyeceğiz); inatçı olursa veya ihanet ederse, onu görevinden alabiliriz; oysa ki Bursa ve Konya’da Padişah, ulusçu partinin etkisi altında olacaktır’.<sup>1</sup></p>

  <p>Bu gelişmeler kaydedilirken, Damat Ferit, her geçen gün yetkisini yitirdiği halde iktidarı inatla bırakmıyor; eniştesi Padişah onu erkte tutmak için elinden geleni yapıyor;<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup> ulusçu basın da, bu sırada, Damat Ferit’i eleştirerek onu ‘hain’ olarak gösteriyordu<a id="footnote3"></a><sup><a href="#bookmark2">3</a></sup>. Mustafa Kemal, 18 Eylül’de yayımladığı genelgede, ‘millet ve vatan haini’ olarak Damat Ferit’i eleştirmiş; onun gibilerin yalanlarla Padişahı aldatarak bir bildiri çıkarmaya çalıştıklarını açıklamıştı.<a id="footnote4"></a><sup><a href="#bookmark3">4</a></sup> 19 Eylül’de, Ferit’le birlikte Journal des Debats adlı Fransız gazetesinin muhabiri Robert Raynaud’u kabul eden Vahdettin, savaş sonunda meydana gelmiş olan yeni dünyayı, özgürlük sözcüğünün özetlediğini ve kendisinin, Tanrı ve evren önünde halkının yazgısından sorumlu mutemedi olarak bu özgürlüğü halkı için de dilediğini söylemişti. Vahdettin, bırakışmaya karşıt olan işgalleri kınamış; ama ‘fesatçıların’ savının kutsallığını lekelemelerini istememişti. Ayrıca, Osmanlı delegelerinin yeniden Paris’e çağrılmasını dilemişti. Bu söyleşi, gazetenin 22 Eylül günlü sayısında yayımlanmıştı.<a id="footnote5"></a><sup><a href="#bookmark4">5</a></sup> 23 Eylül günlü öteki Fransız gazeteleri de bu söyleşiyle ilgilenmişti. Paris’teki İngiliz temsilcisi Sir George Graham 23 Eylül’de bunu Londra’ya duyururken şöyle diyordu: ‘Fransız basınında, Türkiye’nin bölünmesine karşıt ortak bir akım başlamış olduğunu gösteren belirtiler vardır’.<a id="footnote6"></a><sup><a href="#bookmark5">6</a></sup></p>

  <p>Bu arada harekete geçen Padişah, 20 Eylül’de yayımladığı genelgede özetle şöyle diyordu:</p>

  <p>‘... Devlet ve ulus haklarının korunmasına çalışmak hepimize düşen bir görev ise, bunun akla en uygun yolu, davayı siyasi teşebbüslerle yoluna koymaktır. Milli birliğimizi bozacak hiç bir karar ve tedbir olmadığı halde ülkede asayişi bozacak, halk arasında ikilik yaratacak ve hükümetin yetkisini kıracak her türlü hareket ve ulusun fertleri arasında ayrılığı ve parçalanmayı gerektirecek her türlü girişimler devletimizin esas çıkarlarıyla bağdaşamaz. Bazı kimseler, ülkenin gerçek durumunu değiştirip güya halk ile hükümet arasında muhalefet olduğunu ilan etmektedirler. Bu hal, hakkımızdaki Avrupa kamuoyunu yanıltır; seçimleri ve meclisin toplanmasını geciktirir ve dolayısıyla hükümetin güçlüklerini artırmış olur.’</p>

  <p>Bundan sonra Padişah, ulusu, itidalini korumaya, yasaya ve yönetimin buyruklarına büsbütün uyarak huzur ve düzen bozucu davranışlardan sakınmaya ve yakında barış konferansına çağrılacak olan Osmanlı delegelerinin konferansta ulusla uyum içinde bulunabilmelerine yardımcı olmaya çağırmış, bildirisine şöyle son vermişti:</p>

  <p>‘650 yıldan beri Avrupa’da önemli bir etken olan devletimizin birlik ve bütünlüğünü, Osmanlı milletinin mevki ve değerini sağlayacak bir barışa kavuşmamızı Tanrıdan dileriz. Büyük devletlerin adaletli duyguları ve gerçeği gün geçtikçe anlamakta olan Avrupa ve Amerika kamuoyunun yumuşaklığı, bu umudu pekiştirmektedir’.<a id="footnote7"></a><sup><a href="#bookmark6">7</a></sup></p>

  <p>Damat Ferit, Padişahın bu genelgesini bütün il ve ilçelere göndermeye yeltenmişse de, ulusal akımın önderlerince alınmış olan sıkı önlemler sayesinde çabalarında pek başarı sağlayamamıştı. Bu arada, Hey’et-i Temsiliye, Padişahın bu genelgesini yanıtsız bırakmamış; ona 22 Eylül’de gönderdiği telgrafta, ulusun hakları için mücadele eden ulusal akımın yasaya karşıt bir örgüt olmadığını; ‘hainane davranışlarda’ parmağı olan İstanbul’daki yönetimin bu davranışlar hakkında Padişaha bilgi vermediğini bildirmiş; şöyle demişti:</p>

  <p>‘İhanetle halkı birbiri aleyhine döndürerek, ulusu, yabancıların ihtiraslarına feda eden bu kabinenin ulusun isteğine karşın iktidarda kalması büyük felaketlere yol açmaktadır... İç ve dış düşmanlarımızın emellerini tatmin etmek isteyen bu kabinenin iktidarda kalmasını düşmanlarımızdan başka kimse istemez’.<a id="footnote8"></a><sup><a href="#bookmark7">8</a></sup></p>

  <p>Bu bildiri üzerine, İstanbul’da, kimi çevrelerde Padişahı destekleme kampanyası başlamış; bir süre sürmüştü.<a id="footnote9"></a><sup><a href="#bookmark8">9</a></sup> Bu gelişmeler kaydedilirken Damat Ferit kaleyi içeriden fethetmek amacıyla, Kurmay Tuğgenerallerinden, Mustafa Kemal’in Selanik’ten tanımış olduğu Abdülkerim Paşa’yı aracı olarak kullanmaya çalışmış; bu Paşa, 25 Eylül akşamı Kemal’le sekiz saat süren telgraflaşma yapmış; Kemal, ona gerçek durumu anlatmış; o da bu telgrafların metinlerini Padişaha göstermeyi başarmış; o tarihten sonra Padişah, Sadrazamı iktidardan düşürme çabalarına karşı koymaktan vazgeçmişti.<a id="footnote10"></a><sup><a href="#bookmark9">10</a></sup></p>

  <p>Bu sırada Damat Ferit, Yüksek Komiserlere gönderdiği dilekçede, Kemalistlere ders vermek amacıyla Eskişehir’e 2.000 kişilik bir güç göndermeyi önermiş; bu önerisinin reddedilmesi üzerine görevden çekilmekten başka çare olmadığını anlamıştı.<sup>11</sup> Dolayısıyla, 30 Eylül’de Padişaha istifasını sunmuş; Padişah, bu istifayı istemeyerek kabullenmek zorunda kalmış; Ferit’in istifası 1 Ekim’de resmen açıklanmıştı.<a id="footnote11"></a><sup><a href="#bookmark10">11</a></sup> <sup><a id="footnote12"></a><a href="#bookmark11">12</a></sup> Bu konuyla ilgili olarak, İngiliz Yüksek Komiseri Amiral Sir John de Robeck, 3 Ekim’de Lord Curzon’a gönderdiği gizli telgrafta şöyle diyordu:</p>

  <p>‘Sadrazam Damat Ferit, sağlık nedeniyle 1 Ekim günü öğleden sonra istifa etmiştir. Yeni kabine 2 Ekim’de göreve başlamıştır... Padişah, Ferit’i terketmek istememiş, ama kötü bir işin en iyisini yapmıştır ve görünürde Ali Rıza hükümetini geçici bir kabine olarak kabullenmiştir’.<a id="footnote13"></a><sup><a href="#bookmark12">13</a></sup></p>

  <p>Bir İngiliz subayı, 4 Ekim’de General Bartholomew’e gönderdiği özel mektupta şöyle diyordu:</p>

  <p>‘Mustafa Kemal tarafından illerde örgütlenmiş olan ve İstanbul’da birçok etki sahiplerince de desteklenen ulusal akım birinci raundu kazanmış ve Damat Ferit kabinesinin erkten düşmesini sağlamıştır.<a id="footnote14"></a><sup><a href="#bookmark13">14</a></sup></p>

  <p>9 Ekim 1919 tarihli Cenevre kaynaklı İngiliz istihbarat raporu da, 6 Ekim’de Lozan’dan şu bilgiyi iletmişti: ‘Bugünkü gazeteler Damat Ferit kabinesinin erkten düştüğü haberini vermişlerdir. Padişahın, Mustafa Kemal’i Sadrazamlığa davet etmesi beklenmektedir’.<a id="footnote15"></a><sup><a href="#bookmark14">15</a></sup></p>

  <p><a id="bookmark0"></a><a href="#footnote1">1</a></p>

  <p>   İDA, FO 371/4237/13539: Block’tan Curzon’a mektup, İstanbul, 16.9.1919.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/4159/131407; DBFP IV/1, s.763: Robeck’ten Curzon’a gizli telgraf, İstanbul, 17.9.1919.</p>

  <p><a id="bookmark2"></a><a href="#footnote3">3</a></p>

  <p>   İrade-i Milliye, 17.9.1919.</p>

  <p><a id="bookmark3"></a><a href="#footnote4">4</a></p>

  <p>   ATTB, s.67; Karabekir, s.275.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/4237/133129: İngiliz Buyukelcisinden İngiltere Dışişleri Bakanlığı’na yazı, Paris, 22.9.1919.</p>

  <p><a id="bookmark5"></a><a href="#footnote6">6</a></p>

  <p>   İDA, FO 371/4237/134421: Graham’dan Curzon’a yazı, Paris, 23.9.1919.</p>

  <p><a id="bookmark6"></a><a href="#footnote7">7</a></p>

  <p>   Takvim-i Vekayi, 21.9.1919; Nutuk III, belge 98, s.1005-1007; HTVD, a.g.e., belge 221; Söylev I, s.107; Speech, s.137; Karabekir s.286; Kansu I, s.287-288; Apak, s.56; Özalp, s.58; Jaeschke, s.141; İstanbul Basını, 21.9.1919.</p>

  <p><a id="bookmark7"></a><a href="#footnote8">8</a></p>

  <p>   İrade-i Milliye, 28.9.1919; Nutuk III, s.00; Karabekir, s.238; Kansu I, s.290.</p>

  <p><a id="bookmark8"></a><a href="#footnote9">9</a></p>

  <p>   İkdam, Alemdar, 25.9.1919; Gokbilgin, s.43.</p>

  <p><a id="bookmark9"></a><a href="#footnote10">10</a></p>

  <p>   Söylev I, s.127; Nutuk III, s.112; Cebesoy, s.224; Kansu I, s.322; Baykal, s.9</p>

  <p><a id="bookmark10"></a><a href="#footnote11">11</a></p>

  <p>   Akşin I, s.585; Cosar, 1.10.1919.</p>

  <p><a id="bookmark11"></a><a href="#footnote12">12</a></p>

  <p>   İleri, 3.10.1919; Türkgeldi I, s.244; Göztepe, s.220; Akşin I, s.589.</p>

  <p><a id="bookmark12"></a><a href="#footnote13">13</a></p>

  <p>   İDA, FO 371/4159/137186: Robeck’ten Curzon’a gizli telgraf, İstanbul,</p>

  <p>3.10.1919.</p>

  <p><a id="bookmark13"></a><a href="#footnote14">14</a></p>

  <p>   İDA, FO 371/4159/144465: Gribbon’dan Kidston’a yazı, ilişikte, 4.10.1919 tarihli mektubun sureti.</p>

  <p><a id="bookmark14"></a><a href="#footnote15">15</a></p>

  <p>   İDA, FO 371/4142/145672: İngiliz Gizli İstihbarat Raporu, Cenevre,</p>

  <p>9.10.1919.</p>
</body>
</html>
