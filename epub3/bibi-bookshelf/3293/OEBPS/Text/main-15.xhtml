<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>İstanbul’da Kurulan Yeni Kabine</h1>

  <p>Padişah Vahdettin, 2 Ekim’de yayımladığı Hatt-ı Hümayun’la Ali Rıza Paşa kabinesini erke getirmiş; halkta ‘bir süreden beri’ görülen bölünme ve anlaşmazlığın yanlış anlayış yüzünden artmakta olduğu; bunun giderilmesinin; birliğin sağlanmasının hükümet ve düzenin yerleştirilmesinin bir an önce yapılıp Mebusan Meclisi’nin toplantıya çağrılması gerektiğini belirtmişti.<a id="footnote1"></a><sup><a href="#bookmark0">1</a></sup> Ali Riza Paşa kabinesinin erke geçişi, ulusal akımın ilk siyasi zaferi olarak değerlendirilmişti.<a id="footnote2"></a><sup><a href="#bookmark1">2</a></sup><sup> </sup>Bu münasebetle, Mustafa Kemal, Hey’et-i Temsiliye adına Padişaha gönderdiği telgrafta, Damat Ferit hükümeti düşürülüp yeni hükümetin kurulmasından dolayı ona teşekkür etmiş;<a id="footnote3"></a><sup><a href="#bookmark2">3</a></sup> 14 Kasım 1919 tarihli İngiliz gizli istihbarat raporuna göre, Padişaha, üyeleri tüm Osmanlı öğelerince desteklenen ulusal akıma güvenmesini öğütlemişti.<a id="footnote4"></a><sup><a href="#bookmark3">4</a></sup></p>

  <p>Bu tarihten sonra hükümetle Hey’et-i Temsiliye arasındaki ilişkiler yavaşça normale dönmeye başlamıştı. Bu gelişmeler kaydedilirken, 4 Ekim’de, bir süreden beri Merzifon ve Samsun’dan çekilmeye başlamış olan İngiliz askerleri bu kentleri büsbütün boşaltmışlardı. Öte yandan, İngiltere Savaş Bakanı Winston Churchill, 9 Ekim’de İngiltere’nin Savaş Kabinesi’ne sunduğu gizli andaçta, Türk ulusal akımını, ‘başlıca amacı, Osmanlı İmparatorluğu’nun bölünmesine karşı koymak olan yurtsever bir örgüt’ olarak tanımlamıştı.<a id="footnote5"></a><sup><a href="#bookmark4">5</a></sup> Bu arada, yönetimle Hey’et-i Temsiliye arasındaki kimi anlaşmazlıkları ortadan kaldırmak amacıyla, Deniz Bakanı Salih Paşa ile Padişahın yaveri Salih Bey 20 Ekim’de Amasya’ya ulaşarak 22 Ekim’e kadar görüşmelerde bulunmuş ve ikisi gizli 5 protokol imzalamışlardı.</p>

  <p>Salih Paşa Kurulu 25 Ekim’de İstanbul’a dönmüş ve yönetime bu görüşmelerle ilgili olarak bilgi vermişti.</p>

  <p>Bu sırada Anzavur olayları başlamıştı. Anzavur, 28 Ekim’de Padişaha bir telgraf çekerek ‘bayrak açtığını’; din, hilafet ve saltanat uğrunda ‘kanlarının son damlasını bile akıtmaya hazır olduklarını’ bildirmişti.<a id="footnote6"></a><sup><a href="#bookmark5">6</a></sup> Öte yandan, Çukurova’dan çekilen İngiliz askerlerinin yerini, aralarında Ermeniler de bulunan Fransız askerleri almıştı. 4 Kasım’da, İngiliz Yüksek Komiseri Robeck, danışmanlarından Tom Hohler tarafından hazırlanmış olan bir andacı Lord Curzon’a göndermişti. Bu andaçta Hohler şunları belirtiyordu:</p>

  <p>‘Sultanlık şimdi bayağı bir komedi olmuştur ve görünürde yüksek prensipleri ve amaçları olan, karakteri zayıf, az cesaretli ve kendisini bugünkü duruma getirmiş olan ulusçu partinin davranışlarına muhalif bir adam olan, Abdülha-mit döneminde bile var olan üstün zekadan yoksun olan Padişah Yıldız’da titriyor... Osmanlı hanedanı görünürde yorgun düşmüştür ve anlaşılan, kendi halkını yönetme yeteneği ve enerjisine sahip herhangi bir şehzade ortada görünmüyor’.<a id="footnote7"></a><sup><a href="#bookmark6">7</a></sup></p>

  <p>Öte yandan, Musevi önderi Hahambaşı Haim Nahum, Paris’te L’Matin gazetesinin 19 Kasım günlü sayısında çıkan demecinde şöyle diyordu:</p>

  <p>‘Pek yüksek zekâsı olan Padişahın yetki ve etkisi altında Türkiye yeniden gönencini kazanarak Doğu’da düzen etmeni olabilir. Anadolu ve Türk halkı Mustafa Kemal’le beraberdir. Kemal’den korkmaya gerek yoktur. Türklerin Fransız yardımına ve önerilerine gereksinimleri vardır’.<a id="footnote8"></a><sup><a href="#bookmark7">8</a></sup></p>

  <p>Yine bu sırada, Mustafa Kemal, Hey’et-i Temsiliye adına yayımladığı genelgede, Urfa, Antep ve Maraş’ın Fransızlar tarafından işgalinin protesto edilmesini istemişti.<a id="footnote9"></a><sup><a href="#bookmark8">9</a></sup> Kendisi de 12 Kasım’da Yüksek Komiserlere gönderdiği telgraflarda, bu kentlerin önce İngilizler, sonra da Fransızlar tarafından işgalini protesto etmiş; Bağlaşıklar’ın Türkiye’yi parçalama siyaseti güttüklerini; Türk ulusunun sonuna kadar haklarını savunacağını bildirerek, Amerika ve Avrupa kamuoyunun bu haksızlığı kabul etmeyeceği umudunu belirtmişti.<a id="footnote10"></a><sup><a href="#bookmark9">10</a></sup> Öte yandan, 14 Kasım 1919 tarihli İngiliz gizli istihbarat raporuna göre, Padişahça huzura kabul edilen General Hamdi Paşa, ona, büsbütün İngiliz yandaşı olan bir kabine kurarak İngiliz siyasasını güçle desteklemesini önermiş; şunları eklemişti:</p>

  <p>‘Dünyada bağlaşığımız olması gereken yalnız İngiltere olduğunu anlamalıyız... Buradaki Fransız yetkilileri sözde ulusal akım komedisini koşulsuz olarak destekliyorlar, çünkü Fransızlar, Türkleri kendi etkileri altına almak için bu ülkede (Türkiye’de) Alman siyasası uygulamaya kararlıdırlar’.</p>

  <p>Bu bilgi, İngiltere Dışişleri Bakanlığı yetkililerinden W. S. Edmonds tarafından şöyle yorumlanmıştı: ‘General Hamdi Paşa. İngiliz Dostları Derneği’nin baslıca öğelerinden biridir; ama onun annesi bir Fransız ajanıdır’.<a id="footnote11"></a><sup><a href="#bookmark10">11</a></sup></p>

  <p>Bu sırada, 22 Kasım’da Robeck’i ziyaret eden Tevfik Paşa, bırakışmanın süresinin epeyi uzamış olduğunu ve hangi koşullarla olursa olsun, barışın kurulmasını önermişti. Barış olunca, İngiltere’nin ve Türkiye’nin çıkarlarını sağlayıcı bir arajman yapılabileceğini; Türkiye’nin varlığını sürdürmesinde İngiltere’nin büyük çıkarları olduğunu; Padişahtan en küçük kademelere kadar, Türk halkının, İngiltere’ye, öteki hiçbir ulusa dayanamayacak güvenleri olduğunu; iki ülke arasındaki düşmanlık döneminin sürmesinin Padişah ve İngiliz yönetimi arasında kişisel temas kurulmasını engellemekte olmasından kendisinin ve Padişahın üzüntülerini beyan etmişti.<a id="footnote12"></a><sup><a href="#bookmark11">12</a></sup></p>

  <p>Vahdettin’in İyilikseverliği</p>

  <p>Yine bu sıralarda (25 Kasım), Padişah, Beykoz’daki köşkünü İzmir yetimlerine tahsis etmişti.<a id="footnote13"></a><sup><a href="#bookmark12">13</a></sup> Ancak, Vahdettin, işgal güçlerine karşı duracak güce sahip değildi. Bununla birlikte, Aralık ayında, Kasr-ı Hümayununu, ‘İptidai Ziraat Müessesi’ yapılmak üzere Türk Çocukları Çalıştırma Derneği’ne ve Ocak 1920’de, Kağıthane sırtlarında kendine ait, tahminen 130 bin lira değerindeki arsayı Ermeni yetimlerine bağışlamıştı.<a id="footnote14"></a><sup><a href="#bookmark13">14</a></sup> Öte yandan, İngiliz Yüksek Komiserliği öğelerinden Andrew Ryan, İngiltere Dışişleri Bakanlığı yetkililerinden Forbes Adam’a gönderdiği mektupta şöyle diyordu:</p>

  <p>‘Türkiye’nin hiçbir bölümü, denetsiz olarak Türk yönetimine bırakılmamalıdır... Bu da barış konferansının görevidir. Halifelik, varlığını sürdürecekse, Halifenin dünyevi gücünün İngiltere’den başka herhangi bir devletin denetimine geçmesine izin vermemek İngiltere’nin başlıca politikası olmalıdır’.<a id="footnote15"></a><sup><a href="#bookmark14">15</a></sup></p>

  <p>İngiliz Dostları Derneği de, 27 Kasım’da, Padişaha takdim ettiği andaçta şöyle diyordu:</p>

  <p>‘İlkin İstanbul’da ve hatta Majestelerinizin yakın maiyeti arasında başlamış olan isyan akımı, şimdi birçok gizli komplolar kuruyor. İngiliz yanlısı siyasa uygulanması için buyruk vermenizi istirham eyleriz. Damat Ferit’in önderliği altında bir kabine kurulması gereklidir’.<a id="footnote16"></a><sup><a href="#bookmark15">16</a></sup></p>

  <p>Kasım ayının sonlarına doğru, Ahmet Fevzi Paşa başkanlığında bir kurul, Osmanlı yönetimi adına incelemeler yapmak üzere Sivas’a ulaşmıştı;<a id="footnote17"></a><sup><a href="#bookmark16">17</a></sup> ama Mustafa Kemal bu kuruldan kuşkulanıyordu. Onun bu kuşkusunun ne kadar yerinde olduğunu, 12 Şubat 1919’da sona eren haftayı kapsayan 23 Aralık 1919 tarihli İngiliz gizli istihbarat raporu bir bakıma haklı çıkarıyordu. Rapor şu bilgiyi veriyordu:</p>

  <p>‘Padişahın onayıyla Fevzi ve Hurşit Paşalara gizli talimat verilmiştir. Bu talimata göre, Anadolu’da Padişaha karşıt olan “gizli güçler” hakkında el altından soruşturmalar yapılacak ve ona karşı sadık duygular telkin edilecektir. Kurula, cumhuriyetçi görüşleri cesaretlendirmemesi; adil olan Padişah lehinde duyguların cesaretlendirilmesi; seçimleri hünerle kullanan ve ulusal akımın tahakkümü altında olan İttihatçılara karşı propaganda yapılması konularında yönerge verilmiştir’.<a id="footnote18"></a><sup><a href="#bookmark17">18</a></sup></p>

  <p>Vahdettin Amerika’ya Ümit Bağlıyor</p>

  <p>15 Aralık’ta İngiliz Yüksek Komiseri Robeck, İngiltere Dışişleri Bakanlığı’na gönderdiği gizli telgrafta şöyle diyordu:</p>

  <p>‘Kısa bir süre önce Padişah, soru sormak için değil, kendi makamını ve durumunu düşündüğü için benimle görüşmek istemişti. Fransız ve İtalyan Yüksek Komiserlerine danıştım. Padişahla görüşmenin yararsız olacağını söylediler. Padişah, kendisini bize teslim etmiştir; çünkü tek dayanağı İngiltere yönetimidir ve barışın gerekliliğinden çok, Türkiye’nin bugünkü durumunun sürmesi onu düşündürüyor’.</p>

  <p>Robeck, görüşme dileğini reddettiğini telgrafında eklemiş; onun bu davranışını İngiltere Dışişleri Bakanlığı onaylamıştı.<a id="footnote19"></a><sup><a href="#bookmark18">19</a></sup></p>

  <p>‘Vahdettin, İngilizlerin bu davranışından umutsuzluğa ve kırgınlığa uğramış; Amerika’lılara yaklaşmak için kimi davranışlarda bulunmuştu. İngiltere Başbakanı David Lloyd George’un Londra Belediyesi (Guildhall)’ndeki konuşmasından beri İngiliz yönetiminin Türk aleyhtarlığının başını çektiğini; bunun, Türkleri, en azından saltanatı İstanbul’dan çıkarmaya karar verdiğini öğrenmiş olan Vahdettin, Amerika yanlısı bir tutum benimsemişti. Padişah, Associated Press muhabirine 16 Aralık’ta verdiği ve Near East dergisinde yayımlanan demecinde, Türkiye’nin özgür olmasında Avrupa’nın çıkarı bulunduğunu; İslam Dünyası’nın ancak bu suretle sükûna kavuşacağını söyledikten sonra, ‘ABD’den milyonlarca Türk ve İslamların ümitlerinin istinatgahı’ diye söz etmişti.<a id="footnote20"></a><sup><a href="#bookmark19">20</a></sup> Padişah, ayrıca, bu söyleşi sırasında, bir an önce barış dilediğini, çünkü bu konudaki gecikmenin savaştan daha kötü olduğunu belirtmişti. Ona göre, belirsizlik, halkın maneviyatını çökertiyor; onlarda sefalet ve hastalıklara yol açıyordu. Avrupa devletleri için hayati bir nokta, Doğu’da huzuru getirecek bir barış yapmaktı. Bunu da, Türkiye’nin bağımsızlığını sürdüren bir antlaşma sağlayabilirdi. Ona göre, Türkiye’deki hükümetlere karşın halk iyiydi. Barış olur olmaz iç sorunlar ele alınacak ve Vahdettin, bunun için Yüce Devletler’in uygarlaştırıcı yardımlarını diliyor; şöyle diyordu:</p>

  <p>‘Yeni Türkiye’ye, onun yeniden dirilişine, toplumsal ilerlemesine içtenlikle inanıyorum. Halkımıza genel eğitim ve ayrıca refahın çağdaş araçlarını sağlayabilirsek... yeniden inşa edilecek Türkiye, Doğu’da barış ve ilerlemenin odağı olacaktır. Bu sonuca ulaşmak benim sarsılmaz kararımdır.’.<a id="footnote21"></a><sup><a href="#bookmark20">21</a></sup></p>

  <p>Sina Akşin’e göre, Vahdettin, devletin bağımsızlığından    ne</p>

  <p>redeyse büsbütün vazgeçmeye hazırdı, ama geniş ve haşmetli bir imparatorluğun gölgesinde, hayalinin gerçekleşmesine izin verilmek koşuluyla, ‘kurnaz Padişah’, özellikle Amerika’ya ilerici bir görüntü vermek gerektiğini bildiği için ona göre ‘idare-i lisan’ ediyordu. Onun, Amerika’lılara ikinci yakınlık davranışı 26 Aralık günü, selamlıkta, Amerikan yardım kurulu başkanı Binbaşı Davis Arnold’u kabul etmesiydi. Daha sonra Davis’e 3. rütbeden Osmani nişanı verilmişti.<a id="footnote22"></a><sup><a href="#bookmark21">22</a></sup> Daha kimi Amerikan öğelerine de nişanlar verilmişti. Ancak, ABD Başkanı Woodrow Wilson’un hastalanmasıyla birlikte Amerika’nın Avrupa siyasasından çekilmeye başladığı anlaşılınca başka bir kapı çalmak zarureti belirmişti. Bu kapı, Fransa’ydı; çünkü İstanbul’un Osmanlı başkenti olmaktan çıkarılması kararı başta olmak üzere, Türkiye’nin başına gelen felaketlerin İngiltere’den kaynaklanmış olduğu izlenimi yaygındı.<a id="footnote23"></a><sup><a href="#bookmark22">23</a></sup></p>

  <p>Bu arada, Hey’et-i Temsiliye, 18 Aralık’ta Sivas’tan ayrılarak, 27 Aralık’ta Ankara’ya taşınmıştı. İki gün sonra da, Osmanlı Savaş Bakanı Cemal Paşa’nın önerisini görüşmüş olan Bakanlar Kurulu, Mustafa Kemal’in nişan ve madalyalarının iade edilmesini; onun, Ordu’dan çıkarılmadığını; kendi dileğiyle ayrılmış sayıldığını karara bağlamış; karar, Padişahın onayına sunulmuştu.<a id="footnote24"></a><sup><a href="#bookmark23">24</a></sup> Öte yandan, yeni yıl (1920) girerken, Tevfik Paşa, 1 Ocak’ta İngiliz Yüksek Komiserliği ne giderek Komiser vekili Richard Webb’le görüşmüş ve ulusal akımın, tüm olarak ülkenin görüşlerini yansıtmadığını söylemişti. Webb, Lord Curzon’a 4 Ocak’ta gönderdiği yazıda şöyle diyordu:</p>

  <p>‘Tevfik Paşa, İttihat ve Terakki’nin bu ülkede yeniden dirilmeye başlamış olduğuna dair Avrupa’da meydana gelmesi olası kötü izlenimleri önlemek ve İngiltere yardım ederse, bunun en iyi bir durum yaratacağına Yüksek Komiseri inandırmak amacıyla, herhalde Padişahın telkini üzerine Yüksek Komiserliğe gelmiştir’.<a id="footnote25"></a><sup><a href="#bookmark24">25</a></sup></p>

  <p><a id="bookmark0"></a><a href="#footnote1">1</a></p>

  <p>   İnal, s.2111; Akşin II, s.81; İDA, FO 371/4160/150644: İngiliz Gizli İstihbarat Raporu, no.37, 9.10.1919.</p>

  <p><a id="bookmark1"></a><a href="#footnote2">2</a></p>

  <p>   İstanbul Basını, 3.10.1919; Cebesoy I, s.230; Türkgeldi I, s.245 ve 249; Göztepe, s.220.</p>

  <p><a id="bookmark2"></a><a href="#footnote3">3</a></p>

  <p>   Söylev I, s.156; Nutuk III, s.138; Kansu II, s.386; Göztepe, s.223; İstanbul Basını, 9.10.1919.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/4160/157495: İngiliz Gizli İstihbarat Raporu, 14.11.1919; ikaz,</p>

  <p>8.10.1919.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/4159/13955.</p>

  <p><a id="bookmark5"></a><a href="#footnote6">6</a></p>

  <p>   Akşin II, s.103.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/4160/152025: Robeck’ten Curzon’a yazı, İstanbul, 4.11.1919.</p>

  <p><a id="bookmark7"></a><a href="#footnote8">8</a></p>

  <p>   İstanbul Basını, 17 ve 19.11.1919.</p>

  <p><a id="bookmark8"></a><a href="#footnote9">9</a></p>

  <p>   ATTB, s.115.</p>

  <p><a id="bookmark9"></a><a href="#footnote10">10</a></p>

  <p>   Baytok, s.25; Şimşir I, s.224.</p>

  <p><a id="bookmark10"></a><a href="#footnote11">11</a></p>

  <p>   İDA, FO 371/4161/159449: İngiliz Karadeniz Ordusu Genel Kurmayi, İstanbul, gizli istihbarat raporu, 14.11.1919.</p>

  <p><a id="bookmark11"></a><a href="#footnote12">12</a></p>

  <p>   İDA, FO 371/4161/15988: Robeck’ten Curzon’a gizli yazı, İstanbul,</p>

  <p>22.11.1919.</p>

  <p><a id="bookmark12"></a><a href="#footnote13">13</a></p>

  <p>   İkdam, İfham, 26.11.1919: ‘Türk milletinin babası Padişahımizin yeni bir iyili -gi; Sarıhan II, s.224.</p>

  <p><a id="bookmark13"></a><a href="#footnote14">14</a></p>

  <p>   Akşin II, s.85.</p>

  <p><a id="bookmark14"></a><a href="#footnote15">15</a></p>

  <p>   İDA, FO 371/4161/161872: Ryan’dan Adam’a yazı, İstanbul, 26.11.1919.</p>

  <p><a id="bookmark15"></a><a href="#footnote16">16</a></p>

  <p>   İDA, FO 371/4227/166948: İngiliz Askeri İstihbarat Sefi’nden Savaş Bakanlığı’na gizli yazı, Londra, 1.1.1920.</p>

  <p><a id="bookmark16"></a><a href="#footnote17">17</a></p>

  <p>   Tasvir-i Efkâr, 2.12.1919; Alemdar, 5.12.1919; Karabekir, s.377.</p>

  <p><a id="bookmark17"></a><a href="#footnote18">18</a></p>

  <p>   İDA, FO 371/4161/168774: Robeck’ten Curzon’a gizli yazı, İstanbul, 23.12.1919; ilişikte, İngiliz Gizli İstihbarat Raporu, 12.12.1919.</p>

  <p><a id="bookmark18"></a><a href="#footnote19">19</a></p>

  <p>   DBFP IV/1, s.936; Jaeschke, s.180.</p>

  <p><a id="bookmark19"></a><a href="#footnote20">20</a></p>

  <p>   Alemdar, 24.2.1920</p>

  <p><a id="bookmark20"></a><a href="#footnote21">21</a></p>

  <p>   Akşin II, s.259-260; Times, Londra, 17.12.1919.</p>

  <p><a id="bookmark21"></a><a href="#footnote22">22</a></p>

  <p>   Akşin II, s.260; Sabah, 28.12.1919; Takvim-i Vekayi, 19.1.1920.</p>

  <p><a id="bookmark22"></a><a href="#footnote23">23</a></p>

  <p>   Akşin II, s.272.</p>

  <p><a id="bookmark23"></a><a href="#footnote24">24</a></p>

  <p>   Bu karar 4 Şubat 1920’de Padişah tarafından onaylanacaktır. Sarıhan II, s.265.</p>

  <p><a id="bookmark24"></a><a href="#footnote25">25</a></p>

  <p>   İDA, FO 371/4161/174128: Webb’den Curzon’a yazı, İstanbul, 4.1.1920.</p>
</body>
</html>
