<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>İkinci İnönü Zaferi</h1>

  <p>Londra konferansı Doğu Sorunu’na tüm yanların kabullenecekleri biçimde bir çözüm bulamamıştı. Bu konferanstan dargın çıkan Yunanlılar sorunu silah gücüyle çözümlemeyi yeğ tutuyor; İngiltere Başbakanı Lloyd George’un da kışkırtmasıyla, 23 Mart’ta Türk Ulusçulara karşı harekâta geçiyordu. Yunan saldırısı sırasında Kemalist gücü Eskişehir’de mertçe direnmiş; Yunanlıları geri çekilmeye zorlamış ve böylelikle, Türkler, İkinci İnönü zaferini kazanmışlardı.<a id="footnote1"></a><sup><a href="#bookmark0">1</a></sup> 4 Nisan 1921 tarihli İngiliz Deniz İstihbaratı raporuna göre, aralarında İzzet Paşa da olan Osmanlı kabinesi mensupları, bu zafer üzerine, Padişahın elini öpmek ve zaferi kutlamak amacıyla Saraya gitmişlerdi. Ancak, onların bu davranışı iyi karşılanmamıştı, çünkü o sırada Padişah Yunanlılardan çok Kemalistlerden korkuyordu. Ayrıca, oldukça vesveseli olan Vahdettin, Sultan Abdülhamit’in tahtan indirilmesinden kısa bir süre sonra, başka bir Sadrazamın ülkeye dönüşünün, Tevfik Paşa’nın da yakında Londra’dan dönüşüne benzerliğini, kendisinin de tahttan indirilmesi olasılığına bağlamış; büyük korkuya kapılmıştı. Öte yandan, bir süre önce Ankara’dan dönmüş olan İzzet Paşa, Mustafa Kemal’e vermiş olduğu sözü tutarak kısa bir süre sonra kabineden istifa etmişti. Vahdettin, İzzet Paşa’ya pek güvenmiyordu.<a id="footnote2"></a><sup><a href="#bookmark1">2</a></sup></p>

  <p>Bu sırada, İngiliz Yüksek Komiseri Rumbold, Anadolu ve İstanbul’daki Ulusçuların arasında daha ılımlı bir grubun meydana çıkması ve tüm akıma egemen olacak kadar etkili olması ümidini yansıtmaya başlamış; 13 Nisan’da Lord Curzon’a gönderdiği gizli yazıda şunları belirtmişti:</p>

  <p>‘İzzet Paşa ve Bekir Sami gibi adamları kıyasen ılımlı saymak doğruysa, onların, kendileri gibi aynı görüşlere sahip öteki kişilerle birlikte yeni bir akımın nüvesini oluşturmalarına yardım etmek olanaklı olabilir. Böyle bir akım, birleşik bir Türkiye yararına Padişaha veya hiç olmazsa tahta bağlılık göstererek, Bağlaşıklar’la yapılacak yeni görüşmelerde, karşılıklı ödün verilmesi için çalışacaktır’.<a id="footnote3"></a><sup><a href="#bookmark2">3</a></sup></p>

  <p>Yine bu sırada İstanbul’a dönen Tevfik Paşa, Londra konferansında uygulamış olduğu yöntem konusunda Padişaha bilgi vermiş; konferansın öngününde hasta olduğunu; Osman Nizami Paşa, Fransız ve İtalyan devlet adamları Aristide Briand ile Carlo Sforza’nın önerisi üzerine, Türk çıkarlarının öne sürülmesini Anadolu kuruluna bırakmaya inandırıldığını; ancak, Padişahla yönetimin onayı alınmadan yapılacak herhangi bir anlaşmanın yasal olmayacağını İngiltere ve Fransa’nın anlamış olduklarını; Güçlü Devletler’in İstanbul’la Ankara arasında bir uzlaşmaya varılmasına büyük önem verdiklerini anlatmış; Padişah, bu davranışlarını onaylamazsa istifa etmeye hazır olduğunu vurgulamıştı. Padişah, ona güveni olduğunu söylemiş, ama Anadolu’daki muhasım akımdan kaygılandığını eklemiş; Tevfik Paşa onu yatıştırmaya çalışmıştı.<a id="footnote4"></a><sup><a href="#bookmark3">4</a></sup></p>

  <p>Vahdettin’in Özgeçmişi</p>

  <p>Son Osmanlı Padişahı Mehmet Vahdettin 2 Şubat 1861’de İstanbul’da doğmuştu. Babası Sultan Abdülmecit, annesi Gülistu Kadın’dı. Doğumundan kısa bir süre sonra babası ölmüş; annesi tarafından yetiştirilmişti. Onun yetiştirilmesinde Abdülhamit de rol oynamıştı. Sarayda birçok şehzadelerin en küçüğü olduğu için rahat bir yaşam sürmüştü. Okumaya meraklı idi; müzikten hoşlanırdı. Orta boylu, bedenen zayıftı. Az konuşur, birini dinlerken uyur gibi bir hal alırdı. Sarayda cariyeler arasında büyüyen ve gençliğinde yakışıklı olan Vahdettin kadınlardan çok hoşlanırdı.</p>

  <p>Padişah Abdülhamit tahtından indirildikten sonra yerine V. Mehmet Reşat geçmiş; veliahtlığa Yusuf İzettin getirilmişti. Vahdettin küçük olduğu için onun veliaht olma ümidi yoktu; ancak Sultan Reşat, Vahdettin’e ikinci veliaht unvanını vermiş; Yusuf İzzettin’in intiharı üzerine de Vahdettin resmen veliaht olmuştu. Ancak, İttihat ve Terakki Partisi önderi Mehmet Talat Paşa Vahdettin’den hiç hoşlanmıyor; onun veliahtlığını istemiyordu. Sultan V. Mehmet yaşamını yitirince, Talat Paşa, V. Murat’ın oğlu Selahattin Efendi’yi tahta çıkarmak istiyordu. İttihat ve Terakki Partisi de bu kararı almıştı. Bunu duyan Vahdettin, o tarihten sonra İttihatçılara düşman olmuştu. Ancak, çok geçmeden Selahattin Efendi ölünce veliahtlık kesinlikle Vahdettin’e kalmıştı.</p>

  <p>Bu arada, Avusturya imparatoru ve Macaristan kıralı Francoise Joseph’in ölümü üzerine, Veliaht Vahdettin, cenaze törenine katılmak üzere Viyana’ya gönderilmiş; Avusturya’lılar tarafından parlak biçimde karşılanmıştı. Almanya imparatoru II. Wilhelm onu ülkesine davet etmişti. Vahdettin, maiyetinde Mustafa Kemal Paşa ile Albay Naci Bey olmak üzere, 1917 yılı Aralık ayında Almanya’ya gitmiş; askeri erkan tarafından iyi karşılanmıştı. Veliaht, orada, Almanya orduları yüksek kurmayı Mareşal Hindenburg ve General Lu-dendorf ile görüşmüştü. Öğleyin, Almanya imparatoru Vahdettin’i ziyarete gelmiş; birçok generallerle birlikte yemek alınmıştı. Yapılan görüşmeler sırasında imparator ve Hindenburg, Türk ordusunun Çanakkale’de göstermiş olduğu kahramanlık ve başarılardan ve Mustafa Kemal’den övgüyle söz etmiş; bu etkinliklerden sonra Vahdettin’le maiyeti 1 Ocak 1917’de İstanbul’a dönmüştü.</p>

  <p>Bir süre sonra, influenzaya tutulmuş olan Sultan Mehmet Reşat, 3 Temmuz 1918’de yaşamını yitirmiş; bunun üzerine, Vahdettin, 4 Temmuz’da, 58 yaşında, 36. Padişah olarak tahta geçmişti. O sırada Karlsbad’da tedavide bulunan Mustafa Kemal Paşa, Padişahın başmabeyincisine bir telgraf göndererek, cülusundan dolayı yeni Padişahı kutlamış; şunları belirtmişti: ‘Efendimizin tahta cülusları, bendenizde vatanımızın saadet ve selâmeti nokta-i nazarından fevkalade ümitler tevlit etti... Vatanın, milletin, ordunun baziçe olmaktan halas edileceği kanaaat-i tammesi tesiri vakii tadil eylemiştir. Ubudiyet ve tazminat-i çakeranemin zat-i şahaneye arzını rica ederim’.<a id="footnote5"></a><sup><a href="#bookmark4">5</a></sup></p>

  <p>Vahdettin’in tahta geçmesi üzerine, Madrid’deki İngiliz elçisi Lord A. Hardinge, İngiltere Dışişleri Bakanı Arthur James Balfour’a 9 Temmuz 1918’de şu gizli yazıyı göndermişti:</p>

  <p>‘Bugün, Türkiye’nin Sultanı Vahdettin’le ilgili olarak gö-</p>

  <p>rüşmüş olduğum Prens Aziz Hasan, onun [Vahdettin’in] pek yetenekli bir adam olmadığını; zulüm ve kine meyleden bir entrikacı olduğunu, Enver Paşa ile İttihat ve Terakki Komitesi’ne güçle ve kalben karşıt olduğunu söylemiş; şunları eklemiştir: “II. Sultan Abdülhamit’in yönetimi günlerinde, kardeşinin hizmetinde faal bir casustu; ama şimdi herhalde epeyi dikkat ve ihtiyatla davranacaktır. Bütün Osmanlı şehzadeleri gibi, o da, sıkı ve sürekli nezaret altında yaşamıştır. Daha önceki değersiz ve uykulu Sultana oranla daha genç ve yetenekli olmakla birlikte, onun tahta geçişi Türk siyasasında herhangi bir değişiklik yapmayacaktır, çünkü İttihat ve Terakki Komitesi bu siyasetin iplerini hala elinde tutuyor ve bu örgüt kolayca devrilemez’.<a id="footnote6"></a><sup><a href="#bookmark5">6</a></sup></p>

  <p>Rumbold’un 21 Nisan’da İngiltere Dışişleri Bakanlığı’na göndermiş olduğu ‘1920 Yılı Türkiye Raporu’ adlı belgede, danışmanlarından Andrew Ryan, Vahdettin’in özgeçmişini şöyle anlatıyordu:</p>

  <p>‘Sultan Prens Vahdettin 4 Haziran 1918’de Sultan VI. Mehmet olarak tahta çıktı. 1861 yılı Ocak ayında doğdu (?); Sultan Abdülmecit’in hayatta kalan son oğludur. Şehzade olarak İstanbul boğazı kıyısındaki kendi evinde inzivayı bir yaşam sürdü. Türk çevrelerinde İttihat ve Terakki’nin muhalifi olarak bilinen Vahdettin, siyasi hayatta açık bir rol oynamadı. Kendisi oldukça zeki, hoş ve terbiyeli birisidir ve görünürde ülkesine hizmet etmeyi; hanedanını korumayı ve ülkesindeki çeşitli unsurlara adaletle işlem yapılmasını diler... Onun zayıflığı, korkaklığı ve ihtiyatlı davranışı, daha güçlü bir adamın yapabileceği, tahtı üstün bir etmen biçimine getirmesine engel olmuştur. Bağlaşıklar’ın siyasası, onu bir alet gibi kullanmak ve durumunu güçlendir-mekse onlara olağanüstü hizmette bulunacaktır.</p>

  <p>Bırakışmayı izleyen dönemde meydana gelmiş olan karmaşık durumun üstesinden gelebilmesi için devlet adamlarına ait üstün niteliklere, Bağlaşıklar’ın desteği olmadan sahip olması gerekecekti. Görünürde onun içten inancı, Türkiye’nin kurtuluşunu sağlamak için İngiltere’nin hoşgörüsüne dayanır. Zarif görünümlü ve son derecede asabi olan Vahdettin oldukça acınacak (patetik) bir kişidir; ancak, gayet güç bir görevi vakarla sürdürmektedir. Konuşurken büyük asabiyet gösterir, ama konuşması yavaşça düzelir; görüşlerini güçle ve açıkça serdeder; ama konuları birbirine karıştırır. Biraz Fransızca bilir, ama bu dilde konuşmaz. Özel hayatında iskânsal yoktur, ancak, sorunlardan kurtulmak için kadınların dostluğuna sığınır... Onun Veliaht Abdülmecit’le olan ilişkileri kopacak kadar gerilmiştir. Damat Ferit Padişaha çok bağlıdır. Padişahın İzzet Paşa’ya karşı önyargıları vardır. Tahtını yitirme korkusuyla ve kendi hanedanının ve Halifeliğin geleceği hakkında kuşkuludur’. <a id="footnote7"></a><sup><a href="#bookmark6">7</a></sup></p>

  <p><a id="bookmark0"></a><a href="#footnote1">1</a></p>

  <p>   İDA, FO 371/6467/E 3613; 6508/E 4200; DBFP XVII/1, s.97-98: Sir Eyre Crowe yorumu, Londra, 22.3.1921.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/6498/E 6250: İngiliz Gizli Deniz İstihbarat Raporu, 4-10.4.1921.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/6468/E 4615: Rubold’dan Curzon’a yazı, İstanbul, 13.4.1921</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/6513/E5730: İngiliz Gizli İstihbarat Raporu, no, 197; 21.4.1921.</p>

  <p><a id="bookmark4"></a><a href="#footnote5">5</a></p>

  <p>Şapolyo, s.458-462; Mango 176-177</p>

  <p><a id="bookmark5"></a><a href="#footnote6">6</a></p>

  <p>İDA, FO 371/3410/12379; Hardinge’den Balfour’a gizli yazı, Madrid,</p>

  <p>9.7.1918</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/6469/E 5233: Rumbold’dan Curzon’a yazı, İstanbul, 27.4.1921; Türkiye Yıllık Raporu, 1920.</p>
</body>
</html>
