<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Tevfik Paşa - Rumbold Görüşmesi</h1>

  <p>Bu gelişmeler kaydedilirken, 25 Mart’ta İngiliz Yüksek Komiseri Rumbold’la görüşen Tevfik Paşa, bir gün önce Padişahça huzura kabul edildiğini ve İngiltere Dışişleri Bakanı Lord Curzon’a şu önerinin gönderilmesi buyruğunu verdiğini bildirmişti:</p>

  <p>‘İngiltere ile Türkiye arasında bir anlaşma yapılarak, tüm ulusların yararına olmak üzere, boğazların özgürlüğünün korunması görevi İngiltere’ye verilmelidir. İngiltere, kendi askerlerini veya emrine verilecek Türk jandarmasını kullanabilecektir. Boğazların özgürlüğünü sürdürmek için gerekli bölge İngilizlerin elinde olacaktır’.</p>

  <p>Padişahın görüşünce, bu çözüm, Doğu Trakya ile Edirne’nin Türkiye’ye iadesine karşı olan itirazları ortadan kaldıracaktı, çünkü İngiltere, tüm uluslar adına boğazların koruyucusu olacak ve gelecek için hiçbir kaygısı olmayacaktı. Bu denli görüş, İngiltere’nin Halifeliğe düşman olduğuna ve Türkiye’yi yıkmak istediğine dair Hindistan ve öteki ülkelerde egemen olan görüşleri ortadan kaldıracaktı. Bu anlaşma, İngiltere’nin, Halifeliğin koruyucusu olduğunu tüm İslam Dünyası’na kanıtlamış olacaktı. Sadrazam, Bağlaşıklar’ın Türkiye ile ayrı ayrı anlaşmalar yapmamayı üstlenmiş olduklarını bildiğini söylemiş; ancak, Padişaha göre, bu itirazı ortadan kaldırmak için, 1878’de yapılmış olan Berlin Kongresi’nde Kıbrıs’ın geçici olarak İngiltere’ye verilmiş olması ve İngiltere’nin Anadolu’yu koruyuculuğu altına almış olması örneğine değinerek, Kıbrıs Sözleşmesi’nin, öteki devletlerden ayrı olarak İngiltere ile Osmanlı Devleti arasında imzalanmış olduğunu hatırlatmıştı. Padişaha göre, boğazların özgürlüğü, İngiliz çıkarları için oldukça önemliydi. Sadrazam da Padişahın bu görüşlerini destekliyor; ancak, onun, bu konuda büyük gizlilikle davranılması gerektiğini vurgulamış olduğunu ekliyor; Lord Curzon’un da bunu gizli tutarak, Fransızlarla İtalyanlara bu konuda bilgi vermemesini diliyordu. Padişah, bu denli bir anlaşma yapılırsa, bunu ivedilikle imzalayarak onaylamaya hazır olduğunu vurgulamıştı.</p>

  <p>Bu öneri üzerine, İngiltere’ye karşı göstermiş olduğu güvenden ötürü Padişaha teşekkürlerini gönderen Rumbold, Tevfik Paşa’ya, Fransa’nın, kendi bağlaşıklarının arkasından Kemalistlerle imzalamış olduğu anlaşmanın İngiliz kamuoyunda eleştirilere yol açtığını anımsatarak, ‘Padişahın bizden istediği, bizim Fransızları eleştirmiş olduğumuz davranışın aynısı olmayacak mı?’ diye sormuş; Tevfik Paşa, durumun aynı olmadığını; Kemalist-Fransız anlaşmasının epeyi zarar verici olduğunu; Kemalistleri ‘şımartarak’ daha da inatçı olmalarına yol açtığını; oysa, İngiltere’nin Padişahla yapacağı anlaşmanın tüm dünyanın yararına olacağını öne sürmüştü. Ancak, Rumbold, bunun, Bağlaşıklar arasında kıskançlık yaratacağını vurgulamış ve Türk Ulusçuların bunu nasıl karşılayacaklarını sormuştu. Tevfik Paşa, Doğu Trakya ve Edirne Türklere iade edilirse onların buna karşı çıkmalarına neden olmayacağı yanıtını vermişti.</p>

  <p>Rumbold, bu bilgiyi Lord Curzon’a iletirken şu yorumda bulunmuştu:</p>

  <p>‘Padişahın yapmış olduğu önerilere karşı açık itirazlar olabileceğini görmekle birlikte, bunlarım, Bağlaşıklar’ı bölme amacı güttüğünü sanmak hata olacaktır. Padişahın, İngiltere ile daha yakın ilişkiler kurmayı içtenlikle dilediğine ve bu dileği asla gizlemediğine eminim. Fransa ile Ankara arasındaki yakın ilişkileri görüyor ve Mustafa Kemal’in</p>

  <p>Sovyet yönetimine söz vermiş olduğu üstlenmeden korkuyor. Türk Ulusçuların bir gün İstanbul’a geleceklerine ve Fransa ile Rusya’ya önermiş oldukları üstlenmeleri de birlikte getireceklerine inanıyor. Dolayısıyla, bir koruyucu arıyor ve içgüdü ile davranarak İngiltere’ye yaklaşıyor. Padişaha verilecek yanıt (kendisi bunu bekliyor) olumsuz olacaksa, ılımlı sözcüklerle süslenmesini öneririm’.</p>

  <p>Curzon, 29 Mart’ta Rumbold’a gönderdiği gizli telgrafta, İngiliz yönetiminin, Padişahın önerisini hiçbir biçimde kabullenemeyeceğini; İngiliz ana siyasasının Bağlaşıklar’la sadıkane işbirliğine dayandığını bildirmesini ve bu konuda Sadrazama da bilgi verilmesini emretmişti.<a id="footnote1"></a><sup><a href="#bookmark0">1</a></sup> Bakanlık yetkililerinden, Müsteşar yardımcısı Lancelot Oliphant ise, Rumbold’a 7 Nisan’da gönderdiği yanıtta, Rumbold’un Sadrazama söylemiş olduğu sözleri onaylamış ve şöyle demişti: ‘Kendi görüşünüzce, gerekirse, Padişaha, barış imzalanınca, Majeste Kıral hükümetinin, kendisi ve ülkesiyle daha yakın ilişkiler kurmayı içtenlikle dilediğini bildiriniz’.<a id="footnote2"></a><sup><a href="#bookmark1">2</a></sup> 1 Nisan’da Tevfik Paşa’yı evinde ziyaret eden Rumbold, ona Curzon’un yanıtını bildirmiş; Tevfik Paşa, İngiltere’nin bağlaşıklarına olan bağlılığı nedeniyle bu yanıtı vermiş olmasına şaşmamış; ancak, Padişahın, Türkiye’nin gelecekte güçlü bir devlete dayanması gerektiğine ve o devletin de İngiltere olmasına inanmış olduğunu belirtmişti.<a id="footnote3"></a><sup><a href="#bookmark2">3</a></sup></p>

  <p><a id="bookmark0"></a><a href="#footnote1">1</a></p>

  <p>   İDA, FO 371/7859/E 3443: Curzon’dan Rumbold’a gizli telgraf, Londra, 29.3.1922.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/7860/E 3570: Rumbold’dan Curzon’a gizli yazı, İstanbul, 26.3.1922; Oliphant’tan Rumbold’a yazı, Londra, 7.4.1923.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/7860/E 3775: Rumbold’dan Curzon’a gizli yazı, 3.4.1922.</p>
</body>
</html>
