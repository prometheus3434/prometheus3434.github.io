<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Savaş Başlıyor</h1>

  <p>Bu arada, Bekir Sami’nin Londra’da Fransa, İtalya ve İngiltere ile imzalamış olduğu ve Misak-ı Milli’ye karşıt olan anlaşmaların BMM yönetimince kabul edilmemesi üzerine, Kemalistlerle bu Devletlerin araları açılmıştı.<sup>1</sup> Yunanlılar da işgal ettikleri bölgelerde Türklere karşı barbarlıklarını sürdürüyorlardı. Mali sıkıntı ve savaş bitkinliği içinde bulunan Yunan yönetimi, ikinci İnönü yenilgisinin yüzkarasını siler ve kendi yararına Türklerle en iyi koşullara göre anlaşmaya varır umuduyla bir zafer kazanmak için yeni bir harekâta hazırlık yapmaya başlamıştı.<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup> Bu amaçla karar alınmış ve Yunan Kıralı Konstantin, Yunan ordusunun başına geçmeyi kabullenerek 12 Haziran’da İzmir’e ulaşmıştı.<a id="footnote3"></a><sup><a href="#bookmark2">3</a></sup></p>

  <p>7 Temmuz’da, Konstantin’in başkanlığında İzmir’de oturum yapan Yunan Savaş Konseyi, Yunan ordusunun Kemalistleri Ankara’ya kadar kovalamak kararını kabullendikten dört gün sonra, 11 Temmuz’da, Yunan saldırısı İzmir savaş kesiminde başlamıştı. İlkin, Yunan ordusu pek az direnişle karşılaşarak ilerlemiş; 13 Temmuz’da Afyon Karahisar’ı işgal etmişti.<a id="footnote4"></a><sup><a href="#bookmark3">4</a></sup> Üç gün sonra Türk-lerin her yanda yenilgiye uğratıldıkları bildirilmişti. Bu arada Kütahya ve Eskişehir de işgal edilmiş; Atina katedralinde dini törenler düzenlenmiş; tüm Yunan basını, kendi deyimlerince, ‘Yunan tarihinin en büyük zaferinden’ övgüyle söz etmişti.<a id="footnote5"></a><sup><a href="#bookmark4">5</a></sup> Bu Yunan başarıları, İstanbul’da, Türk Ulusçulara karşıt olan çevrelerde bir akım başlatmış; bu çevreler, Kemalist orduları yenilirse bir hükümet darbesi yapmayı ve Damat Ferit’i yeniden erke getirmeyi planlıyorlardı.</p>

  <p>İstanbul’daki İngiliz Yüksek Komiser vekili Frank Rattigan, 21 Temmuz’da Lord Curzon’a şu gizli telgrafı göndermişti:</p>

  <p>‘Oldukça gizli ama güvenilir bir kaynaktan öğrenmiş olduğuma göre, Kemalist güçleri yenilgiye uğratılırsa, burada (İstanbul’da) bir hükümet darbesi yapılacaktır. Görünürde bu plana göre, erkteki kabinenin Kemalist yanlısı tüm üyeleri, aralarında Sadrazam ve Dışişleri Bakanı (Tevfik ve İzzet Paşalar) olmak üzere tutuklanacak ve Damat Ferit’in Sadrazamlığı altında yeni bir kabine kurulacaktır. Padişahın da bu planı desteklediği bildirilmektedir. Böylelikle, Kema-listlerin saygınlığı kırılınca, Bağlaşık yanlısı bir yönetim, buradaki ve Anadolu’daki ılımlıları pekiştirerek Bağlaşık Devletler’le adil bir uzlaşma pazarlığına girişecektir’.<a id="footnote6"></a><sup><a href="#bookmark5">6</a></sup></p>

  <p>Atina’daki İngiliz elçisi Lord Granville, Yunan Dışişleri Bakanı Baltazzis’le görüşerek, Yunan yönetimine, Kemalistlere karşı kazanmış olduğu utku üzerine arabuluculuk zamanının gelmiş olduğuna inanıyorsa, doğrudan Lord Curzon’a başvurması gerektiğini bildirmişti. Buna yanıt veren Bakan, arabuluculukla ilgili herhangi bir davranışın Yunan çıkarlarına karşıt olacağını; öteki Bağlaşıklar’ın da bu konuda kendisiyle aynı görüşte olduklarını bildirmiş; Eskişehir’in Yunanlıların eline geçmiş olduğu haberinin ardından, Yunan ordusunun henüz bitmemiş olan görevini büsbütün yerine getirmesi görüşünde Yunan Başbakanı Gunaris’in kendi görüşüne katıldığını ve Kemalist akımının büsbütün çökmek üzere olduğuna inandığını Lord Granville’e bildirmişti. İngiliz elcisinin Yunan yönetimine yapmış olduğu bu öneri Yunan halkından gizli tutulmuş ve ancak 18 Mart 1922’de, Baltazzis’in Kathimerini adlı Yunan gazetesinde çıkan bir mektubunda açıklanmıştı. Yunan Generali Ioannis Metaksas, bu konuyla ilgili olarak anılarında şöyle der: ‘Belirsiz bir utkuyla sarhoş olan Yunan yönetimi, İngiliz önerisine karşı çıkmış ve böylelikle ulusal soruna uygun bir çözüm bulunmasına ilişkin son fırsatı yitirmişti.<a id="footnote7"></a><sup><a href="#bookmark6">7</a></sup></p>

  <p>Öte yandan, İstanbul’daki Yunan Yüksek Komiseri, Anadolu’da Mustafa Kemal’e karşı isyan çıkacağına inanıyordu. İngiliz Yüksek Komiser vekili Frank Rattigan, bu isyanın, Bolşevik-Enver grubu tarafından başlatılarak, savaşın sonuna kadar sürdürülmesi amacının güdülmesinden kaygılanıyordu. Rattigan, Yunanlılara aşırı davranmamalarını ve Ankara’daki ‘ılımlıların’ işbasına geçerek barışı imzalamalarını kolaylaştırmalarını önermiş; aksi durumda, tüm Türk halkının kendilerine karşı birleşerek direnişi belirsiz bir süre sürdürmeleri ve bunun sonucu olarak her iki yanın felakete uğraması olasılığına değinmişti.<a id="footnote8"></a><sup><a href="#bookmark7">8</a></sup> Ancak, Yunanlıların bu beklenmedik başarısı Kemalist önderleri şaşırtmış; ama soğuk kanlılıklarından yoksun bırakmamıştı. Batı savaş kesimi Komutanı İsmet Paşa, kesin bir yenilgiden kaçınmak için, tüm sorumluluğu üzerine almış olan Mustafa Kemal’in izniyle, Türk ordusuna, Sakarya ırmağının doğusuna çekilmek buyruğunu vermiş;<a id="footnote9"></a><sup><a href="#bookmark8">9</a></sup> Ordu, düzen içinde geri çekilmişti. Atina’daki İtalyan temsilcisi, Yunanlıların hemen hemen hiçbir sahra topu ve savaş gereci ele geçirmediklerini ve pek az tutsak aldıklarını öğrenmişti. Bağlaşık çevrelere göre, Mustafa Kemal, Anadolu’nun içerilerine çekilmeye iki ay önce başlamış; tüm gereçleri, dahası, Eskişehir’deki silah atölyelerini daha önceden kaldırmış; geri çekilmeyi ustalıkla başarmıştı. Zaman, Kemalistlerden yanaydı;<a id="footnote10"></a><sup><a href="#bookmark9">10</a></sup> <sup><a id="footnote11"></a><a href="#bookmark10">11</a></sup> ama Yunan ilerlemesi sırasında durum o denli tehlikeli bir noktaya gelmişti ki, Kemalistler, Ankara’yı boşaltarak başkenti Kayseri’ye taşıma kararı almışlardı.<sup>11</sup></p>

  <p>Bu sırada İstanbul panik içindeydi. Padişahın yönetimini temsil eden İzzet Paşa, bu yönetimin korkularını dile getiriyor; düşmanca davranışların mümkün olan en erken vakitte sona erdirilmesini; İngiliz yönetiminin en azından kabulleneceği koşulları öğrenmeyi diliyordu. Onun dileğini Londra’ya ileten İngiliz işgal gücü Başkomutanı Tümgeneral Sir Charles Harington, ‘Korku içindedirler ve ivedilikle davranıyorlar’ diyordu.<a id="footnote12"></a><sup><a href="#bookmark11">12</a></sup> İngiliz Yüksek Komiseri Sir Horace Rumbold, Ankara’nın Misak-ıMilli üzerinde direnmeyi sürdüreceğini açıklamış olan İstanbul’daki Kemalist temsilcisi Hamit Bey’e, Kemalistlerin, Yunan başarılarının yaratmış olduğu yeni durumu hazmetmeleri gerektiğini bildirmişti.<a id="footnote13"></a><sup><a href="#bookmark12">13</a></sup> Kemalistler açısından durum gerçekten oldukça ciddiydi.</p>

  <p><a id="bookmark0"></a><a href="#footnote1">1</a></p>

  <p>   İDA, FO 371/6492/E 5846: 30 Nisan 1921 tarihli rapor. Bu antlaşmalarla ilgili olarak bkz. Sonyel II, s.117 vd.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/6513/C 5898: Granville’den Curzon’a yazı, Atina, 6.5.1921.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/6517/E 6721: Lamb’dan Curzon’a gizli telgraf, İzmir, 12.6.1921</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/6522/E 8176: Lamb’dan Curzon’a gizli telgraf, İzmir, 15.7.1921.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/6524/C 8397 ve C 8464: Granville’den Curzon’a gizli telgraflar, Atina, 20 ve 21.7.1921; FO 371/6473/E 8433: Rattigan’dan Curzon’a gizli telgraf, İstanbul, 21.7.1921; FO 371/6527/E 9622: İngiliz Gizli İstihbarat Raporu,</p>

  <p>4.8.1921.</p>

  <p><a id="bookmark5"></a><a href="#footnote6">6</a></p>

  <p>   İDA, FO 371/6473/E 8433: Rattigan’dan Curzon’a gizli telgraf, 21.7.11921; FO 371/ 6527/E 9622: İngiliz Gizli İstihbarat Raporu, 4.8.1921. Yine Rattigan, Curzon’a 26 Temmuz’da gönderdiği gizli telgrafta şöyle diyordu: ‘Babialinin resmi bir yetkilisi dün Mr. Matthews’a telefon ederek, Kazım Karabekir’in Padişaha bağlılık ve sadakat telgrafı göndermiş olduğunu bildirmiştir. Karabekir’in aşırı eğilimlilere karşı olduğu gözönünde tutulursa, bu haber oldukça önemlidir’. İDA, FO 371/6473/E 8613: Rattigan’dan Curzon’a gizli telgraf, İstanbul,</p>

  <p>26.7.1921.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/6524/C 8463; DBFP XVII/1, s.232-234: Granville’den Curzon’a gizli telgraf, Atina, 21.7.1921; Metaksas III, s.50; Renti, s.88; ayr. bz. Stratigos, s.240; Vakka, s.440; I Diki Ton Eks - Ralli’nin ifadesi, s.375-388.</p>

  <p><a id="bookmark7"></a><a href="#footnote8">8</a></p>

  <p>   İDA, FO 371/6524/E 8257: Rattigan’dan Curzon’a gizli telgraf, 24.7.1921.</p>

  <p><a id="bookmark8"></a><a href="#footnote9">9</a></p>

  <p>   İncedayı, s.81; Bayur, s.800; Altay, s.290.</p>

  <p><a id="bookmark9"></a><a href="#footnote10">10</a></p>

  <p>   İDA, FO 371/6523/E 8363: Osborne yorumu, Londra, 21.7.1921. Savunma Bakanı Fevzi Paşa, BMM’nin 22 Temmuz 1921 günlü oturumunda, ‘ilerleyen Yunan ordusu mezarına yaklaşıyor’ demişti. Tarih Vesikan, c.II, s.8.</p>

  <p><a id="bookmark10"></a><a href="#footnote11">11</a></p>

  <p>   İDA, FO 371/6525/E 8990: Harington’dan İngiltere Savaş Bakanlığı’na gizli telgraf, İstanbul, 6.8.1921; Arıkoğlu, s.237. Mustafa Kemal, Karadeniz’den ve Fransız savaş sahasından uzak olan Kayseri’yi yeni başkent olarak Sivas’a yeğ tutmuştu.</p>

  <p><a id="bookmark11"></a><a href="#footnote12">12</a></p>

  <p>   İDA, FO 371/6524/E 8739: Harington’dan İngiltere Savaş Bakanlığı’na gizli telgraf, İstanbul, 28.7.1921.</p>

  <p><a id="bookmark12"></a><a href="#footnote13">13</a></p>

  <p>   İDA, 6525/E 8886; DBFP XVII/1, s.339-340: Rumbold’dan Curzon’a gizli telgraf, İstanbul, 1.8.1921.</p>
</body>
</html>
