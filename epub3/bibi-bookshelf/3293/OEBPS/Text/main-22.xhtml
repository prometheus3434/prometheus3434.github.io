<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Sevr Antlaşması ve Tepkileri</h1>

  <p>Bu sırada, Damat Ferit’in tüm çırpınış ve mürayilikleri sonuç getirmemiş ve Haziran ortalarında antlaşma tasarısını teslim almak amacıyla Paris’e gitmişti. 22 Temmuz 1920 tarihli İngiliz gizli istihbarat raporuna göre, o sırada Damat Ferit’in ülke dışında olmasından yararlanan eski İçişleri Bakanı Ahmet Reşit, kendi çıkarlarından başka birşey düşünmüyor; Damat Ferit’e karşı Kemalistlerle çevirmeye çalıştığı entrikalar konusunda eleştirilince şunları söylüyordu: ‘Kendimi kurtarmak zorundayım. Fransızlar bana bir gün Fransa</p>

  <p>Suriye’sinde Müslüman Genel Valisi olmak umudunu verdiler. Devletin genel yıkımını gözönünde tutarak kendi kişisel çıkarlarımı korumam gerekmektedir. Emeklilik maaşıyla geçinmeye çalışan bir emekli asla olmayacağım’.<a id="footnote1"></a><sup><a href="#bookmark0">1</a></sup> Reşit, Ankara ile İstanbul’u barıştırma çabalarına katılmış; 18 Haziran’da Padişaha sunduğu andaçta merkezi hükümetle Ankara arasındaki ayrılığın Osmanlı barış kurulunun görevini güçleştirmiş olduğunu; birleşik bir cephe kurmak için uzlaşma yoluna gidilmesi gerektiğini öne sürmüş; Padişahı, Anadolu’yla uzlaşma çabalarında kişisel olarak rol oynamaya ikaz etmiş; herşe-yin Padişahın davranışına dayandığını vurgulamıştı.</p>

  <p>15 Temmuz tarihli İngiliz gizli istihbarat raporuna göre, Ulusçuların eylemlerinden epeyi rahatsız olan Padişah, 25 Haziran’da Mustafa Kemal’e gönderdiği özel mektupta, onu, ülkenin ‘yüce çıkarlarını korumak’ amacıyla hükümet tarafından alınmış olan kararlara riayet ederek, ülkeyi felakete sürüklemekte olan ayrılık ve düşmanlığı sona erdirmeye; askeri güçlerini hükümetin emrine vermeye çağırmıştı. Padişah, devletin o sırada yıkımının kaçınılmaz olmasına karşın, halkı, içine düşmüş olduğu çıkmazdan kurtarmanın tarihi bir görev olduğunu vurgulayarak bu güç görevde Ulusçuları yardımcı olmaya; güçlükler çıkarmaktan sakınmaya ve son başarıları(!) ze-delememeye çağırmış; onların ‘kötü eylemlerine’ karşın, pişmanlık duyan her uyruğuna sevgi ve genel af uygulamaya hazır olduğunu bildirmişti. Aynı gün (25 Haziran), Nurettin Paşa aracılığıyla Ulusçulara bir yazı gönderen eski İçişleri Bakanı Reşit Bey de, onları, Halife çevresinde toplanmaya özendirmiş; hükümetçe imzalanacak tüm antlaşmaların uygulanacağına dair Avrupa’yı inandırmanın önemine değinmiş; Kemalistlerin eylemlerinin ülkenin mahvını daha da süratlendirdiğini; ülkeyle Ulusçuların amaçları büyük ölçüde uyum içinde olduğuna göre isyanı sürdürmenin yurtseverlik ve mantıkla bağdaşamayacağını vurgulamıştı. Ancak tüm bu çabalar bir sonuç getirmemişti.<a id="footnote2"></a><sup><a href="#bookmark1">2</a></sup></p>

  <p>Bu sırada, 14 Temmuz’da Paris’ten dönen Damat Ferit tutumunu değiştirmiş; görüşlerini Anadolu’daki ‘aşırı eğilimlilere’ kabul ettirmesi için kendisine izin verilirse antlaşmayı imzalamaya gönüllü olduğunu açıklamış; antlaşmanın bir ‘ölüm kararı’ olduğunu ve Türklerin ilmiği kendi boyunlarına geçirmemeleri gerektiğini öne sürenleri ‘sorumsuz çılgınlar’ olarak nitelemiş; antlaşma imzalanmazsa Türkiye’nin mahvına yol açacağına inanmış; antlaşma imzalandıktan sonra ülkeye düzeni geri getirmek için İngiltere Türk yönetimine yardımda bulunursa, başta Padişah olmak üzere ‘aklı başında herkesin’ antlaşmanın imzalanmasından yana olacağını Robeck’e bildirmişti.<a id="footnote3"></a><sup><a href="#bookmark2">3</a></sup> Ferit, barış antlaşmasını Ankara’nın onaylamayacağını anlayınca. Padişahı, 22 Temmuz’da Yıldız Sarayı’nda bir Saltanat Şurası çağırmaya inandırmıştı. Gerek Padişah gerekse Sadrazamı bu denli sert bir antlaşmayı imzalamak sorumluluğunu yüklenmeyi istemiyorlardı, ama, ‘durumun, bu antlaşmanın imzalanmasını gerektirdiği’ özürünü öne sürerek bunun sorumluluğunu Saltanat Şurası aracılığıyla geniş bir kitleye yaymak yoluna gitmişlerdi.<a id="footnote4"></a><sup><a href="#bookmark3">4</a></sup> Aralarında birçok Osmanlı yetkilileri, bakanlar, senatörler ve generaller bulunan seçkin davetlilerden oluşan Şura’da Ferit Paşa tartışmaya veya eleştiri yapılmasına izin vermemiş; barış antlaşması imzalanmazsa Yunan ordusunun Anadolu’yu işgal edeceği uyarısında bulunarak, toplantıda hazır bulunanlara antlaşmayı kabul edip etmedikleri sorusuna yanıt vermekle yetinmelerini tembihlemişti. Şura’da hazır bulunan Vahdettin, antlaşmanın imzalanmasından yana olanların ayağa kalkmasını istemiş; Mareşal Rıza Paşa dışında tüm davetliler ayağa kalkarak antlaşmayı kabullendiklerini belirtmişlerdi.<a id="footnote5"></a><sup><a href="#bookmark4">5</a></sup></p>

  <p>Bu arada, İstanbul yönetimi, Şeyhülislam Dürrizade El-Seyit Abdullah’ın başkanlığında bir komisyonu barış koşullarını incelemekle görevlendirmiş;<a id="footnote6"></a><sup><a href="#bookmark5">6</a></sup> bir süre sonra Barış Konseyi, antlaşmanın on gün içinde imzalanması gerektiğini bildirmiş, aksi durumda İstanbul’la ilgili kararı geri alacağı tehdidiyle hükümeti korkutmuştu.<a id="footnote7"></a><sup><a href="#bookmark6">7</a></sup> Bunun üzerine Babıali Ulusçularla anlaşmaya uğraşır gibi görünmüş, ancak anlaşmaya varılamamıştı.<a id="footnote8"></a><sup><a href="#bookmark7">8</a></sup> Buna karşın İstanbul yönetimi, Senatörlerden Hadi Paşa, Rıza Tevfik ve Bern’deki Osmanlı Büyükelçisi Reşat Halis’e Osmanlı murahhasları olarak barış konferansına gidip antlaşmayı imzalamaları için yetki vermiş; kimi ödünler sağlamalarını öğütlemişti.<a id="footnote9"></a><sup><a href="#bookmark8">9</a></sup> Ancak, murahhaslar bu ödünleri sağlayamamış ve 10 Ağustos’ta Sevr Antlaşması’nı imzalamak zorunda kalmışlardı.<a id="footnote10"></a><sup><a href="#bookmark9">10</a></sup><sup> </sup>Ferit, antlaşmanın imzalanmasını kabullenmekle hem kendi yurduna hem insanlığa hizmet ettiğine; gerçekte başka çıkar yol olmadığına; bunu imzalamamanın karşılığının felaket olacağına inanıyordu. Bu konuyla ilgili olarak 26 Temmuz’da Robeck’le görüşürken Ulusçulara karşı savaşmak ve ülkede düzeni yeniden kurmak için İngiltere’nin yardımını istemişti. Antlaşmanın imzalanmasında göstermiş olduğu cesaretten ötürü onu kutlayan Robeck, antlaşma onaylanınca Türkiye’de düzenin yeniden kurulması için İngiltere’nin işbirliğinde bulunacağı yolunda Ferit’e güvence vermişti.<a id="footnote11"></a><sup><a href="#bookmark10">11</a></sup></p>

  <p>Kendi kabinesinde bile başgöstermiş olan baskıya dayanamayan Damat Ferit antlaşmanın imzalanmasından on gün önce görevinden çekilmiş; ama aynı gün yeni bir kabine kurmakla görevlendirilmişti. Bu beşinci kabineye daha çok ‘evetçi’ Bakanlar atanmış; böylelikle antlaşmanın imzalanması işlemi sırasında kabinenin oybirliğiyle iş görmesi güvence altına alınmıştı.<a id="footnote12"></a><sup><a href="#bookmark11">12</a></sup> Sevr Antlaşması’nın imzalanmış olduğu haberi Türkiye’nin her yanında üzüntü yaratmış, öfkeyle karşılanmıştı. Öte yandan Ulusçular bu antlaşmanın uygulamasını önlemek için savaşmak cesaretini göstererek Sevr Antlaşması’na karşı Misak-ıMilli’yi seferber etmişlerdi.<a id="footnote13"></a><sup><a href="#bookmark12">13</a></sup></p>

  <p>Bağlaşıklar, Kemalistlerin bu antlaşmayı kabullenmeyerek direnişte bulunacaklarını anlayınca, her yanda askerlerini terhis etmeye başlamış oldukları için, Ulusçuları ezmeye gönüllü olan Yunan Başbakanı Eleftherios Venizelos’un önerisi üzerine bu görevi Yunanlılara vermek kararını almışlardı.<a id="footnote14"></a><sup><a href="#bookmark13">14</a></sup> Bu gelişmelerden sonra, İzmir bölgesindeki Yunan ordusu, Bağlaşık Yüksek Konseyi’nin Ve-nizelos aracılığıyla vermiş olduğu buyruk üzerine, Kemalist askeri birliklerini dağıtmak ve İzmir-Bandırma demiryolunu ele geçirmek amacıyla 22 Haziran’da saldırıya geçmişti.<a id="footnote15"></a><sup><a href="#bookmark14">15</a></sup> Bunun ardından, yarı örgütlenmiş Kemalist birlikleriyle Yunan ordusu arasında kanlı bir boğuşma başlamış; Temmuz’un sonlarına doğru Yunanlılar Bursa, Bandırma, Alaşehir ve Balıkesir’i işgal etmişlerdi.<a id="footnote16"></a><sup><a href="#bookmark15">16</a></sup> Gerçekten Kemalistlerin askeri durumu o kadar kötüydü ki, Bakanlar Kurulu, başkenti Ankara’dan Sivas’a taşımak kararını almıştı.<a id="footnote17"></a><sup><a href="#bookmark16">17</a></sup> Bu sırada Türk Ulusçular Tokat, Zile, Amasya, Bolu, Adapazarı ve Haymana’da başgöstermiş olan iç isyanlarla da uğraşmak zorunda kalmışlardı. Yine bu sırada Yunanlılar, Edirne de dahil, Doğu Trakya’yı işgal etmişlerdi.</p>

  <p>Ancak, Sevr Antlaşması imzalanır imzalanmaz Bağlaşık Yüksek Konseyi Yunan askeri harekâtına son verilmesini buyurmuş; Yunan ordusu kolay saldırıya uğrayabilecek biçimde açıkta kalmıştı; oysa ki Yunan Başkomutanı General Leonidas Paraskevopulos Yunan ordusunun Ankara’ya kadar ilerlemesini önermişti. Bu gelişmeler den kaygılanan Padişah Vahdettin İngiliz Yüksek Komiseri Robeck’i ve öteki Yüksek Komiserleri 21 Ağustos’ta Yıldız Sarayı’na davet etmişti. Robeck Vahdettin’le görüşürken Damat Ferit de hazır bulunuyordu. Robeck bu görüşmeyi şöyle anlatır:</p>

  <p>‘Padişah, çökmüş bir kişiyi andırır. Saçları büsbütün beyazdır ve kendisi, tahta geçeli beri uğramış olduğu gerginliğin birçok belirtilerini gösterir. Görüşmenin başlangıcında kelimelerini kekeliyor; sinirlilik ve duygusallık gösteriyordu... Zeki olduğu görünümünü veriyordu. Bende şu izlenimi yaratmıştır: karakteri pek güçlü olmayan ama kişisel olarak içten ve dostçadır. Dimağı söylenenleri bir dereceye kadar kavrıyor. İngiltere’nin gelecekteki yardımı konusunda biraz direniş gösterdi ve ülkesini yıkmış olan maceraperestleri sertçe kınadı. Onların Türk olmadıklarını öne sürerek, kurmuş oldukları kliklere saldırdı. Onların İngiltere ile Türkiye arasındaki geleneksel dostluğu ayaklar altına aldıklarını; ülkede çoğunluğu oluşturan gerçek Türk-lerin bu geleneğe sadık olduklarını ve bu dostluğu canlandırmak ve ona uymak için uğraştıklarını şöyleydi. Antlaşmanın imzalanması için buyruk verirken - ki bu antlaşma Türkiye’nin ölüm kararı idi - gelecekte İngiliz yardımına güvenebileceği ümidine dayanıyor. Türkiye’nin yaraları ve acıları derindir. Hayatta kalabilmek için bir dostun yardım eline gereksiniyor’.<a id="footnote18"></a><sup><a href="#bookmark17">18</a></sup></p>

  <p>Ancak bu İngiliz yardımı bir türlü gelmiyordu ve geleceği de yoktu. Dolayısıyla Padişahla Sadrazamının umudları sarsılmaya başlamıştı. İstanbul’daki Bağlaşık Yüksek Komiserleri Sevr’in onaylanmasında ve Türkiye’deki durumun yatıştırılmasında Ferit’i engel olarak; Mustafa Kemal inandırılabilirse, Kemal’i de Sadrazam olarak görmeye başlamışlardı. Amaçları, Kemalistlerle uzlaşabilecek bir kabineyi erke getirtmekti.<a id="footnote19"></a><sup><a href="#bookmark18">19</a></sup></p>

  <p>Öte yandan Damat Ferit, Robeck’in danışmanlarından birisiyle 1 Ekim’de gayet gizlice görüşerek, Padişahın, ulusal eğilimleri olan bir kabine ile işbirliği yapmak yerine muhtemelen istifa edeceğini, çünkü sabrının sonuna geldiğini; Padişah tahtını bırakırsa erke geçecek olan hükümetin Sevr Antlaşması’na kesinlikle karşı çıkacağını, çünkü Anadolu’daki ılımlı Ulusçular arasında bile bu antlaşmaya karşıt duygular olduğunu ve Padişah istifa ederse ciddi sonuçlara yol açacağını bildirmişti. 4 Ekim’de bu bilgiyi Curzon’a ileten Robeck şöyle diyordu:</p>

  <p>‘Ferit istifa ettikten sonra ülkeden ayrılmak kararı verirse, ona her türlü yardımı yapacağım. Padişahla Ferit tehlikeli bir duruma gelirlerse onları korumak için herşeyi yapacağım. Padişaha, şu anda istifa ederse ileride ülkesi için yararlı olma olanağını harcamış ve durumun daha da karışmış olacağını telkin ettim’.</p>

  <p>Curzon 6 Ekim’de Robeck’e gönderdiği gizli telgrafta onun Damat Ferit’e vermiş olduğu güvenceyi onaylamış; Padişahı korumayı reddetmeyeceklerini, ama onu tahtından çekilmemeye inandırmasını önermişti.<a id="footnote20"></a><sup><a href="#bookmark19">20</a></sup> 1 Ekim’de Curzon, Paris’teki İngiliz Büyükelçisi Lord Derby’ye gönderdiği gizli telgrafta, işi geciktirmeden Sevr Antlaşması’nı onaylaması için Ferit üzerinde baskı kullanılmasını; bunu yapmazsa, antlaşmayı onaylayacak yeni bir Sadrazam bulunmasını yönermişti.<a id="footnote21"></a><sup><a href="#bookmark20">21</a></sup> Bu arada, Robeck’in önerisi üzerine Padişah tahtından çekilme fikrinden vazgeçmiş; böylelikle Ferit’in iktidarda kalma çabalarına ilişkin son entrikaları da suya düşmüştü.</p>

  <p>Öte yandan Padişah, Yüksek Komiserleri huzura davet etmiş; onlar da Damat Ferit’in görüşmeye katılmaması koşuluyla bunu kabullenmişlerdi. Görüşme 11 Ekim’de yapılmıştı. Konu, Anadolu’ya bir uzlaşma kurulu göndermekti, ama Ferit buna engel olmaya çalışıyordu. İngiliz Yüksek Komiseri Robeck, görüşmeyi şöyle anlatır:</p>

  <p>‘Bu görüşme sırasında Padişah, Damat Ferit’e sadık olduğunu göstermiştir. Padişah, Anadolu’ya bir kurul gönderilmesini kabullenmiş, ama bu kurulun görevinin, (Ankara’ca) öne sürülecek olan koşulları dinlememesi ve hükümete biat edilmesini sağlaması olduğunu; bu misyon başarısız olursa gelecekte ne gibi önlemler alınmasının saptanması gereğini vurgulamış; antlaşmanın, Bağlaşıklar’ın parlamentolarınca onaylandıktan sonra Türklerce onaylanmasını kabullenmiştir’.</p>

  <p>İngiltere Dışişleri Bakanlığı’nda Müsteşar Lord Hardinge bu konuda şu yorumu yapmıştı: ‘Padişah, antlaşmanın Bağlaşık parlamentolarınca onaylanmasını niçin bekliyor? Yenilgiye uğratılmış olan düşman kendisidir ve barış koşullarını kabul etmelidir’.<a id="footnote22"></a><sup><a href="#bookmark21">22</a></sup></p>

  <p>Robeck, 14 Ekim’de Curzon’a gönderdiği gizli telgrafta şunları belirtiyordu:</p>

  <p>‘Padişaha ilkin antlaşmayı onaylaması için baskı yapılması ve bunu takiben, onun Ferit kabinesini istifaya zorlaması önerisi tiksindiricidir. Padişaha çok baskı yapılırsa istifa edebilir. Padişah istifa ederse onun yerini antlaşmaya karşıt olan Veliaht alabilir. Veliaht başa geçerse selefinin antlaşmayı onaylamış olmasını yasa dışı sayarak inkara kal-kışmasa bile ulusal muhalefeti kışkırtmada elinden geleni yapacaktır. Padişahın kişisel olarak güvendiği Sadrazamı antlaşmayı onaylamada kullandıktan sonra onu istifaya zorlaması gibi saygısızlıktan sonra tahtında kalmayı kabullenirse kendi durumumuz şimdiye oranla daha iyi olmayacaktır. Yüksek Komiserlerin kuklalarından oluşacak bir kabinenin kesinlikle hiçbir yetkisi olmayacağına göre hükümeti bizim devralmamız gerekecektir. Bunun sonucu olarak Ulusçulara karşıt ve Ferit’in sorumluluk duygusuna sahip olmayan bir hükümet başa geçecektir veya onun yerini ulusçu sempatizanı bir yönetim alacaktır ki onunla ne biz ne de Padişah işbirliği yapabilecektir’.<a id="footnote23"></a><sup><a href="#bookmark22">23</a></sup></p>

  <p>Bu dobra sözlere canı sıkılan Curzon şu yorumu yapmıştı: ‘İstanbul’daki gelişmeler ve Fransızların üstün bir duruma gelmiş olmaları hiç hoşuma gitmiyor. Oraya ne kadar ivedilikle bir elçi gönderirsek o kadar iyi olacaktır’.</p>

  <p>Bunun hemen ardından, Varşova’daki İngiliz elçisi Sir Horace Rumbold, Türkiye ile normal diplomatik ilişkiler kuruluncaya kadar Yüksek Komiser rütbesiyle 9 Ekim’de İstanbul’a İngiliz Büyükelçisi atanmış; 17 Kasım’da Koramiral Sir John de Robeck’in yerini almıştı.<a id="footnote24"></a><sup><a href="#bookmark23">24</a></sup></p>

  <p>Robeck, Curzon’a 14 Ekim’de gönderdiği daha ayrıntılı ve oldukça gizli yazıda, Padişahla üç Yüksek Komiser arasında 11 Ekim’de ayrı ayrı yapılmış olan görüşmeleri şöyle anlatmıştı:</p>

  <p>‘Padişah, 14 Ekim’de, öncelik hakkına göre ve sırasıyla Fransız, İngiliz ve İtalyan Yüksek Komiserlerini huzura kabul etti. Benimle 2 saat 15 dakika görüştü. Bu görüşmenin sonlarına doğru tercüman Emin Bey’i uzaklaştırdı ve Andrew Ryan’ın tercümanlık yapmasını rica etti. Padişah daha az asabiyet gösterdi. Ferit Paşa tarafından önceden bilgilendirilmiş olduğu anlaşılıyordu. Görünürde Ferit’e tamamen güvenmektedir. Herhalde Ferit’le birlikte hazırlamış oldukları kısa notlardan yararlanıyordu. Padişah, pek az karakter gücü olan ama zekâdan yoksun olmayan birisi olarak daha önce edinmiş olduğum izlenimleri doğruladı. Arada sırada konudan konuya geçiyor ve onun görüşlerini izlemek bazan güç oluyordu; ama görüş beyan ettiği konularda kesin ve tutarlıydı.</p>

  <p>Padişah, Anadolu’ya Bağlaşıklar’ca bir kurul gönderilmesini ve bunu tinsel olarak desteklemeyi kabullendi. Ancak, ulusçularla işleme girişirken uygulanacak plana ek olarak güç gösterisinin de birlikte kullanılmasının daha iyi olacağını ima etti. Bu nokta üzerinde pek durmamakla birlikte, kurulun, öteki yanın, görüşmelerde bulunulması veya koşullar öne sürmesi dileklerine fırsat vermeyerek, onları uyarmak ve biata çağırmak göreviyle Anadolu’ya gönderilmesi gereğini güçle vurguladı. Ona göre, Ulusçular biat etmezse, ne gibi önlemler alınması gerektiği konusunda kesin anlaşma olmalıdır. Ulusçu önderlerin, Anadolu’daki kendi sadık uyruklarının birçoklarının kişilik ve çıkarlarını zorbalıklara tabi tuttuklarını ve bu cürümlerin gerektireceği cezalardan feragat etmenin güç olacağını vurguladı. Bağlaşıklar’dan mali yardım diledi. Halkının babası olarak konuştuğunu söyledi. Anadolu’ya gönderilecek kurulun üyelerinin kimler olması gerektiğini sordu. Kendi ülkesinin tek siyasasının İngiltere ile işbirliğine dayandığını belirtti ve bu konuda benden yardım ve yol göstericilik diledi. Ona, bu konuda danışmalarda bulunacağımı söyledim; ama bu konuda öteki meslektaşlarıma danışmama itiraz etti. Kendisine eşlik eden resmi yetkili görüşmeden çekildikten sonra Padişah, kişisel tutumu hakkında güvenle konuşmaya başladı. İngiltere’ye dayanma politikasının kendisine babasından miras kalmış olan ve 40 yıldan beri sürdürmekte olduğu kesin inançlara dayandığını; o sırada Ulusçuların erke geçmeleri tehlikesiyle karşılaştığını; onların İttihat ve Terakki’nin yeni biçimi olduklarını ve o kişilerle, kendi ilke ve onurundan feragat etmemekle çalışamayacağını söyledi; şunları ekledi: “Antlaşmayı onaylamaya Türkiye öncülük ederse, bu, Anadolu’daki kıvılcımlara petrol dökecek ve Ulusçular, hükümeti, Türkiye’yi birçok şeylerden mahrum eden bu antlaşmaya boyun eğmekle suçlayacaklardır... Şu anda erke geçecek ılımlı herhangi bir kabine, daha sonra ulusçu bir kabinenin erke geçmesine ortam hazırlayacaktır”. Bu görüşmelerden sonra biz, Yüksek Komiserler, Padişahın Ferit Paşa’dan ayrılmayı dilemediği izlenimiyle ayrılmış bulunuyoruz’.</p>

  <p>Robeck, Padişaha arzedilmiş olan şu gizli andacı da raporuna eklemişti:</p>

  <p>‘Barış antlaşması şimdi bir olupbittidir. Sözde ulusal akım, onun önderinin geçen yıl övünmüş olduğu şeyleri yerine getirmemiştir. Düşünce yeteneğine sahip her kişinin görüşünce, aşırı eğilimlilerin izlenmesi gerektiğini öne sürdükleri yöntem üzerinde direnişleri Türkiye’yi yeni felaketlere sürükleyecektir. Bağlaşıklar, Türkiye’nin bu gibi felaketlere maruz kalmasını dilemiyor; tam aksine, barış antlaşmasının, bugünkü biçimiyle Türkiye’nin geleceğinin temelini oluşturmasını diliyorlar. Bu antlaşmayı Türkiye’den yana tadil etmeye hazır değillerdir; ancak, antlaşmanın Türkiye aleyhinde değiştirilmesini de dilemiyorlar. Yüksek Komiserlerin görüşünce, bu durumun, ülkedeki tüm unsurlara gayet açıkça bildirilmesi ve ülkenin iyiliğini gerçekten isteyenlere, Padişahın tahtı ve kişiliği etrafında ve antlaşmanın esasına göre birleşmesini sağlamanın vakti gelmiştir. Ülkede sivil savaş çıkmasından kaçınılması görüşünde olan Yüksek Komiserler, barışçı usullerle çoğunluğu, bu denli görüşlere yönlendirmenin olanaklı olacağını ümit ediyorlar’.</p>

  <p>Bu rapor, İngiltere Dışişleri Bakanlığı’nda büyük ilgiyle karşılanmış; çeşitli yorumlara neden olmuştu. Bakanlık yetkililerinden W. S. Edmonds şu yorumu yapmıştı:</p>

  <p>‘Bu rapor. Padişahın bu ülkeye (İngiltere’ye) dostluk duyguları beslediğini gösteriyor ve bu tavırda büyük ölçüde gerçek payı vardır. Ancak, Türkiye’de ılımlı bir hükümet kurmanın güçlüğü, ılımlı Türklere ilgi gösterilmemesidir’.</p>

  <p>Francis Osborne adlı yetkili şunları eklemişti:</p>

  <p>‘Padişah, (Anadolu’ya) bir elinde beyaz bayrak taşıyacak yatıştırıcı bir kurul yerine, elinde sopa taşıyacak bastırıcı bir kurulun gönderilmesini istiyor. Ancak, var olan sopa Yunan ordusudur ve bu da çok pahalıya mal olur. Belki, bu sopayı kullanmayı dilemesek bile onu elimizde sallayabiliriz. Padişah ulusçu önderleri affetmeyi istemiyor ve onların erke geçmelerinden korkuyor; ancak, onun korkusunu gerçekleştirecek belirti yoktur. Ulusçular direnişlerinden vazgeçmeye hazırsalar, onlar, hiç olmazsa kısa bir süre için ortadan kaybolabilirler. Bunu yapmazlarsa onları ortadan silmek için Türk güçlerini Avrupa’lı subayların denetimi altında hazırlamalıyız’.</p>

  <p>John A. Tilley de şunları eklemişti:</p>

  <p>‘Bu kurul, mukavemetin boşuna olacağını; Türkiye’nin yeni bir rejim altında uslu oturması gerektiğini ve böylelikle barış ve gönencin iade edilmesine yardımcı olacağını anlatmalı, ama başka hiçbir noktada ödün verilmemelidir’.<a id="footnote25"></a><sup><a href="#bookmark24">25</a></sup></p>

  <p>Bu gelişmeler den sonra Damat Ferit 16 Ekim’de istifa etmek zorunda kalmıştı. Ferit’le ilgili resmi bildiride ‘sağlık durumunun iyi olmaması yüzünden’ görevinden çekilmiş olduğu bildirilmişse de, gerçekte, Bağlaşık Devletler’e, özellikle İngiltere’ye karşı uygulamış olduğu ‘yaltaklanma’ ve Kemalistlere karşı kullanmış olduğu ‘güç siyasasında’ başarısızlığa uğramış olması nedenleriyle iktidardan çekilmek zorunda kaldığını herkes biliyordu.<a id="footnote26"></a><sup><a href="#bookmark25">26</a></sup> Beş gün sonra, biraz ulusçu eğilimli olduğuna ve uzlaştırıcı bir rol oynayacağına inanılan Tevfik Paşa kabinesi erke geçmişti.<a id="footnote27"></a><sup><a href="#bookmark26">27</a></sup> Öte yandan, Yunan Başbakanı Venizelos da 15 Kasım’da Yunanistan’da yapılan genel seçimde ‘büyük bir yenilgiye uğratılmış’;<a id="footnote28"></a><sup><a href="#bookmark27">28</a></sup> Yunanistan’dan kaçmak zorunda kalmıştı.<a id="footnote29"></a><sup><a href="#bookmark28">29</a></sup></p>

  <p>Bu sırada İngilizler Türkiye’yi kendi etkileri altında tutmak; Türklere Sevr Antlaşması’nı zorla onaylatmak ve ulusal akımı ortadan kaldırmak amacını gerçekleştirebilmek için iki adama güveniyorlardı: Padişah Vahdettin ve eski Sadrazamı Damad Ferit. İngi-lizlerin aleti biçimine gelmiş olan Padişahla Sadrazamının karakter ve yetenekleri hakkında İngiliz öğelerinin ne gibi görüşleri olduğu, özellikle İngiliz Yüksek Komiseri Robeck.’in Damat Ferit erkten düştükten sonra 22 Ekim’de Curzon’a gönderdiği uzun yazıda yansıtılmıştı. Robeck bu yazıda Vahdettin hakkında şöyle diyordu:</p>

  <p>‘Padişah zayıf karakterli, oldukça sinirli, pek heyecanlı, korkaklık düzeyinde ihtiyatlı birisidir. Damat Ferit ise diktatörlük düzeyinde inatçı; çevresinde olup bitenlerden habersiz; öldürülmekten korkan, kimseye güvenmeyen, müsrif ve Bağlaşıklar’ın kendisini desteklediğine Padişahı inandıracak kadar şantajcı birisi olarak tanımlanmıştır’.</p>

  <p>Ferit’e karşı yöneltilmiş olan tüm bu özelliklere karşın İngi-lizler ondan epeyi yararlanmışlardı. Onun 16 Ekim’de erkten çekilmesi üzerine Robeck, Curzon’a ertesi gün gönderdiği gizli telgrafta, Damat Ferit’in Londra’ya gitmesine izin verilmesini dilemiş; buna 21 Ekim’de Curzon şu yanıtı vermişti: ‘Türkiye, antlaşmayı onaylar onaylamaz Damat Ferit’in buraya (Londra’ya) Türk temsilcisi olarak atanması için yapılacak öneriyi incelemeye memnun olacağım’.<a id="footnote30"></a><sup><a href="#bookmark29">30</a></sup></p>

  <p>Damat Ferit’le Venizelos’un erkten düşürülmelerini izleyen dönemde Fransızlarla İtalyanlar Sevr Antlaşması’nda kimi değişiklikler yapılması için gizli veya açık kampanyalara yardımcı olmuşlardı, ama aşırı Türk düşmanı olan İngiltere Başbakanı David Lloyd George tüm bunlara karşı çıkmış; Yunanistan’da erke geçen yeni hükümeti ve ülkeye dönen Yunan Kıralı Konstantin’i desteklemeye başlamıştı.<a id="footnote31"></a><sup><a href="#bookmark30">31</a></sup> Bu arada Sevr Antlaşması’nı onaylaması için Tevfik Paşa kabinesine baskı yapılıyordu, ama İstanbul yönetimi Anadolu’yu yatıştırmak için Ankara’ya gönderilmekte olan Ahmet İzzet Paşa’nın başkanlığı altındaki kurul temaslarını bitirmeden önce buna yanaşmıyordu.<a id="footnote32"></a><sup><a href="#bookmark31">32</a></sup> Bu gelişmeler kaydedilirken Kemalistlerin Ermenistan’a karşı sağlamış oldukları utku, 2 Aralık’ta imzalanan Gümrü Antlaşması’yla sonuçlanmıştı.<a id="footnote33"></a><sup><a href="#bookmark32">33</a></sup></p>

  <p>Bu sırada Damat Ferit yine erke geçer ümidiyle İmparatorluk Partisi adı altında bir parti kurmaya karar vermiş ve bu konuda Padişaha başvurmuştu. Ancak Padişah, ona, bu görüşten vazgeçmesini ivedilikle bildirmişti. Bunun üzerine deprasyon geçiren Ferit, açıkça siyasi davranışlarda bulunmaktan vazgeçmişti.<a id="footnote34"></a><sup><a href="#bookmark33">34</a></sup> Yine bu sırada Padişah, yeni İngiliz Yüksek Komiseri Sir Horace Rumbold’u 6 Aralık’ta özel olarak huzura kabul etmiş; kendi tercümanını savdıktan sonra Andrew Ryan’ın tercümanlık yapmasını istemişti. Rum-bold 12 Aralık’ta Curzon’a bu konuda gönderdiği gizli yazıda Padişahın oldukça ürkek göründüğünü, ama bir süre sonra bu ürkekliğinin heyecana döndüğünü; çok ve uzun konuştuğunu; Ryan’ın, onun sözlerini İngilizceye çevirmede güçlük çektiğini; Padişahın, geçmişe değinerek büsbütün İngiltere’ye dayanmış olan Kamil Paşa gibi Türk devlet adamının, İngiltere’nin sertliği veya onu desteklemeye hazır olmaması yüzünden, Türkiye’nin, Almanya’nın kucağına itilmiş olduğunu ve bunun Türkiye’ye felaket getirdiğini öne sürmüştü. Bunun üzerine Rumbold, bu konuda Almanya’ya yaklaşmış olan Türk halkını suçlamış; Tevfik Paşa’yla henüz görüşmediğini bildirmişti. Buna şaşan Padişah İngiltere’nin dostluğu üzerinde uzunca durmuştu. Kırk dakika süren görüşme sırasında Padişah İngiltere’den öğüt dilemiş; Rumbold, antlaşma onaylandıktan sonra İngiltere’nin bu öğütüne nail olunabileceğini ona bildirmişti. İngiliz Yüksek Komiseri, yazısına şöyle son vermişti: ‘Padişah, zayıf ama iyi niyetli ve oldukça kaygılı ve vesveselidir. Öğüt ve destek için kime döneceğini bilmiyor. Hiç kuşkusuz, yardımımızı sağlamayı diliyor ve bu da, barış onaylandıktan sonra bizi iyi bir duruma getirecektir’.<a id="footnote35"></a><sup><a href="#bookmark34">35</a></sup></p>

  <p>Anadolu’ya Gönderilen İzzet Paşa Kurulu</p>

  <p>18 Kasım 1920 tarihli İngiliz gizli istihbarat raporuna göre, Tevfik Paşa kabinesi resmi veya gayri resmi olarak Ankara’yla kimi yazışmalarda bulunmuş ve Ankara yönetiminin İstanbul’dan oraya resmi bir kurul gönderilmesini kabul edebileceğini öğrenmişti. Hükümet, Padişahın da izniyle Ankara’ya şehzadelerden birini göndermeyi önermişti; ancak Padişah, Kemalistlerin ondan yararlanarak Anadolu’da kendisine muhalif bir Halife veya Sultan atamaları olasılığı korkusuna kapılmıştı.<a id="footnote36"></a><sup><a href="#bookmark35">36</a></sup> İstanbul yönetimi Mustafa Kemal’le pazarlık yapacak güce sahip değildi. Gerçekte Mustafa Kemal’in Sevr Antlaşması’nı olduğu biçimde kabullenmesini beklemek saflık olurdu. Ancak, ‘ılımlı’ Kemalistleri kendi görüşlerinden yana çekebileceğine ve Kemalistlerin arasına ayrılık tohumları serpebileceğine inanan Bağlaşık Yüksek Komiserlerinin kışkırtma ve özendirmelerine kapılmış olan İçişleri Bakanı Mareşal Ahmet İzzet Paşa, antlaşmada değişiklikler yapılacağı yolunda Bağlaşık Devletler’den güvence almadan Anadolu’ya gitmenin boşuna olacağını bildiği halde, bu sıralarda yücelik (megalomani) taslayarak kendisini Türkiye’nin birleştiricisi, belki geleceğin Sadrazamı olarak görerek, herşeyi şansa bırakmış ve Kemalistlere, antlaşmanın kesinlikle tadil edileceğine dair Bağlaşıklar’dan hiçbir güvence almadan Anadolu’ya bir kurul gönderilmesini desteklemişti. Bunu takiben, İzzet Paşa, Deniz Bakanı Salih Paşa, Tarım ve Ticaret Bakanı Hüseyin Kâzım, ulemadan Fatin Efendi, İstokholm Büyükelçisi Cevat Bey ve Babıali hukuk danışmanı Münir Bey’den oluşan kurul, 3 Aralık’ta, kararsızlık ve kuşku havası içinde İstanbul’dan Anadolu’ya hareket etmişti.<a id="footnote37"></a><sup><a href="#bookmark36">37</a></sup></p>

  <p>5 Aralık’ta Mustafa Kemal, beraberinde Albay İsmet ve Dışişleri Bakanı Bekir Sami olmak üzere, Bilecik’teki garda İstanbul kuruluyla görüşmüş; ancak bu kurulun, Türk sorununu çözümleyecek kesin yönergelerle gelmediğini anlamış; kurulun tüm ülkede yaratacağı zarar ve tehlikeyi sezerek,<a id="footnote38"></a><sup><a href="#bookmark37">38</a></sup> onun kötü etkisini gidermek amacıyla, kurul mensuplarının İstanbul’a dönmelerine izin vermemiş ve onları kendisiyle birlikte Ankara’ya götürmüş;<a id="footnote39"></a><sup><a href="#bookmark38">39</a></sup> onların, ulusal akıma katılmak amacıyla geldikleri propagandasını yaparak düşmanları tuşa getirmişti.<a id="footnote40"></a><sup><a href="#bookmark39">40</a></sup> Kurul bir süre Ankara’da kaldıktan ve İzzet Paşa İstanbul’a dönünce kabineden istifa edeceğine dair söz verdikten sonra İstanbul’a dönecektir.</p>

  <p>Mustafa Kemal’in Özgeçmişi</p>

  <p>Bu sırada İngilizler, Mustafa Kemal’in karakter ve kişiliğine önem veriyor; onun hakkında çeşitli kaynaklardan bilgi toplamaya çalışıyorlardı. İstanbul’daki İngiliz Genel Karargâhı, 29 Ocak 1921’de Mustafa Kemal’le ilgili olarak İngiltere Savaş Bakanlığı’na gönderdiği gizli yazıda Mustafa Kemal’e karşıt kimi atıf ve iddialara ek olarak özetle şöyle diyordu:</p>

  <p>‘Bu rapor, (Mustafa Kemal’in) eski komutanı, okul ve kolej arkadaşları, onu iyi bilen İstanbul’daki ulusçu temsilci, eski Maliye Bakanı ve bırakışma kurulu üyesi tarafından verilmiş olan bilgiye dayanır... (Mustafa Kemal) çocuk ve gençken oldukça çalışkan ve gayretliydi. Harp okulunda, Abdülhamit’in mutlakıyet rejimine karşıt bir hava içinde yetiştirilmişti. Bunun sonucu olarak ateşli ulusal duygulara kapıldı. Kendisini hiç de popüler yapmayan ihtilalci (dev-</p>

  <p>rimci) görüşleri, hırslı, rekabet edici ve kendine fazla güveniri mizacı nedenleriyle sınıf arkadaşları arasında olağanüstü kişiliğe sahipti. Oldukça güç (üstün zekâ gerektiren) sınavlarda başarı sağlayarak Genel Kurmay Kolejine girdi. Kendisinden daha başarılı olan sınıf arkadaşlarını kıskanan bu oldukça zeki (parlak) gençle yakınlık kurmak olanaksız olmuştu... 1907’de Selanik’teki Genel Kurmaya atanmış ve orada İttihat ve Terakki Cemiyeti’ne üye olmuştur... Göze çarpma tutkusuna karşın, Dünya Savaşı’nın başlamış olduğu tarihe kadar yetenekli bir yurtsever ve saygın bir kurmay subayı olmuştur. Savaş sırasında kendi yaşamına dikkat göstermemiş; Gelibolu’da Liman von Sanders’in buyruklarına kasten itaat etmemişti. Bunun sonucu olarak Enver Paşa’yla arası açılmış ve görevinden istifa etmişti. Onun, Enver ve Alman komutanla çekişmeleri, şimdiki Padişahı (o sırada Prens Vahdettin), Avusturya-Macaristan İmparatoru Karl’ın taç giyme törenine katılmak üzere Viyana’ya seyahat ederken Mustafa Kemal’i de yaveri olarak yanına almaya inandırmıştı. Vahdettin’in amacı, Kemal’i, Enver’le İttihat ve Terakki Cemiyeti arasında denge kurmada kullanmaktı. Mustafa Kemal bugün belki de varlıklı (zengin) olmakla birlikte; onun dürüst olmayan davranışlarda bulunmuş olduğunu sanmaya neden yoktur. İttihatçı önderler arasında hiçbir zaman kendi adına para geçirmemiş tek kişidir. Akıcı bir konuşma üslubuna sahip, becerikli bir politikacıdır; ancak, geniş kapsamlı sorunları ve onların sonuçlarını belki düşünemeyecek kadar bencildir. Dolayısıyla, bir yandan Kızıllar (Ruslar) tarafından ona kur yapılırken; öteki yandan Avrupa’ya meydan okuyan kendi ülkesinin ümitsiz yazgısının önderliğini yapabilecek yetenektedir’.<sup>68</sup></p>

  <div>
    <p><sup>68</sup> İDA, FO 371/6465/E 1473: İngiliz Genel Karargâhı’ndan İngiltere Savaş Bakanlığı’na gizli telgraf, I. 9821, 29.1.1921.</p>
  </div>

  <p><a id="bookmark0"></a><a href="#footnote1">1</a></p>

  <p>   İDA, FO 371/5170/E 10019: İngiliz Gizli İstihbarat Raporu, 22.6.1920.</p>

  <p><a id="bookmark1"></a><a href="#footnote2">2</a></p>

  <p>   A.g. kaynak: İngiliz Gizli İstihbarat Raporu, 15.7.1920.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/5053/E 8431; DBFP XIII/1, s.102: Robeck’ten Curzon’a gizli telgraf, İstanbul, 16.7.1920.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/5170/E 10707: Senatör Aristidi Paşa’nın görüşleri: İngiliz Gizli İstihbarat Raporu, 29.7.1920.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/5170/E 10014: İngiliz Gizli İstihbarat Raporu, 22.7.1920; Türk-geldi, s.126-131; Bıyıklıoğlu, s.299-301; ek bilgi için bkz. Sirel, BTTD, no.4, Ocak 1968, s.15-21.</p>

  <p><a id="bookmark5"></a><a href="#footnote6">6</a></p>

  <p>   İDA, FO 371/5169/E 6904: İngiliz Gizli İstihbarat Raporu, no. 71, 2.6.1920.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/5109/E 8322; DBFP VIII/1, s.553-556: Vansittart’tan Curzon’a gizli telgraf, Paris, 17.7.1920; İkdam, 16.7.1920.</p>

  <p><a id="bookmark7"></a><a href="#footnote8">8</a></p>

  <p>   İDA, FO 371/5170/E 8234: İngiliz Gizli İstihbarat Raporu, 23.6.1920.</p>

  <p><a id="bookmark8"></a><a href="#footnote9">9</a></p>

  <p>   İDA, FO 371/5053/E 8788: Robeck’ten Curzon’a gizli telgraf, İstanbul, 23.7.1920; Damat Ferit’in notası, alındığı tarih 22.7.1920.</p>

  <p><a id="bookmark9"></a><a href="#footnote10">10</a></p>

  <p>   İDA, FO 371/5111/E 9709 ve E 9750: Graham’dan Curzon’a gizli telgraf, Paris,</p>

  <p>10.8.1920.</p>

  <p><a id="bookmark10"></a><a href="#footnote11">11</a></p>

  <p>   İDA, FO 371/5054/E 9666: Robeck’ten Curzon’a gizli yazı,</p>

  <p>İstanbul, 30.7.1920.</p>

  <p><a id="bookmark11"></a><a href="#footnote12">12</a></p>

  <p>   İDA, FO 371/5054/E 9174; DBFP XIII/1, s.114: Robeck’ten Curzon’a gizli telgraf, 1.8.1920; ayr. bkz. Göztepe, s.20.</p>

  <p><a id="bookmark12"></a><a href="#footnote13">13</a></p>

  <p>   Adıvar, s.176.</p>

  <p><a id="bookmark13"></a><a href="#footnote14">14</a></p>

  <p>   Cab.P 23/21, 38(20), 18.6.1920; DBFP XIII/1, s. 25 ve 102; Metaksas III, s.739- 740; Mostras, s.31; Sonyel II, s. 86 vd.</p>

  <p><a id="bookmark14"></a><a href="#footnote15">15</a></p>

  <p>   İDA, FO 371/5133/E 7019: Robeck’ten Curzon’a gizli telgraf,</p>

  <p>İstanbul, 22.6.1920.</p>

  <p><a id="bookmark15"></a><a href="#footnote16">16</a></p>

  <p>   DBFP VIII/1, s.102.</p>

  <p><a id="bookmark16"></a><a href="#footnote17">17</a></p>

  <p>   Karabekir, s.868-869; Kandemir, s.84-86.</p>

  <p><a id="bookmark17"></a><a href="#footnote18">18</a></p>

  <p>   İDA, FO 371/5055/E 11069: Robeck’ten Curzon’a gizli yazı, İstanbul,</p>

  <p>23.8.1920.</p>

  <p><a id="bookmark18"></a><a href="#footnote19">19</a></p>

  <p>   İDA, FO 371/5178/E 11702: Gizli Rapor ve Osborne’nun yorumu, Londra,</p>

  <p>12.8.1920.</p>

  <p><a id="bookmark19"></a><a href="#footnote20">20</a></p>

  <p>   İDA, FO 371/5056/E 12215: Robeck’ten Curzon’a oldukça gizli ve kişisel telgraf, İstanbul, 4.10.1920; Curzon’dan Robeck’e, gizli telgraf, Londra, 6.10.1920; 28 Eylül’de, Ermeni saldırganlığı sonucunda Türk-Ermeni savaşı başlamıştı. Sonyel II, s. 27 vd.</p>

  <p><a id="bookmark20"></a><a href="#footnote21">21</a></p>

  <p>   İDA, FO 371/5056/E 12184; DBFP XIII/1, s.153: Curzon’dan Derby’ye gizli telgraf, Londra, 1.10.1920.</p>

  <p><a id="bookmark21"></a><a href="#footnote22">22</a></p>

  <p>İDA, FO 371/5056/E 12658: Robeck’ten Curzon’a gizli telgraf, 14.10.1920; Hardinge’in yorumu.</p>

  <p><a id="bookmark22"></a><a href="#footnote23">23</a></p>

  <p>   İDA, FO 371/5056/E 12832: Robeck’ten Curzon’a gizli telgraf, İstanbul,</p>

  <p>14.10.1920.</p>

  <p><a id="bookmark23"></a><a href="#footnote24">24</a></p>

  <p>   İDA, FO 371/5279/E 12674 ve E 14375; DBFP XVII/1. s.2.</p>

  <p><a id="bookmark24"></a><a href="#footnote25">25</a></p>

  <p>   İDA, FO 371/5056/E 13038: Robeck’ten Curzon’a oldukça gizli yazı, İstanbul, 14.10.1920; İngiltere Dışişleri Bakanlığı yorumları.</p>

  <p><a id="bookmark25"></a><a href="#footnote26">26</a></p>

  <p>   İDA, FO 371/5056/E 12785: Robeck’ten Curzon’a gizli telgraf, İstanbul, 17.10.1920; FO 371/5172/E 13945: İngiliz Gizli İstihbarat Raporu, 21.10.1920; Göztepe, s.375.</p>

  <p><a id="bookmark26"></a><a href="#footnote27">27</a></p>

  <p>   Takvim-i Vekayi, no. 3988.</p>

  <p><a id="bookmark27"></a><a href="#footnote28">28</a></p>

  <p>   İDA, FO 371/4682/C 11246: Granville’den Curzon’a gizli telgraf, Atina,</p>

  <p>15.11.1920.</p>

  <p><a id="bookmark28"></a><a href="#footnote29">29</a></p>

  <p>   Kordatu V, s.547.</p>

  <p><a id="bookmark29"></a><a href="#footnote30">30</a></p>

  <p>   İDA, FO 371/5057/E 13852: Robeck’ten Curzon’a yazı, İstanbul, 22.10.1920.</p>

  <p><a id="bookmark30"></a><a href="#footnote31">31</a></p>

  <p>   Söylev II, s.103 vd.</p>

  <p><a id="bookmark31"></a><a href="#footnote32">32</a></p>

  <p>   Sonyel II, s. 109 vd.</p>

  <p><a id="bookmark32"></a><a href="#footnote33">33</a></p>

  <p>   Sonyel II, s.34-35.</p>

  <p><a id="bookmark33"></a><a href="#footnote34">34</a></p>

  <p>   İDA, FO 371/6497/E 138: İngiliz Gizli İstihbarat Raporu, no.97, 4.12.1920.</p>

  <p><a id="bookmark34"></a><a href="#footnote35">35</a></p>

  <p>   İDA, FO 371/5058/E 15871: Rumbold’dan Curzon’a gizli yazı, 12.12.1920.</p>

  <p><a id="bookmark35"></a><a href="#footnote36">36</a></p>

  <p>   İDA, FO 371/5172/E 15525: Rumbold’dan Curzon’a gizli yazı, 30.11.1920.</p>

  <p><a id="bookmark36"></a><a href="#footnote37">37</a></p>

  <p>   İDA, FO 371/5058/E 15535; DBFP XIII/1, s.196-198: Rumbold’dan Curzon’a yazı, 6.12.1920; Sonyel II, s. 109 vd.</p>

  <p><a id="bookmark37"></a><a href="#footnote38">38</a></p>

  <p>   Çok geçmeden bu kurulun kötü etkileri belirmeye başlamıştı. Daha çok kan dökülmeden barışa kavuşmak, Ankara yönetimine karşı propaganda aracı olarak kullanılmaya başlanmış; durumdan yararlanan milis gücü önderi Çerkeş Ethem, Ankara yönetimine karşı ayaklanmış ve kısa bir süre sonra, sıkıştığı bir sırada, Yunanlılara sığınmıştı. Adıvar, s.237.</p>

  <p><a id="bookmark38"></a><a href="#footnote39">39</a></p>

  <p>   Söylev II, s.364; Speech, s.445-446; Adıvar, s.233-236, Anadolu Ajansı, 6.12.1920; İDA, FO 371/6464/E 842: Rumbold’dan Curzon’a yazı, İstanbul, 8.1.1921.</p>

  <p><a id="bookmark39"></a><a href="#footnote40">40</a></p>

  <p>   İDA, FO 371/6464/E 346; DBFP XIII/1, s.213-214: Rumbold’dan Curzon’a yazı, İstanbul, 31.12.1920. İzzet Paşa kurulu bir süre Ankara’da kaldıktan sonra İstanbul’a dönecektir.</p>
</body>
</html>
