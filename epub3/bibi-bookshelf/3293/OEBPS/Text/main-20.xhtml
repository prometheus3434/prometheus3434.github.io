<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Büyük Millet Meclisi Oturumlarına Başlıyor</h1>

  <p>İstanbul’un Bağlaşıklar’ca resmen işgalinden sonra, Mustafa Kemal’in çağrısı üzerine, Türkiye’nin işgal altında olmayan bölgelerinden ivedilikle seçilen milletvekilleri ve başkentin işgalinden sonra Anadolu’ya geçmiş olan kimi Osmanlı mebuslarından oluşan Büyük Millet Meclisi (BMM) 23 Nisan 1920’de Ankara’da ilk oturumunu yapmış; Mustafa Kemal’i daimi Başkan seçmişti. BMM’nin görünürdeki amacı, Bağlaşıklar’ın tutsağı sayılan Halife-Padişahı sözde kurtarmak için uğraşmak; bağlılık beyan ettiği bu katın, her tür baskı ve zorlamadan kurtulunca, BMM’nin saptayacağı yasal görevi üstlenmesiydi.<sup>1</sup> Gerçekte, yurt ve ulusu kurtararak tam egemenlik, bağımsızlık ve toprak bütünlüğüne kavuşturmak yönünde direnmekti.<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup> Mustafa Kemal 28 Nisan’da Padişaha gönderdiği gizli telgrafta, ulusun, Padişahlık katının yetki ve saygınlığını savunmak, ‘din düşmanlarını’ yurt dışı etmek ve ulusal bağımsızlığı yeniden kurmak amacıyla BMM’yi kurarak silaha sarıldığını bildirmiş; ulusal savunmayı Padişaha karşı bir ihtilal gibi göstermeye çalışan ‘hainlere’ kulak asmamasını önermiş; ‘kendi hükümetimizin idaresi altında bedbaht ve fakir yaşamak, ecnebi esareti pahasına nail olacağımız huzur ve saadete bin kerre müreccahtır’ diyerek ulusun Padişah katına güveni olduğunu belirtmişti;<a id="footnote3"></a><sup><a href="#bookmark2">3</a></sup> ama Padişahla kukla yönetimi ulusal akımı ortadan kaldırmak için davranışa geçmiş; bu akımın önderlerini gıyaben ölüme mahkûm etmişti.<a id="footnote4"></a><sup><a href="#bookmark3">4</a></sup></p>

  <p>Mustafa Kemal 30 Nisan’da Bağlaşıklar’a ve yansız ülkelerin Dışişleri Bakanlarına gönderdiği notada bu amaçları yeniden yansıtmış; İstanbul’un işgalini yine protesto ederek, Halife-Padişah ile onun başkenti yabancıların egemenliğinde kaldığı sürece BMM’nin Türkiye’nin yazgısına yön vermek kararını almış olduğunu bildirmişti. Kemal’e göre, İstanbul yönetiminin buyruk ve fetvaları etkisizdi. Türk ulusu, ‘kutsal haklarını savunmak ve onurlu bir barış sağlamak’ azminde idi. Bu konuda, İngiltere Dışişleri Bakanlığı Müsteşarı Lord Hardinge, ‘bu, Padişaha karşı bir ihtilal bildirgesidir’ yorumunu yapmıştı.<a id="footnote5"></a><sup><a href="#bookmark4">5</a></sup> Öte yandan, arkasında Vahdettin bulunan Damat Ferit ve kabinesinin hareketlerini ihanet olarak niteleyen Türk Ulusçular Ferit yönetimini tanımayı reddetmiş; o hükümetin 16 Mart 1920’den sonra imzalamış olduğu tüm antlaşma, anlaşma ve sözleşmeleri yetkisiz ve geçersiz saymıştı.<a id="footnote6"></a><sup><a href="#bookmark5">6</a></sup> İstanbul’daki İngiliz Yüksek Komiseri Amiral Sir John de Robeck 22 Mayıs’ta İngiltere Dışişleri Bakanı vekili Lord Curzon’a gönderdiği gizli yazıda şöyle diyordu:</p>

  <p>‘Ulusçu önderler Anadolu’da bir Padişah vekili atamayı kesinlikle düşünmüşler, ama bu görüşten vazgeçmişlerdir. Bu akımın önderleri Sultan-Halife’ye sözde sadık olduklarını; ancak onun baskı altında olduğunu; ama bir Padişah vekili atamanın düşmanların işine yarayacağını, çünkü Sultanlıkla Halifeliği bölme amacı güttüklerini açıklamaktadırlar’.<a id="footnote7"></a><sup><a href="#bookmark6">7</a></sup></p>

  <p><a id="bookmark0"></a><a href="#footnote1">1</a></p>

  <p>   Söylev I, s.306; Speech, s.381.</p>

  <p><a id="bookmark1"></a><a href="#footnote2">2</a></p>

  <p>   BMM.ZC. 6 ve 7.7.1920.</p>

  <p><a id="bookmark2"></a><a href="#footnote3">3</a></p>

  <p>   Mustafa Kemal’den Padişaha gizli telgraf, Ankara, 28.4.1920. BMM.ZC., c.1, 6. oturum, s.123-124; ATTB, s.305-307; İDA, FO 371/5168/E 6768: İngiliz Gizli İstihbarat Raporu, no. 70; FO 371/5051/E 6944: Robeck’ten Curzon’a yazı, İstanbul, 10.6.1920; ilişikte, Mustafa Kemal’in Padişaha göndermiş olduğu gizli telgrafın sureti.</p>

  <p><a id="bookmark3"></a><a href="#footnote4">4</a></p>

  <p>   İstanbul Basını, 24-25.5.1920.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/5051/E 7090: Mustafa Kemal’den Bağlaşık Devletler Yüksek Komiser- lerine nota, Ankara, 30.4.1920; ATTB, s.314-315.</p>

  <p><a id="bookmark5"></a><a href="#footnote6">6</a></p>

  <p>   BMM.ZC., c.1, 7. oturum, 29.4.1920, s.145; c.3, 7.6.1920, s.126 ve 132.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/5049/E 5858: Robeck’ten Curzon’a gizli yazı, İstanbul, 22.5.1920.</p>
</body>
</html>
