<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Konferanstan Önceki Gelişmeler</h1>

  <p>Yeni yıl (1921) girerken, Ulusçuların Doğu ve Batı görüşlerince saygınlıkları artmış bulunuyordu. Ferit’le Venizelos’un erkten düşmeleri; İzzet Paşa kurulunun başarısızlığa uğramış olması; 1920 yılı Eylül - Ekim aylarında Ermenistan’ı yenilgiye uğratarak o ülkeyle 2 Aralık 1920’de Gümrü Antlaşması’nı imzalamış olmaları; Çerkeş Ethem’i yenerek milis gücünü bastırmış olmaları ve 10 Ocak 1921’de Albay İsmet komutasındaki Kemalist gücünün 1. İnönü savaşında Yunan ordusuna büyük bir darbe indirmiş olması,<sup>1</sup> Bağlaşık Devletler’i, özellikle İngiltere’yi, Sevr Antlaşması ve ulusal akımla ilgili siyasetlerini yenibaştan gözden geçirme gereğine inandırmıştı.</p>

  <p>İstanbul’daki İngiliz Yüksek Komiseri Rumbold 20 Ocak 1921’de Lord Curzon’a gönderdiği gizli telgrafta, Mustafa Kemal’in bundan böyle ‘bir haydut reisi’ olarak nitelenemeyeceğini; Anadolu’nun yabancı işgalinde olmayan tüm bölgelerinin Ankara yönetiminin ‘pençesinde’ olduğunu ve bu yönetimin, tüm yürütme yetkilerini bir bakıma yeterli olarak uyguladığını ve yakında çökmesini beklemenin boşuna olduğunu bildirmiş; şunları eklemişti:</p>

  <p>‘Türkiye’deki durum hemen hemen çözümlenemez bir kerteye gelmiştir... Sevr Antlaşması geleceğin temeli olarak kalacaksa, Bağlaşıklar, birleşik olarak geniş ölçüde bir sa- <a id="footnote1"></a><sup><a href="#bookmark0">1</a></sup> vaşı göze almalıdırlar. Antlaşma tadil edilecekse, duruma bir çözüm bulunabilir ve bu da şu olabilir: ülke konusunu çözümlemede, Bağlaşıklar, Konstantin’in Yunanistan’a dönmüş olmasını özür olarak kullanmalı, Türkiye üzerindeki denetleri daha hazmedilir bir biçime sokarak, ama onların özünü değiştirmeyerek, İstanbul’da Padişahı temel taşı olarak kullanarak, yavaşça yeni bir durum yaratmalı; Padişaha, sağlam mali esaslara dayalı bir yönetim ve bir jandarma gücü kurarak, yetkisinin buradan dışarıya yayılmasında kesin ve içten yardımda bulunmalıdırlar’</p>

  <p>İngiliz kabinesi 20 Ocak’ta Doğu Sorunu’nu görüşmüş ve Sevr Antlaşması’nda bazı değişiklikler yapılması amacıyla, Başbakana ve Dışişleri Bakanına, Paris’te görüşmelerde bulunmak yetkisini vermişti.<a id="footnote2"></a><sup><a href="#bookmark1">2</a></sup></p>

  <p>Gerçekte, İtalyanlarla Fransızlar da antlaşmada değişiklikler yapılmasından yanaydı. Bu arada, 21 Ocak’ta Paris’te yapılan görüşmelerden sonra, Barış Konseyi, 21 Şubat’ta Londra’da, bu konuda bir konferans yapılması kararını almış; 26 Ocak’ta, ilgili yanlara bu konuda çağrılar gönderilmişti. Ancak, İstanbul yönetimine gönderilmiş olan çağrıda, Mustafa Kemal’in veya Ankara yönetiminin yetkili bir temsilcisinin de Osmanlı kuruluna katılması koşulunu öne sürmüştü.<a id="footnote3"></a><sup><a href="#bookmark2">3</a></sup> Ankara yönetimine bu konuda ayrı bir çağrı gönderilmemişti. Tevfik Paşa, durumu 27 Ocak’ta Mustafa Kemal’e duyurunca, Kemal, buna verdiği yanıtta İstanbul yönetimini tanımadığını bildirmiş ve Bağlaşıklardın doğrudan doğruya BMM yönetimine başvurmaları gerektiğini öne sürmüştü. Ayrıca, Tevfik Paşa’ya gönderdiği özel mesajda, İstanbul’un Ankara yönetimiyle barışarak Türk siyasi hayatındaki ikiliğe son vermeye ve Padişahı, ulusal istekleri yansıtacak tek kuruluş olarak BMM’ni tanımaya inandırmaya çağırmış; şu koşulları öne sürmüştü:</p>

  <p>‘Padişah, BMM’ni tanıdığını bildirmeli; eskisi gibi İstanbul’da oturmalı, ama BMM yönetimi şimdilik Ankara’da kalmalı; İstanbul’da hükümet adı altında bir kurul kalmalı; Padişaha BMM’nce maaş ödenmeli’.</p>

  <p>Ancak, Tevfik Paşa bu koşulları kabullenmemişti.<a id="footnote4"></a><sup><a href="#bookmark3">4</a></sup> Bu gelişmeler üzerine Kemal’le Tevfik arasında semeresiz telgraflar alınıp verilmişti. İspanyol tarihçisi Jorge Blanco Villalta’ya göre, Vahdettin, Bağlaşıklar’ın Mustafa Kemal’i de Londra konferansına çağırmalarından çok kaygılanmış; kendisini bir kukla gibi kullananların o sırada onu terk etmeye başladıklarını hissetmişti. Bu konuda Mustafa Kemal başarılı olursa, bu, padişahlığın ve Osmanlı hanedanının sonu olabilirdi.<a id="footnote5"></a><sup><a href="#bookmark4">5</a></sup> Sonuçta, Mustafa Kemal, BMM’nin, ayrı olarak çağrılırsa, Londra’ya bağımsız bir kurul göndermesi için BMM’den yetki almıştı.<a id="footnote6"></a><sup><a href="#bookmark5">6</a></sup> Bunu takiben, Dışişleri Bakanı Bekir Sami’nin başkanlığında, Osmanlı kurulundan ayrı ve bağımsız bir delegasyon seçilmişti. Delegasyon, ancak resmen çağrılırsa Londra konferansına katılacaktı; ama vakit kazanmak için ve Misak-ı Milli’de saptanmış olan ulusal emelleri gerçekleştirmeye çalışmak amacıyla kesin yönerge aldıktan sonra, Antalya yoluyla Roma’ya hareket etmiş;<a id="footnote7"></a><sup><a href="#bookmark6">7</a></sup> orada, delegasyon mensupları konferansa resmen çağrılmış olduklarına dair İtalya Dışişleri Bakanı Kont Sforza’dan güvence aldıktan sonra Londra’ya hareket etmişlerdi.<a id="footnote8"></a><sup><a href="#bookmark7">8</a></sup> Konferansın öngününde, Bekir Sami başkanlığındaki Kemalist kuruluyla Tevfik Paşa başkanlığındaki İstanbul kurulu, aralarındaki görüş ayrılıklarını bir yana bırakarak birleşmişlerdi ve bu da özellikle İngilizleri hüsrana uğratmıştı.<a id="footnote9"></a><sup><a href="#bookmark8">9</a></sup> Yine konferansın öngününde, Rumbold’un Curzon’a 8 Şubat’ta bildirdiğine göre, Padişah, Londra konferansıyla ilgili gelişmeleri yakından izliyor ve Ankara yönetiminin, Türkiye ile Bağlaşıklar arasında olumsuz bir durum yaratması olasılığının kendi durumunu etkilemesinden kaygılanıyordu.<a id="footnote10"></a><sup><a href="#bookmark9">10</a></sup> <sup><a id="footnote11"></a><a href="#bookmark10">11</a></sup></p>

  <p>Öte yandan, 25 Şubat 1921 tarihli İngiliz gizli istihbarat raporuna göre, Mustafa Kemal, yaveri Salih, İsmet ve bir süre önce Ankara’ya geçmiş olan Fevzi Paşa ile birlikte savaş kesimini teftiş etmek amacıyla Ankara’dan ayrılmış; Eskişehir ve dolaylarını teftiş ettikten sonra karargâha dönünce şu konuşmayı yapmıştı:</p>

  <p>‘Kahraman askerlerimizin süngülerinden akan kan, Türkiye’nin kutsal topraklarına hayat veriyor ve bu, sevgili ulusumuzun bağımsızlığı için bir anddır (yemindir). Tarih, Türk’ün köle olduğunu asla kaydetmemiştir ve kaydetme-yecektir. Anadolu’nun bağımsızlık umutlarını boğmak için - Padişahtan en küçük yetkiliye kadar - (birkaç kişi dışında) İngilizlerle entrika çevirenler, Ordu’muzun gücü, enerjisi ve azmi karşısında hüsrana uğramışlardır. Yaşasın kahraman askerler!’<sup>11</sup></p>

  <p><a id="bookmark0"></a><a href="#footnote1">1</a></p>

  <p>BTTD, 17.2.1969, s.17; Saral, s.229.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/6464/E 1006; DBFP XVII/1: Rumbold’dan Curzon’a gizli telgraf, İstanbul, 20.1.1921; İngiliz Kabinesi toplantısı, Londra, 20.1.1921.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/6464/E 1201; DBFP XVII/1, s.29: Hardinge’den Rumbold’a gizli telgraf, Paris, 26.1.1921.</p>

  <p><a id="bookmark3"></a><a href="#footnote4">4</a></p>

  <p>   Mustafa Kemal - Tevfik Paşa telgraflaşmaları, 28.1.1921; Söylev II, s.384-385; Speech, s.469; İDA, FO 371/6465/E 2021: Rumbold’dan Curzon’a yazı, İstanbul, 7.2.1921.</p>

  <p><a id="bookmark4"></a><a href="#footnote5">5</a></p>

  <p>   Villelta, s.282.</p>

  <p><a id="bookmark5"></a><a href="#footnote6">6</a></p>

  <p>   Adıvar, s.243; Tarih IV, s.78.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/6465/E 1622: Rumbold’dan Curzon’a gizli telgraf,</p>

  <p>İstanbul, 4.2.1921.</p>

  <p><a id="bookmark7"></a><a href="#footnote8">8</a></p>

  <p>   BMM.ZC., c.8, 31.1.1921, s.36; ASD, s.157-159; Söylev II, s.469-489; Sforza, s.51-66; Davison, s.188.</p>

  <p><a id="bookmark8"></a><a href="#footnote9">9</a></p>

  <p>   İDA, FO 371/6507/E 387: İngiliz Gizli İstihbarat Raporu, 3.3.1921.</p>

  <p><a id="bookmark9"></a><a href="#footnote10">10</a></p>

  <p>   İDA, FO 371/6465/E 1694: Rumbold’dan Curzon’a gizli telgraf, İstanbul, 6.2.1921.</p>

  <p><a id="bookmark10"></a><a href="#footnote11">11</a></p>

  <p>   İDA, FO 371/6467/E 3343: İngiliz Gizli İstihbarat Raporu, 25.2.1921. Yukarıdaki metin İngilizceden çevrilmiştir.</p>
</body>
</html>
