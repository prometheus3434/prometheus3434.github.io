<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>San Remo Kararları</h1>

  <p>Bu arada, Bağlaşık Devletler’in Başbakanlarından oluşan Yüksek Konsey, Türkiye’ye kabul ettirilecek barış koşullarına son bir biçim vermek amacıyla 19 Nisan’da San Remo’da oturumlarına başlamış;<a id="footnote1"></a><sup><a href="#bookmark0">1</a></sup> beş gün süren görüşmelerden sonra, ileride Sevr’de Türk-lere kabul ettirilecek olan antlaşma tasarısının anahatlarını kaleme almıştı. Bu tasarıya göre, Türkiye’nin Avrupa’daki sınırı Çatalca hattını izleyecek; ‘Kürt bölgelerine’ özerklik verilecek; İzmir bölgesi Yunanistan’a ilhak edilecek; Ermenistan’ın özgürlük ve bağımsızlığını tanıyacak; Ermeni sınırı Erzurum, Trabzon, Van ve Bitlis’i içerecek ve bu konuda ABD Başkanı Woodrow Wilson hakemlik ederek yeni Ermeni sınırını çizecekti.<a id="footnote2"></a><sup><a href="#bookmark1">2</a></sup> Bağlaşıklar, ayrıca, kendi aralarında imzaladıkları Üçlü Sözleşme [Tripartite Agreement] ile Türkiye’yi etki bölgelerine bölmüş; bu bölgelerdeki etkilerini sürdürebilmek için birbirlerini desteklemeye söz vermişlerdi.<a id="footnote3"></a><sup><a href="#bookmark2">3</a></sup> <sup><a id="footnote4"></a><a href="#bookmark3">4</a></sup> 30 Nisan’da Paris’e hareket eden Osmanlı kuruluna 11 Mayıs günü barış koşulları resmen tevdi edilmiş ve bunlara bir ay içinde yazılı olarak yanıt verilmesi istenmişti.<sup>11</sup></p>

  <p>Barış koşulları İstanbul ve Ankara’da açıklanır açıklanmaz bütün Türkiye yasa bürünmüştü, çünkü bu koşullar Osmanlı Devleti’ni ölüme mahkûm ediyordu.<a id="footnote5"></a><sup><a href="#bookmark4">5</a></sup> Bu koşullar 22 Mayıs günü BMM’nde okununca büyük bir gürültü kopmuş; tüm milletvekilleri sert bir dille bu koşulları eleştirmiş; İngiltere ve Damat Ferit’e saldırmıştı. Mustafa Kemal oturumu kapatırken şöyle demişti:</p>

  <p>‘... Tüm ulusumuzun duygularını yansıtan bu heyecan ve üzüntüyü yitirmeden, bizi ölüme mahkûm etmiş olan düş-</p>

  <p>manlarımıza karşı daha dayançlı ve daha etkin biçimde direniş yolları aramak amacıyla oturumu erteliyorum’.<a id="footnote6"></a><sup><a href="#bookmark5">6</a></sup> Avrupa’nın bu insafsız saldırısı önünde ulusal ideal ilk kez baştan başa Türk halkını sarmış; küçük bir grup dışında, kamu, tek kurtuluş umudu olarak gözlerini Ankara’ya dikmiş; hemen her Türk Kemalistlerden yana geçmişti.<a id="footnote7"></a><sup><a href="#bookmark6">7</a></sup></p>

  <p>Padişahın, ülkeyi tümüyle yıkmak amacı güden ve ‘şu mecelle-i menasıb’<a id="footnote8"></a><sup><a href="#bookmark7">8</a></sup> olarak tanımladığı antlaşmayı onaylamak istemediği söyleniyordu.<a id="footnote9"></a><sup><a href="#bookmark8">9</a></sup> Dahası, İngiliz Kıralı ve halkının ‘adalet ve insaf duygularına’ başvurmuş; İngiliz Kıralını, antlaşmanın bağımsızlıkla bağdaşmayan koşullarını yumuşatarak, Türkiye’nin hiç olmazsa Türk halkının yaşadığı illerini bölüşmeden kurtarmak amacıyla öteki Bağlaşık Devletler’e Türkiye adına bir dilekçe sunmaya çağırmış; Lord Curzon, İngiliz Kıralından Padişaha 5 Haziran’da şu yanıtı göndermişti:</p>

  <p>‘Türkiye’nin geleceği Bağlaşık yönetimlerinin elindedir. Bu yönetimler, adil bir barış antlaşması hazırlamak için uzun süre sebat ve caba göstermişlerdir. Bütün yanlara karşı adilce davranacaklarına güvenilebilir’.<a id="footnote10"></a><sup><a href="#bookmark9">10</a></sup><sup> </sup>Veliaht Abdülmecit bu antlaşmanın Türkiye’yi köle seviyesine indireceğine inanıyordu.<a id="footnote11"></a><sup><a href="#bookmark10">11</a></sup> 10 Haziran tarihli İngiliz gizli istihbarat raporuna göre Veliaht son günlerde Padişaha bir mektup göndererek, barış koşulları uygulanırsa ne gibi yöntem izlenmesini gerektiğini şöyle belirtmişti:</p>

  <p>‘Barış koşulları Türkiye’nin ölüm kararıdır ve bu, büsbütün revizyona tabi tutulmazsa kabul edilemez. Halifeliğin</p>

  <p>İstanbul’da bırakılması kararı değersiz bir ödündür. Padişah Bağlaşıklar’a şunu söylemelidir: kendisi (Padişah), var olan koşullar içinde Padişahlık ve Halifelik sorumluluklarını sürdüremez ve Peygamberin varisini seçmeyi onlara (Bağlaşıklar’a) bırakacaktır. Padişah, İslam Dünyası’na hitaben yayımlayacağı bir bildiride, kendi özgürlüğü iade edilinceye kadar dini önder olarak Halifelik görevlerinin askıya alınması gerektiğini bildirmelidir. Ayrıca, yönetimle Ulusçular arasındaki mücadeleye son vermek için, Padişah, yetkisini kullanmalıdır. Her iki yanı uzlaştırmak için bir şehzadenin başkanlığı altında Anadolu’ya bir kurul gönderilmelidir’.<a id="footnote12"></a><sup><a href="#bookmark11">12</a></sup></p>

  <p>Öte yandan, Damat Ferit güçlükler içinde kıvranıyordu, çünkü bu kadar sert bir antlaşmayı imzalamasını kendi yandaşlarından bile ancak küçük bir azınlıktan başka kimsenin desteklemesini bekleyemezdi.<a id="footnote13"></a><sup><a href="#bookmark12">13</a></sup> Bu nedenle ilkin, ne olursa olsun, antlaşmayı imzalamayacağını; Türk savını savunmak amacıyla bizzat Paris’e gideceğini açıklamıştı.<a id="footnote14"></a><sup><a href="#bookmark13">14</a></sup> 29 Mayıs’ta Robeck’in İngiltere Dışişleri Bakanlığı’na gizlice ve acilen bildirdiğine göre Damat Ferit, Türk savını İngiltere Başbakanı David Lloyd George’a anlatmak amacıyla en erken vakitte Paris’e gitmeyi önermiş; şunları eklemişti:</p>

  <p>‘Türkiye’nin güdüm altına verilmesi kararı alınırsa, Fransa’nın çürük ve Amerika’nın uyrukları yönetimde deneysiz olması nedeniyle, Padişahtan en son köylüye kadar tüm Türkiye’nin bu güdümün İngiltere’ye verilmesini içtenlikle desteklemektedir’.<a id="footnote15"></a><sup><a href="#bookmark14">15</a></sup></p>

  <p>3 Haziran 1920 tarihli Journal d’Orient gazetesine göre, Ferit’e ve muhtemelen Padişaha karşı bir suikast planlanmış, ama başarılı olmamıştı.<a id="footnote16"></a><sup><a href="#bookmark15">16</a></sup> Bu arada, antlaşma tasarısını değiştirme çabaları sürüyordu. Robeck de antlaşma tasarısının hafifletilmesinden yanaydı, ama bunun, Padişaha, Ferit aracılığıyla verilen bir ödün olarak gösterilmesini; esasen Türk halkına göre Ferit’in İngiltere’ye dayanan bir siyaset uyguladığını; bu biçim davranışın Padişahın saygınlığını artırarak ülkedeki ılımlıların onun çevresinde toplanmalarına; uzlaşmaya yanaşmayan ve İngilizlerden nefret eden ‘aşırı eğilimlilerin’ azınlıkta kalmalarına yol açacağını ve İngiliz uyruklu Müslümanlar arasında iyi izlenim yaratacağını öne sürmüştü.<a id="footnote17"></a><sup><a href="#bookmark16">17</a></sup> Fransızlarla İtal-yanlar da antlaşmanın değiştirilmesinden yanaydılar.</p>

  <p>Robeck, 10 Haziran’da Curzon’a gönderdiği özel ve gizli telgrafta şöyle diyordu:</p>

  <p>‘Sadrazamla yapmış olduğum görüşme sırasında, bana, ülkesi için tek umut olarak, kötü öğelerin eskiden yapmış oldukları gibi erke geçmelerini önlemek için tahtın verasetinde değişiklik yapılması ve Veliaht olacak genç prensin İngiliz usullerine göre yetiştirilmesi gerektiğine değinmiştir. Böylelikle, Türk politikasının esasını, yüzyıldan beri olduğu gibi İngiltere’ye dayanış oluşturacaktır... Sadrazam İngiliz devlet adamlarıyla dolaysız biçimde ilişki kuramayacağına göre, Osmanlı kurulundaki delegelere bile açıklayamayacağı konularda İngiliz yönetimiyle ilişkisini sürdürebilecek bir subayın atanması olanağını sormuştur. Barış koşulları değiştirilebilirse ve İngiltere Türkiye’nin geleceğinde başlıca bir rol oynayacaksa, bu ödünlerin, İngiliz politikasına dayanan Sadrazam ve Padişaha İngiltere’ce sağlanmış ödünler olarak takdiminde büyük yarar vardır. Bu, gelecekte kullanılacak en iyi alet olan Padişahın saygınlığını artıracak; ülkedeki ılımlı öğelerin onun çevresinde toplanmasına yol açacak; bizden nefret eden uzlaşmazları azınlıkta bırakacaktır. Bu denli davranış Müslüman uyruklarımız arasında da iyi izlenim yaratacaktır, çünkü Padişaha bir Halife olarak aşağılık işlem yapılması Hindistan Müslümanları arasındaki başlıca memnuniyetsizliğe neden olmuştur’.</p>

  <p>Ancak, İngiltere Dışişleri Bakanlığı’nın İngiliz Yüksek Komiserine göndermiş olduğu yanıt şu olmuştu:</p>

  <p>‘Türkiye’ye en iyi öğüt olarak şu verilebilir: barış koşullarının saptanmış olduğu bu sırada ilacını çabucak yutmalı ve sonra, imparatorluklarından ne bırakılmışsa onu düzene koymaya çalışmalıdırlar; bu çalışmalarında İngiltere’nin yol göstericiliği ve desteğine güvenebilirler’.<a id="footnote18"></a><sup><a href="#bookmark17">18</a></sup></p>

  <p>Yine Robeck, aynı gün (10 Haziran) Curzon’a gönderdiği yazıda, Mustafa Kemal’in o günlerde İstanbul halkına bir bildiri ve Padişaha bir mesaj gönderdiğini; bildiride, ulusal güçlerin başarıları hakkında bilgi verdiğini; Padişaha özetle şu mesajın gönderilmiş olduğunu kaydediyordu:</p>

  <p>Halife ve Padişahımız, İstanbul’un işgali ve onu izleyen korkunç gelişmelerin yaratmış olduğu durumu incelemek için Büyük Millet Meclisi olarak toplanmış bulunuyoruz. Amacımız, Padişahı, halkını ve ulusal bağımsızlığımızı savunmaktır... Türkiye’nin her yanından gelmiş olan milletvekilleri kimi konularda almış oldukları kararları sadakat ve alçak gönüllülükle Padişahımızın bilgisine sunmayı bir görev saymıştır. Ünlü Padişah. İzmir’in barbarca işgalinden sonra, uzun yıllardan beri Sultanları dünyanın en görkemli tahtlarına getirmiş olan bir ulus ne yapabilirdi? Ulus, sefil bir savaş sonunda, Padişahın, kendi ordularını seferber etme hakkından yoksun bırakılmış olduğunu görerek silaha sarılmış ve dinle ulusal saygınlığı kurtarmak için savaşıma geçmiştir. Padişahımız! Bugün İslam Dünyası her yanda silahlarından arındırılmış bulunuyor. Haşmetlû</p>

  <p>Padişah, halkı aldatmaya çalışan ve ulusal savunmamızı bir isyan olarak göstermeye çalışan hainler vardır. Bu kişiler, ulusu sivil savaşa sürükleyerek ülkemizi düşman istilasına maruz bırakmışlardır... Düşman bayrakları anayurdumuzdan çekilmedikçe ulusal savunmamızı terkedemeyiz. Bu kişilerin kirli ayakları ulusal topraklarımızdan çekilmedikçe kutsal savaşımımızı sürdürmek zorundayız. Padişahımız! Kalbimiz sadakat ve hürmetli duygularla doludur. Geçmişe oranla tahtınıza daha sıkı bağlarla bağlıyız. Meclisimizin ilk sözleri Halife ve Padişahımıza olan sadakatimizi yansıtmıştır. Meclisin son sözü de bunun aynıdır. Bu mesajı saygı ve tevazu ile sunarız. Büyük Millet Meclisi’nin buyruğuyla, Mustafa Kemal’.<a id="footnote19"></a><sup><a href="#bookmark18">19</a></sup></p>

  <p>Ancak, Mustafa Kemal’in bu içten mesajına Padişah hiçbir yanıt vermemişti. Öte yandan, o sırada barış antlaşmasını Türklere zorla kabul ettirmek için bir maşa olarak kullanılan Anadolu’daki Yunan ordusunun Başkomutanı General Leonidas Paraskevopu-los 24 Haziran’da yayımladığı bildiride, ‘Kemalist partizanlarının, yalnız yenen Bağlaşıklar’ın kararlarına karşı koyan asiler olmakla kalmayıp kendi ülke ve Padişahlarının da düşmanları olduklarını’ bildirmişti.<a id="footnote20"></a><sup><a href="#bookmark19">20</a></sup></p>

  <p><a id="bookmark0"></a><a href="#footnote1">1</a></p>

  <p>   DBFP VIII/1, s.20-143.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/5108/E 4333: Vansittart’tan Curzon’a yazı, Paris, 5.5.1920. San Remo tasarısı için bkz. BFSP, c.113; Cmd. 964 (1920).</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/5095/E 4107: Adam’dan Tilley’e yazı, San Remo: Üçlü Sözleşme’nin sureti; DBFP XVIII/1, s.141-143.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/5108/E 4614; DBFP XIII/1, s.70: Derby’den Curzon’a telgraf, Paris, 11.5.1920.</p>

  <p><a id="bookmark4"></a><a href="#footnote5">5</a></p>

  <p>   G. Lewis, s.66.</p>

  <p><a id="bookmark5"></a><a href="#footnote6">6</a></p>

  <p>   BMM.ZC., c.2, 22.5.1920; İDA, FO 371/5170/E 8567: İngiliz Gizli İstihbarat Raporu, 1.7.1920; Sonyel II, s. 80 vd.</p>

  <p><a id="bookmark6"></a><a href="#footnote7">7</a></p>

  <p>   Mikusch, s. 251-252.</p>

  <p><a id="bookmark7"></a><a href="#footnote8">8</a></p>

  <p>   Gostepe, s.293.</p>

  <p><a id="bookmark8"></a><a href="#footnote9">9</a></p>

  <p>   İDA, FO 371/5168/E 6631: İngiliz Gizli İstihbarat Raporu, 20.5.1920.</p>

  <p><a id="bookmark9"></a><a href="#footnote10">10</a></p>

  <p>   İDA, FO 371/5048/E 5441l DBFP XIII/1, s.81: Robeck’ten Curzon’a gizli telgraf, İstanbul, 27.5.1920 ve Curzon’un yanıtı, Londra, 5.6.1920.</p>

  <p><a id="bookmark10"></a><a href="#footnote11">11</a></p>

  <p>   İDA, FO 371/5178/E 6631: İngiliz Gizli İstihbarat Raporu, 20.5.1920.</p>

  <p><a id="bookmark11"></a><a href="#footnote12">12</a></p>

  <p>   İDA, FO 371/5169/E 7554: Robeck’ten Curzon’a gizli yazı, İstanbul, 20.6.1920; ilişikte, İngiliz Gizli İstihbarat Raporu, 10.6.1920. Yukarıdaki metin İngilizceden çevrilmiştir.</p>

  <p><a id="bookmark12"></a><a href="#footnote13">13</a></p>

  <p>   İDA, FO 371/5040/E 5858: Robeck’ten Curzon’a yazı, İstanbul, 22.5.1920.</p>

  <p><a id="bookmark13"></a><a href="#footnote14">14</a></p>

  <p>   İDA, FO 371/5168/E 6631: İngiliz Gizli İstihbarat Raporu, 20.5.1920.</p>

  <p><a id="bookmark14"></a><a href="#footnote15">15</a></p>

  <p>   İDA, FO 371/4180/E 8369: Robeck’ten İngiltere Dışişleri Bakanlığı’na oldukça ivedi ve gizli telgraf, İstanbul, 29.5.1920.</p>

  <p><a id="bookmark15"></a><a href="#footnote16">16</a></p>

  <p>   İDA, FO 371/5050/E 6937: Robeck’ten Curzon’a yazı, 8.6.1920.</p>

  <p><a id="bookmark16"></a><a href="#footnote17">17</a></p>

  <p>   İDA, FO 371/5109/E 6335; DBFP XIII/1, s.81-85: Damat Ferit - Robeck görüşmesi, İstanbul, 9.6.1920.</p>

  <p><a id="bookmark17"></a><a href="#footnote18">18</a></p>

  <p>İDA, FO E 6335/56/44; DBFP XIII/1, s.85: Robeck’ten Curzon’a gizli ve kişisel telgraf, İstanbul, 10.6.1920</p>

  <p><a id="bookmark18"></a><a href="#footnote19">19</a></p>

  <p>   İDA, FO 371/5051/E 6944: Robeck’ten Curzon’a yazı, İstanbul, 10.6.1920; FO 371/ 5168/E 6768: İngiliz Gizli İstihbarat Raporu, no. 70, 26.5.1920. Yukarıdaki metin İngilizceden çevrilmiştir.</p>

  <p><a id="bookmark19"></a><a href="#footnote20">20</a></p>

  <p>   İDA, FO 371/5135/E 10918: General Leonidas Paraskevopulos’un bildirisi,</p>

  <p>24.6.1920.</p>
</body>
</html>
