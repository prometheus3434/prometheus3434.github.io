<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Mebusan Meclisi’nin Kapatılışı</h1>

  <p>Öte yandan, işgaller sürerken, bir sureden beri İstanbul’da bulunan General Mustafa Kemal, 20 Aralık’ta, General Ali Fuat’la durumu gözden geçirerek, askerden terhislerin durdurulması, silah ve cephanenin teslim edilmemesi; subayların Anadolu’ya geçmesi ve halkın moralinin yükseltilmesi gerektiği yolunda kararlar almışlardı.<a id="footnote1"></a><sup><a href="#bookmark0">1</a></sup> 21 Aralık’ta, Yarbay Louis Romieu komutasındaki Fransız ve gönüllü Ermeni birlikleri Adana’ya girerek askeri binaları işgal etmiş; kentte tutuklamalar başlamıştı. Bu sırada, İngilizler, işgallere karşı sesini yükseltmiş olan Mebusan Meclisi’ni kapatması için bir sureden beri Padişaha baskı yapıyorlardı.<a id="footnote2"></a><sup><a href="#bookmark1">2</a></sup> Padişah, 21 Aralık’ta, anayasanın 7 maddesine dayanarak yayımladığı bir İrade ile Meclisi dağıtmış;<a id="footnote3"></a><sup><a href="#bookmark2">3</a></sup> birçok mebuslar arasında gürültü kopmasına ve onların Osmanlı yönetimini bir darbe yapmakla suçlamalarına yol açmıştı.<a id="footnote4"></a><sup><a href="#bookmark3">4</a></sup> Vahdettin’in başkâtibi Ali Fuat, Meclisin kapatılması konusunda Padişahın kendisine şunları söylemiş olduğunu anılarında anlatır: ‘... ecnebiler bu Meclis-i Mebusanı münteha addetmiyorlar. “Siz hayat hakkınızı mahafaza için faaliyet göstermelisiniz. Eğer lazım gelen faaliyeti göstermezseniz, hakk-ı hayatınızı da iskat etmiş olursunuz” diyorlar’.<a id="footnote5"></a><sup><a href="#bookmark4">5</a></sup></p>

  <p>İstanbul’daki İngiliz Yüksek Komiserliği danışmanlarından Andrew Ryan da, Meclisin dağıtılması konusunda bir andaç kaleme almış; şu yorumu yapmıştı: ‘Yönetimin ve muhtemelen Padişahın bu davranışı, İttihat ve Terakki’ye doğrudan doğruya meydan okumaktadır. İttihat ve Terakki, Padişahı, anayasaya karşıt olarak davranmakla suçlayabilir’.<a id="footnote6"></a><sup><a href="#bookmark5">6</a></sup> İngiliz Yüksek Komiseri yardımcısı Webb de, Meclisin kapatılmış olduğunu 31 Aralık’ta İngiltere Dışişleri Bakanı Arthur James Balfour’a duyururken, basının büyük bir bölümünün bunu iyi karşılamış olduğunu; yalnız az sayıda İttihatçı gazetelerin buna karşı çıktığını; genel basına göre, Meclisin, İttihat ve Terakki’den başka kimseyi temsil etmediğini; olay çıkmasından kaygılanıldığını, ama sükunun sürdüğünü; o tarihten sonra yasanın yerini Padişah İradelerinin almış olduğunu; tek eleştirinin, yeni seçimler için tarih saptanmamış olmasına dayandığını bildirmişti.<a id="footnote7"></a><sup><a href="#bookmark6">7</a></sup><sup> </sup>Gerçekten de, İttihatçı basın bu konuda Padişahı sertçe eleştirmiş; onun, veliahtlığı esnasında (Kızıl Sultan) Abdülhamit’e göndermiş olduğu iddia edilen gizli mektuplar basına yansımıştı. Bu belgeler, Vahdettin’i, alaycı, alelade bir casus ve Abdülhamit’in olası düşmanlarını ortaya çıkarmada uzman olarak gösteriyordu. Her geçen gün ona karşı muhalefet artıyordu.<a id="footnote8"></a><sup><a href="#bookmark7">8</a></sup> O günden sonra, Vahdettin, Osmanlı kabinelerini, kısmen iyi niyetli ama güçsüz, kısmen de dalkavuk ve yeteneksiz Sadrazamların yönetimine vererek, Bağlaşık Devletler’in siyasi ve askeri temsilcilerinin oyuncağı durumuna getirmişti.</p>

  <p>İstanbul’daki İngiliz Yüksek Komiseri yardımcısı Tuğamiral Richard Webb, 19 Ocak 1919’da İngiltere Dışişleri Bakanlığı Müsteşar yardımcılarından Sir Ronald Graham’a gönderdiği özel mektupta ataklıkla şöyle diyordu:</p>

  <p>‘... Görünürde ülkeyi işgal etmediğimiz halde, şimdi valilerini atıyor veya görevlerinden uzaklaştırıyoruz; polislerini yönetiyor, basınlarını denetliyor, zindanlarına girerek Rum ve Ermeni tutukluları, işlemiş oldukları suçlara aldırmadan özgür bırakıyoruz. Demiryollarını sıkıca denetimimizde tutuyor ve istediğimiz her şeye el koyuyoruz. Politikamız, süngünün keskin ucuna dayanır. Halife elimizin altında bulundukça İslam Dünyası üzerinde ek bir denetim aracına sahibiz. Bildiğiniz gibi, Padişah, bizi buraya yerleştirmeyi diliyor.’<a id="footnote9"></a><sup><a href="#bookmark8">9</a></sup></p>

  <p>Gerçekte, Vahdettin, İngilizleri yalnız İstanbul’a değil, Anadolu’nun her yanına yerleştirmek istiyordu, ama siyasi durum bunu gerçekleştirebilmesi için uygun değildi.<a id="footnote10"></a><sup><a href="#bookmark9">10</a></sup> Buna ilişkin olarak, İstanbul’daki İngiliz Genel Karargâhı’ndan İngiltere Askeri İstihbarat Şefi’ne 16 Aralık’ta şu gizli telgraf gönderilmişti:</p>

  <p>‘Bugün Genel Karargâh’a gelen Sami Bey, Padişah ve Dışişleri Bakanı adına, İngiltere’nin, Türkiye’nin yönetimini en erken vakitte devralmasını; barış yapılıncaya kadar beklenirse çok geç kalınmış olacağını söylemiştir. Sami Bey, Arabistan’da İngiliz yönetimi kurulmasını istiyor. Denetim amaçları için ülkenin iç bölgelerine İngiliz subayları gönderilmesini; yönetime yardımcı olmak üzere İngiliz yetkilileri sevkedilmesini diliyor. Kafkasya’daki Türk askerleri</p>

  <p>Bizim (İngilizlerin) emrine verilecektir; görevine son verilmesini istediğimiz her subay görevden alınacaktır’.<a id="footnote11"></a><sup><a href="#bookmark10">11</a></sup></p>

  <p>İşgaller, Tutuklamalar ve Yargılamalar Sürüyor</p>

  <p>Yine bu sıralarda Vahdettin’le yandaşları, Bağlaşıklar’ı, özellikle İngiltere’yi memnun etmek ve savaş dönemi Talat Paşa kabinesini kötülemek amacıyla, 5 Kasım’la 21 Aralık tarihleri arasında, Mebusan Meclisi’nin 5. komitesi aracılığıyla, savaş suçlarından sanık olanları saptamak için bir soruşturma komisyonu kurdurmuş-lardı. Padişah, 16 Şubat 1919’da yayımladığı bir İradeyle meş’um ‘Fevkalade Dar-us Saadet Divan-i Harb-i Örfisi (Olağanüstü Sıkı Yönetim Mahkemesi)’ni kurdurarak, Rumlarla Ermenilerin yer değiştirmeleri (tehciri) sırasında onlara karşı kırım davranışlarında bulunmaktan sanık oldukları iddia edilen Osmanlı sivil ve askeri yetkililerini yargılatmaya başlayacaktı. Öte yandan, 27 Aralık’ta Fransızlar Pozantı’yı, 3 Ocak 1919’da İngilizler Urfa ile Bilecik’in güneyindeki demiryolu üzerinde bulunan Cerablus kasabasını işgal etmişlerdi.<a id="footnote12"></a><sup><a href="#bookmark11">12</a></sup> 5 Ocak’ta tutuklamalar başlamış; 7 Ocak’ta, daha sonra ölüme mahkûm edilerek 10 Nisan’da idam edilecek olan Boğaz -lıyan eski kaymakamı Kemal Bey İstanbul’da tutuklanmıştı.<a id="footnote13"></a><sup><a href="#bookmark12">13</a></sup></p>

  <p>Bu gelişmeler kaydedilirken, İngilizler, 22 Ocak’ta Konya istasyonunu işgal etmiş; Trakya-Paşaeli Osmanlı Haklarını Savunma Derneği’nin İstanbul’da yaptığı toplantıda, Batı Trakya’daki Yunan işgalinin kaldırılması talep edilmiş; ‘Trakya bir bütündür; nüfusunun yüzde 85’ini Türkler oluşturur’ parolası öne sürülmüştü. Bu sırada, Türklerin, bırakışma koşullarını keyfi olarak uygulayan Bağlaşıklar’a karşı yer yer örgütler kurarak direnişte bulunmalarını hazmedemeyen İngiltere’de, Dışişleri, Savaş ve Deniz Bakanlıkları’nın 23 Ocak’ta katıldığı bir toplantıda, bırakışma koşullarının uygulanmasında Türklerin güçlük çıkardıkları iddia edilmiş; suçlu Türklerin tutuklanarak cezalandırılmasına ve tutukluların Malta’ya sürülmelerine karar verilmişti.</p>

  <p>İstanbul’daki İngiliz Yüksek Komiseri Sir Arthur Calthorpe, 22 Ocak’ta İngiltere Dışişleri Bakanlığı’na gönderdiği gizli telgrafta şöyle diyordu:</p>

  <p>‘Sadrazam ve Dışişleri Bakanına, savaş tutsaklarına ve Ermenilere karşı kötü işlemde bulunanların cezalandırılmalarının gerekli olduğunu 18 Ocak’ta bildirmiş bulunuyorum. Bu konuda buyruklarımızı yerine getirmeye hazır olduklarını söylediler. Padişah, dün, kayın biraderi Damat Ferit’i Tom Hohler’e gönderdi; bu kişileri cezalandırmak arzusunda olduğunu ve yeterince enerjik olmayan erkteki kabinenin yerine daha aktif kişilerden oluşacak bir kabine kurmayı tasarladığını bildirdi... Ancak, kendisine (Padişaha) karşı olay çıkmasından kaygılanıyor ve bir olay çıkarsa, tutumumuzun ne olacağını soruyor. Hohler, İngiliz yönetiminin, suçluların cezalandırılması üzerinde direneceğini; halk arasında kargaşalık çıkmasını önleyeceğini ve tüm davranışlarında, erkteki yetkililerin yanını tutacağını tahmin ettiğini söyledi; ama Padişaha herhangi bir yardım sözü vermedi. Kendi görüşümce, Padişaha, planını gerçekleştirmede yardımcı olacağımıza dair güvence vermeliyiz’.<a id="footnote14"></a><sup><a href="#bookmark13">14</a></sup></p>

  <p>‘Yine Calthorpe, Dışişleri Bakanlığı’na iki gün sonra (24 Ocak) gönderdiği ‘oldukça ivedi ve gizli’ telgrafta şunları eklemişti:</p>

  <p>‘Sadrazamın bana birkaç gün önce bildirdiğine göre, 160 ile 200 arası kişi tutuklanmıştır. İçişleri Bakanı, Ermeni kırımlarıyla ilişkin olan ve İstanbul’da bulunan 60 kadar kişinin listesini hazırlamıştır. Onları bir atılımda tutuklatmak niyetindedir ve bu konuda görüşlerimizin ne olduğunu soruyor. Anlaşılan, Padişahın korkaklığı yüzünden eyleme geçilmesi erteleniyor... Sadrazamı tek başına davranması için yüreklendiriyor ve ona bilgi veriyorum’.<a id="footnote15"></a><sup><a href="#bookmark14">15</a></sup></p>

  <p>Bunun üzerine, 29-30 Ocak gecesi, İttihat ve Terakki öğelerinden 30 kişi tutuklanmıştı.<a id="footnote16"></a><sup><a href="#bookmark15">16</a></sup> Bu sırada, İstanbul’da tutuklananlar Bekirağa bölüğüne kapatılmışlardı. Onların arasında Hüseyin Cahit, Hüseyin Canbolat, Kara Kemal, Hüseyin Kadri, Tevfik Rüştü, Ziya Gökalp, Mithat Şükrü, Rahmi, Karasu v.s. de vardı.<a id="footnote17"></a><sup><a href="#bookmark16">17</a></sup> Bir süre sonra hepsi de Malta’ya sürülecekti. Vahdettin, Türkgeldi’ye, olupbitti önünde kaldığını; Ahmet Rıza’ya ise tutuklamalardan hiç bilgisi olmadığına dair sıkılmadan yalan söylemişti.<a id="footnote18"></a><sup><a href="#bookmark17">18</a></sup> Koramiral Calthorpe, 9 Şubat’ta İngiltere Dışişleri Bakanlığı’na gönderdiği gizli telgrafta, tutuklamaların pek etkili olduğunu ve hiç olmazsa İstanbul’da İttihat ve Terakki yandaşlarının sindirildiğini bildirmişti.<a id="footnote19"></a><sup><a href="#bookmark18">19</a></sup> 24 Ocak’ta gönderdiği gizli telgrafta ise şöyle diyordu:</p>

  <p>‘Görünürde güvenilir bir kaynaktan öğrenmiş olduğuma göre, Sait Halim, Padişahı tahttan indirerek onun yerine Prens Fuat’ı veya Prens Abdul Rahim’i Padişah yapmak için entrika çeviriyor’.</p>

  <p>Ancak, İngiltere Dışişleri Bakanlığı’nda, Sait Halim, ‘başkalarının aleti olmaktan öteye gitmemiştir’ çıkmasıyla tanımlanmıştı.<a id="footnote20"></a><sup><a href="#bookmark19">20</a></sup></p>

  <p>Yine Calthorpe, İngiltere Dışişleri Bakanlığı yetkililerinden Ronald Graham’a 30 Ocak’ta gönderdiği gizli telgrafta, tutuklamalardan özellikle Padişah ve İçişleri Bakanının sorumlu olduğunu sandığını; Dışişleri Bakanının, İngilizlerden resmi bir talebin gelmesini beklemekten yana olmadığını bildirmişti.<a id="footnote21"></a><sup><a href="#bookmark20">21</a></sup> Calthorpe’un yardımcısı Richard Webb’e göre, tutuklamalar, o güne dek kaydedilmiş olan en sevindirici olaydı. Padişah ve Sadrazam bu konuda çok çekingen davranmışlardı.<a id="footnote22"></a><sup><a href="#bookmark21">22</a></sup> Cavit’in öğrenmiş olduğuna göre, tutuklama listesini kabineye Savaş ve İçişleri Bakanları sunmuştu. İzzet Bey’le Tevfik Paşa, listenin İngilizler tarafından verilmiş olduğunu söylüyorlardı. Vahdettin, 27 Ocak günü Türkgeldi’yle yaptığı ‘acıklı bir söyleşide’ şöyle yakınıyordu:</p>

  <p>‘Ecnebiler pek biaman! Gece gündüz ne çektiğimi bir Allah bilir, bir ben bilirim. Bizi tazyik ile Meclis-i Mebusanı dağıttırdılar. Fikirlerini ihsas değil, adeta açıktan açığa ibraz ediyorlar. Ben meşruti bir hükümdar olduğum halde, güya mutlak bir hükümdar imişim gibi muamelede bulunuyorlar ve doğrudan doğruya bana müracaat ediyorlar. “Karşımızda müracaat edecek kuvvet olarak yalnız sizi tanırız ve sizi pak addederiz” diyorlar. Yani “sözlerimizi isga etmezseniz sizi de tanımayız” demek istiyorlar. İstiklalimizi kurtarmak için bizzarure bu hallere tahammül ediliyor. Diğer taraftan bir şey için kendilerine müracaat edilince, “henüz münasebat-ı siyasiyemiz iade olunmadı; buradaki memurlarımız askeri memurlardır” diye cevap veriyorlar’.<a id="footnote23"></a><sup><a href="#bookmark22">23</a></sup></p>

  <p>Bu gelişmeler den sonra, Senato (Ayan Meclisi) üyelerinden bir grup 2 Şubat’ta Padişahı ziyaret ederek bir Saltanat Şurası toplanmasını istemişlerdi. Padişah, grubu soğuk karşılamış; böyle bir şuranın anayasaya karşıt olduğunu öne sürmüştü.<a id="footnote24"></a><sup><a href="#bookmark23">24</a></sup> Bu arada, 22 Şubat’ta İngilizler Maraş’ı, 24 Şubat’ta Birecik’i işgal etmiş; 27</p>

  <p>Şubat’ta tutuklamalar devam etmişti.<a id="footnote25"></a><sup><a href="#bookmark24">25</a></sup> Yine bu sırada (24 Şubat) Tevfik Paşa, İngiliz ve Fransız yandaşı Bakanlardan oluşan 3. kabinesini kurmuştu.<a id="footnote26"></a><sup><a href="#bookmark25">26</a></sup> 25 Şubat’ta, Fransız işgal gücü Başkomutanı General Franchet d’Esperey, İzzet Bey’e, tutuklanmasını istediği 36 kişinin listesini vermişti. Tüm bu baskılara dayanamayan Tevfik Paşa ve kabinesi 3 Mart’ta istifa etmiş; yerini, 4 Mart’ta Damat Ferit’in ilk kabinesi almıştı.<a id="footnote27"></a><sup><a href="#bookmark26">27</a></sup> 9 Mart 1919 günlü İstiklal gazetesine göre, yeni Damat Ferit kabinesinin and içme töreninde, Padişah, Damat Ferit kabinesini frenlemeye çalışmış; şu ‘tarihi sözleri’ söylemişti: ‘Hasis ve sefil bir menfaat ve intikam hissi ile hükümet idare etmeyeceğinizi ümit ederim’.<a id="footnote28"></a><sup><a href="#bookmark27">28</a></sup> Damat Ferit’in bu sözlere uymayacağını ve Padişahın da bu sözlerinde gerçekten içten olup olmadığını bu yapıttaki belgeler gösterecektir.</p>

  <p>İngiltere’ye Yaltaklanma Politikası Sürüyor O sıralarda Padişahla entrika çevirenlerden biri olan İngiliz Yüksek Komiserliği siyasi yetkililerinden ve baş tercüman Andrew Ryan, daha sonra yayımladığı anılarında, Padişahla Damat Ferit’in her türlü araca başvurarak, muzaffer Bağlaşık Devletler’e karşı uzlaşıcı bir politika izlemekle hem Osmanlı hanedanını hem de İttihat ve Terakki’nin yıkmış olduğu devletin yıkıntısından ne kurtarılabilirse onu kurtarmaya çalıştıklarını ve Padişahın, ‘öteki selefleri gibi iyi bir Türk olduğunu’ iddia eder.<a id="footnote29"></a><sup><a href="#bookmark28">29</a></sup> Ryan’in bu görüşlerini o sıralarda İngiliz Yüksek Komiserliği öğelerinden Harry Luke de şöyle doğrulamaktadır:</p>

  <p>‘... Padişahla Damat Ferit... Mustafa Kemal ve yandaşlarından daha az gerçek yurtsever değillerdi; ama, Türkiye’nin çıkarlarının, bırakışmaya bağlılık göstermek ve Bağlaşık Devletler’le işbirliği yapmakla en iyi biçimde sağlanabileceğine inanıyorlardı’.<a id="footnote30"></a><sup><a href="#bookmark29">30</a></sup></p>

  <p>Bu iki İngiliz yetkilisinin görüşleri, o sıralardaki görevlerinin ışığı altında incelenmelidir. Padişahla sıkı ilişki kurmuş olan Andrew Ryan, Vahdettin’in yanlış yola sürüklenmesinde başlıca rolü oynamıştı. Halide Edip’in de açıklamış olduğuna göre, Ryan’ın ‘Türklere karşı nefret duyguları beslediği iyi biliniyordu’.<a id="footnote31"></a><sup><a href="#bookmark30">31</a></sup> Daha yansız ve daha nesnel (objektif) olması beklenen Harry Luke’un Vahdettin’le Damat Ferit’i yurtseverlikte Mustafa Kemal ve yandaşlarıyla eşit göstermesi büyük bir aymazlıktır.</p>

  <p>Damat Ferit’e gelince, Padişahın çok beğendiği eniştesi olan ve İtalya Dışişleri Bakanı Kont Carlo Sforza tarafından ‘bir İngiliz centılmanı (efendisi)’ nin çok iyi benzeri<a id="footnote32"></a><sup><a href="#bookmark31">32</a></sup> olarak tanımlanan bu Sadrazam, uzun süreden beri göz dikmiş olduğu Sadareti 4 Mart 1919’da Tevfik Paşa’dan devralmış; muhalif çevreleri epeyi sevindirmişti.<a id="footnote33"></a><sup><a href="#bookmark32">33</a></sup> Onu başa geçiren sadaret fermanında, olağanüstü durum gözönünde tutularak, devleti kurtarması için çaba göstermesi buyrulmuştu.<a id="footnote34"></a><sup><a href="#bookmark33">34</a></sup> Damat Ferit hakkında birçok sözler söylenmiş; yazılar yazılmıştır. Ali Fuat Türkgeldi’ye göre, o: ‘... mütenevvinü’l-mizaç, bukalemun-meşreb bir adam olup, bugün ak dediğine yarın kara der ve esas fikrinin ne olduğu bilinmez idi’.<a id="footnote35"></a><sup><a href="#bookmark34">35</a></sup> İngiliz yazarlarından Harold Armstrong, onu, ‘inatçı, cesur, akılsız bir ihtiyar. biraz Kurt kanı taşıyan bir Arnavut..; ruhunda bir kan kavgasının korkunç nefreti köpüren., uzlaşma nedir bilmeyen bir aşiret mensubu’ olarak tanımlar; uzlaşmazlığının ve düşmanlarına karşı inatla uyguladığı öç politikasının uzlaşmaya varılmasını olanaksız yaptığını’ kaydeder.<a id="footnote36"></a><sup><a href="#bookmark35">36</a></sup> Andrew Ryan’a göre, Damat Ferit, ‘varlıklı, aydın ve tam bir centılmandı. Tehlike içerisinde olan Padişahına ve ülkesine hizmet etmekten başka bir çıkar gözetmiyordu’.<a id="footnote37"></a><sup><a href="#bookmark36">37</a></sup></p>

  <p>Bu sırada, Osmanlı yönetiminin İngiliz yanlısı siyasası sürüyordu. 6 Mart 1919’da, Beyrut ili eski Valisi ve o sırada Arnavut kurulu başkanı bulunan Halil Paşa, ABD misyonerlerinden Dr. Howard Bliss’in aracılığıyla İngiliz öğelerinden Sir Louis Mallet’le görüşerek, ona, Padişahla Tevfik Paşa’dan bir mesaj aktarmıştı. Bu mesaja göre, her iki Osmanlı önderi, İngiltere’nin Türk İmparatorluğu’nu kurtarmasını ve gelecekte İmparatorluğu kendi güvenliği altına alarak yol göstericisi olmasını dilemişlerdi. Onlara göre, kendi geleceklerini, en iyi İslam Gücü olan İngiltere’ye emanet etmek tek çözüm yolu olacaktı. Halil Paşa, Osmanlı Devleti için merhamet dilemişti. Mallet, Türkiye’nin geleceğinin barış konferansınca karara bağlanacağını; bu konuda çeşitli Güçlerle ayrı ayrı görüşmeler yapılamayacağını; o sırada, Enver ve Talat tarafından kesinlikle mahvedilmiş olan ve yıkılan Türk İmparatorluğu’ndan söz etmenin geç olduğunu; bununla ilgili suçun İngiltere’ye ait olmadığını bildirmişti. Buna karşılık veren Halil Paşa, bir İslam ülkesinin savını öne sürmek için Padişahça yapılmış olan dileğe itiraz edemediği yorumunda bulunmuştu.<a id="footnote38"></a><sup><a href="#bookmark37">38</a></sup></p>

  <p>Bir gün sonra [7 Mart] Fransızlar Kozan’ı, 8 Mart’ta Zonguldak ve Ereğli’yi işgal etmişlerdi. 8 Mart’ta, İstanbul’daki İngiliz Yüksek Komiseri vekili Tuğamiral Richard Webb, Selanik’teki İngiliz Askeri Gücü İstihbarat Bürosunca hazırlanmış olan bir raporu Dışişleri Bakanı Balfour’a göndermişti. Bu ilginç raporda özetle şöyle deniyordu:</p>

  <p>‘Sami Bey’in bildirdiğine göre, Sultan Vahdettin zekidir; ülke sorununun barışçı yollardan çözümlenmesinden yanadır. İttihat ve Terakki’den kurtulmak ister, ama bu örgütten korkar. Prens Yusuf İzzettin’in kuşkulu biçimde ölümünden sonra Vahdettin’in İttihat ve Terakki’ye karşı nefret ve korkusu artmıştır. İzzettin’in ölüm belgesini imzalayanlar arasında Enver Paşa’nın özel doktoru da vardı. Yüksek kişiler arasında dolaşan söylentilere göre, Vahdettin, Ahmet</p>

  <p>Rıza’nın yardımıyla İttihat ve Terakki’den kurtulmak için İngilizlerle gizli bir anlaşma yapmıştır. İnanılır kaynaklara göre, Vahdettin, yeni bir kabine kurmak konusunda Ahmet Rıza’ya danışmıştır. 1913 ile 1915 yılları arasında üyelerinin çoğunluğu öldürülmüş veya sürgün edilmiş olan eski Hürriyet ve İtilaf Partisiyle yeni kurulmuş olan Sulh ve Selamet Partisi, Padişahı desteklemeye söz vermişlerdir. Son günlerde Ahmet Rıza bu yeni partiyle ilişki kurmuştur’.<a id="footnote39"></a><sup><a href="#bookmark38">39</a></sup></p>

  <p>Damat Ferit’in Erkteki Eylemleri</p>

  <p>Damat Ferit erke geçer geçmez, 9 Mart’ta İngiliz Yüksek Komiseri yardımcısı Richard Webb’i ziyaret ederek, ‘Efendisi Padişahla kendisinin ümitlerinin Tanrıya ve İngiliz yönetimine dayandığını’ bildirmişti.<a id="footnote40"></a><sup><a href="#bookmark39">40</a></sup> Yine Damat Ferit, bir süre durmuş olan tutuklamaları yeniden başlatmıştı ve her Valiye bir İngiliz danışman atamak istiyordu.<a id="footnote41"></a><sup><a href="#bookmark40">41</a></sup> 12 Mart’ta, İstanbul’daki Harp Divanları kaldırılarak onların yerlerini ‘Divan-i Harb-i Örfisi’ almış;<a id="footnote42"></a><sup><a href="#bookmark41">42</a></sup> 13 Mart’ta, savaş kabineleri üyelerinin sorgulanması başlamıştı.<a id="footnote43"></a><sup><a href="#bookmark42">43</a></sup> 14 Mart’ta, İngiltere Dışişleri Bakanlığı, Paris, Roma ve Washington’ daki Büyükelçilerine gönderdiği telgraflarda, Padişah hükümetinin İngiliz koruyuculuğu için yalvardığını; ama İngiltere’nin buna red yanıtı verdiğini bildirmişti.<a id="footnote44"></a><sup><a href="#bookmark43">44</a></sup></p>

  <p>21 Mart’ta, İngiliz Yüksek Komiseri Amiral Calthorpe, İngiltere Dışişleri Bakanı yardımcısı Lord Curzon’a gönderdiği özel ve gizli telgrafta özetle şöyle diyordu:</p>

  <p>‘Padişah, Sadrazam aracılığıyla göndermiş olduğu çağrıda, (İngiliz Yüksek Komiserliği yetkililerinden) Tom Hohler’i özel bir görüşmeye davet etmiştir. Bağlaşıklarımızın bu davetten bilgi sahibi olacakları ve onlara karşı haksızlık olacağı için, Hohler’e, Curzon’dan yetki almadan bu çağrıya olumlu yanıt vermemesini söyledim... Sadrazamın bildirdiğine göre, Türkiye’ye, yapılmakta olan görüşmelerde temsilci bulundurma izni verilmediğine göre, Türk yönetimi, en yüksek kaynaktan güvenilir ve gizli bir kanal yoluyla görüşlerini size sunmayı diliyor’.</p>

  <p>Padişahın bu çağrısı İngiltere Dışişleri Bakanlığı’nda çeşitli yorumlara yol açmıştı. Doğu Masası şefi W. S. Edmonds, 28 Mart’ta kaleme aldığı çıkmada şöyle diyordu:</p>

  <p>‘Bu gibi bir dostluk bizi utandırıcı bir sorumluluğa itebilir. Öte yandan, başlıca amacımız İttihat ve Terakki’yi söndürmek (ortadan kaldırmak) olduğuna göre ve bunu başarabilmek için görünürde Padişaha dayanmamız gerekiyorsa, Padişahla kişisel olarak ilişkilerimizi sürdürebilirsek daha etkili sonuçlar alabiliriz. Bu isteniyorsa, Mr. Hohler, belki Fransızlara da bu konuda bilgi vererek Padişahı görmeye gidebilir’.</p>

  <p>George Kidston adlı yetkili şu çıkmayı kaleme almıştı:</p>

  <p>‘Buna cesaret vermenin hatalı olacağını düşünüyorum. Hiç kuşkusuz, bu, Fransızları aldatacak; onları kızdıracaktır; esasen Türkler de böyle bir durum meydana gelmesini istiyorlar. Bunun herhangi bir iyi yanı olacağını göremi yorum’.</p>

  <p>Curzon, Kidston’un görüşlerine katılmış; sorunu, o sırada Paris’te bulunan Dışişleri Bakanı Balfour’a bildirerek Padişaha olumsuz yanıt gönderilmesini önermiş; Balfour bu öneriyi kabullenmiş ve 3 Nisan’da Padişaha red yanıtı gönderilmişti.<a id="footnote45"></a><sup><a href="#bookmark44">45</a></sup></p>

  <p>Bu sırada işgaller sürüyordu. 24 Mart’ta Urfa İngilizler tarafından işgal edilmişti. 28 Mart’ta İtalyanlar Antalya, Kaş ve Silifke’yi ele geçirmişlerdi.<a id="footnote46"></a><sup><a href="#bookmark45">46</a></sup> Öte yandan, Damat Ferit, 30 Mart’ta Richard Webb’i ziyaret ederek, bir gün önce görüşmüş olduğu Padişah tarafından gönderilmiş olduğunu; Padişahın babası Abdülmecit’in, onu, İngilizlere karşı dostluk duygularıyla yetiştirmiş olduğunu ve o sırada Osmanlı gücünü büsbütün İngiliz yönetiminin emrine vermek amacını güttüğünü söylemişti. Ferit, Padişahın yardım için İngiltere’den başka hiç bir devlete başvurmak istemediğini; Türkiye’nin savaşta yalnız İngiltere tarafından yenilgiye uğratılmış olduğunu; dolayısıyla, galipten başka herhangi bir devletin boyunduruğu altına girmenin dayanılmaz ölçüde güç ve acı olduğunu; İngiltere, iki ülke arasında bir gedik açmaya kendi bağlaşıklarınca inandırılırsa büyük bir hata işlemiş olacağını belirtmişti. Halife olarak Padişah ve devletin en yüksek katını işgal eden kendi şahsı adına konuştuğunu öne süren Ferit, Türkiye’nin İngiltere’ye ve yalnız İngiltere’ye biat ettiğini bir kez daha belirterek İngiltere’nin yardımına sığındığını ve buna karşılık olarak, Türk yönetiminin, İngiltere yönetimine, olağan içinde, her türlü desteği sağlayarak iyi niyet göstereceğini sözlerine eklemişti.</p>

  <p>‘Webb, bu görüşmeyi İngiltere Dışişleri Bakanlığı’na bildirirken, Ferit’le Padişahın içtenliğinden kuşkulanmadığını; Türklerin, hesaba katılmaları gereken önemli bir etken olduklarını; bununla birlikte, İngiltere’nin çıkarları ne olursa olsun, ‘birinci görevin, bağışlanmaz ve unutulmaz bir işleme uğramış olan’ Hristiyan unsurlara karşı olduğunu belirtmişti. Bundan sonra, Ferit’in ona vermiş olduğu ve bir bakıma İngiltere’yi Türkiye’yi himayesi altına almaya çağıran andaca<a id="footnote47"></a><sup><a href="#bookmark46">47</a></sup> değinen Webb, Padişahın her şeyden önce kendi Halifeliğine önem verdiğini belirtmiş; bir yandan, olası bir Panislamizm tehdidini küçümsemenin tehlikelerini kabul etmekle birlikte, bir yandan da Batı Asya’nın kuzeyinde ‘dost ve muhtaç’ bir Padişah bulundurmanın önemine değinerek şöyle demişti: ‘Barış konferansında temsil edilmeyen Türklere önem verilmeyerek ihmal edilebi-</p>

  <p>lirler. Self determinasyon (kendi yazgısını saptama) ilkesi Türkle-re uygulanmazsa, Yakın Doğu’da sürekli barış sağlanamaz’. Buna karşın, Ferit’in önerileri İngiltere Dışişleri Bakanlığı’nda ‘rüşvet’ olarak sayılmış; amacın, ‘idaresizlik ve yenilginin’ sonuçlarından kaçınmaları için Türklere yardım sağlamak olduğu; bu önerileri öne sürenlerin, bunlar kabul edilirse, İngilizlerle bağlaşıklarının arasını açacağını bilmezlikten gelemeyecekleri, belgeye eklenmiş olan çıkmada belirtilmişti.<a id="footnote48"></a><sup><a href="#bookmark47">48</a></sup></p>

  <p>Zamanla Fransa, İtalya ve ABD’nin de adları karıştırılacak olan Türkiye üzerindeki bu rekabet ve entrikalar, İngiliz basınına da yansıyacak ölçüde yoğunlaşmıştı. 31 Mart 1919 günlü Times gazetesi, İstanbul konusunda ortaya çıkmış olan uluslararası karışık duruma değinen İstanbul muhabirinin şu yazısını özetle yayımlamıştı:</p>

  <p>‘... Savaş gerginliği ve karşılıklı operasyon gereği sona erdikten bu yana, (Osmanlıya karşı) resmi, ulusal kıskançlık ve iştahların yeniden canlanmış olduğu yadsınamaz. Küçük ulusların utanmadan girişmiş oldukları aşırı davranışlar, yüce devletler arasında da üstü kapalı biçimde beliriyor. İngiltere, Fransa ve İtalya’da, kendi ülkeleri hesabına ön mevkiyi kapmak için uğraşan kişiler vardır’.<a id="footnote49"></a><sup><a href="#bookmark48">49</a></sup></p>

  <p>AlmantarihçiGotthardJaeschke’in iddiasına göre,İstanbul’daki İngiliz Yüksek Komiseri Amiral Calthorpe, 5 Nisan’da İngiltere Dışişleri Bakanlığı’na gönderdiği raporda, Padişahla Damat Ferit’in hiç kimseye ve Bakanlarına bile güvenmediklerini kaydetmişti.<a id="footnote50"></a><sup><a href="#bookmark49">50</a></sup><sup> </sup>Beş gün sonra, 10 Nisan’da, bir süreden beri duruşması yapılmakta olan ve bir gün önce, savaş suçlarından itham edilerek ölüme mahkûm edilen Boğazlıyan Kaymakamı Kemal Bey idam edilmişti. Vahdettin, bu konuda fetva istemek; verilen fetvayı iyice incelemek;</p>

  <p>Şeyhülislama yeniden cümle eklettirmek ve çevresine isteksizliğini iyice belirtmek gibi taktikler kullanarak ihtiyatlı davranışlardan sonra idam hükmünü onaylamıştı.<a id="footnote51"></a><sup><a href="#bookmark50">51</a></sup> 28 Nisan’da da İttihatçıların yargılanmalarına başlanmıştı.<a id="footnote52"></a><sup><a href="#bookmark51">52</a></sup></p>

  <p>Öte yandan, Savaş Bakanı Şakir Paşa, Mustafa Kemal’i 29 Nisan’da Bakanlığa çağırtarak, ona, 9. Ordu Birlikleri Müfettişliğine atanmış olduğunu bildirmiş; görevi hakkında ona bilgi vermiş; onu Damat Ferit’le tanıştırmıştı.<a id="footnote53"></a><sup><a href="#bookmark52">53</a></sup> Mustafa Kemal’in atanma kararnamesi 30 Nisan’da Padişah tarafından onaylanmıştı.<a id="footnote54"></a><sup><a href="#bookmark53">54</a></sup> 9 Mayıs’ta Mustafa Kemal huzura kabul edilmiş; Padişah, İngilizlerin şikâyetçi oldukları sorunları çözümlemesini kastederek, ona: ‘Paşa! Paşa! Devleti kurtarabilirsin’ demişti. Kemal, ‘elimden gelen hizmette kusur etmeyeceğime inanabilirsiniz; bana emrettiklerinizi bir an unutmayacağım’ yanıtını vermişti.<a id="footnote55"></a><sup><a href="#bookmark54">55</a></sup> Bu sırada, İzmir’in işgal edileceğine dair cevrede söylentiler dolaşıyordu.</p>

  <p>Mustafa Kemal Samsun’a hareket etmeden önce Padişah onunla görüşmek istemişti. Kemal, veda için 15 Mayıs’ta Babıali’ye uğramış; herkesi, İzmir’in Yunanlılarca işgalini öğrenmiş olmanın telaşı içinde bulmuş; sonra Yıldız Sarayı’na gitmişti.<a id="footnote56"></a><sup><a href="#bookmark55">56</a></sup> Orada Padişahla başbaşa konuşmuş; Vahdettin ona şunları söylemişti:</p>

  <p>‘Paşa, Paşa, şimdiye kadar devlete çok hizmet ettin; bunların hepsi artık bu kitaba girmiştir... tarihe geçmiştir. Bunları unut... Asıl şimdi yapacağın hizmet hepsinden mühim olabilir. Paşa, devleti kurtarabilirsin’.</p>

  <p>Mustafa Kemal’e göre bu ‘kurtarma’, Vahdettin’in gözünde,</p>

  <p>Bağlaşık Devletler’in yakındıkları konuları çözümlemek; onları hoşnut etmek; ‘memleketi ve halkı bu siyasetin doğru olduğuna inandırmak, bu siyasete karşı gelen Türkleri bastırmak’ demekti. Vahdettin’in, bu sözleri söylerken İzmir’in Yunanlılarca işgal edilmiş olduğundan haberi vardı.<sup>1</sup> Mustafa Kemal, 24 Nisan 1920 günlü söylevinde, Padişahın şöyle konuştuğunu kaydeder:</p>

  <p>‘İngiliz zırhlılarının toplarını göstererek, “görüyorsun, ben artık memleket ve milleti nasıl kurtarmak lazım geldiğini tasavvurda tereddüde düçar oluyorum. İnşallah millet mü-tenebbih ve müteyakkız olur; bu vaziyet-i elimden gerek beni ve gerekse kendini tahlis eder’. <a id="footnote57"></a><sup><a href="#bookmark56">57</a></sup></p>

  <p><a id="bookmark0"></a><a href="#footnote1">1</a></p>

  <p>   Cebesoy: Milli Mücadele Hatıraları, s.31.</p>

  <p><a id="bookmark1"></a><a href="#footnote2">2</a></p>

  <p>   İstanbul Basını, 22.12.1918; Göztepe, s.74; Akşin 1, s.134; Simavi, s.461; Türkgeldi, s.455; Danişmend, s.455.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/4141/9513: Webb’den Balfour’a yazı, sayı 101/1031, İstanbul, 31.12.1918; Takvim-i Vekayi, 21.11.1918; Türkgeldi, s.169; Cebesoy, s.37; Ba-yar V, s.1437.</p>

  <p><a id="bookmark3"></a><a href="#footnote4">4</a></p>

  <p>   Gökbilgin, s.20-21.</p>

  <p><a id="bookmark4"></a><a href="#footnote5">5</a></p>

  <p>   Türkgeldi: Gorup İşittiklerim, s.166-169; Bayar V, s.1436.</p>

  <p><a id="bookmark5"></a><a href="#footnote6">6</a></p>

  <p>   İDA, FO 371/4141/8407: Webb’den Balfour’a yazı, İstanbul, 28.12.1918; ilişikte Ryan’ın andacı.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/4141/9513: Webb’den Balfour’a yazı, İstanbul, 31.12.1918.</p>

  <p><a id="bookmark7"></a><a href="#footnote8">8</a></p>

  <p>   Villalta, s. 164-166.</p>

  <p><a id="bookmark8"></a><a href="#footnote9">9</a></p>

  <p>   İDA, FO 371/4164/191127: Webb’den Graham’a özel mektup, İstanbul, 19.1.1919.</p>

  <p><a id="bookmark9"></a><a href="#footnote10">10</a></p>

  <p>   Sonyel: Kurtuluş Savaşı, I, s.44.</p>

  <p><a id="bookmark10"></a><a href="#footnote11">11</a></p>

  <p>   İDA, FO 371/3421/214122: İngiliz Genel Karargahı’ndan İngiltere Askeri İstihbarat Şefine gizli telgraf, İstanbul, 16.12.1918.</p>

  <p><a id="bookmark11"></a><a href="#footnote12">12</a></p>

  <p>   TİH 1, s.77; Selek, s.59.</p>

  <p><a id="bookmark12"></a><a href="#footnote13">13</a></p>

  <p>   İkdam, Sabah, 9.1.1919.</p>

  <p><a id="bookmark13"></a><a href="#footnote14">14</a></p>

  <p>İDA, FO 371/4172/13694: Calthorpe’dan İngiltere Dışişleri Bakanlığı’na gizli telgraf, 22.1.1919.</p>

  <p><a id="bookmark14"></a><a href="#footnote15">15</a></p>

  <p>   A.g. kaynak, Calthorpe’dan İngiltere Dışişleri Bakanlığı’na gizli ve ivedi telgraf, 241.1919.</p>

  <p><a id="bookmark15"></a><a href="#footnote16">16</a></p>

  <p>   Ayışığı, s.196; Akşin 1, s.153; İDA, FO 371/4172/17682: Webb’den Graham’a gizli yazı, İstanbul, 1.2.1919.</p>

  <p><a id="bookmark16"></a><a href="#footnote17">17</a></p>

  <p>   İstanbul Basını, 31.1.1919.</p>

  <p><a id="bookmark17"></a><a href="#footnote18">18</a></p>

  <p>   Türkgeldi, s.178-179. Mustafa Kemal de, Vahdettin’in Almanya gezisi sırasında nasıl bir düzmeci olduğunu fark etmişti. Atay: Atatürk’ün Bana Anlattıkları, s.26-29.</p>

  <p><a id="bookmark18"></a><a href="#footnote19">19</a></p>

  <p>   İDA, FO 371/4172/23004: Calthorpe’dan İngiltere Dışişleri Bakanlığı’na gizli telgraf, İstanbul, 9.2.1919; Türk Basını, 31.1.1919.</p>

  <p><a id="bookmark19"></a><a href="#footnote20">20</a></p>

  <p>   İDA, FO 371/4141/15576: Calthorpe’dan İngiltere Dışişleri Bakanlığı’na gizli telgraf, İstanbul, 24.1.1919; Kidston yorumu, Londra, 30.1.1919.</p>

  <p><a id="bookmark20"></a><a href="#footnote21">21</a></p>

  <p>   İDA, FO 371/4172/17682.</p>

  <p><a id="bookmark21"></a><a href="#footnote22">22</a></p>

  <p>   İDA, FO 371/4164/22149: Webb’den İngiltere Dışişleri Bakanlığı’na yazı, İstanbul, 30.1.1919.</p>

  <p><a id="bookmark22"></a><a href="#footnote23">23</a></p>

  <p>   Türkgeldi, s.182-183.</p>

  <p><a id="bookmark23"></a><a href="#footnote24">24</a></p>

  <p>   Vakit, 4.1.1919; Akşin 1, s.187.</p>

  <p><a id="bookmark24"></a><a href="#footnote25">25</a></p>

  <p>   Hadisat, 28.2.1919.</p>

  <p><a id="bookmark25"></a><a href="#footnote26">26</a></p>

  <p>   Sarıhan 1, s.144.</p>

  <p><a id="bookmark26"></a><a href="#footnote27">27</a></p>

  <p>   İstanbul Basını, 5.3.1919.</p>

  <p><a id="bookmark27"></a><a href="#footnote28">28</a></p>

  <p>   Sarıhan 1, s.164.</p>

  <p><a id="bookmark28"></a><a href="#footnote29">29</a></p>

  <p>   Ryan, s.127.</p>

  <p><a id="bookmark29"></a><a href="#footnote30">30</a></p>

  <p>   Luke, s.66.</p>

  <p><a id="bookmark30"></a><a href="#footnote31">31</a></p>

  <p>   Adıvar, s.17.</p>

  <p><a id="bookmark31"></a><a href="#footnote32">32</a></p>

  <p>   Mikusch, s.178; Walder, s.92.</p>

  <p><a id="bookmark32"></a><a href="#footnote33">33</a></p>

  <p>   Akşin 1, s.195.</p>

  <p><a id="bookmark33"></a><a href="#footnote34">34</a></p>

  <p>   Göztepe, s.113; İnal, s.2039.</p>

  <p><a id="bookmark34"></a><a href="#footnote35">35</a></p>

  <p>   Türkgeldi: Gorup İşittiklerim, s.214.</p>

  <p><a id="bookmark35"></a><a href="#footnote36">36</a></p>

  <p>   Armstrong, s.114.</p>

  <p><a id="bookmark36"></a><a href="#footnote37">37</a></p>

  <p>   Ryan, s.127.</p>

  <p><a id="bookmark37"></a><a href="#footnote38">38</a></p>

  <p>İDA, FO 371/4156/3802: Mallet - Halil görüşmesi, Mallet andacı, 6.3.1919.</p>

  <p><a id="bookmark38"></a><a href="#footnote39">39</a></p>

  <p>   İDA, FO 371/49194: Webb’den Balfour’a yazı, İstanbul, 8.3.1919.</p>

  <p><a id="bookmark39"></a><a href="#footnote40">40</a></p>

  <p>   İDA, FO 371/4141/40280: Webb’den İngiltere Dışişleri Bakanlığı’na gizli telgraf, İstanbul, 9.3.1919.</p>

  <p><a id="bookmark40"></a><a href="#footnote41">41</a></p>

  <p>   Akşin 1, s.230; Simsir: İngiliz Belgelerinde Sakarya’dan İzmir’e, s.75; Jaesc-hke, s.177.</p>

  <p><a id="bookmark41"></a><a href="#footnote42">42</a></p>

  <p>   Hadisat, 12.3.1919.</p>

  <p><a id="bookmark42"></a><a href="#footnote43">43</a></p>

  <p>   İstanbul Basını, 14.3.1919.</p>

  <p><a id="bookmark43"></a><a href="#footnote44">44</a></p>

  <p>   Akşin 1, s.168.</p>

  <p><a id="bookmark44"></a><a href="#footnote45">45</a></p>

  <p>İDA, FO 371/4156/48129: Calthorpe’dan Curzon’a özel ve gizli yazı, İstanbul, 21.3.1919.</p>

  <p><a id="bookmark45"></a><a href="#footnote46">46</a></p>

  <p>   TİH 1, s.18 ve 22.</p>

  <p><a id="bookmark46"></a><a href="#footnote47">47</a></p>

  <p>   Jaeschke, s.5.</p>

  <p><a id="bookmark47"></a><a href="#footnote48">48</a></p>

  <p>   İDA, FO 371/4156/60152: Webb’den İngiltere Dışişleri Bakanlığı’na yazı, İstanbul, 3.4.1919.</p>

  <p><a id="bookmark48"></a><a href="#footnote49">49</a></p>

  <p>   Times, Londra, 31.3.1919.</p>

  <p><a id="bookmark49"></a><a href="#footnote50">50</a></p>

  <p>   Jaeschke, Kronoloji, s.24.</p>

  <p><a id="bookmark50"></a><a href="#footnote51">51</a></p>

  <p>   Türkgeldi, s.202-206; Takvim-i Vekayi, 12.4.1919; İstanbul Basını, 1115.4.1919.</p>

  <p><a id="bookmark51"></a><a href="#footnote52">52</a></p>

  <p>   İstanbul Basını, 28-29.4.1919.</p>

  <p><a id="bookmark52"></a><a href="#footnote53">53</a></p>

  <p>   Bayur, s.293.</p>

  <p><a id="bookmark53"></a><a href="#footnote54">54</a></p>

  <p>   Takvim-i Vekayi, 5.5.1919.</p>

  <p><a id="bookmark54"></a><a href="#footnote55">55</a></p>

  <p>   Aydemir 1, s.408; Şapolyo, s.214.</p>

  <p><a id="bookmark55"></a><a href="#footnote56">56</a></p>

  <p>   Bayur, s.303; Orbay: Hatıraları, s.17; İkdam, 16.5.1919; Jaeschke, s.117; ASD, s.15.</p>

  <p><a id="bookmark56"></a><a href="#footnote57">57</a></p>

  <p>ASD, s.15.</p>
</body>
</html>
