<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Mustafa Kemal - Hüseyin Rauf İlişkileri</h1>

  <p>Bu sıralarda, bir süreden beri Kamu İşleri Bakanlığı yapmış olan Hüseyin Rauf’la Mustafa Kemal’in, kimi nedenlerden ötürü ve özellikle Kemal’in ‘diktatörce davranışları’ yüzünden arası açılmış; Rauf, 8 Ocak 1922’de görevinden istifa etmiş ve BMM’de Mustafa Kemal’e muhalefet eden ikinci gruba girmişti. İngiliz Yüksek Komiseri Rumbold, 24 Ocak’ta İngiltere Dışişleri Bakanlığı’na gönderdiği yazıda, Mustafa Kemal’le Hüseyin Rauf’un arasının açılmış olduğunu bildirmiş; 19 Ocak günlü Vakit gazetesinde, Rauf’la birlikte Malta’da sürgün bulunmuş olan Ahmet Emin’in, Rauf Ankara’da Bakan iken onunla yapmış olduğu bir söyleşiyi dokuz sütun üzerinden yayımladığını; bu yazıda, Rauf’un, Halifelikle Padişahlığın eski yetkilerine yine kavuşması için mücadeleyi sürdüreceğini söylemiş olduğunu kaydetmiş; özetle şöyle demişti:</p>

  <p>‘Bana öyle görünüyor ki, Mustafa Kemal ve onu hâlâ sa-dakatla destekleyenler yine Bolşeviklere yönelmişlerdir... Mustafa Kemal, Padişahla daha iyi ilişkiler kurulmasından yana olan Envercilerin ve İttihatçıların muhalefetiyle karşı karşıyadır. Bu muhalefetin ipleri Berlin ve İsviçre’deki Türklerin ve Selanik’li sahte Yahudilerin elindedir. Onlar, Mustafa Kemal’in durumunu sarsabilirlerse ve bu davranışları sonunda Padişah daha yetkili bir duruma gelirse, bu, Türkiye’nin lehine olacak ve Bağlaşıklar’ın görüşünce, Doğu’da barışçı bir uzlaşmaya varılmasını kolaylaştıracaktır’.</p>

  <p>İngiltere Dışişleri Bakanlığı yetkililerinden Francis Osborne 1 Şubat’ta bu konuda kaleme aldığı çıkmada özetle şöyle diyordu:</p>

  <p>‘Tüm göstergelere göre, Mustafa Kemal’in durumu daha az güvence içindedir. Ulusçular da, ötekiler gibi, Yunanlıları Anadolu’dan çıkarma konusunda sık sık vermiş oldukları sözü yerine getirmeleri ve ilkbahar gelmeden önce barışı sağlamaları gerektiğini anlıyorlar. Ne olursa olsun, Fransızların, azınlıkları Türklerin ellerine teslim etmede bize blöf yapmalarına izin veremeyiz. Ankara yönetimi çökerse, herhalde en çok Fransızlar zararlı olacaktır. Bu yönetim belki de çökmek üzeredir. Bunu önlemek için Ulusçuların tüm taleplerini tatmin edecek ve Mustafa Kemal’in saygınlığını artıracak bir barışa gereksinim vardır. Ancak, bu denli bir siyasa, Bağlaşık hükümetlerin teslim olmalarına ve baskı kullanmaktan vazgeçmelerine dayanır’.<a id="footnote1"></a><sup><a href="#bookmark0">1</a></sup></p>

  <p>Bu arada, Sadrazam Tevfik Paşa’yla görüşen Rumbold, onun, İstanbul yönetiminin ‘adil bir çözümü’ kabule hazır olduğunu; bu denli bir çözümün, ‘Anadolu’daki halkın çoğunluğunca da iyi karşılanacağını’; gerçekte, bunun, Anadolu’da kabul edilmesini sağlayacak araçlar olduğunu; Mustafa Kemal’le ‘aşırı eğilimliler’ bunu kabul etmezse yalnız bırakılacaklarını söylediğini bildirmiş; Tevfik Paşa’nın, İzmir’i kapsamak üzere, Anadolu’nun Yunanlılarca boşaltılması ve Trakya’da, ‘azınlıklara gerçek güvenceler verilmek koşuluyla’, Enez-Midye sınırını kabule hazır olduğunu; Ankara, Misak-i Milli’den az, ama adil olan bu koşulları kabullenmezse’, Tevfik Paşa’nın, Kemalist akımının gücünü yıkabileceğine bizzat inandığını eklemişti.<a id="footnote2"></a><sup><a href="#bookmark1">2</a></sup> Sir Horace Rumbold, danışmanlarından Andrew Ryan ve maliye uzmanı Adam Block, tüm umutlarını, görünürde Mustafa Kemal’e kafa tutan ve Halife-Sultana bağlı oldukları söylenen Hüseyin Rauf, Selahattin Paşa ve Vehbi Hoca’ya dayayarak Tevfik Paşa’yı destekliyorlardı.<a id="footnote3"></a><sup><a href="#bookmark2">3</a></sup></p>

  <p>Bir söylentiye göre, Padişah, Hüseyin Rauf’la Kazım Karabekir’i kendinden yana çekmeye çalışıyordu ve İzzet Paşa aracılığıyla onlarla ilişki kurmuştu. 23 Şubat 1922 tarihli İngiliz gizli istihbarat raporuna göre, ‘oldukça yetkili bir kaynak’, tanınmış politikacı Mahmut Sadık’ın, Ocak ayı sonlarında Padişahtan Karabekir’e önemli bir mesaj götürmek için İstanbul’dan Sarıkamış’a hareket ettiğini bildirmişti. Raporda özetle şöyle deniyordu:</p>

  <p>‘30 Ocak’ta Mahmut Sadık; Ali Rıza ve İzzet Paşaların kendisiyle görüşmek istediklerine dair İzzet Paşa’nın yakın dostu Fatin Hoca’dan bir mesaj almıştı. Söz konusu Bakanlarla görüşürken, onlar, kendisinden, Padişah ve hükümet adına Karabekir’e bir mektup götürmesini dilemişlerdi. Özellikle Ali Rıza Paşa bu misyonun önemine ve yurtsever her Türk’e düşen göreve değinmişti. Mahmut Sadık yapılan dileği kabullenmiş; bunun üzerine kendisine, Karabekir’e verilmek üzere, İzzetin imzaladığı bir mektup tevdi edilmişti. İzzet, aynı zamanda, Mustafa Kemal ve yandaşlarının ülkeyi kurtarılamayacak biçimde yoketmek-te olan affedilmez hatalar işlediklerini söylemiş; Padişah ve hükümetin Karabekir’in bağlılık ve yurtseverliğine büyük güvenleri olduğunu; dolayısıyla, Karabekir’den, kendisine gönderilmiş olan mektupta anahatları verilen hükümet politikasını desteklemesi dilenmişti.’</p>

  <p>İngiliz ajanı, Karabekir’e yapılmış olan önerilerin aslını içeren belgenin bir suretini sağlayamamıştı, ama aşağıda belirtilenlerin, hükümetin Karabekir’ce desteklenmesini dilediği siyasi noktaların kısaltılmış metni olduğuna inanıyordu:</p>

  <p>‘1. Halifelik ve Padişahlık haklarının korunması ve güçlendirilmesi;</p>

  <p>2.    Bunu yapabilmek için var olan anayasanın değiştirilmesi;</p>

  <p>3.    Şu barış koşullarının kabulü:</p>

  <p>(a)    İzmir’in geri alınması;</p>

  <p>(b)    Avrupa’daki sınırın Meriç ırmağı boyunca olması; bu</p>

  <p>olanaksızsa Midye-Enez hattının şu koşulla kabulü: bu hattın ötesindeki ülkenin keskisini saptamak için bir plebisit düzenlenmesi;</p>

  <p>(c) Yüce Devletlerin, azınlıklar konusunda saptamış oldukları ilkelerin kabulü; kesinlikle saptanacak bir süre için bu bölgelerin yönetiminin geçici olarak kabulü;</p>

  <p>(c)    Kamu borçlarının bugünkü biçimiyle sürdürülmesi; hükümetçe resmen kabul edilen borçların ödenmesinin üstlenilmesi; bütçede, hükümetin bağımsızlığının korunması;</p>

  <p>(d)    Adli devrim konusunda anlaşmaya varılıncaya kadar, var olan karma mahkemelerin, devletin bağımsızlığı hiçbir biçimde kısıtlanmamak koşuluyla geçici olarak korunması’.</p>

  <p>Padişahla söz konusu iki Bakan, bu koşulların Ankara yönetimince kabul edilmeyeceğine inanıyorlardı ve bu durumda Kazım Karabekir’i Ankara yönetimi üzerinde bu koşullara göre barış yapmak için olanaklı her baskıyı kullanmaya çağırmışlardı. Ondan, gerekirse şiddet kullanması istenmiş ve merkezi hükümetin, olanak içinde, her çeşit yardımına güvenebileceği kendisine bildirilmişti. Dahası, ulusçu kimi önderlerin, dilerlerse Avrupa’da ikamet edebilecekleri; bu amaç için merkezi hükümetin onlara para vereceği; ötekilere ise ‘onurlu görevler’ sağlanacağı belirtilmişti. Ancak, bu davranışlar hakkında yönetimin öteki üyelerine bilgi verilmemiş; Sadık’ın görevinin başarıyla sonuçlanmasını sağlamak için her türlü önlem alınmıştı. Bu bilgi, İngiltere Dışişleri Bakanlığı’nda büyük ilgi çekmiş; Bakanlık yetkililerinden Francis Osborne 28 Şubat’ta şu çıkmayı kaleme almıştı:</p>

  <p>‘Padişah, Kazım Karabekir ve Rauf Bey’i kendisinden yana çekebilirse belki Anadolu’yu Kemal’den kurtarabilir; ama bu iki etkili Ulusçunun tutumu hakkında pek az bilgimiz vardır. Bildiğimiz, ikincisinin (Rauf’un), son günlerde</p>

  <p>Ankara’daki Bakanlar Kurulundan çekilmiş ve Mustafa Kemal’le arasının açılmış olduğudur’.</p>

  <p>Dışişleri Bakanı Lord Curzon da şunları eklemişti: ‘Albay Rawlinson, her ikisinin de Kemal’e karşıt olduklarını söylüyor’.<a id="footnote4"></a><sup><a href="#bookmark3">4</a></sup></p>

  <p>10 Mart 1922 tarihli İngiliz gizli istihbarat raporuna göre, buna sözlü olarak yanıt veren Karabekir, Ankara yönetiminin uygulamakta olduğu aşırı siyasayı yumuşatmak için elinden geleni yapmaya çalışacağını, ama aynı zamanda, Sovyet yönetiminin uygulamakta olduğu politikanın ileride yaratması olası ciddi tehlikeler konusunda merkezi hükümeti uyarmıştı. Bu sırada, İstanbul yönetiminin Ankara’dan almış olduğu son bilgiye göre, görünürde Karabekir; Rauf, Refet Paşa, Selahattin ve ötekilerden oluşan muhalif grupları destekleme meyli gösteriyordu. Bu konuyla ilgili olarak İngiltere Dışişleri Bakanlığı yetkililerinden Francis Osborne 1 Nisan’da şu yorumu yapmıştı: ‘Bu kombinasyon (grup) Kemal’e karşı müthiş bir muhalefet oluşturacaktır’.<a id="footnote5"></a><sup><a href="#bookmark4">5</a></sup> <sup><a id="footnote6"></a><a href="#bookmark5">6</a> </sup>Yusuf Kemal Kurulu</p>

  <p>Kemalistler, Yunan Başbakanı Dimitrios Gunaris başkanlığında bir kurulun Bağlaşıkların başkentlerini dolaşacağını ve Doğu Sorunu’nu son bir çözüme bağlamak için, savaşan iki yan arasında yapılacak arabuluculuk koşullarını görüşmek üzere, Bağlaşıkların yakında Paris’te bir konferans düzenleyeceklerini duyunca; Bağlaşık devlet adamlarıyla ilişki kurarak kendi savları konusunda Avrupa kamuoyunu aydınlatmak amacıyla Dışişleri Bakanı Yusuf Kemal başkanlığındaki bir kurulu Roma, Paris ve Londra’ya göndermek kararını almış;<sup>11</sup> bunu, İstanbul’daki temsilcileri Hamit Bey aracılığıyla ilgili Yüksek Komiserlere bildirmişlerdi.<a id="footnote7"></a><sup><a href="#bookmark6">7</a></sup> İngiliz Yüksek Komiseri Rumbold, Lord Curzon’a 6 Şubat’ta şu bilgiyi iletmişti:</p>

  <p>‘Ankara’dan alınmış olan telgraf haberlerine göre, Yusuf Kemal, 6 Şubat’ta Adapazarı yoluyla İstanbul’a hareket edecek; 9 Şubat’ta İstanbul’a uğrayacak ve 11 Şubat’ta, Roma, Paris ve Londra’ya gitmek üzere, Lloyds Trestino gemisiyle Brindizi’ye hareket edecektir. Kendisine hukuk danışmanı Münir Bey, protokol şefi Ferit Bey ve sekreter Kemal Bey eşlik edecektir’.<a id="footnote8"></a><sup><a href="#bookmark7">8</a></sup></p>

  <p>Bu arada, Kemalist kurulu BMM’ye yeterli bilgi ve Misak-ı Milli için çalışacağına dair güvence vererek Meclisin onayını sağladıktan sonra Ankara’dan ayrılmıştı.<a id="footnote9"></a><sup><a href="#bookmark8">9</a></sup> Yusuf Kemal, dış ülkelere gitmeden önce İstanbul yönetimiyle anlaşmak ve bu yönetimi de Avrupa’da temsil edebilmek için Padişahın rızasını almak amacıyla Avrupa’ya İstanbul yoluyla gitmesi gerektiğine Mustafa Kemal’i inandırmıştı; ama kurul 15 Şubat’ta İstanbul’a ulaşınca, Yusuf Kemal; Tevfik ve İzzet Paşalarca aldatılarak, 23 Şubat’ta, bir arzuhalci gibi Padişahın huzuruna çıkarılmış ve güç durumda bırakılmıştı. Yusuf Kemal, Padişahtan, BMM yönetimini tanımasını dilemişse de, Vahdettin, ona karşılık vermek tenezzülünde bile bulunmamıştı. Yusuf Kemal’in, daha sonra, ‘başarısızlıklarını görebilmek için gözlüğe gereksindiğini’ öne sürdüğü Vahdettin<a id="footnote10"></a><sup><a href="#bookmark9">10</a></sup> Ulusçuların en azılı düşmanıydı; dolayısıyla, Yusuf Kemal’in öne sürdüğü önerilere kulaklarını tıkamıştı.<a id="footnote11"></a><sup><a href="#bookmark10">11</a></sup></p>

  <p>Öte yandan, İstanbul yönetimi de Avrupa’ya ayrı bir kurul göndermek kararını almıştı. Bu kurula Ahmet İzzet Paşa başkanlık edecekti. Böylece, Yusuf Kemal’in görevi karışık ve güç bir duruma getirilmiş; Türkiye’nin düşmanlarına iki yönetim arasında meydana gelmiş olan ikilikten yararlanma fırsatı verilmişti.<a id="footnote12"></a><sup><a href="#bookmark11">12</a></sup> Bu karara çok içerleyen Yusuf Kemal, Tevfik ve İzzet Paşaları yurt sevgisinden yoksun olmakla suçlamıştı.<a id="footnote13"></a><sup><a href="#bookmark12">13</a></sup> Yeni Gün gazetesi, onları, ‘Damat Ferit’ten de tehlikeli hainler’ olarak nitelemiş; özellikle Ahmet İzzet Paşa hakkında şunları yazmıştı: ‘Son davranışı ile... kendini o kadar kirletmiştir ki, Hindistan’ın tüm lavantaları bile onu temizleyemez’<a id="footnote14"></a><sup><a href="#bookmark13">14</a></sup></p>

  <p>Vahdettin, Kemalistlerden o kadar nefret ediyordu ki, İngiliz İstihbaratına bakılacak olursa, kendi ajanlarını harekete geçirmiş ve Yusuf Kemal’in kâtibi Kemal Bey’in<a id="footnote15"></a><sup><a href="#bookmark14">15</a></sup> kayın pederinin evinde bulunan valizini kâtibin yokluğunda açtırarak içindeki gizli belgelerin fotoğraflarını çektirmiş ve bir mabeyincisiyle ivedilikle İngiliz Yüksek Komiseri Sir Horace Rumbold’a göndermişti.<a id="footnote16"></a><sup><a href="#bookmark15">16</a></sup> İlgili belgelerin en önemlileri şunlardı:</p>

  <p>1. Batı Savaş Kesimi Komutanı General İsmet Paşa’dan Yusuf Kemal’e mektup, 1 Şubat 1338 [1922]: ‘Kardeşim Yusuf Kemal Bey, bazı sorunların Bakanlar Kurulu’nda görüşülmesini doğru bulmadım. Sizin suskunluğu sürdür-</p>

  <p>meniz çok iyi oldu. Şuna inanıyorum: Avrupa gezisinden tek amaç, Misak-i Millinin gerçekleştirilmesini sağlamak olmakla birlikte, Fransızların kucaklarına ahmakça düşmekten kaçınmalıyız. Çoğu kez belirtmiş olduğum gibi, Asya’dan başka koruyucu ve barınak bulamayız. Tanrı göstermesin, Rusların canını sıkarsak, bu, çökmemize neden olabilir. Gözönünde bulundurduğumuz amaç uğruna, Paris’e varışınızda, Franklin-Bouillon’un düzenlerine kapılmayıp ulusal saygınlığımızı güçlendireceğinize dair vermiş olduğunuz demeçten çok memnun oldum. Geziniz sırasında tutumunuzu saptayacağınızdan size biraz cesaret vermek için bu birkaç satırı yazıyorum. Paris’ten mektubunuzu beklerim. Dönüşünüzde bizi herhalde düşmanla yine boğuşur bulacaksınız. Tanrı sizlere ve bizlere başarı sağlasın’.</p>

  <p>2.    Yusuf Kemal kuruluna rehber olmak üzere hazırlanan yönergeler: ‘Dışişleri Bakanlığı, sayı 21 - İzmir sorunu. Ulusal dileğimizin İzmir’in boşaltılmasıyla yerine getirileceğini Poincare’ye anlatmalı.<sup>22</sup> Ruslarla yapılmış olan antlaşmaların metinleri anlatılmalı ve olağansa yanlış bilgi vermeli. Fransızları, ilkbaharda yapılması kararlaştırılan savaşta kullanılacak mühimmatı göndermeye inandırmalı. Franklin-Bouillon’u, tinsel ve edimsel araçlarla kazanmaya çalışmalı; bunda başarı sağladıktan sonra, Londra’da yapılacak öneriler konusunda kendisiyle danışmalarda bulunmalı. Paris’te başarı sağlandıktan sonra Londra’ya hareket etmeli; aksi durumda İngilizlere yaltaklanmaktan kaçınmalı’.</p>

  <p>3.    Asya’daki İslam devletleriyle yapılmış olan antlaşmalar; Ruslara ve Fransızlara, maden işletmeleriyle ilgili olarak verilecek ayrıcalık hakları: son öneriler. Dışişleri Bakanlığı, no. 17 (gizli dosya) Yusuf Kemal Bey’de.</p>

  <p>(A)    Asya’daki İslam yönetimleriyle yapılmış olan anlaşmalar Misak-i Milliye tümüyle uymuyor. Bu anlaşmaların hazırlanması sırasında bir Sovyet delegesinin hazır bulunuşu, ulusal saygınlık için bir lekedir. Anadolu yönetiminin, bu anlaşmalardan siyasi veya askeri herhangi bir yarar sağlamış olduğunu sanmak gülünçtür. Batı’lı yönetimlerle bir anlaşmaya varmak, bu anlaşmaların iptalini gerektiriyorsa, bunun olanaklı olabileceğini sezdirmeli, ama yapılacak anlaşma, Misak-i Millinin çizmiş olduğu sınırları esas almalıdır.<sup>23</sup></p>

  <p>(B)    Demir madenlerini işletme imtiyazı için Rusların, Çiçerin aracılığıyla göndermiş oldukları yıllık beş buçuk milyon altın rubleye karşılık, bu imtiyaz Fran-sızlara verilirse, onların ne kadar ek imtiyaz bedeli ödeyeceklerini gizlice öğrenmeli.</p>

  <p>(C)    Çiçerin’in, 11 Ocak 1922 tarihinde Büyük Millet Meclisi başkanına gönderdiği notada sözünü ettiği madenler konusunu Franklin-Bouillon ile görüşmeli; bu sorunu en geç 20 Mart’a kadar çözüme bağlama-lı ve vereceği yanıtı gizlice Mustafa Kemal Paşa’ya bildirmeli’.</p>

  <p>4. Dışişleri Bakanlığı kalem-i mahsus müdür vekili Ferit Bey’in İzzet Paşa’ya gönderdiği mektup: ‘Dışişleri Bakanlığı, 29.1.1338 (1922), şifre: Misak-ı Milliyi gerçekleştirmek için yakında İstanbul’a hareket edeceğiz. Roma’ya gitmemiz daha önce kararlaştırılmış olduğu halde, orada durum oldukça karışık olduğundan, İstanbul’da dört gün kaldıktan sonra Paris’e hareket etmemizi daha uygun gördük. Paris’teki temsilcimiz Ferit Bey’le Bouillon, daha önce sözünü etmiş olduğumuz</p>

  <p>belgeyi ivedilikle hazırlayarak bütünlememiz için bize telgraf gönderdiler. Sevr Antlaşması hakkındaki ve son kırk yıl zarfında verilmiş olan kapitülasyon ve ayrıcalık haklarının İngilizleri ilgilendiren madde ve bölümlerini kapsayan belgelerden oluşan dosyaları gizlice hazırlamanızı dileriz. Kurulumuz, İstanbul’da, Fransızların güvendiği etkili bir kişinin yardımından yararlanmayı siyasi nedenlerden ötürü gerekli görüyor’.</p>

  <p>İstanbul’daki İngiliz Yüksek Komiseri Sir Horace Rumbold, yukarıda aktarılmış olan belgelere ek olarak daha bazı belgeleri de 7 Mart’ta İngiltere Dışişleri Bakanlığı’na gönderirken şu yorumu yapmıştı: ‘Bu belgelerin mevsuk (otantik) olup olmadıkları konusunda size güvence veremem, ama bana mevsuk görünüyorlar’. Belgeler, İngiltere Dışişleri Bakanlığı’nda büyük ilgiyle izlenmiş; Bakanlık yetkililerinden Francis Osborne, bunlarla ilgili olarak 14 Mart’ta şu çıkmayı kaleme almıştı:</p>

  <p>‘... Padişah, Yusuf Kemal’in valizinden çalınan belgelerin suretlerini bize göndermekle, (İstanbul’la Ankara arasındaki) ilişkilerin durumunu en iyi biçimde gösteriyor. Rusların Anadolu’da neden maden imtiyazları istediklerini anlayamıyorum. Kendi ülkeleri işlenmemiş maden kaynaklarıyla doludur... Herhalde, Türkiye üzerindeki kıskaçlarını daraltmak ve bizi içeriye sokmamak için olsa gerek.’<a id="footnote17"></a><sup><a href="#bookmark16">17</a></sup></p>

  <p>Görüldüğü gibi, İngilizler, bu belgelerin mevsuk olduğuna inanıyorlardı. Belgeler mevsuk olsun veya olmasın, son Osmanlı Padişahı Vahdettin, bunları gerçekten çaldırarak, Türkiye’yi işgalinde tutan düşman bir ulusun diplomatik temsilcisine göndermişse, ulusal akıma ve yurdu kurtarma çabalarına ihanet etmekle suçlanabilir.</p>

  <p>Bu gelişmelerden sonra, Yusuf Kemal kurulu 1 Mart’ta deniz yoluyla Marsilya’ya hareket etmiş; üç gün sonra da Ahmet İzet Paşa ve maiyeti, Yusuf Kemal kurulundan önce Bağlaşık başkentlerine ulaşmak amacıyla, Yunan işgalindeki ülkelerden geçen Doğu Ekspresi’yle Londra’ya hareket etmiş;<a id="footnote18"></a><sup><a href="#bookmark17">18</a></sup> ancak her iki kurul da, Türk-Yunan çatışmasının önlenmesini ve genel bir uzlaşmaya varılmasını sağlayamamıştı.<a id="footnote19"></a><sup><a href="#bookmark18">19</a></sup></p>

  <p><a id="bookmark0"></a><a href="#footnote1">1</a></p>

  <p>   İDA, FO 371/7881/E 1107: Rumbold’dan İngiltere Dışişleri Bakanlığı’na yazı, İstanbul, 24.1.1922; Osborne yorumu.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/7854/E 996; FO 371/7855/E 1316: Rumbold’dan Curzon’a gizli telgraf- lar, 21.1.1922 ve 30.1.1922 - Tevfik Paşa’yla yapmış olduğu görüşme hakkında rapor.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/7855/E 160: Block’tan Blacker’e yazı, İstanbul, 26.1.1922;</p>

  <p>FO 371/7881/ E 2041: İngiliz Gizli İstihbarat Raporu, 26.1.1922.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/7882/E 2219: İngiliz Gizli İstihbarat raporu, no. 548, 23.2.1922 -‘Padişah ve Kazım Karabekir Paşa’, R.321, İstanbul, 7.2.1922.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/7859/E 3493: İngiliz Gizli İstihbarat Raporu, no.605, 30.3.1922.</p>

  <p><a id="bookmark5"></a><a href="#footnote6">6</a></p>

  <p>   Hakimiyet-i Milliye, sayı 4231; Tengirsenk, s.254-255; Bayur, s.255; İDA, FO 371/ 7855/E 1426: Rumbold’dan Curzon’a gizli telgraf, İstanbul, 6.2.1922.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/7854/E 1167: Rumbold’dan Curzon’a gizli telgraf, 31.1.1922.</p>

  <p><a id="bookmark7"></a><a href="#footnote8">8</a></p>

  <p>   İDA, FO 371/7855/E 1426: Rumbold’dan Curzon’a gizli telgraf, 6.2.1922.</p>

  <p><a id="bookmark8"></a><a href="#footnote9">9</a></p>

  <p>   Tengirşenk, s.254; Bıyıklıoğlu I, s.425-426.</p>

  <p><a id="bookmark9"></a><a href="#footnote10">10</a></p>

  <p>   İDA, FO 371/7857/E 2760: Yusuf Kemal - Celal görüşmesi; Rumbold’dan Curzon’a yazı, İstanbul, 7.3.1922.</p>

  <p><a id="bookmark10"></a><a href="#footnote11">11</a></p>

  <p>   Tengirşenk, s.256-257; Söylev II, s.445; Speech, s.548; İDA, FO 371/7856/E 2195 ve E 2567: Rumbold’dan Curzon’a gizli telgraflar, İstanbul, 25.2.1922 ve 6.3.1922; FO 371/7926/E 26661 ve FO 371/7942/E 4366: Rumbold - Tevfik görüşmesi, İstanbul, 6.3.1922; Pall Mall Gazette, Londra, 27.2.1922.</p>

  <p><a id="bookmark11"></a><a href="#footnote12">12</a></p>

  <p>   Bayur, s.104; İDA, FO 371/7856/E 2329; DBFP XVII, s.639-640: Rumbold’dan Curzon’a gizli telgraf, İstanbul, 27.2.1922.</p>

  <p><a id="bookmark12"></a><a href="#footnote13">13</a></p>

  <p>   Tengirşenk, s.258-259; Söylev II, s.445-446; Speech, s.458.</p>

  <p><a id="bookmark13"></a><a href="#footnote14">14</a></p>

  <p>   İDA, FO 371/7882/E 3299: Rumbold’dan Curzon’a yazı, İstanbul, 20.3.1922; Yeni gün, 6.3.1922.</p>

  <p><a id="bookmark14"></a><a href="#footnote15">15</a></p>

  <p>   Rumbold, 7 Mart 1922’de Curzon’a şu ilginç gizli yazıyı göndermişti: ‘Aşağıdaki bilgi Ankara yönetiminin Dışişleri Bakanı Yusuf Kemal Bey’in sekreteri (kâtibi) Kemal Bey’den sağlanmıştır: ‘Kemal Beyin’ İstanbul’da iken yapmış olduğu bir konuşma sırasında bildirdiğine göre, 1922 yılı başlarında, Şehzade (Prens) Ömer Faruk, İnebolu’dan İstanbul’a gönderildiğinde, milletvekillerinden Hamdullah Suphi bunu telgrafla Ankara’ya duyurmuş ve prensin, Anadolu’daki yönetimin basına geçmek istediğini bildirmişti. Bu telgraf Büyük Millet Meclisi’nde okununca, milletvekillerinden kimileri prense saldırarak onu eleştirmişlerdi. Padişahın İngilizlere satılmış olduğu milletvekillerine bildirilmiş ve onların, seçim bölgelerine dönerek Padişaha karşı mücadele başlatmaları için Meclis iki ay tatil edilmişti; ama bu propaganda, özellikle Sivas, Konya ve Erzurum’da pek başarılı olmamıştı, çünkü oraların halkı, Padişahlık ve Halifeliğe sadıktı’.[7857/E 2760]</p>

  <p><a id="bookmark15"></a><a href="#footnote16">16</a></p>

  <p>   İDA, FO 371/7857/E 2752 ve E 2757: Rumbold’dan Curzon’a gizli yazı, İstanbul, 7.3.1922; ayr. bkz. Sonyel: ‘Son Osmanlı Padişahı Vahdettin ve İngilizler’, Belleten XLIX/154, 1975, s.257-264.</p>

  <p><a id="bookmark16"></a><a href="#footnote17">17</a></p>

  <p>İDA, FO 371/7857/E 2757: Rumbold’dan Curzon’a gizli yazı, İstanbul, 7.3.1922; Osborne yorumu.</p>

  <p><a id="bookmark17"></a><a href="#footnote18">18</a></p>

  <p>   İDA, FO 371/7857/E 3040: Rumbold’dan Curzon’a yazı, 14.3.1922.</p>

  <p><a id="bookmark18"></a><a href="#footnote19">19</a></p>

  <p>   Sonyel II, s. 222 vd.</p>
</body>
</html>
