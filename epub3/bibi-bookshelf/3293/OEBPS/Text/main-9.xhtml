<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Amasya Görüşmeleri</h1>

  <p>Mustafa Kemal, aralarında Kolordu Komutanları da bulunan en güvenilir yandaşlarını Amasya’da gizli bir toplantıya katılmaya çağırmıştı. Toplantının amacı, düşmana karşı direniş önlemleri almak ve gerekirse, Anadolu’da fiili [edimsel - de facto] bir yönetim kurmaktı. Toplantıya katılanlar arasında, 20. Kolordu Komutanı Ali Fuat, eski Deniz Bakanı Hüseyin Rauf., 3. Kolordu Komutanı Albay Refet, Albay Arif ve Selahattin, Samsun’un eski valisi Hamit, ayrıca Mustafa Kemal’le yaveri Albay Kazım vardı. O sıralarda Erzurum’da bulunan 15. Kolordu Komutanı Kazım Karabekir ve Konya’da bulunan 2. Kolordu Komutanı Mehmet Cemal Paşa, uzaklık yüzünden toplantıya katılamamışlarsa da, toplantı hakkında kendilerine telgrafla sürekli olarak bilgi iletilmişti.<sup>1</sup></p>

  <p>Görüşmeler, Haziran’ın 18’nden 22’sine kadar sürmüş; çok önemli konular tartışılmış; iki önemli karar alınmıştı: 1. Ulusal direniş akımı başlatmak; 2. Gerekirse, Anadolu’da geçici bir yönetim kurmak. Gizli olan ikinci karara göre, gerektiğinde, Orta Anadolu’da, 20. Kolordu Komutanı Ali Fuat ve Doğu Anadolu’da 15. Kolordu Komutanı Kazım Karabekir, ülkenin sivil ve askeri yönetimini üzerlerine alacaklardı.<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup> İhtilal önderlerinin imzalamış oldukları birinci karar ise, Mustafa Kemal tarafından, açık bir genelge (bildiri) biçiminde, Anadolu’daki Ordu Komutanlarına, sivil ve askeri erkâna gönderilmişti. Genelgenin temel noktaları şunlardı:</p>

  <p>‘1. Yurdun bütünlüğü ve ulusun bağımsızlığı tehlikededir.</p>

  <p>2.    İstanbul’daki hükümet, üstüne almış olduğu sorumluluğun gereklerini yerine getirememektedir. Bu durum, ulusumuzu ölmüş gibi göstermektedir.</p>

  <p>3.    Ulusun bağımsızlığını, yine ulusun kesin kararı ve direnişi kurtaracaktır.</p>

  <p>4.    Ulusun haklarını dünyaya duyurmak için her türlü etkiden ve denetimden kurtulmuş, ulusal bir kongrenin varlığı çok gereklidir.</p>

  <p>5.    Sivas’ta bir kongrenin erken vakitte toplanması kararlaştırılmıştır.</p>

  <p>6.    Tüm illerin her sancağından, halkın güvenini kazanmış, üç delege, hemen yola çıkarılmalıdır.</p>

  <p>7.    Bu iş, ulusal bir sır gibi tutulmalıdır ve delegeler kimliklerini gizlemelidir.</p>

  <p>8.    Doğu İlleri adına 10 Temmuz’da Erzurum’da bir kongre toplanacaktır’.<a id="footnote3"></a><sup><a href="#bookmark2">3</a></sup></p>

  <p>Amasya genelgesi<a id="footnote4"></a><sup><a href="#bookmark3">4</a></sup> Türk ulusal akımının dönüm noktalarından birini oluşturur; çünkü, ilk kez, ulusal direniş ilkeleri bir protokol biçiminde hazırlanarak, Türk yurdunun bağımsızlığını ve toprak bütünlüğünü sağlamak için işbirliği yapmaya söz vermiş olan ihtilalci önderler tarafından imzalanmıştı. Ali Fuat’ın deyimiyle, Amasya kararlarıyla ‘... münferit ve mıntıkavi teşebbüsler birleştirilmiş; bütün milletin, istiklali ve vatanın uğradığı tehlike etrafında müttehit olduğu, gerek harice gerekse dahile gösterilmiştir’.<a id="footnote5"></a><sup><a href="#bookmark4">5</a></sup></p>

  <p><a id="bookmark0"></a><a href="#footnote1">1</a></p>

  <p>   Söylev 1, s.23-24; Speech, s.23; Adıvar, s.42-43; Aydemir, s.33-35; G. Lewis, s.58.</p>

  <p><a id="bookmark1"></a><a href="#footnote2">2</a></p>

  <p>   Cemal Kutay: ‘Amasya Protokolündeki gizli madde’ Tarih Konuşuyor, no.1, Mart, 1964, s.90</p>

  <p><a id="bookmark2"></a><a href="#footnote3">3</a></p>

  <p>   Söylev 1, s.21; Speech, s.31; Cebesoy, s.71-73; TİH II, s.117; Göloğlu, s.8; Selek, s.183.</p>

  <p><a id="bookmark3"></a><a href="#footnote4">4</a></p>

  <p>   Dinamo III, s.216; Kinross, s.170; Şapolyo, s.28.</p>

  <p><a id="bookmark4"></a><a href="#footnote5">5</a></p>

  <p>   Kandemir, s.68; Sonyel 1, s.81.</p>
</body>
</html>
