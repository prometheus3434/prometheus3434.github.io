<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Çukurova Olayları</h1>

  <p>Bu gelişmeler yer alırken, Fransızların Ermenilere göstermiş olduğu hoşgörü yüzünden Çukurova’daki durum kötüleşmeye başlamış; 5 Ocak 1920’de kaydedilmiş olan Maraş olaylarında Fransız berkitici güçleriyle ulusal güçler arasında çarpışmalar olmuştu. Kimi yerlerde, aralarında Ermeni birlikleri de olan Fransız güçleri Türk köylerini yakmaya, yağmalamaya başlamışlardı.<a id="footnote1"></a><sup><a href="#bookmark0">1</a></sup> 8 Ocak’ta Urfa’da Fransızlara karşı mücadele başlamıştı.<a id="footnote2"></a><sup><a href="#bookmark1">2</a></sup> Öte yandan, Times gazetesi muhabirine göre, Padişah, Meclisi açmamak niyetinde olmakla birlikte, Kara Vasıf’ın baskısı üzerine, 10 Ocak’ta ani olarak Meclisin açılmasını emretmişti. Oysa ki, Hürriyet ve İtilaf Partisi ve İngilizler, Meclisi açtırmamak için bütün güçleriyle uğraşıyorlardı. Sonunda, Meclis, 12 Ocak günü, 72 mebusun huzurunda açılmıştı. Meclisin açıldığı Pazartesi günü, gazetelerde, Padişahın hasta olduğu haberi çıkmıştı. Türkgeldi’ye göre, ‘Hünkar, ziyade müteheyyiç olmasıyla’, hastalığını bahane ederek Meclise gelmemişti.<a id="footnote3"></a><sup><a href="#bookmark2">3</a></sup> 12 Ocak günü açış söylevini İçişleri Bakanı Damat Mehmet Şerif okumuştu.<a id="footnote4"></a><sup><a href="#bookmark3">4</a></sup></p>

  <p>13 Ocak’ta, 160.000 kişinin katılmış olduğu Sultan Ahmet mitingi yapılmıştı. Mitingde İstanbul, İzmir ve Edirne’nin Türkiye’den koparılmaması gerektiği belirtilmişti.<a id="footnote5"></a><sup><a href="#bookmark4">5</a></sup> Bu sırada, Padişahın İstanbul’dan çıkarılması konusu zirveye erişmişti. 13 Ocak günlü Figaro adlı Fransız gazetesinde Denys Cochin, İstanbul’un Türk İmparatorluğu’nun başkenti olmasını sürdürmesine karşı çıkmıştı. Nouvelle gazetesi de bu görüşe katılmış ve şu önerilerde bulunmuştu:</p>

  <p>‘Padişah ve Türk yönetimi İstanbul’dan çıkarılmalı, Bursa’da ve daha muhtemelen, Anadolu’nun kalbi olan</p>

  <p>Konya’da bir Türk Sultanlığı kurulmalıdır. İstanbul, boğazlar ve hinterlandın bir bölümü Bağlaşık Devletler’in yönetimi, denetimi ve güvenliği altında uluslararası bir bölge biçimine getirilmelidir’.</p>

  <p>Öteki Fransız gazetelerine göre, Türkler Avrupa’dan kovulursa Fransız çıkarları bundan hiçbir kazanç sağlamayacak; tam aksine, herşeyi yitirecekti. Kimi İngiliz gazeteleri de bu konuda Türkler lehinde yazılar yayımlamışlardı.<a id="footnote6"></a><sup><a href="#bookmark5">6</a></sup> Öte yandan, İstanbul’la boğazların Türklerde kalması için Türkiye’nin her yanından İstanbul’a telgraflar gönderilmişti.</p>

  <p><a id="bookmark0"></a><a href="#footnote1">1</a></p>

  <p>   TİH IV, s.82; Saral, s.175; Özalp, s.74.</p>

  <p><a id="bookmark1"></a><a href="#footnote2">2</a></p>

  <p>   Saral, s.223.</p>

  <p><a id="bookmark2"></a><a href="#footnote3">3</a></p>

  <p>   Takvim-i Vekayi, 13.1.1920; Türkgeldi, s.254.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/4161/170895: Webb’den Curzon’a oldukça ivedi ve gizli telgraf, İstanbul, 13.1.1920.</p>

  <p><a id="bookmark4"></a><a href="#footnote5">5</a></p>

  <p>   İstanbul Basını, 14.1.1920.</p>

  <p><a id="bookmark5"></a><a href="#footnote6">6</a></p>

  <p>   İDA, FO 371/4156/171137: Derby’den Curzon’a yazı, Paris, 14.1.1920; Ilgar, s.140; Oztoprak, s.128].</p>
</body>
</html>
