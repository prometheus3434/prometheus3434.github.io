<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Vahdettin - Armstrong Görüşmesi</h1>

  <p>Yine bu sırada önemli bir olay kaydedilmişti. İngiltere Başbakanı David Lloyd George’un yakınlarından, kabine sekreteri Sir Maurice Hankey, İngiltere Dışişleri Bakanlığı Müsteşarı Sir Eyre Crowe’a 26 Temmuz’da şu mektubu göndermişti:</p>

  <p>‘Birkaç gün önce, Türkiye’yle ilgilenen milletvekili Albay Aubrey Herbert, benden, İngiliz ordusuna mensup olan ve son zamanlarda İstanbul bölgesindeki jandarmada görevli bulunan Yüzbaşı (Harold) Armstrong’la özel olarak görüşmek isteyip istemediğimi sordu. Onunla görüşmeyi kabul ettim ve bana anlatmış olduğu görüşleri daha sonra kısa notlar halinde bana gönderdi. Armstrong bir centilmendir; çok hoş ve alçak gönüllü birisidir. Alenen görünmek istemiyor ve notlarını ‘özel ve kişisel’ olarak işaretlemiştir. Görevi sırasında, Padişahı temsil eden kişiler kendisiyle gizlice görüşmüş ve bizzat kendisi de Padişahla kısa bir görüşme yapmış. Armstrong’un iddiasına göre, Ankara Türkleri yorgun düşmüştür... Padişahın söylediğine göre, İngiltere kendisini korumak istiyorsa, onu bir Padişah ve Halife olarak tutmayı diliyorsa, hemen, geç olmadan yardımına gitmelidir. Bunu diliyorsa, Padişaha (büyük bir diplomat değil) daha küçük rütbeli birisini göndererek, onlardan (İngiliz-lerden) ne gibi yardım bekleyebileceğini ona bildirmelidir. Bu kişiye, önerilecek olan yardımla ne yapabileceğini bildirecek ve onunla birlikte ayrıntıları saptayacaklardır. Bir belirti ve kabataslak olarak, İngilizlerle bağlaşıklarından,</p>

  <p>İngiliz İmparatorluğunun (Bağlaşıkların) yalnız kendisinin (Padişahın) altında birleşik bir Türkiye ile işlem yapacaklarına; Mustafa Kemal ve Ankara ile işlem yapmayacaklarına dair bir deklerasyon yayımlamayı istiyor. Padişaha göre, bu deklerasyon, onun gücünü yüzde 75 oranında artırmış olacaktır. Ayrıca, Yunanlıların Anadolu’yu terkederek onu kendisine devredeceklerine dair söz verilmesini diliyor. Bu denli vaad, çalışmaya başlaması için yeterli olacaktır. Başarı sağladıkça dört milyon sterline gereksinecektir. Buna karşılık olarak iyi ve tatmin edici ipotekler verecektir. Propaganda amaçları için bazı uçaklara ve kendisiyle adamlarını korumak için bir kruvazöre ihtiyacı olabilir. (Türkiye üzerinde) açık güdüm istemiyor, ama İngilizler diledikleri tüm etkilere sahip olabileceklerdir.</p>

  <p>Padişah sözlerine şunları eklemişti:</p>

  <p>‘Bunların yardımıyla, benim ve sizin dileklerinizi yerine getirecek bir yönetimi erke getireceğim. Şahsen giderek ülkemi Yunanlılardan teslim alacağım. Halkımı kendime çağıracağım - bana gelmeyenleri imha edebilirim. Asilerin çoğu bana gelecektir; para kullanarak asker bulabilirim. Halkımın çoğu, yalnız kendi evleri için değil, beni esir eden İngilizlerden kurtarmak için savaşıyor. Bu görüş, Irak, Hindistan ve Mısır’da yaygındır. Fransızlar güçlük çıkarıyorlar. Onlara, bana yönereceğiniz gibi muamele yapacağım. Bugüne kadar sizden ümit bekledim ve onlara (Fransızlara) yüz vermedim. Onlarla da kolayca dost olabilirim. Esasen, benimle dost olmayı diliyorlar. Son zamanlarda birçok Ulusçular da bana yaklaşmışlardır”.</p>

  <p>Padişahın mesajı burada sona eriyordu.</p>

  <p>Bu mesajla ilgili olarak Armstrong şu yorumu yapmıştı:</p>

  <p>‘Yukarıda da görüleceği gibi, Padişah, Yunanlılar ülkeyi boşaltırsa, oralarının Ulusçulara değil, kendisine devredilmesini dilemektedir. Padişah, Bağlaşıklardan sağlayacağı kimi koşullara göre, Ulusçuları halletmeyi ve Türkiye’yi birleştirmeyi garanti ediyor. Faraza, Yunanlılar ülkeyi boşaltırsa, İngiltere’nin amacı bir iç kavgaya karışmak ve Türkiye’yi yönetmek değildir; gerçekte, kendi sorumluluklarını en aza indirmek ve en erken vakitte ülkeyi terket-mektir. Ulusçular İngiliz çıkarlarına muhaliftir; Padişah ise dostça davranıyor. Ulusçular reaksiyonerdir ve ülkenin en kötü elemanlarını temsil eder. Onlar, uzak bir yerde olan Ankara’da denetlenemezler. İstanbul’daki hükümet ise pek az gayretle denetlenebilir. Boşaltma olursa, boşaltılacak bölgenin Padişaha devredilmesi, Kemal’e devredilmesi kadar kolaydır. Bu da sancak sistemiyle yapılabilir. Yunanlılar sancak sancak denize kadar çekilebilirler. Saptanacak bir tarihte Padişahın resmi muhtarları, müdürleri ve mutasarrıfları bölgeyi Yunanlılardan devralabilirler. Aynı tarihte, bağlaşık subaylarının yönetimindeki jandarmalar o bölgede olabilirler. Onlar hazır olunca, Yunanlılardan, sancağın batısına çekilmeleri istenmelidir. Kemalistler sancağa girerlerse, Bağlaşıklar’ın tüm desteği ve hatta yardımıyla, Yunanlıların yeniden ilerlemeye başlayacaklarına dair önceden uyarılmalıdırlar. Bağlaşık subayları, herşeyin yolunda gittiğine emin olunca, öteki sancağın boşaltılmasına geçilebilir. Böylelikle, Padişah, bölgeyi devralacak; Mustafa Kemal’in ve Ulusçularının var olma nedeni ortadan kalkacak ve Kemal’in ordusundan birçok kaçaklar olacaktır’.</p>

  <p>Armstrong yorumlarını şöyle sürdürüyordu:</p>

  <p>‘İngiliz çıkarları açısından Ankara çok uzaktadır; denetlenemez; muhasımdır; Hristiyan düşmanıdır ve oldukça İngiliz muhalifidir. İstanbul’daki Padişah yönetimi denetlenebilir ve dost olacaktır. Padişah, deniz sahillerine (İngiliz) askerleri yerleştirilmesini ve boğazların açık olmasını kabullenmeye gönüllüdür. Böylece, Hristiyan nüfus korunacak ve Padişah, Bağlaşık subaylarını jandarmayı denetlemeye çağıracaktır. Ayrıca, ticari bölgelerin kapalı olmasına karşı çıkacak ve İngiliz tüccarlarına yardımcı olacak; Halifeliğin dinsel ve tinsel gücünü İngiltere’nin yararına kullanacaktır. Bütün bunlar yapılırsa, Ankara, bu yaşlı Efendiye biat edecek midir? Padişahın bana yanıtı şu olmuştu: “Yunan boşaltması Ankara’nın gücünü kıracaktır. Kemal’in gücü, Yunanlıların Anadolu’daki varlığına dayanır. Yunanlılar giderse, Türkler bir hiç için savaşırlar mı? Sanmıyorum. Onlar çok yorulmuştur”.</p>

  <p>Sancak sisteminin başarılı olması, Kemalist ordusundaki askerlerin çoğunun kaçmasına neden olacak ve Kemal’in gücü sona erecektir. Ankara’nın kodamanları (enseleri kalın olanlar) İstanbul’u özlüyor; Ankara’dan ve oradaki rahatsızlıktan nefret ediyorlar. Askerler, Padişahın savaş bölgelerini devraldığını ve Yunanlıların çekilmekte olduğunu görünce, daha fazla savaşmak istemeyecektir. Onlar sadece Yunanlılara karşı savaşır. Padişah, İngiltere dilerse, hepsine af uygulayacaktır. Simdi af çıkarılsa birçokları geri döner; ama af olmadan geri dönmeye korkuyorlar...’ İngiltere Dışişleri Bakanlığı’nda ilgiyle izlenen bu noktalara ilişkin olarak şu yorumlar yapılmıştı:</p>

  <p>‘Francis Osborne: oldukça ilginç bir rapor. Yüzbaşı Armstrong’la görüşmeyi ve ondan, Padişahın mesajı hakkında ek bilgi almayı çok dilerim. Buna itiraz var mı? Ancak, Padişahın, küçük rütbeli bir İngiliz yetkiliyle görüşmek istemesi anlamsız görünüyor ve bu da, (yukarıdaki) raporun mevsukiyetine gölge düşürüyor’.</p>

  <p>‘Lancelot Oliphant: kişisel olarak, Sarayın gayri resmi temsilcileri veya başkaları aracılığıyla görüşme, tartışma veya söyleşide bulunmada pek az yarar görüyorum. Padişah, İstanbul’daki İngiliz Yüksek Komiseriyle gayri resmi olarak nasıl temas kurabileceğini pek iyi biliyor’. <a id="footnote1"></a><sup><a href="#bookmark0">1</a></sup></p>

  <p>Harold Armstrong, 1925’de Londra’da yayımlanan Türkey in Travail (Türkiye Doğum Sancıları İçinde) başlıklı yapıtında, yukarıda kaydedilmiş olanları yineledikten sonra şu yorumu yapmıştı: ‘(Padişahın son günleri) Bağlaşıklara yardımcı olacak tek çözümün mersiyesidir; ama artık oldukça geçti’.<a id="footnote2"></a><sup><a href="#bookmark1">2</a></sup></p>

  <p>Öte yandan, 1922 yılı Temmuz sonlarına doğru, Yunanlılar, Kemalistleri dize getirmek için İstanbul’u işgal etmek niyetini beslerken,<a id="footnote3"></a><sup><a href="#bookmark2">3</a></sup> İstanbul’daki İngiliz Yüksek Komiseri Rumbold, Lord Curzon’a 1 Ağustos’ta şu yazıyı göndermişti:</p>

  <p>‘(İngiliz ordusu Başkomutanı) Harington, İstanbul Yunanlılarca işgal edilirse Padişahı kişisel olarak korumak için İngiliz yönetiminin görüşlerini almamı dilemiştir. Bir Yunan işgali sırasında Padişahın tehlike içinde olacağını sanmıyorum; ancak, çıkacak ilk karışıklık buna istisna oluşturur. Herhalde, Yunanlılar düzeni koruma sorumluluğunu üstleninceye kadar Harington, Padişahın korunması için önlemler alabilir’.</p>

  <p>İngiltere Dışişleri Bakanlığı, Rumbold’a, Padişaha gerektiği her korunmanın sağlanmasını 3 Ağustos’ta emretmişti.<a id="footnote4"></a><sup><a href="#bookmark3">4</a></sup> İngiltere Savaş Bakanlığı da 22 Ağustos’ta General Harington’a gönderdiği gizli telgrafta, Padişahın güvenliği için önlem alınmasını ve onun İstanbul’da güvenlik içinde olmadığı anlaşıldığı an, bir savaş gemisinde kendisine yer ayrılmasının Deniz Bakanlığı katlarına duyurulmasını bildirmişti. Harington, 7 Eylül’de Rumbold’u bu konuda aydınlatmış ve Rumbold da, ona, 11 Eylül’de gönderdiği yazıda şöyle demişti: ‘Padişahın İstanbul’da korunmaya gereksindiğini veya kentten ayrılmayı dilediğini öğrenir öğrenmez, sizinle ve deniz Komutanıyla ivedilikle danışmalarda bulunacağım’.<a id="footnote5"></a><sup><a href="#bookmark4">5</a></sup> Ancak, İngilizler, Yunanistan’a, İstanbul’u işgal etme izni vermemişlerdi.<a id="footnote6"></a><sup><a href="#bookmark5">6</a></sup></p>

  <p>Yine Rumbold, o sıralarda iyileşerek görevi başına dönmüş olan İngiltere Dışişleri Bakanı Lord Curzon’a 7 Ağustos’ta gönderdiği gizli telgrafta şöyle diyordu:</p>

  <p>‘Anadolu’daki Kemalist akımı gerginlik içindedir. Mustafa Kemal’in durumu, hiç kuşkusuz, epeyi sarsılmıştır. Büyük Millet Meclisi’nde ve daha önemli olan, Ordu’daki muhalefet görünürde genişliyor. Ancak, bu iç bölünmeler nedeniyle Ankara’da herhangi bir partinin Misak-ı Milli konusunda ödün vereceğine dair belirti yoktur. Kemal çökerse (ki bunu şimdi hesaba katmalı ama buna pek dayanmama-lı), onun yerini alması muhtemel adaylar şunlardır:</p>

  <p>1. Enverciler, 2. İttihat ve Terakki’nin eski önderleri. En-verciler veya İttihatçılar erke geçerse, Padişahı kullanmaya yeltenebilirler; ancak, ona, yetkili bir rol oynama izni vermeyecek ve belki, Bağlaşıklar’a, Mustafa Kemal gibi güçlük çıkaracaklardır. Bizim görüşümüz açısından en çok dilenen gelişme, Padişahın gerçek yetkiyi yeniden ele geçirmesidir; ama, İngiltere’nin veya Bağlaşıklar’ın desteği olmadan veya halkına, Anadolu ve Doğu Trakya’yı sağlayacağına dair güvence vermeden, onun bu konudaki başarı şansı pek azdır’.<a id="footnote7"></a><sup><a href="#bookmark6">7</a></sup></p>

  <p>Vahdettin Rumbold’la Yine Görüşüyor</p>

  <p>Bir süreden beri yaz tatilini İngiltere’de geçirmekte olan İngiliz Yüksek Komiseri Sir Horace Rumbold İstanbul’a döner dönmez 7 Ağustos’ta Padişahça huzura kabul edilmişti. Rumbold bu görüşmeyi şöyle anlatır:</p>

  <p>‘Padişah yalnız beni ve Ryan’ı kabul etti. Görüşme bir buçuk saat surdu. Padişah, bana, barışla ilgili ihtimal olup olmadığını dobraca sordu. Ona, bu sorunun oldukça güç olduğunu ve o güne kadar kaydedilmiş olan başarısızlığa Ankara’nın neden olduğunu söyledim. Padişah hemen bu görüşüme katıldı ve Ulusçu önderleri eleştirdi. Onların bir hükümet olmadığını; asi ve ihtilalcilerden oluşan bir grup olduklarını; “ulusçu sözcüğü de dahil” çeşitli adlar altında, kendi bencil amaçları için ülkeyi tahakkümleri altına almış olan İttihat ve Terakki’yi hortlatmış olduklarını; masum bir halkın iyi niyet ve yurtseverliğini istismar ettiklerini; politika ve inançlarında Bolşevik olduklarını söyledi. Kendisiyle hükümetinin barış yapmaya ve bunu sağlamak için özverilerde bulunmaya hazır olduklarını; barışın, Türkiye’ye bağımsızlık ve İslam Dünyası’nda saygınlık getireceğini vurguladı ve şunları ekledi: “Ankara’da herkes barışa karşıt değildir. Ulusçular ve hatta kendi egoist çıkarları için savaşı isteyenler arasında bile barıştan yana olanlar vardır”. Sözlerini sürdüren Padişah, o sırada Ankara’da ayrılıklar başgösterdiğini; Bağlaşıklar’ın sert bir tutum izlemeleri gerektiğini; Ulusçuların gücünün abartılmış olduğunu; bunun, Yunan işgaline dayandığını; buna karşı anti-dotun Yunanlıların ülkeyi boşaltması olduğunu; boşaltılan yerlerin yasal devlete devredilmesi gerektiğini vurguladı.<a id="footnote8"></a><sup><a href="#bookmark7">8</a></sup><sup> </sup>Sonuçta, sözlerine şöyle son verdi: ‘İnsanlık adına, şimdiki duruma ve masum uyruklarımın ıstıraplarına son verilmelidir’.</p>

  <p>İngiltere Dışişleri Bakanlığı yetkililerinden Francis Osborne bu konuya ilişkin olarak şu yorumu yapmıştı: ‘Oldukça ilginç; ancak, Padişahın Doğu Trakya üzerinde direnişi onun planını zayıflatır; ama bu dileği gerçekleşebilir’. Öteki yetkililerden Lancelot Oliphant da şu yorumu yapmıştı: ‘Padişah içtenlikle İngiliz yandaşı olarak görünüyor, ama, İngiltere’nin tek başına davranamayacağını; bağlaşıklarıyla birlikte hareket etmesi gerektiğini anlayamıyor’.<a id="footnote9"></a><sup><a href="#bookmark8">9</a></sup></p>

  <p>Görüldüğü gibi, yüce Türk saldırısının öngününe kadar, İn-gilizler, Mustafa Kemal’in erkten düşürülmesi umudunu besliyor; Padişah yanlısı İngiliz Yüksek Komiseri Rumbold Vahdettin’i desteklemeyi sürdürüyor ve Kemalistlerle ilgili konularda İngiliz yönetimine yanlış veya abartılmış bilgiler gönderiyordu.</p>

  <p><a id="bookmark0"></a><a href="#footnote1">1</a></p>

  <p>İDA, FO 371/7868/E 7460: Hankey’den Crowe’a yazı, Kabine Dairesi, Londra, 26.7.1922; Osborne ve Oliphant yorumları.</p>

  <p><a id="bookmark1"></a><a href="#footnote2">2</a></p>

  <p>   Armstrong, s.232-233.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/7868/E 7458: Rizo-Rangabe’den Balfour’a yazı, Londra, 27.7.1922; DBFP XVII/1, s.900-901: Bentinck’ten Balfour’a gizli telgraf, Atina, 29.7.1922.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/7869/E 7645: Rumbold’dan Balfour’a gizli telgraf, İstanbul, 1.8.1920; İngiltere Dışişleri Bakanlığı’ndan Rumbold’a gizli telgraf, Londra, 3.8.1922.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/7889/E 9438: Rumbold’dan Curzon’a yazı, İstanbul, 12.9.1922.</p>

  <p><a id="bookmark5"></a><a href="#footnote6">6</a></p>

  <p>   CP no. 106; DBFP; DBFP XVII/1, s. 908-909: Bentinck’ten Balfour’a gizli telgraf, Atina, 31.7.1922.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/7869/E 7790: Rumbold’dan Curzon’a gizli telgraf,</p>

  <p>İstanbul, 7.8.1922.</p>

  <p><a id="bookmark7"></a><a href="#footnote8">8</a></p>

  <p>Padişah, daha önce de bu konularda Rumbold’u epeyi meşgul etmişti.</p>

  <p><a id="bookmark8"></a><a href="#footnote9">9</a></p>

  <p>İDA, DO 371/7870/E 8065: Rumbold’dan Balfour’a gizli yazı, İstanbul, 8.8.1922; İngiltere Dışişleri Bakanlığı yorumları, 15.8.1922.</p>
</body>
</html>
