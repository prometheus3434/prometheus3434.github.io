<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>İstanbul’un Bağlaşıklar’ca Resmen İşgali</h1>

  <p>Bu gelişmelerden ve Çukurova’daki olaylardan kaygılanan Bağlaşıklar, Dışişleri Bakanlarının Londra’da yapmış olduğu görüşmeler sonunda, İstanbul’un geçici olarak resmen işgal edilmesine karar vermişlerdi.<a id="footnote1"></a><sup><a href="#bookmark0">1</a></sup> Bağlaşık Yüksek Komiserleri, Londra’dan almış oldukları talimat üzerine, İstanbul’un işgalini 10 Mart’ta kendi aralarında görüşmüşler; Ulusçu öğeleri tutuklatmak kararını almışlardı.<a id="footnote2"></a><sup><a href="#bookmark1">2</a></sup><sup> </sup>Aynı gün kendi hükümetlerine gönderdikleri ortak telgraflarda, barış koşullarının, Türkleri, barış antlaşmasını imzalamamaya, imzalarlarsa oyalanmamaya, onaylarlarsa uygulamamaya zorlayarak onların isyan etmelerine; Padişahın tahtından çekilmesine ya da görevine son verilmesine; yerine yeni bir Padişahın atanmasına; Mebusan Meclisinin İstanbul’dan Ankara’ya taşınmasına; Anadolu’da yeni bir yönetim kurulmasına; Trakya ve Anadolu’da birçok Hristiyan-lara karşı genel bir kırıma girişilmesine; Avrupa kıtasında Türklerle Bulgarların Yunanlılara karşı, Anadolu’da Türk, Arap ve Bolşevikle-rin Bağlaşıklar’a karşı ortak davranışlarda bulunmalarına yol açması olasılığına değinerek kendi yönetimlerini uyarmışlardı. İngiltere Dışişleri Bakanlığı yetkililerinden W. S. Edmonds, Padişahla yönetiminin ve Mebusan Meclisinin Anadolu’ya taşınmalarının kötü olmayacağı, ama Türklerin bildiği barış koşullarını hafifletmedeki gecikmenin ciddi bir durum yaratabileceği görüşünü öne sürmüş; Müsteşar Lord Hardinge, Osmanlı yönetiminin Anadolu’ya taşınmasının bir tehlike kaynağı biçimine gelebileceği uyarısında bulunmuştu.<a id="footnote3"></a><sup><a href="#bookmark2">3</a></sup></p>

  <p>12 Şubat’ta oturumlarına başlamış olan Londra Konferansı 12 Mart’ta sona ermişti. Aynı gün, birkaç gün önce Marmara’ya açılmış olan İngiliz filosu İstanbul’a dönmüştü.<a id="footnote4"></a><sup><a href="#bookmark3">4</a></sup> Bu arada İstanbul’un işgaline hazırlanan İngilizler 14 Mart’ta telgrafhaneyi denetlerine almışlardı. İtalyan kaynakları, İstanbul’un 16 Mart’ta işgal edileceğini Türklere duyurmuşlardı.16 Mart sabahı, Bağlaşık Yüksek Komiserleri, Sadrazam Salih Paşa’ya bir nota vererek, İstanbul’un o gün resmen işgal edileceğini bildirmişlerdi.<a id="footnote5"></a><sup><a href="#bookmark4">5</a></sup> Bu sırada, Padişah, bir darbeyle tahtından indirilerek yerine Veliahtın geçirilmesi olasılığından korkuyordu. Saraydaki bekçiler berkitilmiş; koridorlara, resepsiyona ve Sarayın her kapısına bekçiler yerleştirilmişti. Padişahla şehzadeler, Bağlaşıklar Türkleri İstanbul’dan çıkarırlarsa ne gibi davranışta bulunulması konusunu görüşmüşlerdi. Veliaht, Padişahla ailesinin Konya’ya taşınmalarını önermişti.<a id="footnote6"></a><sup><a href="#bookmark5">6</a></sup></p>

  <p>Bu arada, 16 Mart sabahı Bağlaşıklar başkenti resmen işgal etmişlerdi. Bu münasebetle yayımladıkları resmi bildiride Kemalist-leri eleştirmiş, ama Padişahın erkte kalmasını ve onun yetkilerini desteklediklerini açıklamışlardı. İşgal haberi Fransa Yüksek Komiserliği temsilcisi M. Ledoulx tarafından Vahdettin’in mabeyincisi vasıtasıyla bildirilince, Padişah, Bağlaşık Devletler’in temsilcileriyle her zaman işbirliği yapmayı dilediğini ve işgalden üzüntü duyduğunu bildirmiş; ama işgal bildirisinde kendi yetkisiyle ilgili güvenceyi takdir ettiğini; İstanbul’daki baslıca milliyetçi önderlerin tutuklanmasından rahatlık duyduğunu; Bağlaşık Devletler böyle bir karar almamış olsa, bunu bizzat kendisinin almak zorunda kalacağını açıklamıştı.<a id="footnote7"></a><sup><a href="#bookmark6">7</a></sup> Aynı gün, Padişahın çağrısı üzerine Hüseyin Rauf, Vehbi Hoca ve Abdülaziz Efendi, Mebusan Meclisini temsi-len Saraya giderek, ulusun savaşıma kararlı olduğunu ve sonuna kadar savaşımı sürdüreceğini bildirmişlerdi. Vahdettin, onlara, Mecliste sözlerine dikkat etmelerini öğütlemiş; İngilizlerin, isterlerse Ankara’ya gidebileceklerini söylemişti.<a id="footnote8"></a><sup><a href="#bookmark7">8</a></sup> Ayrıca, Damat Ferit’in yeniden Sadrazam yapılmamasını dilemeye giden Meclis başkanı vekili Hüseyin Kazım ve Abdülaziz Mecde Beylere, ‘ben istersem</p>

  <p>Rum Patriğini, Ermeni Patriğini, Hahambaşı’yı da Sadrazam yaparım’ demişti.<a id="footnote9"></a><sup><a href="#bookmark8">9</a></sup></p>

  <p>İstanbul’un işgali üzerine Mustafa Kemal ulusa yayımladığı bildiride, Bağlaşıklar’ın yurdu sömürgeleştirmek için girişmiş oldukları davranışları anlatarak ulusal birliğin meydana getirmiş olduğu direniş ve dayanış önünde bu saldırıların eridiğini; o gün, İstanbul’u işgal ederek Osmanlı Devleti’nin 700 yıllık yaşam ve egemenliğine son verdiklerini; böylelikle, Türk ulusunu, bağımsızlık hakkını ve geleceğini savunmaya zorladıklarını bildirmişti.<a id="footnote10"></a><sup><a href="#bookmark9">10</a></sup> Yine Kemal, Hey’et-i Temsiliye adına Bağlaşık temsilcilerine, Meclis Başkanla-rına, ABD ve yansız devletlerin Dışişleri Bakanlarına çektiği telgraflarda bu işgali protesto etmiş; şunları eklemişti:</p>

  <p>‘Bu son darbe, 20. yüzyılın uygarlık ve insanlığının kutsal saydığı bütün ilkelere, özgürlük, yurt ve ulus duygusu gibi bugünkü insan topluluklarının temeli olan bütün ilkelere indirilmiştir. Hiçbir güç bizi yaşama hakkımızdan yoksun bırakamaz’.<a id="footnote11"></a><sup><a href="#bookmark10">11</a></sup></p>

  <p>15 ile 21 Mart 1920 dönemini kapsayan İngiliz gizli istihbarat raporu da şöyle diyordu:</p>

  <p>‘İyi bilgiye sahip kaynaklara göre, Padişah, başkentteki Ulusçuların Bağlaşık Devletler’ce ekarte edilmiş olmalarından çok sevinmiştir, çünkü bunu yapmamış olsalardı onlara karşı bizzat Padişahın harekete geçerek aynı şeyi yapması ve yetkisindeki az sayıda güçle başarısızlığa uğraması; böylece tahtından değilse bile saygınlığından yoksun kalması ihtimali vardı’.<a id="footnote12"></a><sup><a href="#bookmark11">12</a></sup></p>

  <p>Bu gelişmelerin sonucu olarak 3 Nisan’da Salih Paşa kabinesi istifa etmiş; Padişah, danışmanlarından bir çoğunun önerilerine karşıt olarak, 5 Nisan 1920 tarihli Hatt-ı Hümayun’la Damat Ferit’i, ‘ehliyet ve rüyeti’ dolayısıyla dördüncü kez Sadrazamlığa; Dürriza-de Abdullah’ı da Şeyhülislamlığa getirmiş; bırakışmadan bu yana yavaşça iyileşmeye yüz tuttuğunu iddia ettiği siyasi durumu, ‘milliyet’ adı altında yapılan ‘kargaşalıkların’ ağırlaştırmış olduğunu; buna karşı o güne kadar alınmasına çalışılan önlemlerin yararlı olmadığını; bu ‘isyan halinin’ sürmesinin daha korkunç durumlar yaratabileceğini; dolayısıyla, bunlara neden olanlar hakkında kovuşturma yapılmasını; ama, ‘aldatılarak bu isyana katılan ya da araç olanların’ genel affa tabi tutulmasını; tüm Osmanlı ülkelerinde düzen ve sükuneti geri getirecek önlemlerin alınmasını; Bağlaşık Devletler’le içten ve güven verici bağlar kurulmasını; devlet ve ulusun çıkarlarının hak ve adalet esaslarına göre savunulmasını ve barışın bir an önce akdine çalışılmasını önermişti.<a id="footnote13"></a><sup><a href="#bookmark12">13</a></sup> Padişah, ayrıca, Damat Ferit’e, partiler üstü bir kabine kurmasını buyurmuş; bunun sonucu olarak 5 Nisan’da çoğunlukla renksiz politikacılardan oluşan zayıf bir kabine kurulmuştu. Bütün Bakanlar kendi yetenek ve karakterlerinden çok Padişaha olan bağlılıkları nedeniyle atanmışlardı.<a id="footnote14"></a><sup><a href="#bookmark13">14</a></sup> 7 ve 14 Nisan tarihli İngiliz gizli istihbarat raporlarına göre, Damat Ferit kabinesi, büsbütün İngiliz yanlısı politika izleyecekti ve Türkiye’deki tüm davranışları İngiltere’nin yöneteceğine ve İngilizlerin yönergelerine göre davranılırsa, Avrupa’nın Türkiye’ye karşı olan tutumunda iyileşme olacağına inanıyordu.<a id="footnote15"></a><sup><a href="#bookmark14">15</a></sup></p>

  <p>7 Nisan’da Damat Ferit İngiliz Yüksek Komiseri Robeck’i ziyaret ederek, onunla, ulusal akımı bastırmada uygulanacak yöntemler konusunu görüşmüş; hükümetinin tüm tinsel yetkisini kullanacağını; ancak, inatlarını sürdürenlere karşı güç kullanılmasının da gerekli olacağını belirtmişti. Robeck’e göre, Anzavur’un,</p>

  <p>Marmara’nın güneyinde Ulusçulara karşı başlatmış ve epeyi başarı sağlamış olduğu iddia edilen akımın, hükümetin elinde ilk silah olduğunu; onun, birkaç gün önce Bandırma’yı işgal ettiğini; hükümetin o sırada onu Balıkesir Mutasarrıfı atayarak durumunu yasallaştırmış olduğunu kaydetmişti. Ferit, bu gücün Anadolu’da Ulusçulara karşı örgütlenmesi ve kullanılması için yardım dilemişti. Robeck, Londra’ya şunu bildirmişti: ‘Onlara yardımda bulunma görüşüne sempatiyle bakıyorum’.<a id="footnote16"></a><sup><a href="#bookmark15">16</a></sup> Öte yandan Mustafa Kemal, 8 Nisan’da yayımladığı genelgede, ‘vatan hainliği açık olan; düşmanın süngüleriyle görevlendirilmiş bulunan Damat Ferit’i ve hükümetini hiç bir biçimde tanımayacağız’ demişti.<a id="footnote17"></a><sup><a href="#bookmark16">17</a></sup> Aynı gün, İngiliz Yüksek Komiseri Robeck’i ziyaret eden Damat Ferit, ulusal akımın merkezi hükümete biat etmeyen yandaşlarına boyun eğdirmek göreviyle erke gelmiş olduğunu; bu amaç için, Padişahın yetkisini de kapsamak üzere, tinsel güç kullanacağını; ancak fiziki güce de gereksinim olacağını bildirmişti.<a id="footnote18"></a><sup><a href="#bookmark17">18</a></sup></p>

  <p>Yeni Sadrazam göreve başlar başlamaz 10 Nisan’da genel bir bildiriyle, Türk ulusal akımını, Osmanlı İmparatorluğu’nun siyasi durumunu tehlikeye düşüren bir ‘fitne ve fesat’ olarak nitelendirmiş; ‘asilerin başkentle Anadolu arasındaki ilişkileri kesmeye çalışmalarının yurda en büyük ihanet olduğunu’ öne sürmüş; ‘ulusal örgüt adı altında toplanmış olan bu asi akımın Anadolu’yu korkunç bir istilaya uğratmak ve devletin başını gövdesinden ayırmak felaketini hazırladığını’; yurt ve ulusu ‘kendi sahte savlarına kurban edenlerin ülkenin en azılı düşmanları olduğunu’ iddia etmiş; pişman olanlara, bağlılıklarını Padişaha beyan etmek için bir hafta süre vermiş; ulusal akımın önderlerini ve Padişahın buyruklarına itaat etmeyenleri ağır cezalarla tehdit etmişti.<a id="footnote19"></a><sup><a href="#bookmark18">19</a></sup> Şeyhülislam Dürrizade El-Seyit Abdullah da, aynı gün yayımladığı fetvada, ‘Padişahın emri olmadan asker toplayanların ve Osmanlı ülkesinin muvasala, münakale ve muhaberesini kesenlerin’ öldürülmelerinin şer’an caiz olduğunu ilan etmişti.<a id="footnote20"></a><sup><a href="#bookmark19">20</a></sup> Ferit, İngilizlerin ve Padişahın izniyle, ulusal akımı ezmek için çeşitli bölgelerde Kürtlerle entrika çevirmeye başlamış ve 18 Nisan’da çıkardığı bir emirle, Süleyman Şefik Paşa’nın komutası altında, ulusal güçlere karşı harekete geçecek Kuvay-ı İnzibatiye’yi kurmuştu.<a id="footnote21"></a><sup><a href="#bookmark20">21</a></sup></p>

  <p>22 Nisan 1920 tarihli İngiliz gizli istihbarat raporuna göre, Damat Ferit’in Ulusçulara karşı yayımlamış olduğu bildiri 15 Nisan’da Anadolu illerine dağıtılmış; Ulusçuların Padişaha biat tarihi 22 Nisan’a kadar uzatılmıştı. Öte yandan, İstanbul’da Nemrut Mustafa Paşa’nın başkanlığı altında toplanan askeri mahkeme 11 Mayıs’ta Mustafa Kemal ve en yakın arkadaşlarını (Karabekir dışında) yokluklarında ölüme mahkûm etmiş;<a id="footnote22"></a><sup><a href="#bookmark21">22</a></sup> 24 Mayıs’ta Padişah ölüm kararını onaylamış; Damat Ferit de bir genelgeyle bunu kamuya duyurmaya çalışmıştı.<a id="footnote23"></a><sup><a href="#bookmark22">23</a></sup> Bir süre önce, 11 Nisan’da Padişah, bir İradeyle Mebusan Meclisi’ni kapatmış ve anayasa gereğince dört ay içinde genel seçim yapılacağı sözünü vermişti. 12 Nisan’da polis Meclise girerek oradaki mebusları dışarıya çıkarmış ve binayı kilitleyerek mühürlemişti.<a id="footnote24"></a><sup><a href="#bookmark23">24</a></sup></p>

  <p>Bu gelişmelere karşın, 14 Nisan 1920 tarihli İngiliz gizli istihbarat raporuna göre, Padişah, Anadolu’daki başlıca Ulusçuların tutumundan ve özellikle Baş Çelebinin, Padişah ve Şeyhülislamca çıkarılmış olan fetvaların, Halifeliğin, Hristiyanlara boyun eğmiş olması nedeniyle geçersiz olduğunu açıklamış olmasından ve Şeyh</p>

  <p>Sünusü’nün davranışlarından kaygılanıyordu.<a id="footnote25"></a><sup><a href="#bookmark24">25</a></sup> Bu sırada Ulusçular da 16 Nisan’da hazırladıkları ve başta Ankara Müftüsü Börek-çizade Mehmet Rıfat Efendi’nin imzası olmak üzere 153 Müftü ve din adamlarının imzalarını taşıyan bir fetva çıkararak;<a id="footnote26"></a><sup><a href="#bookmark25">26</a></sup> Abdullah’ın fetvasını etkisiz bırakmışlardı.<a id="footnote27"></a><sup><a href="#bookmark26">27</a></sup> Ankara’daki İstiklal Mahkemesi, Ferit ve yakınlarını yurda ihanet sucundan gıyaben ölüme mahkûm etmişti;<a id="footnote28"></a><sup><a href="#bookmark27">28</a></sup> ayrıca, Büyük Millet Meclisi’nde 29 Nisan’da kabul edilen bir öneriyle İstanbul yönetiminin 16 Mart 1920’den (İstanbul’un resmen işgalinden) sonra imzalanmış olan tüm antlaşma, anlaşma ve sözleşmeleri geçersiz sayılmıştı.<a id="footnote29"></a><sup><a href="#bookmark28">29</a></sup></p>

  <p>Bundan sonra Mustafa Kemal, 21 Nisan’da yayımladığı genelgede, 23 Nisan’da, Ankara’da Büyük Millet Meclisi’nin oturumlarına başlayacağını açıklamıştı. Kısa bir süre önce de, 16 Nisan’da, Padişahı görmeye giden Prenses Ulviye; Kemalistlerin, Ulusçulara karşıt olan Anzavur’u ezmeye hazırlandıklarını; onların kaynakları ve insan gücü gözönunde tutularak, Ulusçulara karşı direnişin boşuna Müslüman kanı akıtacağını; Anzavur’un, İngilizlerin siyasetine yardımcı olan akımınının İslam Dünyası’nda memnunlukla karşılanmadığını ve Ulusçuların başarılı olmaları sonucunda Padişahın tahtından indirilmesi olasılığından kaygılandığını hiç çekinmeden Vahdettin’e bildirmiş; ancak Padişah buna kulak asmamıştı.<a id="footnote30"></a><sup><a href="#bookmark29">30</a></sup> 19 Mayıs 1920 tarihli İngiliz gizli istihbarat raporunun iddiasına göre, Salihli’li [Çerkes] Ethem, Osmanlı kabinesi mensuplarını ve Padişahı öldürmek amacıyla İstanbul’a 40 kişi göndermek için komplo kurmuş; ama başarılı olamamıştı. Ancak, Damat Ferit ve yandaşları da Ulusçulara karşı girişmiş oldukları davranışlarda hüsrana uğramışlardı.<a id="footnote31"></a><sup><a href="#bookmark30">31</a></sup></p>

  <p><a id="bookmark0"></a><a href="#footnote1">1</a></p>

  <p>   Şimşir I, s.144; Ulubelen, s.233; Jaeschke, s.90; Bıyıklıoğlu, s.16; Baytok, s.92; Stratigos, s.103.</p>

  <p><a id="bookmark1"></a><a href="#footnote2">2</a></p>

  <p>   Söylev I, s.296, belge 253.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/5043/E 1297; DBFP XIII/1, s.21-22: Robeck’ten Curzon’a oldukça ivedi ve gizli telgraf, İstanbul, 10.3.1920 ve Bakanlık yorumları.</p>

  <p><a id="bookmark3"></a><a href="#footnote4">4</a></p>

  <p>   Alemdar, 13.3.1920.</p>

  <p><a id="bookmark4"></a><a href="#footnote5">5</a></p>

  <p>   Türkgeldi, s.259; Söylemezoğlu, s.191.</p>

  <p><a id="bookmark5"></a><a href="#footnote6">6</a></p>

  <p>   İDA, FO 371/5166/E 4270: Robeck’ten Curzon’a yazı, İstanbul, 12.4.1920;</p>

  <p>İngiliz Gizli İstihbarat Raporu, 31.3.1920.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/5166/E 3253: İngiliz Gizli İstihbarat Raporu, 25.3.1920.</p>

  <p><a id="bookmark7"></a><a href="#footnote8">8</a></p>

  <p>   Cebesoy, s.312; Kutay: Rauf Orbay, s.146.</p>

  <p><a id="bookmark8"></a><a href="#footnote9">9</a></p>

  <p>   Türkgeldi, s.26; Alemdar, 18.3.1920; İleri, 22.3.1920.</p>

  <p><a id="bookmark9"></a><a href="#footnote10">10</a></p>

  <p>   Söylev I, s.287; Speech, s.363-364; Öğüt, 17.3.1920;</p>

  <p>İrade-i Milliye, 18.3.1920.</p>

  <p><a id="bookmark10"></a><a href="#footnote11">11</a></p>

  <p>   Söylev I, s.302.</p>

  <p><a id="bookmark11"></a><a href="#footnote12">12</a></p>

  <p>   İDA, FO 371/5046/E 3543: İngiliz Gizli İstihbarat Raporu, no.17, 15-21.3.1920; Kürkçüoğlu, s.130.</p>

  <p><a id="bookmark12"></a><a href="#footnote13">13</a></p>

  <p>   İDA, FO 371/5047/E 3671: Robeck’ten Curzon’a telgraf, 5.4.1920; İstanbul Basını, 5.4.1920.</p>

  <p><a id="bookmark13"></a><a href="#footnote14">14</a></p>

  <p>   İDA, FO 371/5046/E 3393: İngiliz Genel Karargâhı’ndan İngiltere Savaş Bakanlığı’na gizli telgraf, Londra, 13.4.1920.</p>

  <p><a id="bookmark14"></a><a href="#footnote15">15</a></p>

  <p>   İDA, FO 371/5167/E 4346 ve E 4510: İngiliz Gizli İstihbarat Raporu, 7 ve 14.4.1920.</p>

  <p><a id="bookmark15"></a><a href="#footnote16">16</a></p>

  <p>   İDA, FO 371/5046/E 3072: Robeck’ten Curzon’a gizli telgraf, İstanbul, 11.4.1920.</p>

  <p><a id="bookmark16"></a><a href="#footnote17">17</a></p>

  <p>   ATTB, s.285.</p>

  <p><a id="bookmark17"></a><a href="#footnote18">18</a></p>

  <p>   İDA, FO 371/5047/E 3673: Robeck’ten Curzon’a gizli telgraf, İstanbul, 8.4.1920.</p>

  <p><a id="bookmark18"></a><a href="#footnote19">19</a></p>

  <p>   İDA, FO E/3531/3/44: Robeck’ten Curzon’a gizli yazı, 15.4.1920.</p>

  <p><a id="bookmark19"></a><a href="#footnote20">20</a></p>

  <p>   İstanbul, Basını, 11.4.1920; İDA, FO 371/5047/E 4281: Robeck’ten Curzon’a yazı, 17.4.1920; Karabekir, s.638; İnal, s.205; Bıyıklıoğlu, s.82-83; Jaeschke, s.153.</p>

  <p><a id="bookmark20"></a><a href="#footnote21">21</a></p>

  <p>   İDA, FO 371/5068/E 3398: Robeck’ten Curzon’a gizli telgraf, 17.4.1920; FO 371/5169/E 6904: İngiliz Gizli İstihbarat Raporu.</p>

  <p><a id="bookmark21"></a><a href="#footnote22">22</a></p>

  <p>   İstanbul Basını, 24.5.1920.</p>

  <p><a id="bookmark22"></a><a href="#footnote23">23</a></p>

  <p>   Kansu II, s.583-586; Aydemir II, s.303.</p>

  <p><a id="bookmark23"></a><a href="#footnote24">24</a></p>

  <p>   Shaw II, s.849.</p>

  <p><a id="bookmark24"></a><a href="#footnote25">25</a></p>

  <p>   İDA, FO 371/5167/E 4510: İngiliz Gizli İstihbarat Raporu, 14.4.1920.</p>

  <p><a id="bookmark25"></a><a href="#footnote26">26</a></p>

  <p>   ATTB, s.298; Karabekir, s.597; Öğüt, 19.4.1920; İrade-i Milliye, 22.4.1920.</p>

  <p><a id="bookmark26"></a><a href="#footnote27">27</a></p>

  <p>   Kemalist Basın, 16.4.1920; İDA, FO 371/5167/E 5353, E 5169 ve E 6904: İngiliz Gizli İstihbarat Raporları, 29.4.1920 ve 2.6.1920; ATTB, s.278; Karabekir, s.635; B. Lewis, s.247.</p>

  <p><a id="bookmark27"></a><a href="#footnote28">28</a></p>

  <p>   Millet Yolu, 5.7.1920.</p>

  <p><a id="bookmark28"></a><a href="#footnote29">29</a></p>

  <p>   BMM.ZC., c.1, 7. oturum, 29.4.1920, s.145.</p>

  <p><a id="bookmark29"></a><a href="#footnote30">30</a></p>

  <p>   İDA, FO 371/5167/E 5072: İngiliz Gizli İstihbarat Raporu, 22.4.1920.</p>

  <p><a id="bookmark30"></a><a href="#footnote31">31</a></p>

  <p>   İDA, FO 371/5168/E 6769: İngiliz Gizli İstihbarat Raporu, 19.5.1920.</p>
</body>
</html>
