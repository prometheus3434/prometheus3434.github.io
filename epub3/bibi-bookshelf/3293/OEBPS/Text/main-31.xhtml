<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Yunan-Rum Eylemleri</h1>

  <p>Bu sıralarda, Yunanlılar, Osmanlı yönetimince seçimi onaylanmamış olan yeni Patrik Meletios Metaksas’ın da destek ve kışkırtmasıyla, Bati Anadolu’da Büyük Millet Meclisi’ne rakip olacak İyonya yönetimini kurmayı tasarlıyor; 10 Aralık’ta kurulmuş olan</p>

  <p>Anadolu Derneği<a id="footnote1"></a><sup><a href="#bookmark0">1</a></sup> adlı örgütün önderleriyle bu konuda görüşmelerde bulunuyorlardı. Bu denli bir yönetimin kurulmasıyla ilgili projeyi Anadolu Derneği öne sürecekti. Bunu, İstanbul’daki Yunan Yüksek Komiseri Nikolas Votsis ilkin iyi karşılamış, ama 2 Aralık’ta, o sırada ülke dışına gitmiş olan Yunan Başbakanı Dimitrios Gunaris’in dönüşüne kadar görüşmelerin ertelenmesini önermişti. Öte yandan, İzmir’deki Yunan Yüksek Komiseri Aristidis Stergiadis de bunu destekliyordu. Bu konudaki görüşmelere Aralık ayının ikinci haftasında yine başlanmış; bunun sonucu olarak, derneğin yönetim kurulu, 9 ve 10 Aralık’ta, uzun süren tartışmalardan sonra aşağıdaki noktalar üzerinde anlaşmaya varmıştı. Bu noktalar, derneğin görüşlerini yazılı olarak istemiş olan Votsis’e gönderilen bir yazıya aktarılmıştı.</p>

  <p>Aşağıdaki metin, Anadolu Derneği’nin konseyince onaylanmış olan müsveddenin İngilizcesinden çevrilmiştir:</p>

  <p>‘1. Yunanlılarca işgal edilmiş olan illerde Padişah adına geçici bir yönetim kurulacaktır. Söz konusu bölgenin askeri işgal altında bulunmasına karşın, orada ivedilikle milletvekili seçimleri yapılacak; Anadolu Derneği’nin gizli bir örgütü bulunan bölgelerde gizli seçimler yapılacak; derneğin siyasi programını uygulayacak olan bir meclis çağrılacaktır.</p>

  <p>2.    Mustafa Kemal’in güçlerini ve örgütünü ortadan kaldırarak ve bastırarak, Anadolu’yu, onun güçlerinden kurtarmak gerekmektedir; ama, ilk olarak yüce devletlerin müdahalesi veya arabuluculuğu için öne sürecekleri koşullara göre, Yunan yönetimiyle barış yapılmalı; sonuçta, Türkiye ile Yunanistan arasında bir ittifak kurulması için ortam hazırlanmalıdır.</p>

  <p>3.    Geçici yönetimce ve ‘Ulusal Meclisin’ onayıyla, adalet, polis ve öteki yönetim örgütleri kurulacaktır.</p>

  <p>4.    Yunan işgal ordusunun Başkomutanı, geçici yönetime, yeni hükümetin masraflarını karşılamak ve Mustafa Kemal’in güçlerine karşı eylemlere geçebilmek için kimi vergiler koyma izni vermelidir.</p>

  <p>5.    Yunan Başkomutanı, gönüllülerden oluşacak Anadolu ordusunun eğitim ve donatımından sorumlu olmalıdır. Bu ordunun er sayısı, tasarlanan geçici yönetimin askeri temsilcisinin de onayıyla, Yunan Başkomutanınca saptanmalıdır. Böylece, toplanacak olan ve hiç kuskusuz, birçok gönüllülerle berkitilecek olan bu güçler, çeşitli stratejik noktalarda Mustafa Kemal’in güçlerine karşı gönderilmelidir. Aynı zamanda, Yunan Başkomutanı, gerekirse, iyi Türkçe bilen kimi Yunan subaylarının Anadolu harekât ordusuna katılmasına izin verecektir.</p>

  <p>6.    Yukarıda önerilmiş olan ilgili ilk formaliteler bütünlen-dikten sonra, geçici yönetim, o sıradaki kabineyi, Anadolu Ulusal Meclisi’nin sempatisi olacak bir yönetimle değiştirmesi için Padişaha başvuracaktır.</p>

  <p>7.    Yunan yönetimi, Anadolu Derneği’nin İstanbul ve öteki yerlerdeki üyelerinin Bursa’ya taşınmalarıyla ilgili masrafı karşılayabilmesi için, ilk olarak, derneğin yönetim kuruluna 100.000 TL vermelidir. Bu paranın harcanan herhangi bir kısmı, Anadolu Ulusal Meclisi’nin açılışından hemen sonra, yeni belediye vergilerine yükletilerek Yunan yönetimine iade edilecektir.<a id="footnote2"></a><sup><a href="#bookmark1">2</a></sup></p>

  <p>Yukarıda belirtilmiş olan 1, 3 ve 4. maddelerin Yunan Yüksek Komiserliğince tümüyle onaylanmadığı, 20 Aralık’ta derneğe bildirilmişti. Dolayısıyla, bu üç madde, Yunan çıkarları da dikkate alınarak değiştirilmiş; söz konusu bölgeden, ‘Sevr Antlaşma’sıyla saptanmış olan İzmir ve Trakya bölgeleri’ ibaresi çıkarılmıştı. Yapılmış olan değişiklikler sonunda yanlar metni kabul etmiş ve Yunan yönetimince de onaylanması için 27 Aralık’ta bir torpido gemisiyle Atina’ya gönderilmişti.<a id="footnote3"></a><sup><a href="#bookmark2">3</a></sup> Ancak, bu örgütün gerçekleştirilmiş olduğunu kanıtlayıcı belge İngiliz arşivlerinde bulunamamıştır.</p>

  <p>Ulusçulardan Nefret Eden İngiliz Yüksek Komiseri</p>

  <p>İstanbul’daki İngiliz Yüksek Komiseri Sir Horace Rumbold, Türklere ve genellikle Kemalistlere karşı nefret ve tiksinti duyuyor; ancak ‘eski tip’ Osmanlı Türklerine, özellikle Padişah Vahdettin gibi İngilizlere yaltaklananlara karşı biraz tolerans gösteriyordu. Bu sıralarda, İngiliz yönetiminin Mustafa Kemal’le ilişki kurmasına engel olmaya çalışıyor; her vesile ile Padişah Vahdettin’i desteklediğini açığa vuruyordu. 10 Aralık’ta İngiltere Dışişleri Bakanı Lord Curzon’a gönderdiği özel ve gizli yazıda şöyle diyordu:</p>

  <p>‘Ulusçular (Kemalistler)’le girişeceğimiz işlemlerde tutumlu davranmalıyız. Onların amacı, Ankara yönetimini İstanbul’da kurmaktır. Onların erkteki Padişaha karşı hiç toleransları yoktur ve Padişah şu üç seçenekle karşılaşacaktır: istifa, sürgün veya ölüm... Şimdiki durumda hem gücünü hem saygınlığını yitirmiştir, ama onun tahtından indirilmesi, ciddi düşünceli kamu arasında şok etkisi yapacaktır... Ankara’yı hizaya getirmemiz gereklidir ve onlarla işlemlerimizde kararlılıkla davranmalıyız. Padişahın kişiliği ve tahtta kalması arasında ayrım yapıyorum. Olağanüstü bir durumda onu korumaya söz vermiş bulunuyoruz. Bunun iki nedeni vardır: 1. Sevr Antlaşması’nın imzalanmasına bizim baskımızla izin vermiştir; 2. İstifa etmeyi ciddi olarak tasarlarken onu bu görüşten vazgeçirmiştik. Ancak, onun tahtında kalmayı sürdürmesi için hiçbir sorumluluk altında değiliz. Kendi görüşümce, Padişah, durumu oldukça umutsuz bir evreye gelinceye kadar görevinde kalmalıdır. Şu anda, pek az gücü vardır. Ankara’daki önderler ondan hoşlanmıyor ve Türkiye’deki halk arasında pek popüler değildir. Kemalistlere, İngilizlerle anlaşmaya vardıklarını gösterme fırsatını verirsek dost bir Padişahı terk ettiğimiz izlenimi yaratılmış olacak ve İslam Dünyası’nda Halifeliğin erkten düşürülmesine yardımcı olduğumuz sanılacak-tır’.</p>

  <p>Rumbold’un iddiasına göre, Mustafa Kemal’le anlaşmaya varılamazsa Padişahla anlaşma yapılmasını destekleyen kimi öğeler vardı ve o sırada güçsüz olan ve sevilmeyen Padişahın ileride bir rol oynayabileceğini; Kemalistlerin onu ortadan kaldırarak yerine kendi ‘mahlûklarını’ koymayı dilediklerini kaydetmiş; Padişahın erkte kalmasını desteklemişti.<a id="footnote4"></a><sup><a href="#bookmark3">4</a></sup> Dolayısıyla, Kemalistlerin, İngiliz Yüksek Komiserine güvenmemelerine ve eğer gerçekse, İngiliz yönetimine dolaylı biçimde yanaşmaya ve Bolşeviklerle daha sıkı bağlar kurmaya çalışmalarına şaşmamak gerekir. Nitekim, 13 Aralık’ta Ukrayna Sovyet Cumhuriyeti temsilcisi General Mihail Frunze bir kurulla birlikte Ankara’ya ulaşmış; parlak törenlerle karşılanmış;<a id="footnote5"></a><sup><a href="#bookmark4">5</a></sup> bir ara gerginlik geçirmiş olan Türk-Rus ilişkilerinin iyileşmesine yol açmıştı. Onu, Sovyet Büyükelçisi Simeon [Semen] Aralov izlemiş; Rusya’nın çıkarlarını gözeterek Kemalist Türkiye’ye epeyi Sovyet yardımı sağlamıştı.<a id="footnote6"></a><sup><a href="#bookmark5">6</a></sup></p>

  <p>Öte yandan, İstanbul’daki İngiliz Yüksek Komiserliği yetkililerinden Andrew Ryan, 17 Aralık’ta Veliaht Adülmecit’le özel olarak görüşmüştü. Veliaht, İngiltere’nin dünya savaşından önce Türkiye’yi terketmiş olmakla büyük hata işlemiş olduğunu; Türkiye’nin dostluğunun İngiltere gibi ‘yüce bir devlet için’ değerli olduğunu; ancak o devletin Türkiye’yi Rusya’ya karşı kurban ettiğini söylemişti. Ryan, İngiltere’nin tutumunun tek yanlı ve İngilizlerin ikiyüzlü olmadıklarını iddia edince, Veliaht tüm suçu İngiltere Başbakanı David Lloyd George’a yüklemiş ve İngilizlerin hala Ruslara yağ çektiği izlenimine sahip olduğunu göstermişti. Sözlerini sürdüren Abdülme-cit, Padişah Vahdettin’i, bırakışmadan bu yana devletin dizginlerini yitirmekle eleştirmişti. Bunun üzerine Ryan, güçsüz bir merkezi hükümetle ihtilalci bir Ankara yerine birleşik bir Türkiye görmeyi istediklerini iddia etmiş; Veliaht, bunun gerçekleşeceğine inandığını ve Ankara’nın, İzmir ve Trakya’yı düşmandan temizleyince, süresinin dolmuş olacağını söylemiş; boğazları İngilizlere armağan olarak peşkeş çekmiş; onların İngiliz denetiminde olmalarından memnun olacağını belirtmişti. Ryan, bu görüşmeyle ilgili olarak kaleme aldığı raporda Veliahtı ‘içten ve geniş görüşlü, ama oldukça itici (kışkırtıcı) ve aşırı duygulu’ olarak tanımlamış; tahta geçerse pek güvenilmez olacağı tahmininde bulunmuştu.<a id="footnote7"></a><sup><a href="#bookmark6">7</a></sup></p>

  <p><a id="bookmark0"></a><a href="#footnote1">1</a></p>

  <p>Bkz. Adnan Sofuoğlu: Fener Rum Patrikhanesi ve Siyasi Faaliyetleri, İstanbul, 1996.</p>

  <p><a id="bookmark1"></a><a href="#footnote2">2</a></p>

  <p>İDA, FO 371/7853/E 692: İngiliz Gizli İstihbarat Raporu, no.496, 16.1.1922 -‘Yunan Politikası’, T/2, İstanbul, 14.12.1921.</p>

  <p><a id="bookmark2"></a><a href="#footnote3">3</a></p>

  <p>A.g. kaynak, T/21, İstanbul, 29.12.1921.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/6480/E 13903; DBFP XVIII/1, s.518-520: Rumbold’dan Curzon’a özel ve gizli yazı, İstanbul, 10.12.1921.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/7881/E 147: İngiliz Gizli İstihbarat Raporu, 6-19.12.1921.</p>

  <p><a id="bookmark5"></a><a href="#footnote6">6</a></p>

  <p>   Sonyel II, s. 190 vd.</p>

  <p><a id="bookmark6"></a><a href="#footnote7">7</a></p>

  <p>İDA, FO 371/6481/E 14198: Rumbold’dan Curzon’a yazı, İstanbul, 21.12.1921; ilişikte, Ryan’ın andacının sureti.</p>
</body>
</html>
