<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>BÖLÜM 2</h1>

  <p>İZMİR’İN YUNANLILARCA İŞGALİ VE YANKILARI (Mayıs - Haziran 1919)</p>

  <p>İzmir İşgal Ediliyor</p>

  <p>15 Mayıs 1919’da, Yunan istila gücü, Paris Barış Konseyi’nde İngiltere, Fransa ve ABD Başkanlarının 6 Mayıs’ta gizlice almış oldukları karar üzerine İzmir’i işgal etmişti.<sup>1</sup> İşgalden önce, 14 Mayıs’ta, İzmir minarelerinde sala verilmiş; halk, Maşatlık’taki Yahudi mezarlığında toplanmış; gece sabaha kadar ateşler yakılarak limandaki Bağlaşık savaş gemilerinin mürettebatına Yunan işgalini protesto etmişlerdi.<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup> Yunanlıların İzmir’e yaptığı çıkarma, Türk kurtuluş savaşının dönüm noktası olmuştu. Yunanlılar karaya çıktıktan sonra, İzmir’de yayımlanan Hukuk-u Beşer gazetesinin sahibi Hasan Tahsin, Yunan işgal gücünün bayraktarını tabancayla vurarak öldürmüş; ortalık karışmış; Tahsin şehit edilmiş; bunu birçok olaylar izlemişti.<a id="footnote3"></a><sup><a href="#bookmark2">3</a></sup> Bu Yunan işgali, 16 Mayıs’ta başlamak üzere, Anadolu’nun her yanında protestolarla karşılanmıştı.<a id="footnote4"></a><sup><a href="#bookmark3">4</a></sup></p>

  <p>Öte yandan, Mustafa Kemal, Samsun’a gitmek üzere Bandırma vapuruyla 16 Mayıs’ta İstanbul’dan hareket etmişti. Kimi kaynaklara göre, onu, işgallere karşı koymak için Padişah göndermişti.<a id="footnote5"></a><sup><a href="#bookmark4">5</a></sup></p>

  <p>Amerika’lı yazar Laurence Evans’a göre, ‘onu göndermiş olan Padişahın amacı, Kemal’i başkentten uzaklaştırmaktı’.<a id="footnote6"></a><sup><a href="#bookmark5">6</a></sup> İzmir’in işgali üzerine, Mustafa Kemal, 2 Haziran’da Sadarete gönderdiği telgrafta, İzmir’in istilasına değinerek şöyle demişti:</p>

  <p>‘Ne millet ve ne de Ordu, mevcudiyete karşı yapılan bu haksız tecavüzü hazım ve kabul etmeyecektir. Ancak devlet ve Ordu, milletin tahlis ve selametine amal buyuran, zat-i akdesi hazreti Padişahiye olan sadakat-i tamme ve ... hükümet-i denizenin en kat’i teşebbüsat ve icraatta bulunarak hukuk-u milleti siyanet edeceğine itmina-ı kamil hasebiyle muhafaza-i sükunet edilmekte olduğunu arzeylerim’.<a id="footnote7"></a><sup><a href="#bookmark6">7</a></sup></p>

  <p>İzmir’in işgalinden güç durumda kalan Sadrazam Damat Ferit görevinden çekilmiş; ama Padişah, yeni kabineyi kurma görevini yine Ferit’e vermişti. Ferit, ‘Padişahımızı yalnız bırakmayalım’ diyerek 19 Mayıs’ta ikinci kabinesini kurmuştu.<a id="footnote8"></a><sup><a href="#bookmark7">8</a></sup> Padişah, 19 Mayıs’ta Damat Ferit’e bu konuda gönderdiği yazıda, onu yine Sadrazam atamış; Ferit’in kurmuş olduğu kabineyi onaylamış; şunları eklemişti:</p>

  <p>‘Bu önemli dönemde, başında ulusun kucağından çıkan altı buçuk yüzyıllık bir hanedanın başkanı bulunan ve her türlü öz fedakârlığa hazır olan Halife-Sultan bulunan ulusun her üyesinin tek amacı, İmparatorluğun ve ulusun haklarının tamamen korunmasına yönelik olmalıdır. Sadrazam olarak, sizi, kutsal, ulusal amacı her türlü fedakârlık ve kararlılıkla sağlamaya görevlendiririm’.<a id="footnote9"></a><sup><a href="#bookmark8">9</a></sup></p>

  <p>Bu arada, 17 Mayıs’ta Yunanlılar Çeşme’yi işgal etmişler; İtalyanlar da Söke ile Milas’a girmişlerdi. 18 Mayıs’ta Şebinkarahisar’lılar Padişaha gönderdikleri telgrafta, Yunan işgaline karşı susanların ileride lanetle anılacağını belirtmişlerdi.<a id="footnote10"></a><sup><a href="#bookmark9">10</a></sup> <sup><a id="footnote11"></a><a href="#bookmark10">11</a></sup> Aynı gün Foça Yunanlılar tarafından işgal edilmişti.<sup>11</sup> Yine 18 Mayıs’ta, İngiltere’nin Hindistan Naibi, Hindistan Bakanlığı’na gönderdiği ivedi ve gizli telgrafta şöyle diyordu:</p>

  <p>‘Türkiye’nin Hristiyan devletler tarafından tamamen parçalanmış olduğu görünümü, Müslümanları, İslam adına cihad başlatmada Emir’i desteklemeye sevkedebilir. Bir İslam ayaklanması olasılığı ihtimal dışı sayılmamalıdır. Türkiye’ye ne kadar küçük bir bölge bırakılırsa bırakılsın, Padişah, bağımsız bir Sultan olarak kalmalı; ona, Arabistan, Mesopotamya (Irak) ve Filistin üzerinde değilse bile Kutsal Yerler’de biraz egemenlik bırakılmalıdır. Onun başkenti İstanbul olmalıdır. Bu koşullar yalnız Hindistan’a değil, Asya’daki tüm İslam ülkelerine de uygulanmalıdır’.<a id="footnote12"></a><sup><a href="#bookmark11">12</a></sup></p>

  <p>İstanbul’daki İngiliz Yüksek Komiseri vekili Tuğamiral Ric-hard Webb’in, 9. Ordu Müfettişi Mustafa Kemal’in Samsun’a çıktığı gün olan 19 Mayıs’ta İngiltere Dışişleri Bakanlığı’na gönderdiği özel, kişisel ve oldukça gizli telgrafta bildirdiğine göre, 17 Mayıs akşamı Padişahla dört saat görüşmüş olan Damat Ferit, 18 Mayıs’ta Andrew Ryan’la durum görüşmüştü. Ryan bu görüşmeyi şöyle anlatır:</p>

  <p>‘Padişah, ümitsizlik ve deprasyon içindedir. Damat Ferit’in yeniden erke geçmesi için çok direnmiştir. Ferit, destek göreceğine dair güvence verilmezse; barış konferansının yeni bir şok hazırlamadığı konusunda kararsızlık olduğu ve Anadolu’da kan dökülmesi olasılığının var olduğu bir sırada kendisinin yeniden erke geçmesinin yararsız olacağını öne sürmüştü. Ferit şu izlenimi edinmiştir: Padişah, İzmir’in işgalinin kendi kişisel durumu üzerindeki etkisini ciddi biçimde incelemektedir. Bu gibi ciddi bir olay yinelenirse, tahtın çökmesine neden olabilir, çünkü Padişah ümitsizlik içindedir ve yeni bir felaketle ilişkili görünmeyi istemiyor. Ferit’e göre, bu felaket İstanbul’un işgaline neden olabilir’.<a id="footnote13"></a><sup><a href="#bookmark12">13</a></sup></p>

  <p>Ancak, Vahdettin, İngiliz yanlısı bir hilafet siyasası güderek, İngilizlerin koruyuculuğu altında, savaş enkazından olanaklı olduğu kadar çok şeyler kurtarabileceğini umuyordu; ama Yunanlıların İzmir çıkarması, İngilizlere dayanan umudlarını kırmıştı. İngilizlerin aktif işbirliği, dahası, onların önderliğiyle oldukça sert barış koşullarının biçimlendirilmekte olduğunu biliyordu. Öte yandan, Yunanlıların kanlı işgali büyük tepkilere yol açarak, Osmanlı Devleti’nde ulusçulukla güçlü devletlere meydan okuma, hatta silahlı direnme girişimlerinin gelişmesini sağlamıştı. Sina Akşin’e göre, bu akımlar, ideolojik bakımından İttihatçılık doğrultusunda bulunduklarından Vahdettin’e karşı bu yönden gelen muhalefeti besleyecek nitelikte idi. Padişah, bu yüzden kaygılıydı. 20 Mayıs’ta Webb’i ziyaret eden Damat Ferit, İzmir’in işgalinin meydana getirmiş olduğu büyük tepkinin bir patlamaya yol açabileceği kaygısını dile getirerek, bundan ötürü, kendinin, Bağlaşıklar’ca sorumlu tutulması ve Padişahın kişisel güvenliğine zarar gelmesi konusunda ciddi korkuları olduğunu söylemişti. Webb, ona, bu konuda İngiliz askeri yetkililerine danışacağını bildirmişti.<a id="footnote14"></a><sup><a href="#bookmark13">14</a></sup></p>

  <p>Bu sırada, Samsun ve çevresindeki Türklerin başlatmış olduğu çete eylemlerini bastırmak ve düzeni kurmak göreviyle, 30 Nisan’da 9. Ordu Müfettişliğine atanmış olan Mustafa Kemal, 16 Mayıs’ta, Bandırma gemisiyle İstanbul’dan ayrılmış ve 19 Mayıs’ta Samsun’a varmıştı. Yunanlı yazar Hristos Angelomati’nin, Yunan Generali, Di-mitri Vakka’nın ‘O Venizelos, Polemikos Iğetis’ (Savaş Önderi Veni-zelos) başlıklı Yunanca yapıtından aktarmış olduğuna göre, ‘Mustafa</p>

  <p>Kemal, İtalyan öğelerinin de yardımıyla, Anadolu’da direniş başlatmak üzere İstanbul’dan Samsun’a hareket edeceği günlerde, Yunan istihbarat servisi bunu haber almış ve İstanbul’daki Yunan askeri kurulu şefi Albay Yeoryios Katethakis bu konuyu İngiliz işgal gücü Başkomutanı General George Milne’nin dikkatine sunarak onun tutuklanmasını istemişti. General Milne bu görüşe katılmamış, ama şu yorumda bulunmuştu: “Bırakınız, gitsin; daha iyi olur. Böylece, tüm Türk direnişini kökünden temizleme fırsatını sağlamış oluruz”.<a id="footnote15"></a><sup><a href="#bookmark14">15</a></sup></p>

  <p>Yunanistan’ın eski Büyükelçilerinden Konstantinos Sakellaropulu’ya göre, Türk ulusal akımı, bırakışmanın imzalanmasından birkaç ay sonra, Mustafa Kemal Anadolu’ya ve Yunanlılar İzmir’e gitmeden önce başlamıştı. Yazar şöyle der:</p>

  <p>‘Osmanlı İmparatorluğu hükümeti, Mustafa Kemal’i askeri müfettiş olarak Küçük Asya’ya göndermek kararını alınca, inanıldığı gibi, rahat oturmayan bir Generali İstanbul’dan uzaklaştırmak istememiştir. Bu hükümetin amacı, Kemal’in örgütleyici yeteneklerinden Anadolu’da yararlanarak; barış görüşmeleri sırasında Bağlaşıklar üzerinde baskı kullanmak ve Türklerin sert bulacağı barış koşullarına karşı davranmaya hazır olacak silahlı güçleri kurdurmaktı’.<a id="footnote16"></a><sup><a href="#bookmark15">16</a></sup></p>

  <p>O dönemde, İtalya’nın İstanbul’daki Yüksek Komiseri görevinde olan Kont Sforza, ‘Mustafa Kemal Paşa, henüz 1919’un ilk aylarında, tek kurtuluş yolunun bağımsız bir Türkiye olduğuna inanmıştı’ der.<a id="footnote17"></a><sup><a href="#bookmark16">17</a></sup></p>

  <p>‘Bu sırada, Samsun’daki İngiliz (fahri) Teğmeni, konsolos görevlisi L. H. Hurst, 21 Mayıs’ta Amiral Calthorpe’a ve 28 Mayıs’ta Lord Curzon’a gönderdiği raporlarda şöyle diyordu:</p>

  <p>‘Kiamil (Kemal) Paşa 19 Mayıs’ta buraya geldi. Sükûnu korumak amacıyla iç bölgeleri teftişe gidecek. İlçedeki genel durum konusunda kendisiyle görüştüm. Son günlerde yeni atanmış olan Ermeni Piskoposu Kevork İbranosyan da 17 Mayıs’ta Samsun’a geldi. Aynı gün, savaş döneminde veya savaştan önce Rusya’ya gitmiş olan ve Samsun bölgesine mensup 580 kadar Rum, bir gemiyle Novorossisk’ten buraya gelmiştir’.</p>

  <p>Teğmen Hurst’ün ayrıca bildirdiğine göre, İzmir’deki gelişmeler o güne kadar Samsun bölgesinde yerel olaylara neden olmamış; sadece, Osmanlı İçişleri Bakanlığı’na birkaç yüz kişinin imzasını taşıyan bir telgraf gönderilmiş ve ‘pek az kişinin katılmış olduğu’ bir miting düzenlenmiş.<a id="footnote18"></a><sup><a href="#bookmark17">18</a></sup></p>

  <p>Bu sırada, yurdun her yanında ve özellikle İstanbul’da yapılan çeşitli mitinglerde, halk ve öğeler, İzmir’in işgalini protesto ediyorlardı.<a id="footnote19"></a><sup><a href="#bookmark18">19</a></sup> Damat Ferit de, ikinci kabinesini kurduktan sonra yayımladığı bildiride, ‘bu felaketli devrede Padişahın kalbi, milletin kalbi ile beraber çarpıyor. Ben tekrar Sadrazam oldum, fakat icap ederse yarın vatanın bir eri olarak vazife ifasına hazırım’ demişti.<a id="footnote20"></a><sup><a href="#bookmark19">20</a></sup><sup> </sup>Öte yandan, 19 Mayıs’ta İtalyanlar Burdur ve Bucak’ı, İngilizler İzmit’ işgal etmiş; 20 Mayıs’ta Yunanlılar Torbalı, Turgutlu, Karaburun ve Seferihisar’ı, 21 Mayıs’ta Menemen’i, 22 Mayıs’ta, İtalyan-larca boşaltılmış olan Selçuk’u ele geçirmişlerdi. Bu işgallere karşı gösteri ve protestolar sürüyordu.</p>

  <p>Bu olaylar kaydedilirken, Paris’teki İngiliz Büyükelçisi Lord Derby, 23 Mayıs’ta Lord Curzon’a gönderdiği yazıda, Fransız yazarı Pierre Loti’nin barış konferansını şu biçimde uyarmış olduğunu bildirmişti:</p>

  <p>‘İslamın Halifesine karşı girişilecek hareket, Afrika’dan Hindistan’a kadar, Bağlaşıklar’ın savı için savaşmış olan binlerce Müslüman arasında akislere yol açacak; Fransa’nın çıkarlarını büyük ölçüde etkileyecektir. La mort de la Turquie signifier it um pen de mort aussi pour notre</p>

  <p>Patrie bien-aimee. Fransa’nın saygınlığı ve çıkarları Türk İmparatorluğu’na çözülmez bağlarla bağlıdır’.<a id="footnote21"></a><sup><a href="#bookmark20">21</a></sup></p>

  <p>Aynı gün (23 Mayıs), 200.000 kişinin katıldığı Sultan Ahmet mitingi yer almıştı.<a id="footnote22"></a><sup><a href="#bookmark21">22</a></sup> Bu mitingden sonra Vahdettin ve hükümeti, kimi ulusçu devlet adamlarını Bakanlar Kuruluna atayarak İttihatçı öğelerin yargılanmasına ara vermiş ve gösterilmiş olan tepkilere katıldığını göstermek istemişti. Aslında bu bir taktikti,<a id="footnote23"></a><sup><a href="#bookmark22">23</a></sup> çünkü 24 Mayıs’ta tutuklamalar yine başlamıştı.<a id="footnote24"></a><sup><a href="#bookmark23">24</a></sup> Bu sırada Vahdettin, çeşitli kişi ve örgütlerden almış olduğu dilekçelerden kaygıya düşerek duyguları yatıştırmak için elinden geleni yapıyor; kendisini ziyarete giden kurullara, ‘ağzımızı açalım, bağıralım; sesimizi yükseltelim, ama elimizi kaldırmayalım’ diyordu.<a id="footnote25"></a><sup><a href="#bookmark24">25</a></sup></p>

  <p>Türkiye’yi Kurtarma Çabaları</p>

  <p>Bu sıralarda, yurdu kurtarma çabalarında Osmanlı öğeleri arasında görüş ayrılıkları başgöstermişti. Daha çok Hürriyet ve İtilaf Partisi’yle İngiliz Muhipleri Cemiyetine güvenen Padişahla Sadrazamı Ferit’in çevresinde toplananlar, Türkiye’yi İngiliz himayesine vermekle kurtarabileceklerine inanıyorlardı. Çeşitli görüşlerin bazıları, 26 Mayıs’da Padişahın İradesiyle Yıldız Sarayı’nda toplanan Saltanat Şurası’nda yansıtılmıştı. Padişah, Saltanat Şurası’nı 26 Mayıs’ta bir söylevle açmış; toplantının amacını açıkladıktan sonra başkanlığı Ferit’e bırakarak çekilmişti.<a id="footnote26"></a><sup><a href="#bookmark25">26</a></sup> Türkgeldi’nin anlattığına göre, bu sırada duygulanmış olan Vahdettin, toplantıdan ayrılırken ağlıyor, ‘karılar gibi ağlıyorum’ diyordu.<a id="footnote27"></a><sup><a href="#bookmark26">27</a></sup> Ancak bu Şura hiçbir karar almadan dağılmış; durumda hiçbir değişiklik olmamıştı.<a id="footnote28"></a><sup><a href="#bookmark27">28</a></sup></p>

  <p>Öte yandan, Yunanlılar, 26 Mayıs’ta Aydın’ı, 28 Mayıs’ta Tire’yi işgal etmişlerdi. 28 Mayıs’ta Erivan Ermeni yönetimi, Büyük Ermenistan Cumhuriyetini ilan etmişti. Onlara göre Van, Bitlis, Harput, Diyarbakır, Sivas, Erzurum ve Trabzon Ermenistan’a katılmış sayılıyordu.<a id="footnote29"></a><sup><a href="#bookmark28">29</a></sup> Bu sırada, Yunanlıların Aydın’ı işgal etmeleri üzerine,<a id="footnote30"></a><sup><a href="#bookmark29">30</a></sup> Damat Ferit, Osmanlı Dışişleri Bakanlığı’ndan bir yetkiliyi Calthorpe’a göndererek, onun aracılığıyla, Yunanlıların Aydın’a varmış olmalarından ötürü şaşkınlığını ve üzüntüsünü belirtmiş; Paris barış konferansından, özellikle Yunan ilerlemesinin sınırlandırılmasını dilemiş; Türkiye’nin yavaşça ve bölüm bölüm parçalanmakta olduğuna yine değinmiş; bu ıstırabın sürmesinin halkı ümitsizliğe sevkettiğini vurgulamıştı. Elli yaşlarında eski bir Bakan olan ve adı verilmeyen bu yetkili, heyecan içinde, uzunca konuşmuş; halkı ilk kez bu kadar umutsuzluk içinde gördüğünü ve Yunanlılar ilerlemelerini sürdürürlerse, Müslüman halkının ne yapacağını kestirmenin güç olacağını kendi kişisel görüşü olarak açıklamıştı. Calthorpe, bu görüşmeyi aynı gün İngiltere Dışişleri Bakanlığı’na duyururken, o sırada Türkiye’nin her yanında aynı görüşlerin egemen olduğu uyarısında bulunmuştu.<a id="footnote31"></a><sup><a href="#bookmark30">31</a></sup></p>

  <p>Bu sırada, Mustafa Kemal, 28 Mayıs’ta Vali ve Komutanlara gönderdiği genelgede, ülkenin her yanında toplantılar yapılarak gösteriler düzenlenmesini; güçlü devletlerin temsilcilerine ve Padişaha protesto telgrafları gönderilmesini yönelmişti.<a id="footnote32"></a><sup><a href="#bookmark31">32</a></sup> Bu yönergeye uyan birçok köy, kasaba ve kent ileri gelenleri, belediye üye ve baş-kanları, sivil ve askeri erkânca İstanbul’a sayısız protesto telgrafları gönderilmişti.<a id="footnote33"></a><sup><a href="#bookmark32">33</a></sup> Öte yandan, İstanbul’daki İngiliz Yüksek Komiseri</p>

  <p>Calthorpe’un, 29 Mayıs’ta Curzon’a bildirdiğine göre, Damat Ferit, Türk savını İngiltere Başbakanı David Lloyd George’un dikkatine sunmak amacıyla mümkün olan en erken vakitte Paris’e gitmek için izin dilemişti. Calthorpe’un anlattığına göre, Ferit’in görüşü şuydu: ‘Türkiye güdüm altına alınacaksa, Fransa’nın çürük ve ABD’nin uyrukları yönetimde deneysiz olmaları nedeniyle, Padişahtan en son köylüye kadar herkesin içten dileği, bu güdümün İngiltere’ye verilmesiydi’.<a id="footnote34"></a><sup><a href="#bookmark33">34</a></sup> Ancak, birçok Türk öğeleri, Türkiye’nin güdüm altına verilmesi görüşünü desteklemiyorlardı. Balıkesir’de yayımlanan Doğru Söz gazetesi, 5 Haziran günlü sayısında mandacıları eleştirerek şöyle demişti: ‘Müslüman esir olmaz. Bazılarının himaye ve vesayete hazır görüş ve kalem kullanması gariptir. Önümüzde iki yol vardır: ya istiklal ya ölüm’.<a id="footnote35"></a><sup><a href="#bookmark34">35</a></sup> Bazı sayfaları sansür edilen aynı günlü Sebilur Reşat da ‘Türk ve Türkiye ölmeyecektir’ diyordu. Öte yandan, 30 Mayıs günlü Alemdar gazetesi şöyle diyordu: ‘Yegâne dostumuz olan İngiltere, bugün de bizi şu vaziyetten kurtaracak tek halaskarımız olabilir. Evvela tamamiyet ve istiklaliyet, ondan sonra İngiltere’den himaye ve muavenet talebi...’</p>

  <p>Damat Ferit Paris’e Davet Ediliyor</p>

  <p>Bu gelişmeler kaydedilirken, Yunanlılar, 1 Haziran’da Ödemiş’i işgal etmişlerdi. Aynı gün, Damat Ferit yönetimi, Yüksek Barış Konseyi tarafından Paris’e davet edilmiş; Saray çevresi buna epeyi sevinmişti.<a id="footnote36"></a><sup><a href="#bookmark35">36</a></sup> Tam bu sırada (2 Haziran) Mustafa Kemal, Sadarete Havza’dan gönderdiği telgrafta, İzmir’in istilasına değinerek şöyle demişti:</p>

  <p>‘... Ne millet ve ne de Ordu, mevcudiyete karşı yapılan bu haksız tecavüzü hazm ve kabul etmeyecektir. Ancak devlet ve Ordu, milletin tahlis ve selâmetine amal buyuran zat-i akdes-i hazret-i Padişahi’ye olan sadakat-ı tamme ve ... hükümet-i denizenin en kat’i teşebbüsat ve icraatta bulunarak hukuk-u milleti siyanet edeceğine itminan-i kamil hasebiyle muhafaza-i sükunet edebilmekte olduğunu arzeylerim’.<a id="footnote37"></a><sup><a href="#bookmark36">37</a></sup></p>

  <p>Öte yandan, bir Osmanlı kurulunun Paris’e çağrılmış olduğu haberi İstanbul’da iyimserlik yaratmıştı. 3 Haziran günü Calthorpe’u görmeye giden Damat Ferit, Paris’e çağrılmış olmaktan memnun kaldığını ve İngiliz Yüksek Komiserliği ’nin bu konudaki yardımından ötürü minnettar olduğunu bildirmiş; Fransa Yüksek Komutanlığı’nın kendisini bir Fransız savaş gemisiyle Fransa’ya götürmeyi önermiş olduğunu ve bu öneriyi kabullendiğini; kendisine Tevfik Paşa’nın, Dışişleri Bakanlığı Müsteşarı İzzet Fuat Paşa’nın, Bakanlık Siyasi İşler Müdürü Ahmet Reşit’in ve Ali Kemal’in eşlik edeceğini söylemişti. Calthorpe’un daha sonra Londra’ya bildirdiğine göre, Tevfik Paşa hasta olduğu için Fransa’ya gidişini ertelemişti.<a id="footnote38"></a><sup><a href="#bookmark37">38</a></sup></p>

  <p>Bu gelişmeler kaydedilirken, 4 Haziran’da Yunanlılar Nazilli’yi işgal etmiş; aynı gün, İstanbul’daki kimi kuruluşlar, Padişaha gönderdikleri telgrafta, Paris’e gidecek olan delegelere güvenmediklerini bildirmiş; Rıza Tevfik, Ali Kemal ve İzzet Fuat gibi kişiler gönderilirse, bunun ciddi sonuçlara yol açacağı uyarısında bulunmuşlardı. Padişah bu telgrafa çok kızmış; Ferit tarafından ya-tıştırılmıştı. Bu tepkiler üzerine, Ali Kemal’le İzzet Fuat kuruldan çıkarılmışlardı.<a id="footnote39"></a><sup><a href="#bookmark38">39</a></sup> Veliaht Abdülmecit de bu sırada Padişaha uyarıcı bir mektup göndererek Ferit’in azledilmesini; yeni bir kabine ve ülkeyi Paris barış konferansında temsil edecek yeni bir delegasyon atamasını önermişti.<a id="footnote40"></a><sup><a href="#bookmark39">40</a></sup> Bu sırada Yunanlılar (5 Haziran’da) Akhisar ve Ahmetli’yi işgal etmiş; İtalyanlar da Çine’ye girmişlerdi. 6 Haziran’da, İngiliz işgal gücü Başkomutanı General Milne, hükümetine bir yazı göndererek, Osmanlı yönetiminden, Mustafa Kemal ve yanındakilerin derhal İstanbul’a çağrılmalarım talep etmiş; Kemal’in yurt içinde dolaşmasının kamuyu rahatsız ettiğini öne sürmüştü. Bir gün sonra da, Amiral Calthorpe, İngiliz hükümetinden aynı dilekte bulunmuş; aynı gün, Osmanlı Savaş Bakanı, Kemal’e İstanbul’a dönmesini emretmişti.<a id="footnote41"></a><sup><a href="#bookmark40">41</a></sup> 7 Haziran’da Damat Ferit başkanlığındaki İstanbul yönetimi kurulu, barış konferansına katılmak üzere Paris’e hareket etmiş;<a id="footnote42"></a><sup><a href="#bookmark41">42</a></sup> 12 Haziran’da Paris’e ulaşmıştı.</p>

  <p>Bu gelişmeler kaydedilirken, 8 Haziran günü, sabaha karşı, Yıldız Sarayı’nda, Padişahın kaldığı dairede, Türkgeldi’ye göre ‘elektrikten’ yangın çıkmış ve daire büsbütün yanmıştı. İngiliz donanmasının itfaiye ekibi yangının yayılmasını önlemişti. Yangında Padişahın bütün eşyaları, para ve mücevherleri yanmış; kendisi zor kurtulmuştu. Vahdettin, daha sonra yaverini göndererek İngiliz askerlerinin yardımından dolayı teşekkürlerini beyan etmişti. Calthor-pe, bu olayla ilgili yazısında, ortada suikast söylentileri dolaştığını bildirmişti.<a id="footnote43"></a><sup><a href="#bookmark42">43</a></sup> Yine 8 Haziran’da, İngiliz Generali Deedes’le görüşen Sait Molla, ona, yangının ‘dışarıdan’ çıkarılmış olduğunu söylemişti. Deedes, başka bir kaynaktan da aynı şeyi işitmiş olduğunu belirtmişti.<a id="footnote44"></a><sup><a href="#bookmark43">44</a></sup> Cimri olduğu söylenen Padişah, yangından sonra dep-rasyon geçirmişti.<a id="footnote45"></a><sup><a href="#bookmark44">45</a></sup></p>

  <p>Mustafa Kemal Eyleme Geçiyor</p>

  <p>Osmanlı Kurulu Paris’e gitmek üzere yola çıkarken, Mustafa Kemal, yavaşça İngilizlerin gözüne batmaya başlamıştı. Amiral Calthorpe, 8 Haziran’da Osmanlı Dışişleri Bakanına şu uyarıda bulunmuştu:</p>

  <p>‘Samsun sancağından kaygılandırıcı haberler alıyorum. Oradaki kimi kötü niyetli kişiler rahatsızlık ve karışıklık çıkarmaya çalışıyorlar. Dolayısıyla, Karadeniz Ordusu Başkomutanı tarafından, Türk Savaş Bakanlığı’na, onun (Kemal’in) görevinden alınması için emir gönderilmiştir. İç bölgelerdeki karışıklıklar soylararası ve dini bir biçim alırsa ciddi sonuçlar yaratacaktır. Bu nedenle, ilgili tüm sivil yetkililere, yetkileri içindeki ilçelerde rahatsızlık çıkarsa kişisel olarak sorumlu tutulacakları bildirilmelidir’.<a id="footnote46"></a><sup><a href="#bookmark45">46</a></sup></p>

  <p>Bu sırada, ulusal akımın önderlerini yakından ilgilendiren önemli konulardan biri de Kürt sorunu idi; çünkü, kimi Kürt önderleri, İngiliz koruyuculuğu altında ‘Kürdistan’a’ özerklik sağlamak amacıyla İngilizlerle, özellikle İngiliz Binbaşısı Edward Noel’le entrika çeviriyorlardı. Bu amaçla kimi gençlerin Diyarbakır’da kurmuş olduğu Kürt Derneği, Binbaşı Noel’in doğrudan doğruya etkisi altına girmişti. Bu haberi 8 Haziran’da gizli bir telgrafla Mustafa Kemal’e duyuran Diyarbakır Vali vekili Mustafa Bey, dernekler yasasına karşıt davranan bu derneğe karşı soruşturma açtığını bildirmişti.<a id="footnote47"></a><sup><a href="#bookmark46">47</a></sup><sup> </sup>Diyarbakır’dan alınmış olan bu haber üzerine, Türk Ulusçular, ulusal akımı baltalamak eğilimi gösteren kimi Kürt aktivistlere karşı kesin bir politika uygulama gereğini duymaya başlamışlardı. Mustafa Kemal, 15 Haziran’da Diyarbakır Vali vekiline şu yanıtı göndermişti:</p>

  <p>‘Bütün milletin beka ve istiklalini kurtarmak için birleştiği şu tarihi günlerde bir ecnebi devletin himayesine sığınarak zelil ve esir yaşamayı tercih eden her türlü içtihadatın, memleketi tefrikaya düşürecek her nevi cemiyetin dağıtılması pek vatani ve zaruri bir vazife olmakla Kürt Kulübü hakkındaki tarz-i hareket, acizlerince de pek muvafık görülmüştür’.<a id="footnote48"></a><sup><a href="#bookmark47">48</a></sup></p>

  <p>Mustafa Kemal, ‘hainlerin, zalimlerin, hiyanet ve ihanet esasına dayanan teşekküllerin’ dağıtılmasının görev olduğuna; ancak ulus ve yurt savunması esasına dayanarak kurulmuş bulunan derneklere bir biçim birlik kazandırma gereğine inanıyordu.<a id="footnote49"></a><sup><a href="#bookmark48">49</a></sup></p>

  <p>17 Haziran’da Kazım Karabekir’e gönderdiği gizli telgrafta, Diyarbakır’daki Kürt Kulübü’nün, ‘İngilizlerin teşvikiyle, İngiliz himayesinde bir Kürdistan teşkili gayesini takip ettiği anlaşıldığından’ ve ‘Kürdistan’ın maruf beylerinden aldığı çeşitli telgraflar üzerine dağıtıldığını; bu kulübün hiçbir Kürt’ü temsil etmediğini; birkaç serserinin girişiminin sonucu olduğunu; yurt ve ulusun tümüyle bağımsız ve özgür yaşaması uğrunda Kürtlerin her özveriye hazır olduklarını söylediklerini’ bildirmiş; Kürtler de dahil, tüm ulusu, yurdun kaderini kurtarma amacında birleştirmek karar ve azminde olduğunu belirtmişti.<a id="footnote50"></a><sup><a href="#bookmark49">50</a></sup> Ertesi gün, Amasya’dan, Edirne’de bulunan 1. Kolordu Komutanı Cafer Tayyar’a telgrafla gönderdiği mesajda, ‘İngiliz koruyuculuğu altında bir bağımsız Kürdistan kurulması ile ilgili propaganda ortadan kaldırıldı ve bu amacı güdenler yola getirildi. Kürtler, Türklerle birleşti’ demişti.<a id="footnote51"></a><sup><a href="#bookmark50">51</a></sup></p>

  <p>Bu sırada, İstanbul’daki İngiliz Yüksek Komiserliği , Mustafa Kemal’in bu eylemlerinden epeyi kaygılanmış; İngiliz Askeri Ataşesi Tuğgeneral Wimdon H. Deedes, 9 Haziranda, Sadrazam vekili ve İçişleri Bakanı vekili Sabri Bey’le bu konuda görüşmüştü. Bu görüşme esnasında, Sabri Bey, Damat Ferit’in zayıf bir kişi olduğunu ve onun yokluğunda kendisinin (Sabri’nin) iyi işler başarabileceğini söylemiş; Mustafa Kemal’in Sadarete bir telgraf göndermiş olduğunu açıklamış; telgrafı şöyle özetlemişti: ‘Mustafa Kemal ve dostları, Saltanat Şurası’nda İngiliz koruyuculuğu görüşünü öne sürmüş olan Hürriyet ve İtilaf Partisi mensubu Sadık Bey’i epeyi eleştirmiş ve ülkenin çıkarlarına bu biçimde hizmet edilemeyeceğini bildirmişti’. Bundan sonra, Sabri Bey, Mustafa Kemal’in görevinden alınması için müdahalede bulunmuş olan İngilizlere teşekkür etmiş; sert bir muhalefete karşın, Bakanlar Kurulu’nun onu geri çağırma kararı aldığını; buna karşı çıkanların kimilerinin Mustafa Kemal’in Konya’ya gönderilmesini önerdiklerini; Sadrazam vekilinin, İngilizlerin bunu kabul etmeyeceklerini söylemiş olduğunu açıklamıştı. Sabri Bey’e göre, Osmanlı Savaş Bakanlığı ve Bakanın bizzat kendisi, iç bölgelerde hükümete karşı olan muhalefeti destekliyordu. Yine bu sırada, Tuğgeneral Deedes, İçişleri Bakanıyla da görüşmüş; Bakan, ona, Mustafa Kemal’in Samsun’da kurmaya çalıştığı örgütün, Enver Paşa’nın Balıkesir sancağında kurmuş olduğu örgüte benzediğini (!); İttihat ve Terakki yandaşı olduğunu; ellerine fırsat geçerse, hükümeti ele geçirmeye çalışacaklarını; tüm bu entrikaların ardında Savaş Bakanıyla Bakanlık yetkililerinin bulunduğunu söylemişti.<a id="footnote52"></a><sup><a href="#bookmark51">52</a></sup></p>

  <p>Daha sonra (28 Ekim 1919’da), yeni İngiliz Yüksek Komiseri Koramiral Sir John de Robeck tarafından Lord Curzon’a gönderilen gizli istihbarat raporunda, Mustafa Kemal’in Havza’daki eylemleri hakkında şu bilgi verilmişti:</p>

  <p>‘Görünürde merkezi hükümet, Askeri Parti’ye sempati gösteriyordu. Geniş yetkilere sahip olacak Ordu Müfettişleri sistemine dayalı bir sistem kurulmuş ve Mayıs’ta, Mustafa Kemal, Müfettiş olarak Samsun’a gönderilmişti. Türkler heyecanlanmışlardı. İzmir’de uykuda iken kapana tutulmuşlardı. Bir Ermeni devleti kurulacağına inanılıyordu ve birçok kişiler Pontus devletinden de söz ediyorlardı. Askeriler, yeni bir darbeyi önlemek için hazırlıklı olmak kararında idiler. Mustafa Kemal, kendi bölgesini uyandırmak (harekete geçirmek) için ivedilikle davranışa geçti. Bağlaşık denetiminden çok uzakta olan Amasya’yı karargah yaptı. Oradan Harput ve Diyarbakır gibi uzak bölgelere ajanlar gönderdi. Rafet (Refet) ve Hami Beylerin de desteğiyle eşkiyalığı bastırdı; eşkiyaları yeni ulusal orduya aldırdı. Bu akım ihtilalci ve tehlikeli olarak görülüyordu. Rum ve Ermeni yetkililer kırıma uğrayacakları korkusuyla durmadan şikayete başlamışlardı. Onları Amerika’lı misyonerler destekliyordu. Anlaşılan, Mustafa Kemal de bu tehlikeyi sezmiş olacak ki, kırım çıkmasını önlemek için önlemler aldı. 19 Haziran’da, Kemal, karargâhını Havza’ya taşıdı. Orada Rauf Bey de ona katıldı ve her ikisi de, merkezi hükümetten özgür olarak davranacaklarını açıklamışlardı. O tarihe kadar, önderler, herhangi bir anda sopa cezasına çarptırılmaktan korkan haylaz öğrenciler gibi davranmışlardı. Bağlaşıklar’dan muhalefetle karşılaşmayarak ve merkezi hükümetin yararsızlığını veya belki de suç ortaklığını anlayarak, gittikçe daha açık davranmaya başlamışlardı. 3 Temmuz’da ulusçu ordunun Erzurum’da toplandığı bildirilmişti ve Mustafa Kemal de karargâhını bu kente taşımıştı. Bir kez daha Rumlar, Ermeniler ve Amerika’lılar kırım çığlıkları atmışlar; ancak daha sonraki olaylar, Türk milliyetçilerinin, Hıristiyanları korumanın kendi çıkarları yararına olacağını anlamış olduklarını göstermiştir.. ,’<a id="footnote53"></a><sup><a href="#bookmark52">53</a></sup></p>

  <p>Mustafa Kemal Havza’da iken, Ordu’nun silah depolarını açtırarak yerel halka çok miktarda silah dağıtmış; onları silaha sarılmaya ve bölgeyi işgale karşı savunmaya yüreklendirmiş; İstanbul’a ise, güveni yeniden kurmak için bu gibi davranışta bulunduğunu;<a id="footnote54"></a><sup><a href="#bookmark53">54</a></sup><sup> </sup>29 Mayıs’ta Kolordu Komutanlarına gönderdiği gizli telgrafta, ulusu savunmak için savaş hazırlıkları yapmalarını bildirmişti.<a id="footnote55"></a><sup><a href="#bookmark54">55</a></sup> 6 Haziran’da, İngiliz işgal gücü Başkomutanı General Milne, Osmanlı Savaş Bakanlığı’na gönderdiği sert bir emirle, Kemal’le meslek dostlarının geri çağrılmalarını; onların amaçlarının ne olduğunu o sırada anlamış olduğu Ordu müfettişliklerinin kaldırılmasını emretmiş; şöyle demişti:</p>

  <p>‘General Kemal Paşa ile kurmayının illerde bulunmalarını gereksiz görüyorum. Tanınmış bir Generalle kurmayının bu sırada illerde dolaşmaları herkesi rahatsız ediyor. Askeri açıdan onların bu sahadaki çalışmalarını gereksiz görüyorum. General Kemal Paşa ile kurmayının derhal İstanbul’a dönmesi için emir vermenizi dilerim’.<a id="footnote56"></a><sup><a href="#bookmark55">56</a></sup></p>

  <p>Sadrazam Damat Ferit, verilmiş olan bu emrin değiştirilmesini Amiral Calthorpe’dan dilemiş; bu gibi yüksek rütbeli bir subayın Anadolu’da bulunuşunun kamunun kaygılarını yatıştırmak açısından gerekli olduğunu bildirmişti. Osmanlı Savaş Bakanı da yatıştırıcı bir yanıt göndermiş; Mustafa Kemal’in, Anadolu’ya, Rumlara yapılan Türk saldırılarını durdurmak ve silahları toplamak için bizzat Calthorpe’un vermiş olduğu emre göre gönderilmiş olduğunu; ayrıca, Kemal’in Ordu Komutanı olmadığını, Müfettiş olduğunu; dolayısıyla tehlikeli olmadığını bildirmişti.<a id="footnote57"></a><sup><a href="#bookmark56">57</a></sup> Ancak, bu sırada, Mustafa Kemal’in davranışlarından gittikçe kaygılanan General Milne, Calthorpe’un emrini vurgulayarak yinelemiş; Kemal’in İstanbul’a getirilmesinde direnmişti. Bunun üzerine, Savaş Bakanlığı bu emre uyarak Mustafa Kemal’i geri çağırmak zorunda kalmıştı.<a id="footnote58"></a><sup><a href="#bookmark57">58</a></sup> İstanbul yönetiminin bu direnişi üzerine, Mustafa Kemal, Padişaha 11 Haziran’da gönderdiği bir mesajda, Osmanlı Ordusu mensubu olarak, yabancıların denetimi altında olan yetkililerden buyruk alamayacağını ve başkente dönmeyeceğini; zorlanırsa, Ordu’dan istifa edeceğini ve ‘ulusun sinesi olan Anadolu’da kalarak ulus için çalışmalarını sürdüreceğini; bağımsızlık sağlanıncaya, Padişahlık-Halifelik kurtarılıncaya kadar mücadele edeceğini’ bildirmişti.<a id="footnote59"></a><sup><a href="#bookmark58">59</a></sup> Öte yandan, Osmanlı İçişleri Bakanı Ali Kemal, Ulusçuları 15 Haziran’da kınamaya başlamış; ulusal güçleri ‘eşkiya’ olarak nitelendirmiş; onların eylemlerinin İmparatorluğu kurtarmak için hükümetin Paris barış konferansındaki diplomatik uğraşılarını tehlikeye düşürdüğü gerekçesiyle tüm askeri ve mülki yetkililere, bu akımı bastırmak için ellerinden geleni yapmalarını emretmişti.<a id="footnote60"></a><sup><a href="#bookmark59">60</a></sup></p>

  <p>Bu gelişmeler kaydedilirken, Yunanlılar, 12 Haziran’da Bergama’yı işgal etmişler; 17 Haziran’da Menemen’de katliam yapmışlardı. Aynı gün, Amiral Calthorpe, İngiltere Dışişleri Bakanlığı’na gönderdiği gizli telgrafta, İstanbul’daki durumun gittikçe karışık ve ciddi olmaya başladığını bildirmiş; şunları eklemişti:</p>

  <p>‘Yıldız yangınından bu yana sinirleri epeyi bozulmuş olan Padişah, ulusçu partinin girişmiş olduğu ve kendi tahtını veya hayatini tehdit eden davranışlarından korkmaktadır. İttihat ve Terakki’nin kalıntılarından oluşan bu parti, Veliaht Abdülmecit’i, sembolik başkanı olmaya inandırmıştır. Veliaht, dün, Padişaha, ultimatom biçiminde bir mektup göndererek Sadrazam Damat Ferit’in azledilmesini; yeni bir kabine kurulmasını ve Paris’e yeni bir kurul gönderilmesini talep etmiştir’.<a id="footnote61"></a><sup><a href="#bookmark60">61</a></sup></p>

  <p>Abdülmecit, Padişaha gönderdiği mektupta özetle şöyle diyordu:</p>

  <p>‘Şu anda Osmanlı İmparatorluğu, kuruluşundan bu yana asla karşılaşmamış olduğu bir kriz ve felaketle karşı karşıyadır... İmparatorluk yönetiminin gelecekteki yazgısını, genel halk arasında kendilerine karşı genel güven olmayan birkaç deneysiz politikacının kişisel siyasasına bırakmaktan daha tehlikeli bir yöntem olamaz. Halkın sesi olan basını ve ulusun kişisel özgürlüğünü sertçe kısıtlamış olan bir iç politikayı oldukça tehlikeli bir yöntem olarak sayarım. Bu denli politika, ülkeyi istila eden düşmanlarca bile hayretle karşılanmıştır. Bu yaşam ve ölüm anında Osmanlı halkı titreşirken, deneysiz bir Sadrazama Padişahlığın geleceğine egemen olmasına ve siyasi ihtiraslara dayalı olan ve ulusça desteklenmeyen bir kabineye başkanlık etmesine izin vermek, giderilemeyecek yararsızlıklara neden olacaktır... Önemli olan sorunları araştırarak bu konuda karara varabilecek deneyli ve yetenekli öğelerden oluşacak yansız ve kabiliyetli bir kabine kurulması gereklidir’.</p>

  <p>Veliaht, bu denli bir kabinenin önderliğinin Tevfik Paşa’ya verilmesini önermiş; halkın genel dileğine karşıt olacak herhangi bir davranışın sonucu olarak, İmparatorlukla ulusun ve özellikle hanedanın en ciddi tehlikelere maruz kalacağı uyarısında bulunmuştu.</p>

  <p>İngiltere Dışişleri Bakanlığı Doğu Masası Şefi George Kids-ton, Veliahtın bu mektubuyla ilgili olarak 19 Haziran’da şu çıkmayı kaleme almıştı:</p>

  <p>‘Bu entrikada komplikasyonlar vardır ve bunu izlemek güçtür; ama, anlaşılan, Amiral Calthorpe durumdan kaygılanıyor. Onun bize anlattığına göre, Veliaht Abdülmecit, kendisini, aralarında şimdi İttihatçı öğeler de bulunan Ulusçu Partinin başına geçirmiştir ve görünürde Damat Ferit ve belki Padişahı görevden atmaya çalışıyor. Ancak, bu Doğu karmaşasının şaşırtıcı yanı, Tevfik Paşa’nın durumudur. Kendisi daima bizim adamımız olarak gösterilmiştir; ama simdi Abdülmecit ve Ulusçular tarafından, Paris’e gidecek olan kurulun başkanı Damat Ferit’in yerini alacak başkan olarak gösteriliyor. Abdülmecit’le Ulusçuların arkasında güya Fransızlar duruyor. Bu esrarengiz gelişmeleri daha da karıştıran şudur: hatırlanacağı gibi, Tevfik Paşa, hasta olduğu özürüyle Ferit’le birlikte aynı Fransız kruvazöründe seyahat etmemiş; ama birkaç gün sonra bir İngiliz savaş gemisiyle hareket etmişti’.<a id="footnote62"></a><sup><a href="#bookmark61">62</a></sup></p>

  <p>Bu entrikalardan sonra Paris’e ulaşan Osmanlı kurulunun Başkanı Damat Ferit, Barış Konseyi önüne çıkarak Türk savını öne sürmüş; savaş suçunu İttihat ve Terakki’ye yüklemiş; işgallere son verilmesini dilemişti.<a id="footnote63"></a><sup><a href="#bookmark62">63</a></sup> Haziran’da Konseye bir andaç sunan Ferit, Osmanlı Devleti’nin bölünmesine veya güdüm altına verilmesine karşı çıkmış; savaştan önceki sınırları istemişti. 25 Haziran’da, Barış Konseyi adına Fransa Başbakanı Georges Clemenceau, Damat Ferit’in andacına oldukça aşağılayıcı bir yanıt vermiş; şöyle demişti: ‘Türkler, öteki soyları yönetmede yeteneksizdirler... Türk soyuna mensup insanlar arasında iktisadi ve fikri devrim ve gelişmeye öncü olursanız her türlü yardımı sağlayabilirsiniz’.<a id="footnote64"></a><sup><a href="#bookmark63">64</a></sup> Bundan sonra, Barış Konseyi, Damat Ferit’e konferansın ertelenmiş olduğunu bildirerek, Osmanlı kurulunu adeta kapı dışarı etmişti. Ferit ve kurulu, hiçbir şey sağlamadan ve aşağılık bir duruma düşürüldükten sonra, 4 Temmuz’da Paris’ten ayrılmış; 15 Temmuz’da İstanbul’a dönmüştü.</p>

  <p><a id="bookmark0"></a><a href="#footnote1">1</a></p>

  <p>   Cab.P. 29/37, 181C; House ve Seymour, s.194-195; Baker, s.192-195; Arms-trong, s.83; Bıyıklıoğlu, s.179.</p>

  <p><a id="bookmark1"></a><a href="#footnote2">2</a></p>

  <p>   Tacalan, s.236; Özalp, s.6; Jaeschke, s.41.</p>

  <p><a id="bookmark2"></a><a href="#footnote3">3</a></p>

  <p>   Roda, s.23 ve 83; Misalidis, s.153; Gökbel, s.78, 80 ve 91; Apak, s.11-13; Umar, s.119; Tacalan, s.243 ve 250; Vakit, 22.5.1919.</p>

  <p><a id="bookmark3"></a><a href="#footnote4">4</a></p>

  <p>   Türkiye Basını, 16.5.1919 vd.; İDA, FO 371/4227/76103: Webb’den İngilte Dışişleri Bakanlığı’na oldukça ivedi telgraf, İstanbul, 19.5.1919.</p>

  <p><a id="bookmark4"></a><a href="#footnote5">5</a></p>

  <p>   Mevlanzade, bkz. Sarıhan, s.247.</p>

  <p><a id="bookmark5"></a><a href="#footnote6">6</a></p>

  <p>   Evans, s.173.</p>

  <p><a id="bookmark6"></a><a href="#footnote7">7</a></p>

  <p>   ATTB, s.23-24; Atamer. Mustafa Kemal’in göndermiş olduğu telgrafın aslının fotokopisi, Samsun, 2.6.1919.</p>

  <p><a id="bookmark7"></a><a href="#footnote8">8</a></p>

  <p>   İstanbul Basını, 17.5.1919; Göztepe, s.148; Türkgeldi, s.209; İnal, s.2040.</p>

  <p><a id="bookmark8"></a><a href="#footnote9">9</a></p>

  <p>   İDA, FO 371/4227/82993: Webb’den İngiltere Dışişleri Bakanlığı’na yazı, İstanbul, 20.5.1919. Yukarıdaki metin İngilizceden çevrilmiştir.</p>

  <p><a id="bookmark9"></a><a href="#footnote10">10</a></p>

  <p>   İstanbul Basını, 19.5.1919 ve 26.5.1919; Tansel, s.245; TIA II, s.64; Adıvar, s.27.</p>

  <p><a id="bookmark10"></a><a href="#footnote11">11</a></p>

  <p>   Misailidis, s.220.</p>

  <p><a id="bookmark11"></a><a href="#footnote12">12</a></p>

  <p>   İDA, FO 371/4231/98558.</p>

  <p><a id="bookmark12"></a><a href="#footnote13">13</a></p>

  <p>   İDA, FO 371/4215/76104: Webb’den İngiltere Dışişleri Bakanlığı’na özel, kişisel ve oldukça gizli telgraf, İstanbul, 19.5.1919.</p>

  <p><a id="bookmark13"></a><a href="#footnote14">14</a></p>

  <p>   Akşin 1, s.413; İDA, FO 371/4227/76661: Webb’den İngiltere Dışişleri Bakanlığı’na oldukça ivedi ve gizli telgraf, İstanbul, 20.5.1919.</p>

  <p><a id="bookmark14"></a><a href="#footnote15">15</a></p>

  <p>   Bkz. Angelomati, s.85; Vakka, s.29.</p>

  <p><a id="bookmark15"></a><a href="#footnote16">16</a></p>

  <p>   Sakellaropulu, s.56.</p>

  <p><a id="bookmark16"></a><a href="#footnote17">17</a></p>

  <p>   Sforza: Construttori e Distruttori, s.373; Celebi, s.43.</p>

  <p><a id="bookmark17"></a><a href="#footnote18">18</a></p>

  <p>   İDA, FO 371/4158/96979.</p>

  <p><a id="bookmark18"></a><a href="#footnote19">19</a></p>

  <p>   İstanbul Basını, 19.5.1919.</p>

  <p><a id="bookmark19"></a><a href="#footnote20">20</a></p>

  <p>   İstanbul Basını, 20.5.1919; Göztepe, s.151; İnal, s.2041; Türkgeldi, s.213.</p>

  <p><a id="bookmark20"></a><a href="#footnote21">21</a></p>

  <p>   İDA, FO 371/4179/79172: Derby’den Curzon’a yazı, Paris, 23.5.1919.</p>

  <p><a id="bookmark21"></a><a href="#footnote22">22</a></p>

  <p>   Bu mitingin yapıldığı gün Yunanlılar Foça’yı, iki gün sonra da Manisa’yı işgal etmişlerdi.</p>

  <p><a id="bookmark22"></a><a href="#footnote23">23</a></p>

  <p>   Ayışığı, s.200.</p>

  <p><a id="bookmark23"></a><a href="#footnote24">24</a></p>

  <p>   Alemdar, 26.5.1919.</p>

  <p><a id="bookmark24"></a><a href="#footnote25">25</a></p>

  <p>   İkdam, 25.5.1919; Bayar VI, s.1872.</p>

  <p><a id="bookmark25"></a><a href="#footnote26">26</a></p>

  <p>   Vakit, 28.5.1919; Gökbilgin, s.93-96; Kandemir, s.51; Bayar VI, s.1872-1873 ve 1876; Türkgeldi, s.215-216.</p>

  <p><a id="bookmark26"></a><a href="#footnote27">27</a></p>

  <p>   Türkgeldi, s.234; Gökbilgin, s.95; Bayar VI, s.1875. Şura hakkında ek bilgi için bkz. Mithat Sertoğlu: ‘Mütareke devrinde Saltanat Şurası ve Milli Şura Hazırlıkları’, BTTD, sayı 22, Temmuz, 1969, s.30-33.</p>

  <p><a id="bookmark27"></a><a href="#footnote28">28</a></p>

  <p>tere Dışişleri Bakanlığı’na gizli telgraf, İstanbul, 30.5.1919.</p>

  <p><a id="bookmark28"></a><a href="#footnote29">29</a></p>

  <p>   Karabekir: İstiklal Harbimizin Esasları, s.145; Jaeschke, s.41.</p>

  <p><a id="bookmark29"></a><a href="#footnote30">30</a></p>

  <p>   İDA, FO 371/4218/82457: Calthorpe’dan İngiltere Dışişleri Bakanlığı’na gizli ve oldukça ivedi telgraf, İstanbul, 31.5.1919; Morgan’in İzmir’den gönderdiği raporun sureti, 30.5.1919.</p>

  <p><a id="bookmark30"></a><a href="#footnote31">31</a></p>

  <p>   İDA, FO 371/4218/80259: Calthorpe’dan İngiltere Dışişleri Bakanlığı’na oldukça ivedi ve gizli telgraf, İstanbul, 27.5.1920.</p>

  <p><a id="bookmark31"></a><a href="#footnote32">32</a></p>

  <p>   Söylev 1, s.15-16; Speech, s.16.</p>

  <p><a id="bookmark32"></a><a href="#footnote33">33</a></p>

  <p>   BTTD, sayı 7, belge 1, s.20-30, Haziran 1968.</p>

  <p><a id="bookmark33"></a><a href="#footnote34">34</a></p>

  <p>   İDA, FO 371/4180/81369 ve 81370: Calthorpe’dan İngiltere Dışişleri Bakanlığı’na oldukça ivedi ve gizli telgraf, İstanbul, 29.5.1919.</p>

  <p><a id="bookmark34"></a><a href="#footnote35">35</a></p>

  <p>   Cosar, s.15; Ilgar, s.94..</p>

  <p><a id="bookmark35"></a><a href="#footnote36">36</a></p>

  <p>   İstanbul Basını, 2.6.1919.</p>

  <p><a id="bookmark36"></a><a href="#footnote37">37</a></p>

  <p>   ATTB, s.23-24.</p>

  <p><a id="bookmark37"></a><a href="#footnote38">38</a></p>

  <p>   İDA, FO 371/4229/83495: Calthorpe’dan Curzon’a gizli telgraf, İstanbul, 3.6.1919.</p>

  <p><a id="bookmark38"></a><a href="#footnote39">39</a></p>

  <p>   Simavi, s.508; Türkgeldi, s.225.</p>

  <p><a id="bookmark39"></a><a href="#footnote40">40</a></p>

  <p>   Sonyel: Türk Kurtuluş Savaşı, I, s.76.</p>

  <p><a id="bookmark40"></a><a href="#footnote41">41</a></p>

  <p>   Jaeschke, s.125.</p>

  <p><a id="bookmark41"></a><a href="#footnote42">42</a></p>

  <p>   Alemdar, 10.6.1919.</p>

  <p><a id="bookmark42"></a><a href="#footnote43">43</a></p>

  <p>   Türkgeldi, s.226-227; İDA, FO 371/4142/87757: Calthorpe’dan İngiltere Dışişleri Bakanlığı’na yazı, İstanbul, 10.6.1919.</p>

  <p><a id="bookmark43"></a><a href="#footnote44">44</a></p>

  <p>   İDA, FO 371/4158/94940.</p>

  <p><a id="bookmark44"></a><a href="#footnote45">45</a></p>

  <p>   İDA, FO 371/4142/96949: Calthorpe’dan Curzon’a yazı, İstanbul, 16.6.1919; ilişikte, Binbaşı Bettelheim’in raporu.</p>

  <p><a id="bookmark45"></a><a href="#footnote46">46</a></p>

  <p>   İDA, FO 371/4158/94625: Calthorpe’dan Osmanlı Dışişleri Bakanlığı’na yazı, İstanbul, 8.6.1919.</p>

  <p><a id="bookmark46"></a><a href="#footnote47">47</a></p>

  <p>   Mustafa Bey’den Mustafa Kemal’e gizli telgraf, 8.6.1919. Nutuk III, belge 8, s.904.</p>

  <p><a id="bookmark47"></a><a href="#footnote48">48</a></p>

  <p>   Nutuk III, belge 9, s.904.</p>

  <p><a id="bookmark48"></a><a href="#footnote49">49</a></p>

  <p>   Kansu, s.29.</p>

  <p><a id="bookmark49"></a><a href="#footnote50">50</a></p>

  <p>   Karabekir: İstiklal Harbimiz, s.59-60.</p>

  <p><a id="bookmark50"></a><a href="#footnote51">51</a></p>

  <p>   Söylev 1, belge 19, s.10; Speech, s.15; Kandemir, s.17.</p>

  <p><a id="bookmark51"></a><a href="#footnote52">52</a></p>

  <p>İDA, FO 371/4158/94640: Calthorpe’dan Curzon’a yazı, İstanbul, 13.6.1919, ilişikte, Deedes’in raporu, 9.6.1919.</p>

  <p><a id="bookmark52"></a><a href="#footnote53">53</a></p>

  <p>   İDA, FO 406/41, no.148, s.315-318: Robeck’ten Curzon’a gizli yazı, İstanbul, 28.10.1919; ilişikte istihbarat raporu: ‘Samsun bölgesindeki ulusçu akımla ilgili notlar’.</p>

  <p><a id="bookmark53"></a><a href="#footnote54">54</a></p>

  <p>   Gökbilgin, s.141; Tansel, s.242.</p>

  <p><a id="bookmark54"></a><a href="#footnote55">55</a></p>

  <p>   Karabekir, s.35; ATTV, s.25; Peker, s.26.</p>

  <p><a id="bookmark55"></a><a href="#footnote56">56</a></p>

  <p>   Milne’den Osmanlı Savaş Bakanlığı’na yazı, İstanbul, 6.6.1919; HTVD, sayı 1, belge 1, 17, 19 ve 494; Jaeschke, s.270.</p>

  <p><a id="bookmark56"></a><a href="#footnote57">57</a></p>

  <p>   Tansel, s.2-3; Shaw II, s.670.</p>

  <p><a id="bookmark57"></a><a href="#footnote58">58</a></p>

  <p>   İDA, FO 371/4158/94621: Calthorpe’dan Osmanlı Dışişleri Bakanlığına yazı, İstanbul, 8.6.1919.</p>

  <p><a id="bookmark58"></a><a href="#footnote59">59</a></p>

  <p>   İrade-i Milliye, 14.9.1919; ATTB, s.29; Uluğ, s.64.</p>

  <p><a id="bookmark59"></a><a href="#footnote60">60</a></p>

  <p>   Bildiri, 18.6.1919; Özsoy, s.122-123; Shaw II, s.672.</p>

  <p><a id="bookmark60"></a><a href="#footnote61">61</a></p>

  <p>   İDA, FO 371/4227/90163: Calthorpe’dan İngiltere Dışişleri Bakanlığı’na gizli telgraf, İstanbul, 17.6.1919.</p>

  <p><a id="bookmark61"></a><a href="#footnote62">62</a></p>

  <p>   İDA, FO 371/4227/90725: Calthorpe’dan İngiltere Dışişleri Bakanlığı’na oldukça ivedi ve gayet gizli telgraf, İstanbul, 17.6.1919; yukarıdaki metin İngilizceden çevrilmiştir.</p>

  <p><a id="bookmark62"></a><a href="#footnote63">63</a></p>

  <p>   Türk Basını, 19-20.6.1919.</p>

  <p><a id="bookmark63"></a><a href="#footnote64">64</a></p>

  <p>   Türk Basını, 29-30.6.1919.</p>
</body>
</html>
