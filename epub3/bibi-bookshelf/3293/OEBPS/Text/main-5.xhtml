<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>İttihatçı Önderlerin Ülkeden Kaçışı</h1>

  <p>Bu arada, Enver, Cemal ve Talat Paşaların 2/3 Kasım gecesi ülkeyi terketmelerinin hemen ardından tutumunu birden bire değiştiren ve müthiş bir İttihatçı düşmanı olan Vahdettin, daha önce itiraz etmediği İttihatçılardan Rauf, Fethi, Cavit ve Hayri Beylerin derhal kabineden çıkarılmaları için Sadrazam Ahmet İzzet Paşa’ya baskı yapmaya başlamıştı. Bu sırada, iktidar ihtirasına tutulmuş olan Ahmet Rıza, Sadrazam olmak için Padişahın oyunlarına alet oluyordu. Bu gelişmelere karşın, Hüseyin Rauf, son kez Padişahın huzuruna çıkmış, ama bu görüşme pek olumlu geçmemiş ve Rauf’un, basında Damat Ferit hakkında yayımlanmış olan yazıları Vahdettin’e hatırlatması üzerine sükunetini bozarak ayağa kalkan Padişah, görüşmenin sona erdiğini anlatmak istemiş ve daha sonra Rauf’un gözlerinin içine bakarak: ‘Beyefendi, ortada bir millet var, koyun sürüsü! İdaresi için bir çoban lazım. O da benim’ demişti.<a id="footnote1"></a><sup><a href="#bookmark0">1</a></sup></p>

  <p>Padişah, İttihatçı önderlerin ülkeden kaçmalarına göz yummuş olduğuna inandığı Sadrazam İzzet Paşa’ya epeyi içerlemişti. Kendisi, Bağlaşıklar’ın canını sıkmamak için, onları tutuklatarak Bağlaşıklar’a teslim etmeyi yeğ tutuyordu. Dolayısıyla, kabinesinde kimi İttihatçılar bulundurduğu özürüyle İngilizlerin taleplerini yeterince yerine getiremeyen İzzet Paşa, sonuçta, 8 Kasım’da Padişahça istifaya zorlanmıştı.<a id="footnote2"></a><sup><a href="#bookmark1">2</a></sup> Onun yerini, 11 Kasım’da, İngiliz yandaşlığıyla tanınmış olan Ahmet Tevfik Paşa kabinesi almıştı.<a id="footnote3"></a><sup><a href="#bookmark2">3</a></sup> İki gün sonra (13 Kasım) İngiliz, Fransız, İtalyan ve Yunan savaş gemilerinden oluşan 61 parçalık büyük işgal filosu İstanbul’a ulaşmış; Beyoğlu Hıristiyanları gösteriler yapmışlardı.<a id="footnote4"></a><sup><a href="#bookmark3">4</a></sup></p>

  <p>Yine bu sırada, on yıl kadar önce Abdülhamit’i tahtından indirmiş olan Ordu’dan çok kaygılanan Vahdettin, etkili bir General ve Enver Paşa’nın muhalifi olan Mustafa Kemal’den yararlanarak, onun, Ordu’yu taht’a bağlı olarak tutabileceği umuduyla Kemal’le birkaç kez görüşmüştü. 29 Ekim’de yaptıkları görüşmede Vahdettin, Ordu’nun Padişaha sadık olup olmadığını öğrenmek istemiş; Kemal, ona, Ordu’nun sadakati konusunda hiç kuşkusu olmadığını belirtmişti.<a id="footnote5"></a><sup><a href="#bookmark4">5</a></sup> 15 Kasım’da yaptıkları görüşmede ise, Vahdettin, Kemal’den yararlanmaya çalışmıştı;<a id="footnote6"></a><sup><a href="#bookmark5">6</a></sup> ama onu erke getirmek niyetinde değildi. Padişahın siyaseti, Ferit ve Tevfik Paşalar gibi, Padişah ailesinden kadınlarla evli olanları yeğ tutmaktı.16 Kasım 1918 günlü Yeni İstanbul gazetesi şöyle diyordu: ‘Osmanlı tarihinde Sultan VI. Mehmet Vahidettin Hazretlerinden daha bedbaht bir Padişah yoktur. Millet, bu aziz tacın etrafında derin bir huşu ile toplanmalıdır’.<a id="footnote7"></a><sup><a href="#bookmark6">7</a></sup><sup> </sup>Öte yandan, Londra’da yayımlanan Times gazetesi, 19 Kasım 1918 günlü sayısında, Vahdettin’in, cülusundan beri kendi durumunu ve Türkiye’nin düzenini korumak için her ne koşulla olursa olsun barış istediğini ve bu uğurda bir parti kurarak etki kazanmayı dilediğini; giyiminde bile II. Mahmut’u örnek olarak aldığını yazmıştı.<a id="footnote8"></a><sup><a href="#bookmark7">8</a></sup></p>

  <p>Bu sırada, Bağlaşıklar’ın donanması, 13 Kasım’da boğazlardan geçerek Dolmabahçe Sarayı önünde demirleyince Vahdettin’i korkular sarmıştı. Dolayısıyla, onun tek amacı, tahtını korumak için istilacıların iyi niyetlerini sağlamaktı ve bunu başarmak için de İngi-lizlerin desteğini elde etmeyi ümit ediyor; tüm Müslümanların Halifesi olmasına büyük önem veriyordu. O sırada, dünyanın her yanındaki Müslümanların çoğunluğunun İngiliz İmparatorluğu hudutları içerisinde olması, onu, kendi tahtını korurlar umuduyla İngilizlerle ilişki kurmaya sevketmişti. Jorge Blanco Villalta adlı İspanya’lı yazar bu konuda şu yorumu yapar:</p>

  <p>‘Osmanlı’nın kalbi, Türk halkıyla, onların mutluluğuyla şanlı geleneklerine saygı gösterilmesiyle ilgilenmiyordu. Vahdettin’in yeni bağlaşığı, istediği her şeyi kendisinden almıştı. Lloyd George, şimdi memnun olarak ellerini ovuşturuyordu, çünkü Doğu Sorunu, İngiltere’nin yararına çözümlenmiş bulunuyordu’.<a id="footnote9"></a><sup><a href="#bookmark8">9</a></sup></p>

  <p>Bu sırada (21 Kasım 1918) İngilizler Kilyos’a kadar olan bölgeyi işgal etmiş; 27 Kasım’da Gelibolu’ya çıkarma yapmışlardı. Fran-sızlar da 2 Aralık’ta Dörtyol’u işgal etmiş; 7 Aralık’ta Antakya’ya girmişlerdi. Padişah, özellikle kendi tahtını ve imparatorluğunun yıkıntılarından ne kurtarabilirse onu kurtarmak için İngilizlere yanaşmada bir sakınca görmüyordu. Onun, İngiliz Yüksek Komiseri yardımcısı Tuğamiral Richard Webb’le çevirdiği entrikalar, İngiliz yanlısı tutumunun ilk kanıtlarıdır. İttihat ve Terakki Partisi’ne karşı harekete geçerek Osmanlı Mebusan Meclisi’ni dağıtma kararını aldığı sıralarda İngiliz yönetiminin desteğine güvenebilip güvene-meyeceğini İngiliz Yüksek Komiserliğinden dolaylı biçimde soruş-turmuştu. Webb, Vahdettin’i, büsbütün İngiliz yanlısı eğilimleri olan bir Padişah olarak tanımlamakta tereddüt etmiyordu.<a id="footnote10"></a><sup><a href="#bookmark9">10</a></sup></p>

  <p>İngilizler bu sırada basına ve postaya sansür koymuşlardı.<a id="footnote11"></a><sup><a href="#bookmark10">11</a></sup> 23 Kasım’da, Padişah, Dolmabahçe Sarayı’ndan Yıldız Sarayı’na taşınmıştı, çünkü Dolmabahçe önünde demirlemiş olan Yunan savaş gemisinin taşkınlık yapması olasılığından kaygılanıyordu.<a id="footnote12"></a><sup><a href="#bookmark11">12</a></sup> Aynı gün, Fransız Doğu Orduları Başkomutanı General Franchet d’Esperey, bir Rum’un armağan ettiği beyaz at üzerinde İstanbul’a girmiş ve azınlıkların taşkın gösterileriyle karşılanmıştı.<a id="footnote13"></a><sup><a href="#bookmark12">13</a></sup> 24 Kasım’da, Vahdettin, Londra’da yayımlanan Daily Mail gazetesi muhabirine şu demeci vermişti: ‘İngiliz milletine karşı beslediğim sevgi ve hayranlık, bana, babam Abdülmecit’ten miras kalmıştır. Ülkemle İngiltere arasındaki dostluğu güçlendirmek için elimden geleni yapacağım’.<a id="footnote14"></a><sup><a href="#bookmark13">14</a></sup></p>

  <p>Vahdettin’le yandaşlarının özellikle İngilizlere yaltaklanmaları, İstanbul’daki İngiliz Yüksek Komiseri yetkililerinden Tom Hohler’in 5 Aralık’ta İngiltere Dışişleri Bakanlığı Doğu Masası Şefi George Kidston’a yazdığı şu mektupta açığa çıkmaktadır:</p>

  <p>‘Burasının [İstanbul’un] Türkler tarafından yönetilmesine son vermek için şimdiki koşullardan yararlanılmazsa çok yazık olacaktır... Bu kenti, sözünü edebileceğiniz herhangi bir yönetim altında görmeye hazırım; yeter ki, bu, Türk yönetimi olmasın, çünkü bir domuz ahırını bile yönetecek yetenekte değillerdir. Türkler büsbütün yenilmiş olduklarını iyi biliyorlar. Örgütleri parçalanmış, bozguna uğramıştır; kendileri ise sefalet içindedir. İstanbul işgal günleri yaşıyor. Buradaki yönetim her İngilizi tiksindirecek kadar aşağıdır.’ <a id="footnote15"></a><sup><a href="#bookmark14">15</a></sup></p>

  <p><a id="bookmark0"></a><a href="#footnote1">1</a></p>

  <p>   Orbay: ‘Hatıraları’, a.g.e., s.240-241.</p>

  <p><a id="bookmark1"></a><a href="#footnote2">2</a></p>

  <p>   İstanbul Basını, 10-11.1918; Simavi, s.434; İnal, s. 1989 ve 2006.</p>

  <p><a id="bookmark2"></a><a href="#footnote3">3</a></p>

  <p>   İstanbul Basını, 12.11.1918; İnal, s.1989; Simavi, s.441; Türkgeldi, s.163.</p>

  <p><a id="bookmark3"></a><a href="#footnote4">4</a></p>

  <p>   İstanbul Basını, 13-15.11.1918; TİH 1, s.122; Göztepe, s.57.</p>

  <p><a id="bookmark4"></a><a href="#footnote5">5</a></p>

  <p>   Mango, s.202.</p>

  <p><a id="bookmark5"></a><a href="#footnote6">6</a></p>

  <p>   Ati, 16.11.1918; Akşin 1, s.87; Bıyıklıoğlu: Mondros Mütarekesi ve Tatbikati, s.80; Jaeschke, s.97.</p>

  <p><a id="bookmark6"></a><a href="#footnote7">7</a></p>

  <p>   Sanhan 1, s.30</p>

  <p><a id="bookmark7"></a><a href="#footnote8">8</a></p>

  <p>   Times, Londra, 19.11.1918.</p>

  <p><a id="bookmark8"></a><a href="#footnote9">9</a></p>

  <p>   Villalta, s.61.</p>

  <p><a id="bookmark9"></a><a href="#footnote10">10</a></p>

  <p>   İDA, FO 371/3410/10535: Webb’den Balfour’a gizli yazı, no.31, İstanbul, 4.12.1918; ayr. bkz. Jaeschke, s.1-11.</p>

  <p><a id="bookmark10"></a><a href="#footnote11">11</a></p>

  <p>   Ati, 22.11.1918.</p>

  <p><a id="bookmark11"></a><a href="#footnote12">12</a></p>

  <p>   Minber, Ati, 24.11.1918; Akşin 1, s.82.</p>

  <p><a id="bookmark12"></a><a href="#footnote13">13</a></p>

  <p>   İstanbul Basını, 23-25.11.1918.</p>

  <p><a id="bookmark13"></a><a href="#footnote14">14</a></p>

  <p>   Simavi, s.448; Gökbilgin, s.15; Tansel, s.69; Akşin 1, s. 97; Jaeschke, s.3; Sarı-han, s.39-40.</p>

  <p><a id="bookmark14"></a><a href="#footnote15">15</a></p>

  <p>   İDA, FO 371/3411/211362: Hohler’den Kidston’a özel mektup, İstanbul, 5.12.1918.</p>
</body>
</html>
