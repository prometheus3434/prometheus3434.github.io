<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Lozan Konferansı</h1>

  <p>Yunanlıların 1922 yılı Eylül’ünde Anadolu’da uğramış oldukları büyük yenilginin ardından, Bağlaşık Devletler (İngiltere, Fransa ve İtalya), yeni bir savaşı önlemek amacıyla BMM yönetimini, Yunanistan’ı ve öteki kimi devletleri ivedilikle Lozan’da yapılması tasarlanan barış konferansına katılmaya çağırmışlardı.<a id="footnote1"></a><sup><a href="#bookmark0">1</a></sup> <sup><a id="footnote2"></a><a href="#bookmark1">2</a></sup> İngiltere Dışişleri Bakanı Lord Curzon, BMM yönetimiyle birlikte İstanbul hükümetinin de konferansa katılmaya çağrılması görüşünde direnmiş; Fransız devlet başkanı Poincare tarafından desteklenmişti; ama Poincare, daha sonra bu konuda görüşünü değiştirmişti.<a id="footnote3"></a><sup><a href="#bookmark2">3</a></sup><sup> </sup>Böylelikle, Curzon, yetkisi İstanbul surlarını asmayan kukla Tevfik Paşa yönetiminin mezarını kazmış oluyordu, çünkü, Bağlaşıklar, 26 Ekim’de ilgili devletlerle BMM ve İstanbul hükümetlerini konferansa çağırınca;<a id="footnote4"></a><sup><a href="#bookmark3">4</a></sup> BMM yönetimi, konferansa temsilci göndermeyi 29 Ekim’de kabullenmekle birlikte, İstanbul hükümetine gönderilmiş olan çağrıdan ötürü Bağlaşıklar’ı protesto etmiş; bu davranışın, Mudanya Bırakışması’nın ‘özüne ve sözüne’ karşıt olduğu görüşünü öne sürerek, İstanbul hükümeti konferansa katılırsa, bunun, BMM hükümetinin konferansa katılmasını önleyebileceği uyarısında bulunmuştu.<a id="footnote5"></a><sup><a href="#bookmark4">5</a></sup></p>

  <p>Bu sırada, Osmanlı yönetimi Dışişleri Bakanı Ahmet İzzet Paşa, İngiliz Yüksek Komiserliği yetkililerinden (Kemalist düşmanı) Andrew Ryan’la görüşürken, İstanbul yönetiminin yasal (de jure) hükümet olarak konferansa katılma hakkı olduğunu; Ankara’nın bu hükümete karşı düşmanca duygular beslemediğini ve konferansta iki delegasyonun anlaşmaya varabileceğini söylemişti.<a id="footnote6"></a><sup><a href="#bookmark5">6</a></sup> Sadrazam Tev-fik Paşa da, konferansa karma bir kurul göndermelerini 29 Ekim’de Mustafa Kemal’e önerince;<a id="footnote7"></a><sup><a href="#bookmark6">7</a></sup> Türk ulusal önderi, Türkiye’nin ancak BMM yönetimince temsil edilebileceği yanıtını vermiş;<a id="footnote8"></a><sup><a href="#bookmark7">8</a></sup> Tevfik Paşa’nın bu davranışı BMM’nde öfkeli bir hava yaratmıştı. Bunun üzerine, Sağlık Bakanı Dr. Rıza Nur, Osmanlı İmparatorluğu’nun kaldırıldığına ve yerini yeni bir Türk devletinin almış olduğuna dair Meclis’e bir önerge sunmuş; Erzurum milletvekili Hüseyin Avni ve öteki milletvekillerince de desteklenen bu önerge, Mustafa Kemal’in ‘bazı kafalar kesilecektir’ biçimindeki tehdidi<a id="footnote9"></a><sup><a href="#bookmark8">9</a></sup> üzerine, saltanatın kaldırılmasına yol açan bir yasa tasarısı hazırlanmış; 1 Kasım 1922’de, BMM’nda oybirliğiyle kabul edilen yasa ile saltanat kaldırılmış; kişisel egemenliğe dayanan İstanbul hükümetinin, 16 Mart 1920’den<a id="footnote10"></a><sup><a href="#bookmark9">10</a></sup> itibaren tarihe karıştığı; Halifelik Osmanlı hanedanına ait olmakla birlikte, bunun dayanak noktasının Türkiye Devleti olduğu ve bu makamı ancak BMM tarafından seçilecek bir kişinin işgal edebileceği kesinlikle belirtilmişti.<a id="footnote11"></a><sup><a href="#bookmark10">11</a></sup></p>

  <p>4 Kasım’da Rumbold’la görüşen Tevfik Paşa, ona, İstanbul yönetiminin istifa edip etmemesini ve Lozan konferansına bir delegasyon gönderip göndermemesini sormuş; Rumbold, ona, her iki konuda öneride bulunamayacağı yanıtını vermişti. Bunun üzerine, Sadrazam, İstanbul hükümeti istifa ederse ne olacağını sormuş; Rumbold, durumu öteki Yüksek Komiserlerle görüşmesi gerektiği ve sonucu kendisine bildireceği yanıtını vermişti. Bundan sonra, Tevfik Paşa, BMM’nde yapılmış olan gürültülü oturuma değinerek, ‘usulsüzce kurulmuş olan bir Meclisin Padişahlığı kaldırmaya ve Halifelikte değişiklik yapmaya yetkisi olmadığını; Halifenin tüm İslam Dünyası’nı ilgilendirdiğini öne sürmüş; barış konferansında epeyi güçlükler çıkacağı ve Kemalistlerin, o günkü ruh haleti içindeki tutumlarına göre, olanaksız istemlerde bulunacakları’ kehanetinde bulunmuştu.<a id="footnote12"></a><sup><a href="#bookmark11">12</a></sup> Ertesi gün Fransız Yüksek Komiseriyle de görüşen Tevfik Paşa, erkten çekilmeyi dilediğini ve hükümeti kime teslim etmesi gerektiğini sormuş; ama bu konuda kesin bir yanıt alamamıştı.<a id="footnote13"></a><sup><a href="#bookmark12">13</a></sup><sup> </sup>Bu gelişmelerden sonra, İstanbul hükümeti ancak birkaç gün daha erkte kalabilmişti. Bu süreden yararlanan Tevfik Paşa, son anda bile, İstanbul’daki İngiliz ve Fransız Yüksek Komiserleri Rumbold ve General Pelle’yle entrika çevirmeyi sürdürmüş; onların öneri ve yardımlarını dilemiş; bir sonuç alamayınca, 4 Kasım’da Sadrazamlıktan çekilerek, 19 Ekim’de İstanbul’a ulaşmış olan BMM temsilcisi Re-fet Paşa’ya makamını devretmişti.<a id="footnote14"></a><sup><a href="#bookmark13">14</a></sup></p>

  <p>Tevfik ve İzzet Paşaların erkte geçirdikleri son anlar, İngiliz Yüksek Komiseri Rumbold tarafından Curzon’a etraflıca anlatılmıştı. Rumbold, Tevfik Paşa’yla yapmış olduğu son resmi görüşmeden sonra Curzon’a 7 Kasım’da gönderdiği yazıda şöyle diyordu:</p>

  <p>‘Sadrazam, benimle vedalaşırken, eski nesile mensup, yaşlı ve saygın bir Türk Efendisiyle resmen son olarak görüşmekte olduğumu sezdim. Onun, güçlükler ve aşağılamalar önünde ağırbaşlı tavrı sempatimi kazanmıştır... Böylece, yüzyıllar boyunca sürmüş olan bir rejim ve örgüt geçmişe karışmıştır. Bu tarihi rejimin kayboluşundan sonra Türkiye’nin gönence kavuşup kavuşmayacağını zaman gösterecektir. Ancak, var olan belirtiler, bugün, Türkiye’de erkte bulunanların ülkeyi bir felakete sürüklemekte oldukları görünümünü veriyor’.</p>

  <p>Rumbold’un bu kehanetinin ne kadar isabetsiz olduğunu daha sonraki gelişmeler kanıtlayacaktır. Bu arada, İzzet Paşa da Rumbold’la yaptığı son görüşmede, Türklerin Yunanlılara karşı kazanmış oldukları utkudan ötürü bir Türk olarak kıvanç duyması gerekirken, bir evreye dek üzüntü duyduğunu belirtmişti.<a id="footnote15"></a><sup><a href="#bookmark14">15</a></sup></p>

  <p>Vahdettin’in Türkiye’de Son Günleri</p>

  <p>Son ana kadar İngilizlerden yardım umarak tahtına adeta yapışmış olan Padişah Vahdettin, İstanbul hükümetinin erkten çekilmesinden hemen sonra, 6 Kasım’da, İngiliz Yüksek Komiseri Sir Horace Rumbold ve yardımcısı Andrew Ryan’la üç buçuk saat süren bir görüşme yapmış; ‘Bolşevik’ olarak tanımladığı Kemalistlerin silahsız bir darbeyle kendi hükümetini ele geçirdiklerini söylemiş; görevinden istifa etmeyeceğini; Kemalistlerin bir azınlık oluşturduklarını iddia ederek, Bağlaşıkların İstanbul’u sıkı yönetim altına alıp almayacağını sormuştu. Rumbold, İstanbul hükümetinin ortadan kalkmış olduğu; Bağlaşıklar’ın konferansta bir Güç’le görüşmeleri gerektiği; bunun da ancak Ankara yönetimi olacağı yanıtını vermişti. Bunun üzerine, Padişah, ülkeden ayrılmaya karar verirse kendisine yardımcı olup olmayacaklarını sormuş; Rumbold, yardıma hazır olduklarını bildirmişti. Ancak, Padişah, ciddi bir tehlike çıkıncaya kadar İstanbul’dan ayrılmayacağını belirtmiş ve nereye götürüleceğini (Kıbrıs’a mı Mısır’a mı) diye sormuş; Rumbold, Mısır’ın olanaksız olduğu yanıtını vermişti.<a id="footnote16"></a><sup><a href="#bookmark15">16</a></sup></p>

  <p>Bir ara, İngilizler, Vahdettin’i kullanmayı düşünmüşlerdi. İngiltere Dışişleri Bakanlığı yetkililerinden Ronald Lindsay 6 Kasım 1922’de şu çıkmayı kaleme almıştı:</p>

  <p>‘Fırsattan yararlanarak, Padişaha Kıbrıs’ta siyasi barınak önererek veya ona, görevinden istifa etmemesini telkin ederek, İslam ülkelerinin gözünde saygınlığımızı yükseltme olanağını incelemekte yarar olabilir. Halifenin İngiltere tarafından Türkiye’deki Ulusçulara ve cumhuriyetçilere karşı korunması, Hindistan ve öteki İslam ülkelerinde pek etkili olabilir’.</p>

  <p>Bakanlık Müsteşarı Crowe şu yorumu yapmıştı:</p>

  <p>‘Padişaha siyasi barınak vermek önerisi dikkatle incelen-melidir. Ona, barınak olarak belki Hindistan’ı önerebiliriz; ama bu denli bir öneri, Hindistan’da Halifeye karşı soğukluk yaratabilir’.</p>

  <p>Curzon da şunları eklemişti: ‘Padişaha siyasi barınak verilmesi görüşüne değer veririm; ama ona bu melce nerede verilebilir? Lütfen bu konuyu tartışınız’.<a id="footnote17"></a><sup><a href="#bookmark16">17</a></sup> Ancak, Hindistan Kıral Naibi, 10 Kasım’da Hindistan Bakanlığı’na şu gizli telgrafı göndermişti:</p>

  <p>‘Padişahın Halifeliği dışında, kendisi Hindistan’da pek az tanınmıştır ve (Türkiye’nin) işgali sırasında, onun, (İn-gilizlerin) aleti olduğundan kuşkulanılmaktadır. Dolayısıyla, genel eğilime göre, onun tahttan indirilmiş olması Hindistan’da ilgisizlikle karşılanmıştır. Mustafa Kemal ise, ülkesinin kurtarıcısı ve İslam’ın şampiyonu olarak görülmektedir’.<a id="footnote18"></a><sup><a href="#bookmark17">18</a></sup></p>

  <p>Bir süre sonra, Vahdettin, Türkiye’deki İngiliz işgal gücü Başkomutanı General Sir Charles Harington’a gönderdiği kişisel mektupta, İngiliz hükümetinin koruyuculuğuna sığınmış olduğunu ve siyasi barınak dilediğini bildirmişti. Bu dileği ivedilikle kabul edilen Vahdettin, 17 Kasım 1922’de, oğlu Ertuğrul, beş eşi, doktoru, müzik hocası, baş mabeyancısı, iki sekreter, sandık dolusu mücevher ve 3.000 Osmanlı altın lirası ile,<a id="footnote19"></a><sup><a href="#bookmark18">19</a></sup> sarayından gizlice alınarak, İngiliz Malaya savaş gemisiyle Malta adasına götürülmüş;<a id="footnote20"></a><sup><a href="#bookmark19">20</a></sup> ancak, makamından istifa etmediğini açıklamıştı.</p>

  <p>İngiliz Yüksek Komiseri Rumbold 24 Ekim’de İngiltere Dışişleri Bakanlığı’na gönderdiği gizli yazıya, Yeni Gün gazetesinin 1 Ekim günlü sayısında yayımlanmış olan yazıdan şu pasajı aktarmıştı:</p>

  <p>‘Türk ulusunun utkusu, hain Padişahı, taht ve tacını bırakmaya zorlamıştır. Konstantin’den sonra devirmiş olduğumuz Padişah, İngilizlerce ülke dışına çıkarılmak üzeredir. Mehmet VI adı altında padişahlığa başlamış olduğu günden bu yana ulusuna ihanet etmiş; İngilizler ve Yunanlılarla işbirliği yapmış; şimdi de görevinden çekilmiştir... Cehenneme gitsin!’<a id="footnote21"></a><sup><a href="#bookmark20">21</a></sup></p>

  <p>İngiliz Yüksek Komiser vekili Nevile Henderson da, 21 Kasım’da İngiltere Dışişleri Bakanlığı’na gönderdiği yazıda, Türk basınından şu alıntıları iktibas etmişti:</p>

  <p>‘Renin: Vahdettin, davranışları konusunda halka hesap vereceği günün yaklaşmakta olduğunu ve halka karşı büyük borçları olduğunu sezmiştir. Osmanlı Hanedanı ülkeye 36 Sultan vermiştir. Bunlar arasından yüce ve önemsiz, iyi ve kötü Padişahlar çıkmıştır, ama Vahdettin gibi korkak çıkmamıştır. Kendi seleflerinin mezarlarına sırtını cevirmiş olan Vahdettin şimdi bir macera peşine düşmüştür’.</p>

  <p>Tevhid-i Efkar, sabık Padişahın kaçışını ‘misli görülmemiş alçaklık’ olarak nitelemiş; ancak, kendi din ve ulusunun düşmanı olan bir düşük Padişahtan başka birşey beklenemeyeceğini kaydetmişti. Basına göre, Padişah, son üç yıldan beri din ve ülkesine ihanet etmişti. 19 Kasım günlü Vakit gazetesi, Mehmet VI’ya yapılacak işlem, onun inzivaya çekilmesi ve ulusun, onun masraflarını karşılaması olacaktı. En iyi çözüm, ulusun, onun ruhsuz bedeninden, masrafa katlanmadan kurtulmak olacaktı. Kendisini kurnaz sayan Vahdettin, son anda bir hata işlemişti. Kendi eliyle kendi sonunu hazırlamış; kendi eliyle kendini asmıştı.<a id="footnote22"></a><sup><a href="#bookmark21">22</a></sup></p>

  <p>Vahdettin Malta’ya ulaşınca İngiliz Valisi Felt-Mareşal Plumer onu iyi karşılamıştı. 25 Kasım’da ‘Büyük Britanya Kıralı ve Hindistan İmparatoru’ V. George’a şu telgrafı göndermişti:</p>

  <p>‘Başkentten (İstanbul’dan) ayrılırken Majesteleriniz hükümeti, Yüksek Komiseriniz, Başkomutanınız ve Malta’ya gelişimde Valiniz Plumer tarafından bana yapılmış olan yardım ve gösterilmiş olan kolaylıklardan dolayı Majestelerinize en derin minnetlerimi sunarım. Majestelerinizin ailesinin tüm mensuplarının sağlık ve refahı için Tanrıya dua ederim’.</p>

  <p>İngiliz Kıralı ona 28 Kasım’da şu yanıtı göndermişti:</p>

  <p>‘Majestelerinizin güvenlik içinde Malta’ya ulaşmış olması ve sehayatiniz için yapılmış olan aranjmanların memnuniyet verici olması bana büyük zevk vermiştir. Majestelerinize, benimle ve ailemle ilgili mesajınızdan dolayı minnettarım ve sağlığınızın iyi olmasını dilerim’.<a id="footnote23"></a><sup><a href="#bookmark22">23</a></sup></p>

  <p>Bir süre sonra, Malta Valisi (7 Aralık 1922’de), İngiltere Sömürgeler Bakanlığı’na gönderdiği gizli telgrafta, o gün kendisiyle görüşmüş olduğu ‘Padişahın’, kendisine taşıt sağlanabileceği en erken vakitte Mekke’ye gitmeyi dilediğini bildirmiş; Kıral Hüseyin’in onu Mekke’ye davet etmiş olduğunu; amacının, Peygamberin mezarını ziyaret etmek olduğunu bildirmişti. İngiliz hükümeti bunu kabullenerek ona taşıt sağlamıştı.<a id="footnote24"></a><sup><a href="#bookmark23">24</a></sup> Bundan sonra Vahdettin 15 Ocak 1924’de Hicaz’a varmış; bizzat kendisi Halife olma düşü gören Kı-ral Hüseyin’in muamelesinden pek memnun kalmamış; orada ümit kırıklığına uğramış; fazla tutunamamış ve Hicaz’dan Mısır, Ürdün veya Kıbrıs gibi Müslümanların yaşadığı bir yere gitmek istemişti. Ancak İngilizler buna izin vermemişlerdi, çünkü kendisini İngiliz İmparatorluğu’nun konuğu olarak saymamaya başlamışlardı. Sonunda, Vahdettin’e, İtalya’nın San Remo kentinde oturması için izin verilmiş;<a id="footnote25"></a><sup><a href="#bookmark24">25</a></sup> oraya giderek Manolya şatosuna yerleşmiş; 15 Mayıs 1926’da kalp sektesinden ölmüştü. Cenazesi daha sonra Şam’a götürülerek Yavuz Sultan Selim camisinin bahçesine gömülmüştü.</p>

  <p><a id="bookmark0"></a><a href="#footnote1">1</a></p>

  <p>   İDA, FO 371/7907/E 11820: Rumbold’dan İngiltere Dışişleri Bakanlığı’na yazı, İstanbul, 24.10.1922. Refet Paşa’ya atfedilen alıntılar İngilizceden çevrilmiştir.</p>

  <p><a id="bookmark1"></a><a href="#footnote2">2</a></p>

  <p>   İDA, FO 371/7892/E 9783: Bağlaşık Devletler’den Ankara’ya nota, Paris, 23.9.1922; Sonyel II, s. 290 vd.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/7903/E 11023; DBFP XVIII/1, s.188-191: Curzon’dan Hardinge’ye telgraf Londra, 12.10.1922; FO 371/7904/W 11262: Poincare’den Curzon’a yazı, Paris, 14.10.1922; FO 371/7908/E 12000; DBFP XVIII/1, s.219-220: Crowe’dan Fransız Büyükelçisi St. Aulaire’ye yazı, Londra, 2.11.1922; a.g. kaynak, E 12001: St. Aulaire’den Curzon’a yazı, Londra, 2.11.1922.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/7906/E 11637; DBFP XVIII/1, s. 208-209: İngiltere Dışişleri Bakanlığından Atina ve İstanbul’a telgraflar, 26.10.1922; BTTD, no. 34, Temmuz, 1970, s.12.</p>

  <p><a id="bookmark4"></a><a href="#footnote5">5</a></p>

  <p>   İDA, FO 371/7907/E 11925; DBFP XVIII/1, s.213-214: Büyük Millet Meclisi’nden Bağlaşık Devletler’e nota, Ankara, 29.10.1922; FO 371/7907/E 11926: Rumbold’dan Curzon’a gizli telgraf, İstanbul, 31.10.1922; FO 371/9176/E 10937: Türkiye Yıllık Raporu, 1922.</p>

  <p><a id="bookmark5"></a><a href="#footnote6">6</a></p>

  <p>   İDA, FO 371/7903/E 11025: Ryan - İzzet Paşa görüşmesiyle ilgili gizli telgraf, İstanbul, 13.10.1922.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/7907/E 11913: Rumbold’dan Curzon’a gizli telgraf,</p>

  <p>İstanbul, 31.10.1922.</p>

  <p><a id="bookmark7"></a><a href="#footnote8">8</a></p>

  <p>   Tevfik Paşa’dan Mustafa Kemal’e telgraf, İstanbul, 29.10.1922; ATTB, s.476; Cebesoy, s.113-115; BTTD, no.34, Temmuz 1970, s.13.</p>

  <p><a id="bookmark8"></a><a href="#footnote9">9</a></p>

  <p>   Nutuk III, s.469; Erhan, s.31.</p>

  <p><a id="bookmark9"></a><a href="#footnote10">10</a></p>

  <p>   İstanbul’un Bağlaşık Devletler’ce resmen işgal edildiği tarih.</p>

  <p><a id="bookmark10"></a><a href="#footnote11">11</a></p>

  <p>   1 Aralık 1922 tarihli kanun, no.56;</p>

  <p><a id="bookmark11"></a><a href="#footnote12">12</a></p>

  <p>   İDA, FO 371/7908/E 12079; DBFP XVIII/1, s.226-227: Rumbold’dan Curzon’a gizli telgraf, İstanbul, 4.11.1922.</p>

  <p><a id="bookmark12"></a><a href="#footnote13">13</a></p>

  <p>   İDA, FO 371. 7908/E 12082: Rumbold’dan Curzon’a ivedi ve gizli telgraf, 5.11.1922.</p>

  <p><a id="bookmark13"></a><a href="#footnote14">14</a></p>

  <p>   İDA, FO 371/7907/E 11820; FO 371/7908/E 12097; BO no.412/414; DBFP XVIII/1, s.229-230: Rumbold’dan Curzon’a yazı, 24.10.1922 ve telgraf, 15.11.1922.</p>

  <p><a id="bookmark14"></a><a href="#footnote15">15</a></p>

  <p>İDA, FO 371/7912/E 12443; FO 371/7914/E 12936: Ruymbold’dan Curzon’a iki yazı, 7 ve 14.11.1922.</p>

  <p><a id="bookmark15"></a><a href="#footnote16">16</a></p>

  <p>   İDA, FO 371/7912/E 12647: Rumbold’dan Curzon’a yazı, 7.11.1922.</p>

  <p><a id="bookmark16"></a><a href="#footnote17">17</a></p>

  <p>   İDA, FO 371/7910/E 12293.</p>

  <p><a id="bookmark17"></a><a href="#footnote18">18</a></p>

  <p>   İDA, FO 371/7913/E 12699: Kıral Naibinden Hindistan Bakanlığı’na ivedi, özel ve gizli telgraf, 10.11.1922.</p>

  <p><a id="bookmark18"></a><a href="#footnote19">19</a></p>

  <p>   Çetiner, s.261-275.</p>

  <p><a id="bookmark19"></a><a href="#footnote20">20</a></p>

  <p>   İDA, FO 371/7912/E 12647: Rumbold’dan Curzon’a yazı, İstanbul, 17.11.1922; FO 371/ 7914/E 12907, E 12952; FO 371/7962/E 12790, E 12846 ve E12887; DBFP XVIII/1, s.283: Londra’dan Malta’ya telgraf, 17.11.1922; Malta’dan Londra’ya telgraf, 17.11.1922; İngiltere Dışişleri Bakanlığı yetkililerinden Oliphant’tan Henderson’a telgraf, 24.11.1922; FO 371/9176/E 10937: Türkiye Yıllık Raporu, 1922; Söylev II, 476; Speech, s.5678; Harington, s.128-131; Wal-der, s.333; Çetiner, s.261-275.</p>

  <p><a id="bookmark20"></a><a href="#footnote21">21</a></p>

  <p>   İDA, FO 371/7907/E 11820: Rumbold’dan İngiltere Dışişleri Bakanlığı’na yazı, İstanbul, 24.10.1922. Metin İngilizceden çevrilmiştir.</p>

  <p><a id="bookmark21"></a><a href="#footnote22">22</a></p>

  <p>İDA, FO 371/7962/E 13269: Henderson’dan İngiltere Dışişleri Bakanlığı’na yazı, İstanbul, 21.11.1922.</p>

  <p><a id="bookmark22"></a><a href="#footnote23">23</a></p>

  <p>   IDA 371/7962/E 13317: İngiliz Kıratının özel sekreterinden İngiltere Dışişleri Bakanlığı’na yazılar, Londra, 25 ve 28.11.1922.</p>

  <p><a id="bookmark23"></a><a href="#footnote24">24</a></p>

  <p>   İDA, FO 371/7962/E 13894: Plumer’den İngiltere Sömürgeler Bakanlığı’na ivedi ve gizli telgraf, Malta, 7.12.1922.</p>

  <p><a id="bookmark24"></a><a href="#footnote25">25</a></p>

  <p>   Şimşir: Doğu’nun Kahramanı Atatürk, s.117-118.</p>
</body>
</html>
