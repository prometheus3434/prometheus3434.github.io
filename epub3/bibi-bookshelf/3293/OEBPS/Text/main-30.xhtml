<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Vahdettin’in Rumbold’la Yaptığı Yeni Görüşme</h1>

  <p>Bu olaylar kaydedilirken, Padişah, 6 Ağustos’ta İngiliz Yüksek Komiseri Sir Horace Rumbold’u özel olarak huzura kabul etmiş;</p>

  <p>Rumbold, ona, İngiliz Kiralının göndermiş olduğu şu mesajı tebliğ etmişti: ‘Padişahın, yakında, kendi komşularıyla barış içinde olan birleşmiş bir Türkiye’yi yönetmesini umut ederim’. Padişah bu mesajdan memnun olmuş; Kıralın sağlığını sormuş; hükümdarların birbirlerine karşı doğal bir ilgi gösterdiklerini ve Kıralla Bakanlarının Yakın Doğu sorunuyla ilgilendiklerini bildiğini söylemişti. Sözlerini sürdüren Vahdettin, Türkiye’nin o sıradaki ıstıraplarından sorumlu olanların tüm nüfusun yüzde 10’unu oluşturduklarını iddia etmiş ve savaşı durdurmak için İngiltere’nin neden müdahale etmediğini sormuştu. Rumbold, Bağlaşıklar’ın, Küçük Asya’daki savaşı durdurmak ve Yunanlılarla Türk Ulusçular üzerinde baskı kullanmak için ne denli pratik araçları olduğunu göremediğini; Bağlaşıklar’ın savaş ve düzensizlikten bıkıp usanmış olduklarını ve herşeyin üstünde barış dilediklerini vurgulamıştı. Padişah, kendisinin diplomat olmadığını, ama, Bağlaşıklar’ın İzmir’e, Ege’ye ve Karadeniz’e birkaç savaş gemisi göndermelerinin, o sırada çatışma durumunda olan yanların akıllarını başlarına toplamalarına neden olabileceğini öne sürmüş ve “60 milyonluk Alman ulusu Bağlaşıklar’ın buyruklarına uyuyor, ama Yunanistan gibi küçük bir devlet bunlara uymuyor; bu nasıl olur?” diye sormuştu. Rumbold, eski bir düşman olan Almanya’nın silahtan arındırılmış olduğu; ancak savaşın sonlarına doğru Bağlaşık ittifakına katılmış olan Yunanistan’ın çok miktarda silahı olduğu yanıtını vermiş; Padişah, o sıradaki savaşın süresizce sürüp sürmeyeceğini sormuş; sürerse, Anadolu’nun büsbütün yıkılacağını ve tüm ülkenin mahvolacağını belirtmişti. Rumbold, savaşın süresizce devam etmeyeceğini; ancak, müdahale zamanının henüz gelmediğini bildirmişti. Padişah bu sözlerden memnun olmuş ve hükümetinin, Ankara’daki yetkililerle temas kurmak için elinen geleni yaptığını; ama başarı sağlayamadığını; o sırada Fransa ile İtalya’daki Kemalist temsilcileriyle ilişki kurması için Salih Paşa’yı son çare olarak bu ülkelere göndermek üzere olduğunu açıklamıştı. Rumbold’un daha sonra kaydetmiş olduğuna göre, Padişah, tüm görüşme sırasında kendisine dostça ve nezaketle davranmıştı.<sup>14</sup></p>

  <p>2 Eylül 1921 tarihli İngiliz gizli istihbarat raporuna göre, Padişah, o sırada erkte bulunan kabineye muhalefet ediyor ama herhangi bir değişiklik yapılmasını ve kabineye muhalefetten Bakanlar atanmasını tehlikeli görüyordu, çünkü yakında Ulusçularla Yunanlılar arasında başlayacak olan ‘Ankara savaşında’ Kemalistler yenilgiye uğratılırsa, savaşın öngününde siyasi sahada değişiklik yapılmasına neden olduğu konusunda kamunun kendisini suçlaması olasılığından çekiniyordu. Rapora göre, Padişah, savaşın kesin sonucuna kadar ihtiyatla davranacak ve Kemalistler Yunanlılarca Ankara’nın ötesine sürülürlerse kabinede değişiklik yapılmasından kaçınılamayacaktı. Bu değişikliğin alacağı şekil muhalefetin entrikalarına dayanıyordu ve herhalde ulusal savın Anadolu halkı arasında zayıflamış olmasının da bunda etkisi olacaktı.<sup>15</sup></p>

  <p>Bu sırada, Rumbold’un Curzon’a 7 Eylül’de bildirdiğine göre, İngiliz Yüksek Komiserliği baştercümanı, 4 Eylül’de, Osmanlı siyasetçilerinden, Sadrazam olarak Tevfik Paşa’nın yerini almaya çalışan ve Damat Ferit kabinesinde İçişleri Bakanlığı yapmış olan Reşit Bey’le görüşmüştü. Reşit Bey, barışın, yalnız İstanbul’da Padişah ve hükümetince imzalanarak onaylanabileceğini; çok geçmeden Ankara’nın başarısızlığa uğramış olduğunu kabulleneceğini ve çökeceğini iddia etmiş; Anadolu’nun her yanından seçilecek mil-letvekillerince oluşturulacak bir meclisten yana olduğunu; bu gibi bir meclisin Padişahın durumunu güçlendireceğini ve barış görüşmelerinin yeniden başlamalarına yol açacağını; Padişahın, Kemalist yönetimindeki bölgelerde yaşayan halka bir bildiri yayımlayarak, onları, savaşın korkunç felaketlerinden kurtarmada kendisine (Padişaha) yardımcı olmaya çağırabileceğini; bu denli bir bildirinin Mustafa Kemal’in sonu addedileceğini; ancak bu planın uygulanabilmesi için İngiliz desteğine gereksinim olduğunu vurgulamıştı. Reşit Bey, Rumbold adına Padişahla görüşmeyi önermiş, ama Rumbold buna karşı çıkmıştı. İngiliz Yüksek Komiseri bu bilgiyi Londra’ya iletirken şu yorumda bulunmuştu:</p>

  <p>Yaklaşık olarak her hafta, iktidarda olmasına inanan kimi yerel politikacı ilgimi çekmeye çalışır. İngiliz Dostları Derneği başkanı Sait Molla, Hürriyet ve İtilaf Partisi başkanı Albay Sadık ve Mustafa Sabri Efendi, çeşitli tarihlerde desteğimi sağlamaya çalışmışlardır; ancak, ben, muhteris önderlerinin açgözlülükten başka birşey peşinde olmayan bu muhalefet gruplarıyla işlem yapmaktan dikkatle sakınırım’.<a id="footnote1"></a><sup><a href="#bookmark0">1</a></sup></p>

  <p>Yine bu sırada, Sakarya ırmağı dolaylarında kanlı bir boğuşma başlamıştı. Sekiz gün süren savaş sonunda Kemalist ordusu Yunan ordusuna büyük bir darbe indirmiş; 18.000’den çok savaşçı yitirmiş olan Konstantin’in ordusu Eylül ortalarında geri püskürtülmüştü.<a id="footnote2"></a><sup><a href="#bookmark1">2</a></sup><sup> </sup>Bu yüce utkudan hiç de memnun kalmayanlar arasında Padişah Vahdettin de vardı. Olağan olduğu gibi kuşku ve vesvese içinde yaşayan Padişah, 1 Eylül dolaylarında Bağlaşıklar’a yanaşarak onların arabuluculuğuna başvuru zamanının geldiğini Tevfik Paşa’ya bildirmişti. Tevfik Paşa bunu kabineye yansıtmış ve kabine Anadolu’daki durum hakkında kesin bilgi sağlanmasını önermişti.<a id="footnote3"></a><sup><a href="#bookmark2">3</a></sup></p>

  <p>Öte yandan Rumbold, 22 Eylül’de Curzon’a gönderdiği gizli telgrafta şu bilgiyi veriyordu:</p>

  <p>‘Gizli ve güvenilir bir kaynaktan bildirildiğine göre, Tevfik Paşa, son günlerde yapılan kabine toplantısında, Anadolu’daki askeri durumun bir çıkmaza girdiğini söyleyerek, son zamanlarda diplomatlarla yapmış olduğu görüşmeler sırasında, Yunanistan Anadolu’yu derhal boşaltırsa, Trakya’nın o devlete verilmesini; İzmir bölgesinde de Yunanistan’a kimi ödünler verilmesini önermiş ve Bağlaşıklar’a resmen yaklaşma zamanının gelmiş olduğunu bildirmişti. Kabine üyeleri, bu konuda ilk davranışı Ankara’nın yapması gerektiğini öne sürerek buna karşı cık-mış; Tevfik Paşa, onlara, Sadrazam olarak kendi yetkisini kullanmak tehdidiyle karşılık vermişti. Tevfik Paşa’nın, bu davranışında Padişahtan esinlenmiş olduğu düşünce kaldırır. Çevrede dolasan görüşlere göre, yakında Damat Ferit yeniden Sadrazamlığa getirilecektir’.</p>

  <p>İngiltere Dışişleri Bakanlığı yetkililerinden Forbes Adam bu konuda şu yorumu yapmıştı: ‘Damat Ferit’in başkanlığı altındaki bir hükümet Ankara’yla ilişki kuramayacak ve onu etkileye-meyecektir; dolayısıyla, bir uzlaşmaya varılmasında bize yardımcı olamayacaktır’.<a id="footnote4"></a><sup><a href="#bookmark3">4</a></sup> Bu arada, Kemalistler, 13 Ekim 1921’de Kafkasya Devletleri’yle oldukça yararlı Kars Antlaşmasını ve 20 Ekim’de de Fransa ile Ankara Antlaşması’nı imzalayarak Bağlaşıkları bölmeyi; özellikle İngiltere ile Fransa’nın arasını açmayı başarmışlardı.<a id="footnote5"></a><sup><a href="#bookmark4">5</a></sup></p>

  <p>Ankara - İstanbul İlişkileri</p>

  <p>4 Kasım 1921 tarihli İngiliz gizli istihbarat raporu, ‘İstanbul’da oldukça yetkili bir kaynaktan sağlamış olduğunu iddia ettiği şu bilgiyi Londra’ya iletmişti:</p>

  <p>‘İstanbul hükümetinin, Ankara yönetiminden, önemli konuları görüşmek üzere İstanbul’a bir temsilci göndermesini dilemesi üzerine, BMM yönetimi, Albay Süleyman Sırrı’yı Ekim ayı sonunda İstanbul’a göndermiş; bu kişi, Osmanlı Dışişleri ve Deniz Bakanlarıyla uzun görüşmelerde bulunmuştu. Bu görüşmelerin başlıca konuları, İstanbul hükümetinin yetkisi, Padişahın statüsü ve Türkiye’yi bir barış konferansında temsil edecek kurulun oluşumu idi. Ankara yönetiminin görüşleri şu noktalarda toplanmıştır:</p>

  <p>1. Barışı sağlamak için İstanbul hükümetinin o güne kadar yapmış olduğu girişimler başarısız olmuştur;</p>

  <p>2.    İstanbul hükümeti, gerçekte, Padişahla Ankara’daki BMM arasında bir bağ olmaktan öteye gidememiştir;</p>

  <p>3.    Ankara yönetimi, Fransa yönetimiyle bir antlaşma imzalamıştır (Ankara Antlaşması) ve İtalya hükümetiyle de bir antlaşma imzalamak üzeredir.<a id="footnote6"></a><sup><a href="#bookmark5">6</a></sup> Bu iki antlaşmanın sonucu olarak, İngiltere, iki bağlaşığının örneğini izlemeye zorlanacaktır;</p>

  <p>4.    Türk sorunları konusunda Avrupa’ya bir kurul gönderilecekse, bu kurul yalnız Ankara yönetimin temsilcilerinden oluşmalıdır;</p>

  <p>5.    Padişah, gerçek durumu anlamaz ve bu görüşleri kabul etmezse, sonuç, hem taht ve hem de İstanbul hükümeti için tehlikeli olacaktır’.</p>

  <p>İngiliz İstihbarat Servisi, Padişahın çok güvendiği eski İçişleri Bakanına (ad verilmiyor) Ankara yönetimiyle öteki devletler arasında herhangi bir anlaşma yapılsın veya yapılmasın, ‘son sözün, kendisine (Padişaha) ait olmasında direneceğini’ bir ajandan öğrenmiş olduğunu kaydediyordu.<a id="footnote7"></a><sup><a href="#bookmark6">7</a></sup></p>

  <p>12 Kasım 1921 tarihli istihbarat raporu durumu daha da aydınlatıcı şu ek bilgiyi veriyordu:</p>

  <p>‘Albay Süleyman Sırrı, Damat Ferit yönetimince çıkarılmış olan ve Ulusçuları asi ilan eden fermanın kaldırılması için İstanbul hükümetiyle görüşmelerde bulunmak üzere başkente gelmiştir. Sadrazamın çevresindeki bir ajandan öğrenildiğine göre, Padişah, 12 Ekim’de Şeyhülislamı huzura kabul etmiş; Şeyhülislam, Sırrı Bey’in bu konudaki görüşlerini ona anlatmış; Padişah, onu dikkatle dinlemiş, ama yanıt vermemişti. Tevfik Paşa da 13 Ekim’de huzura kabul edilmiş; saraydan ayrıldıktan sonra kabineyi özel</p>

  <p>toplantıya çağırmıştı. Kabine, uzun tartışmadan sonra almış olduğu şu kararları Sırrı Bey’e de duyurmuştu: “Ferman, Halifenin askeri güçlerine muhalefet edenlere karşı çıkarılmıştı ve Halifenin o sırada askeri gücü olmadığı için zaman geçişine (mürur-u zamana) uğramıştır. Ulusçu yönetimi tanıyıcı yeni bir ferman çıkarmak gereksizdir, çünkü bu denli bir ferman, Avrupa’da, Halifenin Hristiyanlara karşı cihad ilân etmiş olduğu seklinde yanlış yansıtılabilir. Ulusçuların Padişahı tehditlerine gelince, Padişahın tahttan çekilmesi ülkenin iyiliği ve Ulusçuların yararına olmayacaktır. Ulusçuların bu denli bir yöntem önermiş olmaları, tutumlarında büsbütün hatalı olduklarını ve ülkenin iyiliği için çalışmadıklarını gösterir”’.</p>

  <p>Albay Sırrı, bu noktaları Ankara yönetiminin dikkatine sunmak amacıyla ivedilikle Ankara’ya hareket edeceğini ve bu sorunu yeniden görüşmek üzere İstanbul’a bir diplomatik kurul gönderileceğini açıklamıştı. Ali Rıza Paşa, alınmış olan kararlar kesin ve değişmez olduğuna göre, böyle bir kurulun başarısızlığa uğrayacağı görüşünde idi. İstanbul’daki Ulusçu çevreler, Albay Sırrı’nın söz etmiş olduğu kurulun, Saruhan milletvekili Sabri, Muhtar ve Şeref Bey’lerden oluşacağına inanıyordu.<sup>23</sup></p>

  <p>Öte yandan, İstanbul’daki İngiliz işgal gücü Başkomutanı General Harington 14 Kasım’da Padişah tarafından ilk kez huzura kabul edilmiş; kış mevsimini rahatlıkla geçirebilmesi için kendisine bir ev ayırmış olan Padişaha teşekkür etmişti. Konuşma sırasında, Padişah, İstanbul ve Ankara yönetimlerini birbirlerine yanaştırmanın önemine değinmiş; Sadrazamla Bakanların bu konuda çaba gösterdiklerini; Türkiye’nin savaşa girmiş olmasını daima bir intihar olarak nitelendirdiğini söylemiş; İzmir’le Trakya boşaltılmazsa, bir anlaşmaya varılmasının umut edilemeyeceğini; yüce bir imparatorluk olan Türkiye’nin, orta derecede bir kırallık seviyesine indirilmiş olduğunu ve onun soysal (etnik) hudutları içerisindeki işlerini bizzat</p>

  <p>kendisinin yönetme hakkına sahip olması gerektiğini vurgulayarak şunları eklemişti:</p>

  <p>Ankara’daki aşırı eğilimlilerin sayısı yüzde on oranında bile değildir ve adil bir barış antlaşması yapılırsa, onlar, ortadan silinecektir. Türkiye, Yunan işgaline karşı birleşmiştir. Kendisinin (Padişahın) ve Bakanlarının Ankara üzerinde etkisi yoktur’.</p>

  <p>Padişah, İstanbul’da barışı koruduğu ve yansız bir yöntem izlediği için Harington’a teşekkür ettikten sonra, İngiliz askerlerinin, başkentteki Türklerin duygularını incitmemek için daima dikkatle davrandıklarını söyleyerek onları methetmişti.<a id="footnote8"></a><sup><a href="#bookmark7">8</a></sup></p>

  <p>Öte yandan, 26 Kasım tarihli İngiliz gizli istihbarat raporuna göre, Albay Sırrı, Kamil adını kullanarak BMM yönetiminin İçişleri Bakanına 21 Kasım’da gönderdiği gizli yazıda kısaca şöyle diyordu:</p>

  <p>‘Fransız ve İtalyan yönetimleriyle de anlaşarak, Irak ve Filistin’deki Müslüman halk arasında İngiltere’ye karşıt hiçbir propaganda yapılmadığına dair İstanbul yönetiminin İçişleri Bakanına güvence verdim... Saraydaki özel muhabirimizin açıkladığına göre, Padişah, Mustafa Kemal’e Mareşal, Gazi ve Ankara yönetiminin yüksek başkanı rütbe ve sıfatlarının verilmiş olmasından hiç de memnun olmamıştır. Nişan ve terfi verme Padişahın yetkisi içindedir; dolayısıyla, Ankara yönetiminin, Padişahın egemenlik haklarını kullanmış olması onu epeyi etkilemiştir’.<a id="footnote9"></a><sup><a href="#bookmark8">9</a></sup></p>

  <p>İngiliz Yüksek Komiseri Rumbold’un da, 26 Kasım’da İngiltere Dışişleri Bakanlığı’na gönderdiği yazıda bildirdiğine göre, o sırada, İstanbul’daki Bakanlar, Ankara yönetimine gittikçe daha çok boyun eğmeye başlamışlardı. Yalnız Sadrazam Tevfik Paşa</p>

  <p>Kemalistlerle hiçbir işleme girişmeyeceğini söylemiş; İngiliz maliye uzmanı Sir Adam Block’la yapmış olduğu görüşme sırasında Ulusçuları ‘asi’ olarak nitelendirmişti.<a id="footnote10"></a><sup><a href="#bookmark9">10</a></sup> Bu sırada, Yunanlılar, Batı Anadolu’da Padişahın egemenliği altında bir Anadolu Devleti kurmayı tasarlıyorlardı;<a id="footnote11"></a><sup><a href="#bookmark10">11</a></sup> ancak bu davranışlarında başarılı olamamışlardı.</p>

  <p>Yine bu sırada, 22 Kasım - 5 Aralık 1921 tarihli istihbarat raporuna göre, Padişahla Ankara yönetimi arasındaki anlaşmazlık yavaşça daha kötüye gidiyordu. İstanbul yönetimi, Ankara’nın temsilcisi Albay Sırrı aracılığıyla dileklerine vermiş olduğu yanıtı yetersiz bulmuş; Sırrı Bey yeniden İstanbul’a dönerek, Ankara’dan, ültimatom biçimini alan bir yanıt getirmişti. Bu yanıtta, Ankara’nın daha önceki dilekleri yinelenmiş ve Padişaha, tutumunu değiştirmesi için kısa bir süre verilmişti. Padişah yine olumsuz davranırsa, Ankara, Padişahın tahttan indirileceğine dair Şeyh Sünusi’den bir fetva almak tehdidinde bulunmuştu. İngiliz istihbaratına göre, Padişah, bu tehdide boyun eğmeyecekti; ancak, bu gelişmeler Padişahın aile çevresinde kaygı uyandırmıştı.<a id="footnote12"></a><sup><a href="#bookmark11">12</a></sup> Padişahla Ankara yönetimi arasında çıkmış olan anlaşmazlık Osmanlı kabinesini de etkilemeye başlamıştı. Padişah kabinede değişiklik yapmayı yine düşünmeye başlamıştı. Olağan olduğu gibi, Damat Ferit yandaşları, fırsattan yararlanmaya çalışıyorlardı; ancak, İngilizler, kabinede değişiklik olursa Damat Ferit’in yeni kabinede yer almayacağına inanıyorlardı. Tevfik Paşa’nın yerine Sadrazam olarak Mahmut Muhtar Paşa’nın adından söz edilmişti; ama, Ali Rıza Paşa’nın daha uygun olacağına inanılıyordu. İngiliz istihbaratına göre, o sırada, Padişahla Kemal’in ilişkileri daha da kötüye gitmezse, bu denli bir kabine değişikliği yapılması olanaksızdı.<a id="footnote13"></a><sup><a href="#bookmark12">13</a></sup> Öte yandan, İngiliz Yüksek Komiseri Rum-bold, İstanbul yönetiminin Dışişleri Bakanı Ahmet İzzet Paşa’yla da entrika çeviriyor; onun her fırsatta küçümsediği Mustafa Kemal’den kişisel olarak hoşlanmadığı için, Osmanlı hanedanını kurtarmak amacıyla Padişahı desteklemekten yana olduğunu kaydediyordu.<a id="footnote14"></a><sup><a href="#bookmark13">14</a></sup></p>

  <p>Türk - İngiliz İlişkileri</p>

  <p>Bu sırada Ankara’dan dönen ve daha önce İngilizlere ‘güvenilir bilgiler sağlamış olan’ bir ajanın hazırlamış olduğu şu rapor oldukça ilginçtir:</p>

  <p>‘Fransa ile ayrı barış imzalamış olan ve İtalya ile de bu denli bir barış antlaşması imzalamaya çalışan Ankara yönetimi, şimdi de İngiltere ile anlaşmaya varmayı dilemektedir. Henüz bütünlenmemiş olan savaş tutsakları değiş tokuşu, Anadolu’da iyi izlenim yaratmıştır ve şimdi birçok Türk-ler, ilk kez, İngiltere’nin sözünü tutmaya ve Türklere karşı adilce davranmaya hazır olduğuna inanmaktadır.<a id="footnote15"></a><sup><a href="#bookmark14">15</a></sup> Ulusal yönetim, sağlamış olduğu Sakarya utkusundan coşmuştur ve Misak-ı Milli koşulları üzerinde direnmektedir. İngiltere, Yunanlılara tinsel ve edimsel yardımda bulunmayacağına dair Türklere güvence verirse, İngilizlerle anlaşmaya varmaya hazır olacaklardır. İran, Azerbaycan ve Kafkasya devletleriyle yapılmış olan anlaşmalardan sonra Ankara yönetiminin durumu, Türklerin görüşünce epeyi güçlenmiştir ve şimdi İngiltere ile eşit koşullara göre görüşmeler yapılabileceğine ve daha önceki gibi, bunun kendilerine dikte edilemeyeceğine inanmaya başlamışlardır. Ulusçular, üç Bağlaşık’la barış yapılırsa, Yunanistan’ın kolay bir av olacağına inanıyorlar. İstanbul’la Ankara hükümetleri birleşecek, ama Padişaha tolerans gösterilmeyecektir, çünkü Ulusçuların savına ihanet ettiğine inanılmaktadır. Dolayısıyla, istifa etmeye ve ülkeden ayrılmaya zorlanacaktır.</p>

  <p>Bunu yapmazsa ölümle tehdit edilecektir. Padişahın yerini herhalde Abdülmecit alacaktır. Ulusçular, Halifenin yerine yeni birisinin atanmasına İngiltere’nin müdahalede bulunmasına tahammül etmeyecektir’.</p>

  <p>Kemalistlerin İngilizlerle barış yapmalarının koşulları olarak da şunlar gösteriliyordu:</p>

  <p>‘Misak-ı Milli prensipleri üzerinde durulacaktır; ancak, Ulusçular, İngiltere’nin kabullenemeyeceği koşullar öne sürmeyi dilemiyor. Buna karşın, İstanbul’un güvenliği teminat altına alınmak koşuluyla, İngilizlerin dilediği biçimde boğazlardan özgürce geçişi kabule hazır olacaklardır. Doğu Trakya’yı Meriç hattına kadar geri istiyorlar. İzmir konusunda İngiltere bir yana çekilerek Türk ordusuna, Yunanlılarla uğraşma fırsatını verecektir’.</p>

  <p>Bu belge, İngiltere Dışişleri Bakanlığı yetkililerinden Francis Osborne tarafından 14 Aralık’ta şöyle yorumlanmıştı:</p>

  <p>‘Bunun büyük bir bölümü blöftür ve çok geçmeden, Ulusçular, yeni koşullar öne süreceklerdir. En önemli şey, uzlaşma koşulları üzerinde anlaşmaya varacağımız vakte kadar onların sondajlarını dikkate almamaktır’.</p>

  <p>Bu belge 7 Aralık’ta İngiliz kabinesine sunulmuş, ama bu konuda kesin bir karar alınmamıştı.<a id="footnote16"></a><sup><a href="#bookmark15">16</a></sup></p>

  <p>Öte yandan, Rumbold’un görüşünce, bu sırada İstanbul’daki Bakanlar Ankara yönetimine gittikçe daha çok boyun eğmeye başlamışlardı. Yalnız Sadrazam Tevfik Paşa, Kemalistlerle hiçbir isleme girişmeyeceğini söylüyor; İngiliz maliye uzmanı Sir Adam Block’la yaptığı görüşme sırasında, Ulusçuları ‘asi’ olarak tanımlıyordu. Sadrazama göre, Kemalistlerin o sırada karşılaşmakta oldukları güçlükler oldukça büyüktü. Kürt isyanını bastıracak kadar askeri güçleri olmadığı için Kürtlerle anlaşma yoluna gitmeyi umut ediyorlardı. Enver de onlara güçlükler çıkarıyordu. Yine Sadrazama göre, Fransızlarla bir anlaşma imzalamamış olsalardı ‘aşırı taleplerinde’ direnemeyeceklerdi.<a id="footnote17"></a><sup><a href="#bookmark16">17</a></sup></p>

  <p>Rumbold, 6 Aralık’ta Curzon’a gönderdiği yazıda İstanbul yönetiminin ihmal edilmemesini, ama herhangi bir antlaşmanın etkili olabilmesi için bunu Ankara yönetiminin de desteklemesi gerekeceğini; Damat Ferit’in ‘namuslu ve birinci sınıf tek adam’ olmakla birlikte yararlı olamayacak kadar gözden düşmüş olduğunu bildirmiş, özetle şunları eklemişti:</p>

  <p>‘Ankara’yı aynı hizaya getirecek bir uzlaşmanın olanaklı olmayacağını ve Bağlaşıklar’ın hiçbiri Kemalistlere karşı savaşmayacağına veya savaşamayacağına göre, uzlaşmanın Kemalistlerin lehinde olacağını çoktan anlamış bulunuyorum. Bu durumdan yalnız Yunanistan zarar görecek olsa pek önemli olmayabilir. Bu devlet (Yunanistan), savaş durumu olmadan Anadolu’daki geniş bölgeleri koruma yeteneğinden yoksundur. Ancak, kendi çıkarlarımızı da gözö-nünde tutmak zorundayız. Musul ilindeki Kürtlere ve Hris-tiyanlara karşı olan tinsel sorumluluklarımız dışında daha başka yükümlülüklerimiz de vardır. Sonuçta, Türkiye’ye bırakılacak olan tüm ülkedeki uyruk halklara karşı olan ve saygınlık sorunu oluşturan sorumluluklarımızı yerine getirmek için, az da olsa, elimizden geleni yapmamız gerektiği kanısındayım’.</p>

  <p>İngiliz çıkarlarına gelince, Rumbold, bunları şu dört noktada toplamıştı:</p>

  <p>‘1. Türkiye, Panislamist propagandanın merkezi olmamalı ve böylelikle, bize bağlı olan Mısır ve Arabistan gibi ülkelerde sürekli olarak olay kışkırtmamalı;</p>

  <p>2.    Türkiye, bize Irak’ta kolayca saldıramamalı;</p>

  <p>3.    Boğazlar açık kalmalı;</p>

  <p>4.    Türkiye, kendi uyruklarımızın orada yaşayabileceği ve iş yapabileceği, dayanılabilir bir ülke olmalıdır’.</p>

  <p>Yazısını sürdüren Rumbold, ‘büyük değeri olan’ Padişaha karşı destek beyan etmiş; onun etkisinin o sırada büsbütün askıda bulunduğunu, ama Sultanlık katının, ‘halk kitleleri üzerindeki etkisini süresiz olarak yitiremeyecek kadar oldukça saygıdeğer bir kuruluş olduğunu’; onun etkisi yenilenirse, Padişahın İngiltere için ‘yararlı bir kaynak olabileceğini’ vurgulamıştı. Rumbold, ayrıca, İngiltere’nin Mustafa Kemal’le ilişki kurması ‘nazariyesini (teorisini)’ desteklemiyor; şöyle diyordu:</p>

  <p>‘Bu nazariyenin (İngiltere) Dışişleri Bakanlığı’nda egemen olmadığını biliyorum, ama öteki daireleri ve danışmanlarını gittikçe etkiler gibi görünüyor. Kişisel olarak, ben, buradaki gelecekten çok umutlu değilim. Belki Ke-malistlere teslim olmak zorunda kalırız. Belki Bolşevikler, Enver’i, kendi naipleri olarak Ankara’da erke geçirebilirler. Şimdilik, sizin de önermiş olduğunuz gibi, Yunanlılarla Türkler arasında arabuluculuk yapmayı sürdürmeli; İstanbul’la Ankara’yı birbirine yanaştırmalı; bugüne kadar olup bitenleri bir düzene koymalı ve her iki Türk hükümetiyle, tüm Bağlaşıklar’ın katılacağı genel bir uzlaşma sağlamalıyız’.<a id="footnote18"></a><sup><a href="#bookmark17">18</a></sup></p>

  <p><a id="bookmark0"></a><a href="#footnote1">1</a></p>

  <p>   İDA, FO 371/6474/E 10273: Rumbold’dan Curzon’a yazı, İstanbul, 7.9.1921.</p>

  <p><a id="bookmark1"></a><a href="#footnote2">2</a></p>

  <p>   Times gazetesi, Londra, 14.9.1921. Yunan Generali Ioannis Metaksas, Sakarya savaşında Yunanlıların, yaralılarla birlikte 30.000’e yaklaşık zayiat verdiklerini kaydeder. Metaksas III, s.576.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/6746/E 12085: İngiliz Gizli İstihbarat Raporu, 1.11.1921.</p>

  <p><a id="bookmark3"></a><a href="#footnote4">4</a></p>

  <p>   İDA, FO 371/6530/E 10659: Rumbold’dan Curzon’a gizli telgraf, İstanbul, 22.9.1921.</p>

  <p><a id="bookmark4"></a><a href="#footnote5">5</a></p>

  <p>   Sonyel II, s. 198 vd.</p>

  <p><a id="bookmark5"></a><a href="#footnote6">6</a></p>

  <p>   Gerçekte bu antlaşma yapılmamıştı.</p>

  <p><a id="bookmark6"></a><a href="#footnote7">7</a></p>

  <p>   İDA, FO 371/6478/E 13179: İngiliz Gizli İstihbarat Raporu, 1-14.11.1921.</p>

  <p><a id="bookmark7"></a><a href="#footnote8">8</a></p>

  <p>   İDA, FO 371/6535/E 12767: Harington’dan İngiltere Savaş Bakanlığı’na gizli telgraf, İstanbul, 15.11.1921.</p>

  <p><a id="bookmark8"></a><a href="#footnote9">9</a></p>

  <p>   İDA, FO 371/6497/E 13510: İngiliz Gizli İstihbarat Raporu, 15-21.11.1921.</p>

  <p><a id="bookmark9"></a><a href="#footnote10">10</a></p>

  <p>   İDA, FO 371/6580/E 13914: Rumbold’dan İngiltere Dışişleri Bakanlığı’na yazı, İstanbul, 26.11.1921.</p>

  <p><a id="bookmark10"></a><a href="#footnote11">11</a></p>

  <p>   İDA, FO 371/6480/E 13903; FO 371/7853/E 692: İngiliz Gizli İstihbarat Ra-porlari, 22.11.1921 - 5.12.1921 ve 16.1.1922.</p>

  <p><a id="bookmark11"></a><a href="#footnote12">12</a></p>

  <p>   IDA 6480/E 13903: İngiliz Gizli İstihbarat Raporu, 22.11.1921 - 5.12.1921.</p>

  <p><a id="bookmark12"></a><a href="#footnote13">13</a></p>

  <p>   A.g. kaynak.</p>

  <p><a id="bookmark13"></a><a href="#footnote14">14</a></p>

  <p>   İDA, FO 371/6480/E 13903; DBFP XVII/1, s.518-520: Rumbold’dan Curzon’a özel ve gizli yazı, İstanbul, 10.12.1921.</p>

  <p><a id="bookmark14"></a><a href="#footnote15">15</a></p>

  <p>   O sırada Malta’daki Türk tutsaklarıyla Kealistlerin elindeki İngiliz tutsaklarının değiş tokuş edilmesi için anlaşmaya varılmıştı.</p>

  <p><a id="bookmark15"></a><a href="#footnote16">16</a></p>

  <p>İDA, FO 371/6537/E 13664: İngiliz Genel Karargahı’dan İngiltere Savaş Bakanlığı’na yazı, ilişikte, İstanbul kaynaklı ve 29.11.1921 tarihli Gizli İstihbarat Raporu.</p>

  <p><a id="bookmark16"></a><a href="#footnote17">17</a></p>

  <p>İDA, FO 371/6536/E 13327: Rumbold’dan Curzon’a yazı, İstanbul, 29.11.1921.</p>

  <p><a id="bookmark17"></a><a href="#footnote18">18</a></p>

  <p>İDA, FO 371/6480/E 13810; DBFP XVII/1, s.510-513: Rumbold’dan Curzon’a ozel yazı, İstanbul, 6.12.1921.</p>
</body>
</html>
