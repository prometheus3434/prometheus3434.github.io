<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Mustafa Kemal’i İstanbul’a Getirtme Çabaları</h1>

  <p>20 Haziran’da, İstanbul’da Padişah yönetimi, Mustafa Kemal’i görevinden almak kararını vermişti. İngiliz Yüksek Komiseri Calt-horpe, 23 Haziran’da İngiltere Dışişleri Bakanlığı’na gönderdiği ivedi ve gizli telgrafta şöyle diyordu:</p>

  <p>‘Yasal olarak kurulmuş olan yönetimi, yasa ve düzeni sürdürmede destekleriz; dolayısıyla Padişahı destekleriz ve herhangi bir ihtilale karşı çıkacağız. 21 Haziran gecesi İstanbul’da yapılan siyasi bir mitingde, yeni kabinenin istifa etmesi ve Padişahın tahtından indirilmesi önerilmiştir. Mustafa Kemal, Erzurum ve Sivas’ta kongreler düzenliyor. Damat Ferit, illere gönderdiği bildiride, bu denli toplantıların yasa, anayasa ve Padişahın iradesine karşıt olduğunu belirtmiştir’.<a id="footnote1"></a><sup><a href="#bookmark0">1</a></sup></p>

  <p>Bu arada, 30 Haziran’da, üç gün süren çetin çarpışmalardan sonra Ordu ve milis güçleri Aydın’ı Yunanlılardan geri almış; ama Yunanlılar ayrılmadan önce kenti yakmışlardı. 3 Temmuz’da Yunanlılar Aydın’ı ikinci kez işgal etmişlerdi. Yine 30 Haziran’da, İngiliz işgal gücü Başkomutanı General F. Milne, Mustafa Kemal’le Mehmet Cemal Paşaların geri çağrılmaları ve Anadolu’daki ulusal akımın bastırılması için İstanbul hükümetini durmadan sıkıştırıyordu. O gün, Osmanlı Dışişleri Bakanına gönderdiği yazıda şöyle diyordu:</p>

  <p>‘Almış olduğum raporlara göre, silahlı çeteler kurmak ve Bağlaşık çıkarlarına karşı eylemde bulunmak amacıyla Sivas ve Konya bölgelerinde ciddi bir akım başlatılmıştır. Bu akım, İttihat ve Terakki’nin ajanları tarafından ve Osmanlı hükümetinin bilgisi olmadan başlatılmıştır. Şimdiye kadar, bu akım, görünürde propagandaya münhasır kalmıştır. Başlıca iki kışkırtıcı, Sivas’ta Mustafa Kemal’le Konya’da Cemal Paşa’dır. Her iki General da ordu gruplarına Müfettiş olarak atanmışlardı. 6 Haziran’da, Savaş Bakanından, Mustafa Kemal’in görevinden alınmasını dilemiştim. Savaş Bakanı, gerekli buyruğu 8 Haziran’da göndermiş olduğu halde Mustafa Kemal bugüne kadar emre itaat etmemiştir. Bu akım daha çok gelişmeden onu durdurmanın önemini gözönünde tutarak, sizden, yukarıda sözü edilenlerin ivedilikle İstanbul’a çağrılmaları için bu konuyu Osmanlı hükümetinin dikkatine sunmanızı dilerim’.<a id="footnote2"></a><sup><a href="#bookmark1">2</a></sup></p>

  <p>2 Temmuz’da, Calthorpe da buna benzer bir yazıda, Osmanlı Dışişleri Bakanının dikkatini bu konuya çekmiş; Bakana, 17 Haziran’da bir mektup gönderdiğini, ama buna yanıt verilmediğini kaydetmiş; sorunun oldukça ciddi olaylara yol açması olasılığına değinerek, General Kemal ve Cemal Paşaların, gecikmeden ve koşulsuz olarak İstanbul’a çağrılmalarını ve bu konuda kendisine (Calthorpe’a) derhal bilgi verilmesini buyurmuştu.<a id="footnote3"></a><sup><a href="#bookmark2">3</a></sup> Bu İngiliz baskılarından ve Mustafa Kemal’in Anadolu’daki eylemlerinden kaygılanan Padişah, 1 Temmuz’da özel mabeyincisi Ali Fuat aracılığıyla Mustafa Kemal’e kişisel bir mektup göndermiş; ona karşı şahsi garazı olmadığını; Osmanlı delegelerine, Paris barış konferansında tatmin edici bir barış antlaşması yapmak fırsatının verilmesi için, Mustafa Kemal’in iki ay süre ile Türkiye dışında tatil yapmasını; ondan sonra geri dönerek, isterse, barış ve bağımsızlık savaşımını sürdürebileceğini bildirmişti.<a id="footnote4"></a><sup><a href="#bookmark3">4</a></sup> Kemal bu mektuba yanıt vermemiş. Öte yandan, Londra’da yayımlanan Times gazetesinin muhabiri, ilk kez, 2 Temmuz günlü bir haberde Mustafa Kemal’in İstanbul’a dönmeyerek Padişaha, ‘saygısızca bir telgraf gönderdiğini ve yerel bir parlamento toplamak amacını güttüğünü’ bildirmişti.<a id="footnote5"></a><sup><a href="#bookmark4">5</a></sup></p>

  <p><a id="bookmark0"></a><a href="#footnote1">1</a></p>

  <p>İDA, FO 371/4227/107802: Calthorpe’dan İngiltere Dışişleri Bakanlığı’na ivedi ve gizli telgraf, İstanbul, 23.6.1919.</p>

  <p><a id="bookmark1"></a><a href="#footnote2">2</a></p>

  <p>   Jaeschke, s.33.</p>

  <p><a id="bookmark2"></a><a href="#footnote3">3</a></p>

  <p>   İDA, FO 371/4157/105780: Calthorpe’dan Curzon’a yazı, İstanbul, 3.7.1919, ilişikte, Milne’den Osmanlı Dışişleri Bakanlığı’na gönderilen 30.6.1919 tarihli yazı.</p>

  <p><a id="bookmark3"></a><a href="#footnote4">4</a></p>

  <p>   Ali Fuat’tan Mustafa Kemal’e gizli telgraf, 1.7.1919: Gökbilgin, s.151; TİH II, s.119; Tansel: Mondrostan Mudanya’ya Kadar, s.281.</p>

  <p><a id="bookmark4"></a><a href="#footnote5">5</a></p>

  <p>   Times, Londra, 7.7.1919.</p>
</body>
</html>
