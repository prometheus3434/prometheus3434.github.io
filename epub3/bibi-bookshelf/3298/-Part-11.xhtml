<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<h2>Revnâ anlatıyor</h2>
<p class="fPrg">“Anlamıyorum,” diyordu Reha; “Ailene benden bahsetme dedin, bahsetmedim. Önce bir sergi açayım dedin, bunca zaman bekledik, ama gördün ki sergi açmak da o kadar kolay değil. Olmadı. Sorun şu ki bu endişelerinin hiçbirinin makul bir nedeni yok, Revnâ. Tamam, ailemle tanışmak zorunda değilsin. Ailemin, özellikle annemin, neden bilmem, çok annede olmayan garip bir müsamahası var bu konuda. Ama önce benim anlamam gerek: Gerçek sebep nedir, Revnâ? Ailemle tanışmaktan sırf bir sergi yüzünden bu kadar korkman o kadar saçma, o kadar gereksiz ki, insanın inanası gelmiyor. Lütfen doğruyu söyle; sebep ben miyim? Benimle evlenmek istediğine mi emin değilsin yoksa hâlâ? Gerçek neden, bir çeşit evlilik korkusu olmasın sakın?”</p>
<p>“Hayır, Reha; sorun asla bu değil. Beni endişelendiren hiçbir sebep sende veya evliliğin kendisinde değil. Lütfen anlamaya çalış; benim sorunum senin dünyandan öyle uzak ki ona bir mânâ veremiyorsun bile. Ah, keşke, keşke bir yolunu bulup anlatabilsem...”</p>
</body>
</html>