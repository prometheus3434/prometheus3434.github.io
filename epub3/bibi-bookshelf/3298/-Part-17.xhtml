<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<h2>Gizli Özne anlatıyor</h2>
<p class="fPrg"><i>Çok uzaklarda, mavi bir ormanda, mavi pelerinli bir kız yaşarmış. Mavi Pelerinli Kız o kadar mutluymuş ki kelebeklerle tavşanlar onun etrafında dans ederlermiş. Mavi Pelerinli Kız Mavi Orman</i>’<i>da bütün gün dans ede ede dönerek dolaşır, çiçek toplar, ormandaki arkadaşları onu şarkı söyleyerek her yerde takip ederlermiş. Pembe bulutlar ormandaki mutlu tabloyu seyre daldıkça gökyüzünden onların şarkılarına eşlik edermiş. Güneş onlara göz kırpar, en sıcak ışıklarını Mavi Orman</i>’<i>a yollarmış. Mavi Orman</i>’<i>da herkes her zaman çok mutlu yaşarmış. Mavi Pelerinli Kız da Mavi Orman</i>’<i>da çok mutluymuş.</i></p>
<p><i>Derken bir gün ormana kralın askerleri gelmiş.</i></p>
<p><i>“Artık herkes kahverengi üniforma giyecek!” demişler. “Kahverengi üniforma giymeyenler ülkeden sınırdışı edilecekler!”</i></p>
<p><i>“Olmaz, yapamam!” diye haykırmış Mavi Pelerinli Kız. “Ben kahverengi üniforma giyemem! Mavi pelerinimi çıkaramam!”</i></p>
<p><i>Ormanda kendi renklerinde giyinen herkes birer birer kıyafetlerini çıkartıp, kral tarafından gönderilmiş kahverengi üniformalara girmişler. Ormanda herkes bir örnek olmuş. Hâlâ sivil kalan tek kişi Mavi Pelerinli Kız</i>’<i>mış.</i></p>
<p><i>“Yapma Mavi Pelerinli Kız,” demiş artık pembe olmayan, isimleri hâlâ “Pembe” bulutlar. “Herkes kahverengi üniformayı giydi. Etrafta askerler dolaşıyor. Seni böyle üniformasız görürlerse sürgüne gönderirler.”</i></p>
<p><i>“Yapamam!” demiş Mavi Pelerinli Kız. “Bu mavi pelerin benim! Çıkaramam!”</i></p>
<p><i>“Yapma Mavi Pelerinli Kız”, demiş artık mavi olamayan, isimleri hâlâ “Mavi” ağaçlar. “Atacaklar seni ormandan. Hep üzerinde bu mavi pelerinle dolaşamazsın. Çıkarma vakti geldi onu artık. Üzerinde herkesinkinden ayrı bir mavi pelerinle yaşayamazsın. Sonsuza kadar kanunlara karşı çıkamazsın!”</i></p>
<p><i>“Hayııır!” diye haykırmış Mavi Pelerinli Kız; “Çıkaramam!”</i></p>
<p><i>“Çünkü benim adım, bu: Mavi Pelerinli Kız! Mavi pelerinimi çıkarırsam Mavi Pelerinli Kız olarak kalamam! Kendim olarak kalamam! Her şeysiz yaşarım, ama kendim olmadan yaşayamam!”</i></p>
</body>
</html>