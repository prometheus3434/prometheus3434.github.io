<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<h2>Revnâ anlatıyor</h2>
<p class="fPrg">Nihayet, başarmıştım! Hani, evet, öyle dört başı mamur şekliyle değil ama, olsun, yine de olmuştu: İki arkadaşımla daha birleşerek, yöneticiden aldığımız izinle bir kütüphanenin çalışma salonu duvarlarında ilk karma sergimizi açmıştık. Gerçi, hiç resim satamadık. İsmimizi, kütüphaneye çalışmaya gelen öğrencilerden başka hemen hiç kimse duymadı. Onlar arasında da resimlerimizle ilgilenen öyle pek kimse çıktığını söyleyemem. Ama olsun, bu yine de, her ne kadar bir sergi salonunda olmasa da, bizim ilk sergimizdi.</p>
<p>Artık benimle neredeyse ilgilenir gibi görünen Cemre’ye akşamları küçük sergimizin detaylarını bir bir anlatıyordum. Ferhat Bey’le Nevzat bile görmeye geldiler sergimi.</p>
<p>Reha bir akşam, “İşte nihayet sergini de açtın,” dedi; “Artık ailemle tanışmak için engelin kalmadı.”</p>
<p>Reha’nın yüzüne acıyla, korkuyla baktım.</p>
<p>Reha içine derin bir nefes çekti. “Babamdan çok annemden korktuğunu biliyorum,” dedi; “Zira şu ‘kabul’ meselesi erkeklerden ziyade kadınlar arasında işleyen bir mekânizmadır ve kadınlar bu gerçeği sezgileriyle de olsa bilirler. Revnâ... Bunu sana nasıl anlatabilirim bilmiyorum. Babam, hiç, korkabileceğin gibi biri değil. Ama annem... Yani bu endişelerin annem gibi bir insan karşısında o kadar yersiz ki... annem... Hani sen bana ikide bir ‘Sen anlayamazsın Reha,’ ‘Keşke sana anlatabilseydim Reha,’ deyip duruyorsun ya... Ah, Revnâ, keşke, keşke bir yolunu bulup sana annemin öyle biri olmadığını anlatabilseydim...”</p>
</body>
</html>