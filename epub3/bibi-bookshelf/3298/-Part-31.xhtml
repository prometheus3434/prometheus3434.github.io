<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<h2>Gizli Özne anlatıyor</h2>
<p class="fPrg">Bihter bütün gün hareketsiz yatıyordu. Aslında çoktan iyileşmişti, ama yorganın altından çıkıp hayata karışmaya cesareti yoktu. Yorgan Bihter’in vücudunu hayattan ayıran, hayattan koruyan bir çeşit sığınaktı. Bihter yorganı sanki hayatın üstüne çekiyor ve böylece hayatı yorganın arkasına hapsetmiş oluyordu.</p>
<p>Çünkü yorganın Bihter’in herkesi bir araya hapsettiği arkasında, doğmadan ölmüş bir bebek vardı. Bihter ne zaman gözlerini kapatsa onun soğuk toprak altında üşüyen minik bedenini görüyor ve titriyordu. Ne zaman yağmur yağsa Bihter’in boş kolları yorganın altında çırpınıyordu. Yazın ortasıydı. Bihter hep, ama hep üşüyor, yorganın altından bir türlü çıkamıyordu.</p>
<p>Eve geldiğinde Bihter’i her zamanki gibi yatakta bulduğu bir akşam Kemal de sırtını dönerek bir süre yatağın öbür ucunda oturdu. Sonra birden ayağa kalktı, ve çıkardığı ceketini odanın bir tarafına rastgele fırlattıktan sonra “Yeter be!” diye bağırdı. “Ne zaman gelsem yataktasın. Bıktım artık! Bir bebeğe bile sahip çıkamadın. Küçücük, masum bir bebek senin yüzünden hayatından oldu. Bir insanın yaşam hakkını elinden aldın. Zaten çok hayırsız bir elin var. Her şeyi kırıyorsun. Hiçbir şey teslim edilmez sana. Babaannen elli yıllık fincanı bırakır, onu bile çarpar kırarsın. Kolların, bacakların çizik dolu. Ne diye bela aldım seni başıma, bilmiyorum! Ne rahatmışım meğer önceden.”</p>
<p>Bihter kıpırdamaksızın yatmaya devam etti. Hep, ama hep, üşüyordu.</p>
</body>
</html>