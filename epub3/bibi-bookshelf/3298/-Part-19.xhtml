<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<h2>Gizli Özne anlatıyor</h2>
<p class="fPrg">Bihter kımıldayamıyordu. Bihter kımıldamadan yatıyordu. Bihter günlerce böyle sessiz yattı. Neyseki Kemal yanındaydı. Kemal hiç sesini çıkarmıyordu; ama gözlerinde bir perdenin arkasından hep “Neden? Ne gerek vardı?” diye soruyormuş gibi bakıyordu. Bihter susuyordu. Bihter yatıyordu.</p>
<p>Kimse Bihter’i anlamadı. Bihter onu kimsenin anlayamayacağını anladı. Ve nihayet Bihter bir gün yattığı yerden kalktı, beraberinde getirdiği tek şey olan gelinliğini giydikten sonra odasından çıkarak Kemal’e “Pekâlâ,” dedi; “Hazırım. Gidebiliriz.”</p>
<p>Kemal de kalktı ve sessizce hazırlandı. Fakat tam kapıdan çıkmak üzerelerken Bihter birden durdu:</p>
<p>“Kır çiçekleri! Kır çiçeklerim yok!”</p>
<p>“Hangi kır çiçekleri?” diye sordu Kemal.</p>
<p>“Gelin buketim olarak hazırlanmış kır çiçekleri. Elime mavi kutuyu alınca onları bırakmak zorunda kaldım. Kır çiçeklerim evde kaldılar!”</p>
<p>Kemal Bihter’i anlamdan yoksun bakışlarıyla birkaç saniye yıkadı.</p>
<p>“İyi ama... Bu çok saçma. Eksik olan tek şey kır çiçekleri değil ki. Sen, her şeyini evde bıraktın!”</p>
<p>“Hayır, bu başka!” diye inledi Bihter. “Elimde kır çiçekleri vardı. Onlar olmadan evlenemem!”</p>
<p>Kemal gelinliğinden başka, bir düğün için gerekli olduğu düşünülen hiçbir şeyi zaten olmayan Bihter’in niye bir tek kır çiçeklerinin yokluğunu hissettiğini anlayamadı, ama Bihter’i sakinleştirebilmek için ona yolda taze kır çiçekleri alacağına söz verdi.</p>
<p>“O çiçekler zaten yapmaydı,” dedi. “Ben sana gerçeklerini alacağım.”</p>
<p>Sonunda ailelerin, tanıdıkların ve merasimin olmadığı, ama Bihter’in elinde bir demet kır çiçeğini sıkı sıkı tuttuğu bir nikâhla, yoldan buldukları iki kişinin şahitliğinde evlendiler. Ne var ki Bihter eve döndüklerinde öncekinden daha da keskin bir çığlık attı: “Solmuş bu çiçekler!”</p>
<p>“Tabii ki solacaklar,” dedi Kemal bıkkınlıkla; “Onlar çiçek!”</p>
<p>“Solmuşlar!” diye yineledi Bihter. “Hepsi, hepsi solmuş!”</p>
<p>Bihter öyle acı bakıyordu ki Kemal dayanamadı.</p>
<p>“Peki...” dedi. “Şimdi gidip yenilerini alacağım.”</p>
</body>
</html>