<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="BookStyles.css" type="text/css" rel="stylesheet"/>
</head>
<body>
<h2>Gizli Özne anlatıyor</h2>
<p class="fPrg">Bihter nadiren de olsa Kemal’in doktor arkadaşlarıyla toplandığı güzel restoranlarda akşam yemeği yiyordu. Bihter böyle akşamlarda ara ara masadan izin isteyerek kalkıyor, ve gittiği tuvalette kilitleyip sırtını yasladığı kapıda bazen dakikalarca hareketsiz kalıyordu. Bihter parmaklarını duvarlardaki, aynı doğup büyüdüğü ve “ev” denince hâlâ aklına gelen tek yer olan eski evindeki fayanslara benzeyen, ışıl ışıl fayansların üstünde gezdiriyor, süslü lambalara, zarif lavabolara, içinde hem tatlı hem buruk bir şey eriyerek, uzun zaman susuz kalmış da şimdi suya bir türlü kanamıyormuş gibi, gözlerine bir daha kolay kolay bulunmayacak bir güzellik banyosu yaptırır gibi, kendinden geçercesine, özlemle bakıyordu. Sonra hiçbir şey olmamış gibi masaya dönüyor ve herkese gülümsemeye devam ediyordu.</p>
</body>
</html>