<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Resilience-18</title>
    <meta http-equiv="Content-Type" content="text/html; charset=utf-8" />
  

</head>
  <body id="Resilience-18" lang="tr-TR" xml:lang="tr-TR">
		<div>
			<p><st c="0">İki yaşında bir çocuğumuz var ve sürekli seyahat etmemiz gerekiyor. </st><st c="69">Bazen ikimiz de ister istemez düşünüyoruz: Şöyle telefonlardan uzak, arkadaşlarımız tarafından rahatsız edilmeyeceğimiz, </st><span><st c="190">Kayıp Balık Nemo</st></span><st c="206">’yu izlemek zorunda kalmayacağımız bir uçak yolculuğunda ne kadar iş çıkarabiliriz? </st><st c="291">İşimizi zamanında yapabilmek için sürekli koşturuyoruz. </st><st c="347">Eşyalarımızı topluyoruz, havaalanında kontrolden geçiyoruz, son dakikada işyerinden gelen telefonu açıyoruz, birbirimizi arıyoruz, sonra da uçağa biniyoruz. </st><st c="504">Ve uçakta geçirdiğimiz o sakin süre boyunca ne kadar çabalasak da hiçbir şey yapamıyoruz. </st><st c="594">Daha da fenası, e-postalarımıza bakıp aynı raporları defalarca okusak da o kadar yorgun oluyoruz ki indiğimizde bunlarla ilgilenecek halimiz kalmıyor. </st><st c="745">Bu yüzden de e-postalar yeni gelenlerle birlikte biriktikçe birikiyor. </st></p>
			<p><st c="816">Uçmak neden tüm enerjimizi öldürüyor? </st><st c="854">O koltukta öylece, hiçbir şey yapmadan oturuyoruz. </st><st c="905">Neden daha kararlı, azimli ve dirençli bir şekilde çalışamıyoruz, belirlediğimiz hedefleri gerçekleştiremiyoruz?</st></p>
			<p><st c="1017">Bu konuda yaptığımız araştırmalar bize gösterdi ki sorun yoğun programımızda ya da uçak yolculuğunda değil. </st><st c="1126">Asıl sorun duygusal dayanıklılığı ve onun bir sonucu olarak çok çalışmayı yanlış anlamamız. </st></p>
			<p><st c="1218">Duygusal dayanıklılık kavramına son derece katı hatta militarist bir çerçeveden bakıyoruz. </st><st c="1309">Bir komandonun çamurların içinde sürünmesi, boksörün son bir raunt daha dövüşmesi, futbolcunun bir gol daha atmak için yırtınması geliyor gözümüzün önüne. </st><st c="1464">Zorluklara ne kadar göğüs gerer, dişimizi ne kadar sıkarsak o kadar dayanıklı ve başarılı olacağımıza inanıyoruz. </st><st c="1578">Oysa bilim bize bunun tam tersini söylüyor. </st></p>
			<p><st c="1622">Yenileyemediğimiz, tazeleyemediğimiz için dayanıklı ve başarılı olma becerimiz köreliyor. </st><st c="1712">Araştırmalar, tazelenmeyle sağlık ve güvenlik problemleri arasında doğrudan bir ilişki olduğunu ortaya koyuyor.</st><sup><st c="1823">1</st></sup><st c="1825"> İşle ilgili düşünceler yüzünden uykularımızın bölünmesi veya sürekli gelen telefonlar yüzünden bilişsel huzura ulaşamamamız, tazelenmeden yoksun kalmamız; yılda 62 milyar dolarlık üretkenlik kaybı olarak geri dönüyor. </st><st c="2044">(Yanlış yazmadık, milyon değil, milyar dolar.)</st><sup><st c="2090">2 </st></sup></p>
			<p><st c="2093">İşin durduğu zamanlarda otomatik şekilde tazelenebileceğinizi düşünmeyin sakın. </st><st c="2173">Bazen işi akşam 5’te bırakıyoruz ama gece işle ilgili problemlere çözüm bulmak için debelenip duruyoruz. </st><st c="2278">Akşam yemeğinde iş konuşuyor, ertesi gün ne kadar çok işimiz olduğunu düşüne düşüne uykuya dalıyoruz. </st><st c="2380">Norveçli uzmanların yakın zamanda yayınlanan bir araştırmasına göre, Norveçlilerin yüzde 7,8’i işkolik olmuş.</st><sup><st c="2489">3</st></sup><st c="2491"> Bilim insanları, işkolikliği şu şekilde tarif ediyor: “İş için hayatın diğer alanlarını ihmal edecek derecede zaman ve emek harcamak, kontrol edilemeyen bir istek ve saplantılı bir gayretle çalışmak.”</st><sup><st c="2692">4</st></sup></p>
			<p><st c="2694">Bu tanım büyük olasılıkla Amerikalı çalışanların büyük bir kısmı için geçerlidir (üstelik buna Harvard Business Review’ü okuyanlar da dahildir). </st><st c="2839">İşte bu noktadan hareketle ABD’deki işkolikliğin boyutlarını araştırmaya karar verdik. </st><st c="2926">Araştırmada tıp sektöründeki büyük bir şirketten aldığımız verileri kullanarak teknolojinin çalışma saatlerimizi nasıl uzattığına ve bilişsel tazelenme sürecimizi nasıl baltaladığına odaklanacağız. </st><st c="3124">Görüşümüz bu durumun sağlık harcamalarında çok ciddi bir artışa yol açtığı ve şirketlerde personel sirkülasyonunu artırdığı yönündedir. </st></p>
			<p><st c="3260">Duygusal dayanıklılık konusundaki yanlış düşüncelerin filizlenmesi çok erken çağlarımızda başlar. </st><st c="3358">Çocuklarına duygusal dayanıklılığı öğretmeye çalışan anne-babalar, liseye giden çocuğunun sabahın üçüne kadar uyumayıp ertesi günkü bilim fuarına proje yetiştirmeye çalışmasını takdirle karşılar. </st><st c="3554">Bu da duygusal dayanıklılık kavramını o çocuk için bambaşka bir hale sokar. </st><st c="3630">İyi dinlenmiş çocuğun duygusal dayanıklılığı da yüksek olur. </st><st c="3691">Çocuk, okula giderken yorgunsa bisikletini dikkatsiz kullanıp insanlara zarar verebilir örneğin. </st><st c="3788">Ya da edebiyat sınavında iyi not almasını sağlayacak bilişsel kaynaklarını tüketmiştir. </st><st c="3876">Arkadaşlarıyla birlikteyken kendini kontrol etmekte zorlanır. </st><st c="3938">Evde depresif ve moralsizdir. </st><st c="3968">Aşırı çalışma ve yorgunluk, duygusal dayanıklılığın düşmanıdır. </st><st c="4032">Küçükken edindiğimiz kötü âdetler çalışma hayatına atıldığımızda iyice üzerimize yapışır.</st></p>
			<p><st c="4121">Arianna Huffington, harika kitabı </st><span><st c="4156">The Sleep Revolution</st></span><st c="4176">’da şöyle diyor: “Üretken olmak adına uykumuzdan fedakârlık ediyoruz. </st><st c="4247">Ancak ne kadar fazla çalışırsak çalışalım uykusuzluğumuz her yıl, kişi başı 11 günlük üretkenlik kaybına yol açıyor. </st><st c="4364">Bunun parasal karşılığıysa 2280 doları buluyor.”</st></p>
			<p><st c="4412">Duygusal dayanıklılığın anahtarı çok çalışmak, sonra durup dinlenmek ve tekrar çalışmaktır. </st><st c="4505">Biyoloji bize bunu emreder. </st><st c="4533">“Homeostaz”, beynin kendini sürekli olarak yenileyip sağlığını koruma becerisini ifade eden, temel bir biyolojik kavramdır.</st><sup><st c="4656">5</st></sup><st c="4658"> Texas A&amp;M Üniversitesinde görevli pozitif nörobilimci Brent Furl, vücutta dengeyi sağlayan ve böylece daha sağlıklı olmamıza yarayan bazı şeyler için “homeostatik değer” diye bir terim önerdi. </st><st c="4852">Vücut aşırı çalışmaktan ötürü dengesini kaybettiğinde tekrar yola çıkmak için bu dengeyi tekrar sağlayabilmek gerekiyor ve biz bunun için çok büyük miktarda zihinsel ve fiziksel kaynağı heba ediyoruz. </st></p>
			<p><span><st c="5053">Power of Full Engagement </st></span><st c="5078">adlı kitabın yazarları Jim Loehr ve Tony Schwartz’ın dediği gibi, çalışmaya ne kadar zaman harcıyorsanız tazelenmek için de o kadar zaman ayırmanız gerekir. </st><st c="5235">Aksi takdirde tükenmişlik riskiyle karşı karşıya kalırsınız. </st><st c="5296">Kaynaklarınızı daha çok çalışıp çabalamak için bir araya getirmeniz, düşük motivasyon düzeyinizi yükseltmek için enerji yakmanızı gerektirir. </st><st c="5438">Buna “upregulation” denir. </st><st c="5465">Kişi kendini daha da fazla yorgun hissetmeye başlar. </st><st c="5518">Aşırı çalışma nedeniyle dengemiz ne denli çok bozulursa denge durumuna dönmemizi sağlayacak faaliyetler de o denli çoğalır. </st><st c="5642">Tazelenme süresi, yapmamız gereken işin miktarıyla orantılı olarak artar.</st></p>
			<p><st c="5715">Peki, nasıl tazelenecek ve duygusal dayanıklılık kazanacağız? </st><st c="5778">Ne yapmamız gerek? </st><st c="5797">Çoğumuz, e-postaları cevaplamayı veya rapor yazmayı bıraktığında beynin kendi kendine tazelendiğini sanır. </st><st c="5904">Daha sonra veya ertesi sabah devam ederse enerjisini geri kazanacağına inanır. </st><st c="5983">Ancak saatlerce yattığı halde işi düşünmekten uykusu bir türlü gelmeyen çok kişi var. </st><st c="6069">Sekiz saat yatıp dinlenmiş olduğunuz halde ertesi sabah kendinizi hâlâ bitkin hissediyor olabilirsiniz. </st><st c="6173">Çünkü dinlenmek başka tazelenmek başka şeydir. </st><st c="6220">İşe ara vermek tazelenmeyi sağlamaz.</st></p>
			<p><st c="6256">İşteki duygusal dayanıklılığınızı artırmak istiyorsanız, iç ve dış tazelenme dönemleriniz olmalı. </st><st c="6355">2014’te yayınlanan araştırma raporlarında Fred Zijlstra, Mark Cropley ve Leif Rydstedt şöyle diyordu: “İç tazelenme, üzerinde yoğunlaştığınız iş için gerekli zihinsel veya fiziksel kaynaklar geçici olarak tükendiğinde dikkatinizi başka konulara yönlendirerek veya farklı işlerle ilgilenerek mesai saatlerinde olduğu gibi kısa süreli ve önceden belirlenmiş olmayan rahatlama molalarını ifade eder. </st><st c="6752">Dış tazelenme, iş ve işyeri dışında yani mesai dışı günlerde örneğin hafta sonları ya da tatillerde yapılanları ifade eder.”</st><sup><st c="6876">6</st></sup><st c="6878"> Akşam yatağa uzanıp sosyal medyadaki siyasi yorumlara kafa yoruyor veya evinizin tadilatını düşünüyorsanız beyniniz hâlâ yüksek performansla çalışıyor ve tazelenme şansı bulamıyor demektir. </st><st c="7069">Beynimiz de en az bedenimiz kadar dinlenmeye ihtiyaç duyar. </st></p>
			<p><st c="7129">Duygusal dayanıklılığınızı geliştirmeyi gerçekten istiyorsanız işe stratejik molalar vererek başlayabilirsiniz. </st><st c="7241">İç ve dış tazelenme molalarıyla sizi güçlü ve dayanıklı kılacak kaynaklar yaratabilirsiniz. </st><st c="7333">Amy Blankson, Yale Business School’daki çalışmalarına dayanarak kaleme aldığı kitabı </st><span><st c="7418">The Future of Happiness</st></span><st c="7441">’ta o stratejik molaları verirken teknolojiden nasıl yararlanacağınızı, aşırı çalışma hatasına düşmekten kendinizi nasıl koruyabileceğinizi anlatıyor.</st><sup><st c="7592">7</st></sup><st c="7594"> Blankson, telefonunuza günde kaç kere baktığınızı gösteren yardımcı uygulamalardan birini kullanmanızı öneriyor. </st><st c="7708">İnsanlar günde ortalama 150 defa telefonunu kontrol ediyor.</st><sup><st c="7767">8</st></sup><st c="7769"> Her kontrolde bir dakika gitse ki bu çok iyimser bir süre, her gün iki buçuk saatinizi o telefon yiyor demektir.</st></p>
			<p><st c="7882">Offtime veya Unplugged gibi uygulamalar kurarak, telefonunuzun uçak moduna otomatik geçmesini sağlayabilir ve teknolojiden uzak anlar yaratabilirsiniz. </st><st c="8035">Ayrıca, tükenen enerjinizi tekrar kazanmak adına 90 dakikada bir bilişsel molalar verebilirsiniz. </st><st c="8133">Öğle yemeğinizi sakın ola ki masanızda yemeyin. </st><st c="8181">Dışarı çıkın, arkadaşlarınızla birlikte olun ve kesinlikle iş konuşmayın. </st><st c="8255">Tüm izinlerinizi kullanın. </st><st c="8282">Bu sayede tazelenmekle kalmaz, üretkenliğinizi ve terfi alma şansınızı da artırırsınız.</st><sup><st c="8369">9</st></sup></p>
			<p><st c="8371">Bize gelince uçakta geçen zamanımızı çalışmadığımız zaman olarak belirledik. </st><st c="8448">Artık uçakta geçen zaman bizim için bir tazelenme molası oldu. </st><st c="8511">Bundan inanılmaz yarar sağladık. </st><st c="8544">Uçağa bindiğimizde genellikle çok yorgun oluyoruz. </st><st c="8595">Oturduğumuz alanın darlığı ve sorunlu internet bağlantısı da çalışmayı iyice çileye çeviriyor. </st><st c="8690">Artık akıntıya kürek çekmeyi bıraktık. </st><st c="8729">Onun yerine rahatlıyor, meditasyon yapıyor, uyuyor, film izliyor, günlük notlar tutuyor veya eğlenceli podcast yayınları dinliyoruz. </st><st c="8862">Uçaktan indiğimizde de artık pili bitik bir vaziyette olmuyoruz. </st><st c="8927">Kendimizi enerjik hissediyor ve şevkle çalışmaya başlıyoruz.</st></p>
			<p><span><st c="8987">SHAWN ACHOR,</st></span><st c="9000"> çok satan </st><span><st c="9011">The Happiness Advantage </st></span><st c="9035">ve </st><span><st c="9038">Before Happiness </st></span><st c="9055">adlı kitapların yazarıdır. </st><st c="9082">TED konuşmaları kapsamında “The Happy Secret to Better Work” başlıklı bir sunum yapmıştır. </st><st c="9173">Elliden fazla ülkede ve </st><span><st c="9197">Fortune</st></span><st c="9204"> 100 listesindeki şirketlerin üçte birinde ve NFL, Pentagon ve Beyaz Saray’da konferans vermiş veya araştırma yapmıştır. </st><st c="9325">Oprah Winfrey Network adlı TV kanalında “21 Days to Inspire Positive Change” adlı eğitim programını hazırlamaktadır. </st><span><st c="9442">MICHELLE GIELAN,</st></span><st c="9458"> CBS News kanalında çalışan bir haber spikeriyken ayrılmış, Pennsylvania Üniversitesinde pozitif psikoloji alanında araştırma yapmaya başlamıştır. </st><st c="9605">Çok satanlar arasına giren </st><span><st c="9632">Broadcasting Happiness</st></span><st c="9654"> adlı kitabın yazarıdır. </st><st c="9679">Arianna Huffington ile birlikte, insanın hayatında değişim yaratan hikâyelerin nasıl başarıyı getirdiğini araştırmaktadır.</st></p>
			<p><span><st c="9801">Notlar</st></span></p>
			<p><st c="9808">1. </st><st c="9812">J.K. </st><st c="9817">Sluiter, “The Influence of Work Characteristics on the Need for Recovery and Experienced Health: A Study on Coach Drivers,” </st><span><st c="9941">Ergonomics</st></span><st c="9951"> 42, no. </st><st c="9960">4 (1999): 573–583.</st></p>
			<p><st c="9978">2. </st><st c="9982">American Academy of Sleep Medicine, “Insomnia Costing U.S. </st><st c="10041">Workforce $63.2 Billion a Year in Lost Productivity,” </st><span><st c="10095">ScienceDaily,</st></span><st c="10108"> 2 Eylül 2011.</st></p>
			<p><st c="10122">3. </st><st c="10126">C.S. </st><st c="10131">Andreassen, vd. </st><st c="10147">“The Relationships Between Workaholism and Symptoms of Psychiatric Disorders: A Large-Scale Cross-Sectional Study,” </st><span><st c="10263">PLoS</st></span> <span><st c="10267">One</st></span><st c="10271"> 11, no. </st><st c="10280">5 (2016).</st></p>
			<p><st c="10289">4. </st><st c="10293">C.S. </st><st c="10298">Andreassen, vd. </st><st c="10314">“Psychometric Assessment of Workaholism Measures,” </st><span><st c="10365">Journal</st></span> <span><st c="10372">of</st></span> <span><st c="10375">Managerial</st></span> <span><st c="10386">Psychology</st></span><st c="10397"> 29, no. </st><st c="10406">1 (2014): 7–24.</st></p>
			<p><st c="10421">5. </st><st c="10425">“What Is Homeostasis?” </st><span><st c="10448">Scientific</st></span> <span><st c="10458">American</st></span><st c="10467">, 3 Ocak 2000.</st></p>
			<p><st c="10481">6. </st><st c="10485">F.R.H. </st><st c="10492">Zijlstra, vd. </st><st c="10506">“From Recovery to Regulation: An Attempt to Reconceptualize ‘Recovery from Work’” (özel sayı araştırma raporu, John Wily &amp; Sons, 2014), 244.</st></p>
			<p><st c="10646">7. </st><st c="10650">A. </st><st c="10653">Blankson, </st><span><st c="10663">The</st></span> <span><st c="10666">Future</st></span> <span><st c="10673">of</st></span> <span><st c="10676">Happiness</st></span><st c="10686"> (Dallas, Texas: BenBella Books, 2017).</st></p>
			<p><st c="10725">8. </st><st c="10729">J. </st><st c="10732">Stern, “Cellphone Users Check Phones 150x/Day and Other Internet Fun Facts,” </st><span><st c="10809">Good</st></span> <span><st c="10813">Morning</st></span> <span><st c="10821">America</st></span><st c="10829">, 29 Mayıs 2013.</st></p>
			<p><st c="10845">9. </st><st c="10849">S. </st><st c="10852">Achor, “Are the People Who Take Vacations the Ones Who Get Promoted?” </st><span><st c="10922">Harvard</st></span> <span><st c="10929">Business</st></span> <span><st c="10938">Review</st></span><st c="10945"> online, 12 Haziran 2015.</st></p>
			<p><br /><br /><br /><st c="10970">hbr.org, 24 Haziran 2016</st></p>
		</div>
	<div id="charCountTotal" value="10995"></div></body>
</html>
