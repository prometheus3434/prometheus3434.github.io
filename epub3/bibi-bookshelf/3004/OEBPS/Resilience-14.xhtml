<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Resilience-14</title>
    <meta http-equiv="Content-Type" content="text/html; charset=utf-8" />
  

</head>
  <body id="Resilience-14" lang="tr-TR" xml:lang="tr-TR">
		<div>
			<p><st c="0">Büyük geri dönüşler yapan diğer liderler arasında da kariyerlerinde benzer gerilemeler yaşayanlar oldu. </st><st c="105">Jamie Dimon, 16 yıl boyunca kuruluşundan gelişimine büyük katkı sağladığı Citigroup’taki başkanlık makamından, o zamanki yönetim kurulu başkanı Sandy Weill tarafından kovulmuştu. </st><st c="284">Ne bizimle ne de başkalarıyla yaptığı görüşmelerde hayal kırıklığı, haksızlığa uğramışlık gibi duygular üzerinde hiç durmadı. </st><st c="410">2003’te basılan </st><span><st c="426">Tearing Down the Walls</st></span><st c="448"> adlı kitabında Monica Langley, Dimon’a, Weill’in kendisinden istifa etmesini istediğinde neler yaşandığını sordu. </st><st c="563">Dimon çok şaşırmakla birlikte soruyu cevapsız bırakmayarak “Elimden gelen bir şey yoktu” dedi. </st><st c="658">Çoktan hazırlanmış basın bültenini okuduğunda yönetim kurulunun Weill’den yana olduğunu görmüştü. </st><st c="756">Şirket, Dimon’a çok cömert bir tazminat teklifinde bulunmuştu. </st><st c="819">Weill ile bir mücadeleye girişmek mantıklı görünmüyordu. </st><st c="876">İşsiz kaldığı dönemde Dimon, büyük acı ve sıkıntılar yaşamış liderlerin yaşam hikâyelerini okudu. </st><st c="974">Ayrıca boksa başladı. </st><st c="996">Bu da onun için stres ve acıyla başa çıkmanın yollarından biri oldu. </st><st c="1065">Bir yıl böyle geçti. </st><st c="1086">Dimon artık hesabı kapatması gerektiğine karar verip Weill’i Four Seasons’a davet ederek kendisine teşekkür etti. </st><st c="1200">Dimon, Harvey Mackay’in 2004’te basılan </st><span><st c="1240">We Got Fired!</st></span><st c="1253"> adlı kitabında bu olayı şöyle anlatacaktı: “Artık sinirim ve üzüntüm geçmişti. </st><st c="1333">Benim için yaptıklarına teşekkür etmeye hazırdım. </st><st c="1383">Ayrıca olan biteni konuşmamız gerektiğini de biliyordum. </st><st c="1440">Bu olayı ardımda bırakıp önüme bakmalıydım. </st><st c="1484">İçimden bir ses, onunla 16 yıl geçirdiğimi, bunun 12-13 yılının gayet güzel olduğunu, sadece bir bölümüne bakıp diğer kısmı görmezden gelemeyeceğimi söylüyordu. </st><st c="1645">Ben de hata yapmıştım. </st><st c="1668">Gelinen noktanın sorumlusu kısmen bendim. </st><st c="1710">Yüzde 40 mı yoksa yüzde 60 mı sorumluydum, bunun bir önemi yoktu. </st><st c="1776">Kendisiyle bir araya gelmek beni çok mutlu etmişti.” Dimon işten çıkarılışını, başlayacağı yeni yolculukta ihtiyaç duyacağı kararlılık ve bakış açısını edinmek için kullanmayı iyi bilmişti. </st></p>
			<p><st c="1966">O gün yenen öğle yemeğinden altı ay sonra, 2000 yılının Mart ayında Dimon, First Chicago ve Banc One’ın birleşmesinden doğan büyük Chicago bankalarından Bank One’ın CEO’su oldu. </st><st c="2144">O yıl Bank One, 511 milyon dolar zarar etmişti. </st><st c="2192">Dimon CEO’luk koltuğuna oturduktan üç yıl sonraysa Bank One, rekor bir kâr açıkladı. </st><st c="2277">Üç buçuk milyar dolarlık kâr, hisse senetlerinin değerini yüzde 85 artırdı. </st><st c="2353">Bankanın ertesi yıl JPMorgan Chase’le birleşmesi ise Dimon için rövanşın en tatlı golü olacaktı. </st><st c="2450">Çünkü Weill, Citigroup’la JPMorgan Chase’in birleşmesini çok uzun zamandır istiyor ve bunun için çok uğraşıyordu. </st><st c="2564">Bu birliktelikten doğan yeni şirketin CEO’luğu da Dimon’a verildi. </st><st c="2631">Dimon, bugün dünyanın en etkili finans sektörü yöneticileri arasında gösteriliyor. </st></p>
			<p><st c="2714">Kenarda oturup adaletin kendi kendine tecelli etmesini beklemek tabii ki her zaman için iyi bir karar değildir. </st><st c="2826">Becerikli rakibi Gerald Levin tarafından Time Warner’ın CEO’luğundan indirilen Nick Nicholas, eski şirketinin karşısına asla dikilmedi. </st><st c="2962">Kayak yapmaya Colorado Vail’e gitti ve tekrar göreve çağrılmayı bekledi. </st><st c="3035">Kısa süre sonra yeni şirketlere yatırım yapan başarılı bir yatırımcı, profesör ve yönetim kurulu üyesi olacaktı. </st><st c="3148">Fakat bir daha hiçbir zaman öyle halka açık büyük bir işletmenin başına getirilmedi. </st></p>
			<p><st c="3233">Ford’un CEO’su Jacques Nasser, HP’nin CEO’su Carly Fiorina, IBM’in CEO’su John Akers, United Airlines’ın CEO’su Richard Ferris ve Apple’ın CEO’su John Sculley gibi görevden alınan diğer CEO’lar da aynı şekilde bir daha halka açık büyük bir işletmenin başına getirilmedi. </st><st c="3504">Genellikle çok parlak liderler olarak görülseler ve yakın dönemin cebini düşünen çıkarcı CEO’larının aksine hissedarların gelirini düşürmemiş olsalar da hiçbir zaman bir direnme, bir mücadele sergilemediler ve o büyük CEO odasına bir daha hiç dönemediler. </st></p>
			<p><st c="3760">Tamam mı devam mı meselesinde belirleyici temel faktör, liderin itibarının alacağı hasardır. </st><st c="3853">Kaldı ki itibar, liderlerin sahip olduğu en önemli hazinedir. </st><st c="3915">Görevden alınan liderlerin tekrar ayağa kalkıp yola devam etmesini sağlayacak deneyimleri ve güç alacakları başka dayanaklar olsa da yine de başarılı bir geri dönüşle kötü son arasındaki farkı yaratacak olan itibardır. </st></p>
			<p><st c="4134">Bedeli ağır galibiyetlerden kaçınmak en iyisidir. </st><st c="4184">Sırf intikam için savaşa girmek Shakespeare’in tragedyalarına yakışır. </st><st c="4255">Böyle savaşların bir kazananı olmaz. </st><st c="4292">HP yönetim kurulu üyesi Tom Perkins’i ele alalım. </st><st c="4342">Perkins, kurulda konuşulan gizli meseleleri dışarıya sızdırmakla suçlanan direktör arkadaşı George Keyworth’ü savunmaya çalışıyordu. </st><st c="4475">Bu çabanın sonucunda sadece şirketin başkanı Patricia Dunn koltuğunu bırakmak zorunda kalmadı, arkadaşı da daha ağır bir aşağılanma yaşadı ve nihayetinde yönetim kurulu üyeliğinden istifa etmeye mecbur oldu. </st><st c="4683">Bir lider, suçlamalara karşı mücadele etmeye karar vermeden önce bunların halkın diline düşmesi durumunda daha ağır bir hasara yol açıp açmayacağını hesaplamak zorundadır.</st></p>
			<p><st c="4854">Öte yandan suçlamalar, sadece kariyerinize ağır hasar vermekle kalmayıp geri dönüşünüzü de engelleyecek potansiyele sahipse o zaman direnip mücadele etmek gerekir. </st><st c="5019">İsrail’in eski başbakanı Ariel Şaron’u ele alalım. </st><st c="5070">O, 1967’de Mısır’la yapılan Altı Gün Savaşları’nın muzaffer komutanıydı. </st><st c="5143">On beş yıl sonra savunma bakanı olduğu dönemde, Lübnan’daki Filistin Kurtuluş Örgütü üyelerine karşı bir saldırı başlattı. </st><st c="5266">Bu sırada Hıristiyan militanlar, İsrail kontrolündeki Sabra ve Şatilla mülteci kamplarında FKÖ üyelerine karşı intikam saldırısına girişti. </st><st c="5406">Yüzlerce Filistinli bu kamplarda katledildi. </st></p>
			<p><st c="5451">21 Şubat 1983’te </st><span><st c="5468">Time</st></span><st c="5472"> dergisi, kapağında bu katliama yer verdi. </st><st c="5515">Dergi, katliamın Şaron ve militanlar arasında yapılan gizli bir anlaşma sonucu gerçekleştiğini, amacınınsa Lübnan’ın öldürülen Hıristiyan cumhurbaşkanı Beşir Cemayel’in intikamını almak olduğunu yazdı. </st><st c="5717">Şaron, dergiyi İsrail ve New York’ta mahkemeye verdi. </st><st c="5771">Uzun bir dava süreci oldu. </st><st c="5798">Her iki davada da jüri, derginin iddialarının düzmece ve iftira olduğuna karar verdi. </st><st c="5884">Dergi bu karara saygı gösterip özür diledi. </st><st c="5928">Şaron yaptığı açıklamada; “Çok uzun ve zor bir mücadele oldu ama buna değdi. </st><st c="6005">Buraya </st><span><st c="6012">Time</st></span><st c="6016">’ın yalan söylediğini ispatlamaya geldik ve bunu başardık” diyecekti. </st></p>
			<p><st c="6087">Yırtıcı bir savaşçı olan Şaron, bu işi her aşaması titizlikle hesaplanmış bir itibar savaşına dönüştürdü, mücadelesini büyük kararlılık ve özenle yürüttü. </st><st c="6242">Kendini güçlü şekilde savunmazsa kimseden destek alamayacağını biliyordu. </st><st c="6316">Şaron, bu asılsız suçlamalara meydan okumasaydı onurunu kurtaramaz, hükümetteki görevine dönemez ve hayatını tekrar rayına sokamazdı. </st></p>
			<p id="_idParaDest-14"><span><st c="6450">Savaşınıza başkalarını da dahil edin</st></span></p>
			<p><st c="6486">İster savaş başlatın ister bir süre taktiksel bir inzivaya çekilin, kariyerinize eskisi gibi devam edebilmek istiyorsanız mutlaka başkalarının desteğini almalısınız. </st><st c="6653">İyileşme sürecinde dostlarınız ve tanıdıklar, destek ve tavsiyeleriyle kilit bir rol üstlenir. </st><st c="6748">Sizi gerçekten seven ve değer veren kişiler yapacağınız tercihlerde de size yol gösterir, iyiyi ve kötüyü daha iyi görmenize yardımcı olur. </st><st c="6888">Ayrıca güvendiğiniz insanlar karşısında kalkanlarınızı indirmeye daha yatkın olursunuz. </st><st c="6976">Kırılganlığınızı göstermezseniz yaşadığınız deneyimden bir şeyler öğrenmenizi sağlayacak samimi özeleştiriyi de yapamazsınız. </st><st c="7102">Bununla birlikte, aileniz ve arkadaşlarınızın size vereceği destek paha biçilemez değerde olsa da somut kariyer yardımı konusunda yetersiz kalabilir. </st><st c="7252">Yapılan araştırmalar, başka şirketlerdeki yeni pozisyonlara yönelme konusunda yakın arkadaşlardan ziyade, uzaktan tanıdıklarımızın daha fazla katkısı olduğunu gösteriyor. </st></p>
			<p><st c="7423">Stanford Üniversitesi öğretim üyesi Mark Granovetter’ın yaptığı, çok ses getiren bir araştırma; tanıdıklarının yardımıyla yeni bir işe girenleri mercek altına almıştı. </st><st c="7591">Araştırmaya katılanların sadece yüzde 16,7’si haftada en az iki kez gördüğü biri aracılığıyla işe girdiğini belirtirken, yılda en az bir kere gördüğü tanıdıkları aracılığıyla işe girenlerin oranı yüzde 55,6 çıktı. </st><st c="7805">En ilginciyse, yılda en fazla bir kere gördüğü eski bir fakülte veya mesai arkadaşı ya da mesleki örgütlerde tanıştığı biri yardımıyla işe girenlerin oranının yüzde 27,8 olmasıydı. </st><st c="7986">Yani yılda bir kere bile zor gördüğünüz biri, iş bulmanız konusunda haftada en az iki kez gördüğünüz birinden daha fazla destek olabiliyor. </st><st c="8126">Bunun nedeni, yakın arkadaşlarınızın sizinle aynı çevreye mensup olmasıdır. </st><st c="8202">Oysa uzak tanıdıkların sizi yeni kişilerle tanıştırma olasılığı daha fazladır. </st><st c="8281">Bu tanıdıklar ağının gücünü kullanarak sadece birkaç adımda hemen herkese ulaşabilirsiniz. </st><st c="8372">Pek bir bağlantınız yokmuş gibi görünen bu uzak tanıdıklar, yeniden ayağa kalkma sürecinizde temel dayanağınız olabilir. </st></p>
			<p><st c="8493">Fakat geniş bir tanıdık çevresi yeterli değildir; önemli olan bu bağlantıların kaliteli olmasıdır. </st><st c="8592">Home Depot’un kurucu ortağı Bernie Marcus örneğinde bunun ne kadar önemli olduğunu çok net görebiliriz. </st><st c="8696">Marcus, kendisini bir tehdit olarak gören, ana şirket Daylin’in patronu Sandy Sigoloff tarafından uydurma olduğunu düşündüğü suçlamalarla kovulunca kelimenin tam anlamıyla yıkılmıştı. </st><st c="8880">O günleri bize şöyle anlattı: “Kendime acıyor, kederden boğuluyor, uykusuz geceler geçiriyordum. </st><st c="8977">Yaşamımda ilk kez yükselmek, ilerlemek yerine hayatta kalabilmenin derdine düşmüştüm.”</st></p>
			<p><st c="9063">Fakat Marcus umulmadık bir servete sahipti. </st><st c="9108">Arkadaşları, birlikte çalıştığı meslektaşları hatta seyrek görüştüğü tanıdıklarıyla bile dürüstlük, saygı ve güvene dayalı, örneğine az rastlanır türden bir ilişkisi vardı. </st><st c="9281">Onun bu güzel yaklaşımı çevresindeki kişilerde karşılık bulmuş, yardıma ihtiyaç duyduğunda ellerinden geleni esirgememelerini sağlamıştı. </st><st c="9419">Marcus’un Home Depot şirketini kurmasını sağlayan kişi, pek de sık görüşmediği Security Pacific National Bank yöneticilerinden Rip Fleming’ti. </st></p>
			<p><st c="9562">Marcus, Home Depot için 2 milyon dolar başlangıç sermayesi toplamıştı. </st><st c="9633">Ancak bu miktar yeterli değildi. </st><st c="9666">Kredi almak için bankalara başvurdu ama her seferinde geri çevrildi. </st><st c="9735">Nihayet, Security Pacific National Bank’ta Fleming’in kapısını çaldı. </st><st c="9805">İkisi de bankacı ve müşteriyle ilişkinin sıradan bir kredi alışverişi düzeyinde kalmaması gerektiğine inanan kişilerdi. </st><st c="9925">Fleming, Handy Dan’deyken Marcus’un danışmanlığını yapıyordu. </st><st c="9987">Aralarındaki bu sağlam iş ilişkisine karşın Fleming, ilk başlarda kredi vermeye pek gönüllü değildi. </st><st c="10088">Ancak Marcus, Los Angeles’e gidip Fleming’e fikrini bizzat anlatıp onu ikna edince durum değişti. </st><st c="10186">Banka, 3,5 milyon dolar kredi verdi. </st><st c="10223">Böylece Marcus, Home Depot firmasını kurup faaliyete geçirmeyi başardı. </st><st c="10295">Marcus’un bilmediğiyse kredi kurulunun kendisine kredi vermeyi defalarca reddettiğiydi. </st><st c="10383">Kredinin verilmesi Fleming’in, elinde istifa mektubuyla, yönetim kurulu başkanının odasına girmesi sayesinde mümkün olmuştu. </st></p>
			<p><st c="10508">İnsanlarla kurduğunuz ilişkilerin mahiyeti, iş hayatınızda tökezlerseniz tekrar ayağa kalkıp yola devam etmenizde çok etkin rol oynar. </st><st c="10643">Marcus, çoğu kişinin sıradan bir tanışıklıkla yetineceği durumlarda bile insanlarla nispeten güçlü ilişkiler kurma konusunda yetenekliydi. </st><st c="10782">Bir liderin insanlarla ilişki kurma yeteneği, toparlanıp yola devam edebilmesinde belirleyici faktördür. </st><st c="10887">Bu konuda başarılı olanların, işler ters gittiğinde, ihtiyacı olan desteği alabilmesi daha kolaydır. </st></p>
			<p id="_idParaDest-15"><span><st c="10988">Kahramanlık statüsünü geri kazanın</st></span></p>
			<p><st c="11022">Kariyerinizde yükselmek için başkalarının desteğini almak yeterli değildir. </st><st c="11099">Sahalara geri dönecekseniz geniş kitleleri yeniden kazanmanızı sağlayacak şeyleri bilfiil yapmalısınız. </st><st c="11203">Bu da ancak kahraman statüsünü tekrar kazanmakla mümkündür.</st></p>
			<p><st c="11262">Büyük liderlerin de kahraman karakteri vardır. </st><st c="11310">Bu karakter sayesinde olduğundan daha haşmetli bir izlenim yaratırlar. </st><st c="11381">Kendinize bir hayal yaratıp çevrenizin desteğiyle ona ulaşabilirsiniz. </st><st c="11452">Hayalinizi gerçekleştirirseniz ün kazanırsınız. </st><st c="11500">Herhangi bir nedenden ötürü insanların gözündeki imajınız kabul görmezse hem hayalinizi hem de var olan kimliğinizi yitirirsiniz. </st><st c="11630">Kariyerinizdeki çöküşten sonra tekrar ayağa kalkabilmek için bu kahraman statüsünü yani daha önce oluşturduğunuz itibarı yeniden elde etmeniz şarttır. </st><st c="11781">Bunun için hikâyenizi insanlara iyi şekilde anlatabilmeniz gerekir. </st></p>
			<p><st c="11849">Bir CEO görevden alındığında çoğu zaman yönetim kurulu bunun gerçek nedenini şirketin itibarını korumak adına gizli tutar. </st><st c="11972">Meselenin aslını saklamak için vaziyeti kurtarmaya yönelik birtakım detaylı faaliyetlere girişilir. </st><st c="12072">Basında CEO’nun kişisel nedenlerden ötürü veya ailesiyle daha fazla zaman geçirmek için istifa ettiği şeklinde haberler çıkar. </st><st c="12199">Görevine son verilmiş CEO’larla yaptığımız görüşmelerde gördük ki onları en çok üzen konu, hikâyeyi kendi penceresinden anlatamaması ve bu sebeple kahraman statüsünü geri kazanamamasıydı. </st><st c="12387">İşten ayrıldığında eline, konuşmaması şartıyla alabileceği yedi haneli tazminatlar içeren anlaşmalar tutuşturulmuş kişilerle görüştük. </st><st c="12522">Bir CEO, asılsız suçlamalarla kamuoyu önünde kurban edildiğinde büyük problemler çıkar. </st><st c="12610">CEO’nun hakkını aramakta çekingen davranması, medyada kendisi aleyhinde ağır spekülasyonların dönmesine yol açar ve bu da onun tekrar ayağa kalkamayacak kadar ağır bir itibar kaybı yaşamasına sebep olur.</st></p>
			<p><st c="12813">Yaygın kanı şöyledir: İşine son verilen lider, itibar koruma anlaşmasını imzalamalı, rekabet etmeme şartını kabul etmeli ve parayı alıp toz olmalıdır. </st><st c="12965">Ancak bu tip anlaşmaları kesinlikle doğru bulmuyoruz. </st><st c="13019">Sonunda o para suyunu çekecek ve siz kendinizi anlatma şansından yoksun kalmış olacaksınız. </st><st c="13111">Bu şanstan feragat ediyorsanız, yıllarca işsiz kalmaya da hazırlıklı olmalısınız.</st></p>
			<p><st c="13192">Bu noktada akla Enron olayında adı pek de o kadar bilinmeyen bir aktör geliyor. </st><st c="13273">Daniel Scotto, bir finans analistiydi. </st><st c="13312">Global ölçekli yatırım bankası Paribas’ta araştırma birimini yönetiyordu. </st><st c="13386">Scotto, daha kimsenin haberi yokken Enron’un tüm ana iş kollarında para kaybettiğini, kârlı olduğu izlenimi yaratmak için birtakım off-shore oyunlara başvurduğunu söyledi. </st><st c="13558">Borcun büyük bir bölümünü finanse eden Paribas, Scotto’dan söylediklerini geri almasını istedi. </st><st c="13654">Scotto bunu kabul etmeyince üç haftalık zorunlu izne çıkarıldı. </st><st c="13718">Ardından da işten kovuldu. </st><st c="13745">İşten ayrılırken sessiz kalmasını şart koşan bir itibar koruma anlaşması imzalamaya mecbur bırakıldı. </st><st c="13847">Scotto sonraki beş yıl boyunca hiçbir işe giremedi. </st></p>
			<p><st c="13899">Oysa her şey çok farklı olabilirdi. </st><st c="13935">Martha Stewart, her şeyin farklı olabileceğinin en iyi örneklerinden biridir. </st><st c="14013">Son dönemde adı kamuoyunda çokça duyulan, hikâyesini anlatma şansı bulabilmiş bir isim olan Stewart, kahramanlık statüsünü geri kazanmak isteyen CEO’lar için de örnek bir figürdür. </st><st c="14194">İtibarını onarmak için kapsamlı bir kampanyayı titizlikle tasarlayıp yürütmüştür.</st></p>
			<p><st c="14275">ABD’nin merkezi hükümeti, ImClone’nun hisse senedi işlemleriyle ilgili bir soruşturma başlatmış, Stewart’ı da adaleti engellemekle suçlamıştı. </st><st c="14419">Bu suçlamanın ertesi günü Stewart, </st><span><st c="14454">USA Today </st></span><st c="14464">ve </st><span><st c="14467">New York Times</st></span><st c="14481"> gazetelerine tam sayfa ilan verdi. </st><st c="14517">Ayrıca marthatalks.com diye bir web sitesi açtı. </st><st c="14566">Halka hitaben yazdığı açık mektupta masum olduğunu söylüyordu. </st><st c="14629">Adını temize çıkarmaya kararlıydı. </st><st c="14664">Stewart, insanların tökezleyen kahramanla ilgili iki farklı imaj nedeniyle kafa karışıklığı yaşadığını bir şekilde anlamıştı. </st><st c="14790">Mektupta olayı bir de kendi penceresinden anlatarak bu kafa karışıklığını gidermeyi başardı. </st><st c="14883">İçeriden bilgi sızdırma suçlamasını kesin bir dille reddedip, savcının tanık olarak gösterdiği üç kişinin güvenilmezliğine vurgu yaptı. </st><st c="15019">Böylece Stewart, itibarını korumak için güçlü bir adım atmış oldu. </st></p>
			<p><st c="15086">Stewart’ın bu açık mektubu; medyayı savcılığın suçlama için neden bir buçuk yıl beklediğini sorgulamaya çağıran avukatları Robert G. </st><st c="15219">Morvillo ve John J. </st><st c="15239">Tigue Jr. </st><st c="15249">tarafından da desteklendi. </st><st c="15276">Şöyle diyorlardı: “Acaba bunun nedeni, bir kadın olarak yetenekleri, çok çalışması ve yüksek standartlarıyla erkeklerin dünyasında onlarla başarılı şekilde rekabet edebilmesi midir?”</st></p>
			<p><st c="15458">Stewart, avukatlarının da desteğiyle devleti zalim Golyat; kendisini de Golyat’ın karşısında yiğitçe hakkını arayan Davut gibi konumlandırdı. </st><st c="15601">Sevenleri onu terk etmek şöyle dursun, etrafında daha da sıkı kenetlendi. </st><st c="15675">Kendisini destekleyen kitlenin müthiş gücü, Martha Stewart Living Omnimedia şirketinin hisselerine de yansıdı. </st><st c="15786">Stewart, beş aylık hapis cezasının yarısına geldiğinde hisselerin değeri düştüğü yerden geri fırlamış; ImClone ve bilgi sızdırma olayının öncesindeki değerin yüzde 50 üzerine çıkmıştı. </st><st c="15971">Hapisten çıktığında hisselerinin değeri tüm zamanların en yüksek noktasına ulaşmış; dergilerinin reklam geliri de hatırı sayılır ölçüde artmıştı. </st><st c="16117">Stewart sonrasında ABD genelinde yayınlanan iki TV programı yapacaktı. </st><st c="16188">Hikâyesini halka anlattıkça sadık destekçilerinin sayısı artıyordu. </st></p>
			<p><st c="16256">Stewart, olayları kendi penceresinden inandırıcı şekilde anlatmayı başarmıştı. </st><st c="16335">Ama siz bunu başaramazsanız ne olur? </st><st c="16372">Ya gerçekten tökezleyip yere serilirseniz? </st><st c="16415">Ya görevden alınmanızın ardındaki gerçekler anlatılamayacak türdense? </st><st c="16485">O takdirde samimi bir pişmanlık göstermelisiniz. </st><st c="16534">Halk çoğu zaman samimi pişmanlıklar ve günah çıkarmalar karşısında kişiyi affetmekte hayli cömerttir. </st></p>
			<p id="_idParaDest-16"><span><st c="16636">Kararlılığınızı ispatlayın</st></span></p>
			<p><st c="16662">İtibarınızı korumak adına, haksız suçlamalara karşı nasıl savaşılacağını bilmek ve yanınıza destekçiler almak tekrar ayağa kalkabilmenizin temel koşuludur. </st><st c="16819">Ancak gerçek manada sahalara geri dönmek, yeni bir işe girmekle veya yeni bir şirket kurmakla mümkündür. </st><st c="16924">Hâlâ güven yaratabildiğinizi ve liderlik yapabildiğinizi gösterdiğinizde insanlar, yaşadığınız yıkımı aşacak kararlılığa sahip olduğunuzu düşünmeye başlar (</st><span><st c="17080">bak.</st></span><st c="17085"> “Geri Dönüşün Püf Noktaları”).</st></p>
			<p><st c="17116">Kararlılığınızı göstermek kolay bir iş değildir. </st><st c="17166">Kariyeri sekteye uğramış lider, toparlanma sürecinde birçok engelle karşılaşır. </st><st c="17246">Bunların en başında kendisine olan güvensizliği gelir. </st><st c="17301">Tekrar zirveye çıkabileceğinden emin değildir. </st><st c="17348">Görevden alınan bir CEO bize şunları söylemişti: “Oturup ‘Ne var canım, aynı yoldan gider ve yine başarılı olurum’ diyemiyorum çünkü yeniden aynı yolda yürüme şansım oldukça zayıf.” Bununla birlikte düşüp tekrar ayağa kalkabilen liderlerin ortak özelliği, bu şüpheyi yenebilmiş ve tekrar başaracaklarına inanmış olmalarıdır. </st><st c="17673">Bildiği alanın dışına çıkıp başka şeyler yapmak zorunda kalsalar dahi bazı liderler, yeni maceralara atılmaktan asla korkmaz. </st><st c="17799">Yaşanan ağır süreci atlatmak ve zirvedeki yerinizi kalıcı kılmak için dağılan özgüveni geri kazanmak, içinizdeki gücü, azim ve kararlılığı tekrar keşfetmek şarttır. </st></p>
		</div>
	<div id="charCountTotal" value="17964"></div></body>
</html>
