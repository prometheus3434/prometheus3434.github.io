<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Resilience-12</title>
    <meta http-equiv="Content-Type" content="text/html; charset=utf-8" />
  

</head>
  <body id="Resilience-12" lang="tr-TR" xml:lang="tr-TR">
		<div>
			<p><st c="0">Bir liderin atlatması gereken en önemli, en zor ve acı sınav; kariyerinde yaşadığı bir felaketten sonra yeniden ayağa kalkabilmektir. </st><st c="135">Bu, doğal bir felaket olabileceği gibi bir hastalık, görevi suiistimal, hata veya bir entrika sonucunda yaşanan bir çöküş de olabilir. </st><st c="270">Fakat gerçek bir lider böyle bir durumda pes etmez. </st><st c="322">Yenilgi ona, mücadeleye daha büyük bir azim ve kararlılıkla devam etme gücü verir.</st></p>
			<p><st c="404">Citigroup’ta yönetim kurulu başkanıyken kovulan ama şimdilerde JPMorgan Chase’in CEO’luğunu yürüten Jamie Dimon buna iyi bir örnektir. </st><st c="540">Vanguard’ın kurucusu Jack Bogle de öyle. </st><st c="581">Wellington Management’ın yönetim kurulu başkanıyken görevine son verildi ama o ilk endeks fonunu kurdu ve yönetim reformuna öncülük etti. </st><st c="719">Coca-Cola’nın eski yönetim kurulu başkanı Steve Heyer’i ele alalım. </st><st c="787">Şirkette CEO yapılmaması herkesi şaşırtmıştı ama o kısa sürede Starwood Hotels’in başına getirildi. </st><st c="887">En renkli örnekse Donald Trump’tır. </st><st c="923">Trump, kumarhane işinde iki kez ağır çöküş yaşadı ve sonra başarılı bir müteahhit, TV programı yapımcısı ve TV yıldızı oldu. </st><st c="1048">Ha bir de tabii ABD’nin başkanı... </st></p>
			<p><st c="1083">Bütün bu örnekler yine de kural değil istisnadır. </st><st c="1133">Ünlü yazar Scott Fitzgerald, Amerikalıların hayatında ikinci bir perde olmadığını söylemişti. </st><st c="1227">Bu karamsar tespit, iş dünyasında kariyeri mahvolmuş liderlerin üzerinde kapkara bir gölge gibi duruyor.</st></p>
			<p><st c="1331">1988-92 arasında büyük ve halka açık şirketlerdeki CEO değişimlerini inceledik. </st><st c="1412">Dört yüz ellinin üzerinde şirketi kapsayan bu araştırmada gördük ki görevine son verilen CEO’lardan iki yıl içinde yeni bir yöneticilik görevine getirilenlerin oranı sadece yüzde 35’ti. </st><st c="1598">Yüzde 22 bir adım geriye düşerek danışmanlık görevi üstlenmişti. </st><st c="1663">Genellikle de küçük bir şirkette danışmanlık yapıyor veya yönetim kurulunda görev alıyorlardı. </st><st c="1758">Yüzde 43’üyse kariyerini sonlandırıp emekli olmuştu. </st></p>
			<p><st c="1811">Görevden alınmış bir lideri geri dönmekten alıkoyan nedir? </st><st c="1870">Bu tip liderler, kendini suçlamaya, geleceğe bakmak yerine geçmişte takılıp kalmaya meyillidir. </st><st c="1966">Kariyerindeki başarısızlıktan dolayı içten içe hep suçlu hissederler. </st><st c="2036">Bunun sonucunda da kendi elleriyle ördüğü ağa düşer ve kaybettiği o eski pozisyonun bir adım ötesine geçmeyi bir türlü başaramazlar. </st><st c="2169">İyi niyetli iş arkadaşları hatta bazen aile üyeleri ve dostları da yaşanan felaketin sorumluluğunu liderin çevresine yüklemeye kalkar, açmazı iyice içinden çıkılmaz hale getirirler. </st><st c="2351">Ne yazık ki bu kişilerden gelen tavsiyeler yarar sağlamak yerine daha büyük zarar verir.</st></p>
			<p><st c="2439">İçinde bulunulan kültür ne olursa olsun kişinin, büyük bir lider olabilmesi için yaşadığı zorlukları tersine çevirme becerisine sahip olması gerekir. </st><st c="2590">Antropolog Joseph Campbell, 1949’da yayınlanan ve çok ses getiren </st><span><st c="2656">The Hero with a Thousand Faces </st></span><st c="2687">adlı kitabında her çağdan, farklı ülke ve kültürden büyük liderin hikâyesini anlatmış ve temelde tüm bu hikâyelerin aynı olduğunu göstermişti. </st><st c="2830">Tümü de “kahraman miti” kategorisindeydi. </st><st c="2872">Musa, İsa, Muhammed peygamberlerin, Buda, Aeneas, Odysseus ve Aztek tanrısı Tezcatlipoca gibi figürlerin hayat hikâyelerinde bu mitin yansımalarını görebiliriz. </st><st c="3033">Dönüşümcü liderin başarılı hayatında belli aşamalar çıkar karşımıza: erken elde edilmiş ve zor tercihler yapmayı mecbur eden başarılar, sürekli bir deneme yanılma süreci, yıkıcı başarısızlıklar ve nihayet toplumla tekrar uyum sağlayarak elde edilen zaferler. </st><st c="3292">Bizce Campbell kitabını bugün yazsaydı, zirveye giden yolda benzer sınavlardan geçmek zorunda olan kurumsal liderlere de yer vermeyi isterdi. </st></p>
			<p><st c="3434">Okumakta olduğunuz bu makaleyle amacımız liderlere ve beklenmedik başarısızlıklarla karşı karşıya kalmış herkese, yaşadıkları ani çöküşü analiz etmeleri konusunda yardımcı olabilmek ve tekrar ayağa kalkmalarını hatta daha yükseğe tırmanmalarını sağlayacak bir yöntem sunabilmektir. </st><st c="3716">Yirmi iki yıl boyunca, işten çıkarılmış 300 CEO ve üst düzey yöneticiyle görüşmeler yaptık. </st><st c="3808">Liderlik konusunu bilimsel yöntemlerle ele aldık. </st><st c="3858">Ayrıca aynı süreçte birçok müşteriye danışmanlık hizmeti verdik ve deneyim edindik. </st><st c="3942">Bütün bunlara dayanarak diyebiliriz ki liderler, trajedilerin üstesinden rahatlıkla gelebilecek insanlardır. </st><st c="4051">Yeter ki bu yolda kararlı ve bilinçli adımlar atabilsinler. </st><st c="4111">Her şeyden önce </st><span><st c="4127">nasıl savaşacaklarına karar vermeleri</st></span><st c="4164"> gerekir. </st><st c="4174">Bu önemli kararı verdikten sonraki aşama birlikte savaşacakları askerleri toplamaktır. </st><st c="4261">Daha sonra kahramanlık günlerine dönmeyi sağlayacak adımları atmalı, bu süreçte de hem kendine hem de başkalarına, bu misyonu başarmaya yetecek azim ve kararlılıkta olduğunu kanıtlamalıdırlar. </st></p>
			<p><st c="4454">Bu geri dönüş mücadelesine verilebilecek en iyi örneklerden biri eski ABD başkanlarından Jimmy Carter’dır. </st><st c="4561">1980 yılında seçime ikinci kez girmiş ve Ronald Reagan’a karşı kaybetmişti. </st><st c="4637">Yılgınlığa kapılmıştı. </st><st c="4660">Sonradan bize o günlerini şöyle anlatacaktı: “Georgia’ya döndüm. </st><st c="4725">O kadar tükenmiştim ki 24 saat uyudum. </st><st c="4764">Uyandığımdaysa yepyeni, istemediğim ve bana hiçbir şey vaat etmeyen bir hayat karşıladı beni.” Carter, enerji piyasasının liberalleştirilmesi, İsrail ve Mısır arasında Camp David’de yürütülen barış görüşmeleri gibi seçim öncesi başarıları ve dünya genelinde insan haklarının korunmasına yönelik çalışmalarıyla gurur duyuyordu. </st><st c="5091">Ama yaşadığı bu yenilgi ve hüsran duygusunu, özellikle de İran’daki Amerikalı rehinelerin serbest bırakılmasını hızlıca sağlayamamasının yol açtığı fiyaskoyu aşması gerekiyordu.</st></p>
			<p><st c="5268">Carter, derin bir acı ve aşağılanma duygusu yaşasa da öfkeye kapılmamış, kendini bir zavallı olarak görme hatasına düşmemişti. </st><st c="5396">Tüm dünyada tanınan biriydi. </st><st c="5425">Bu sayede küresel olaylarda tekrar etkin bir isim olabilmek için mücadele edebilirdi. </st><st c="5511">Bu mücadeleye eşi Rosalynn, Beyaz Saray’daki mesai arkadaşları, bilim insanları, araştırmacılar, dünya liderleri ve finansal destekçileri de katarak Carter Center’ı kurdu. </st></p>
			<p><st c="5683">Azim ve kararlılığını, mücadeleden kopmayı reddederek kanıtlamıştı. </st><st c="5751">Uluslararası meselelerden kopmadı. </st><st c="5786">Etiyopya, Eritre, Liberya, Haiti, Bosna ve Venezüella’daki sorunlar için arabuluculuk yaptı. </st><st c="5879">Bu çabalarıyla hâlâ önemli ve değerli biri olduğunu herkese gösterdi. </st></p>
			<p><st c="5949">“Uluslararası anlaşmazlıklara barışçıl çözüm bulma yönünde yorulmak bilmeden gösterdiği çabaları, demokrasi ve insan haklarını geliştirmeye yönelik çalışmaları, ekonomik ve sosyal gelişmeyi destekleyen gayretleri” dolayısıyla 2002’de Nobel Barış Ödülüne layık görüldü ve tekrar kahramanlık mertebesine yükseldi. </st><st c="6261">Carter Center üzerinden de insan hakları alanındaki çalışmalarıyla kahramanlık misyonunu sürdürdü.</st></p>
			<p><st c="6359">Gelin şimdi iş dünyasının bazı büyük liderlerinin kariyerlerinde yaşadıkları felaketleri nasıl atlattıklarına ve tekrar ayağa kalktıklarına bakalım. </st></p>
			<p id="_idParaDest-13"><span><st c="6509">Nasıl savaşacağınıza karar verin</st></span></p>
			<p><st c="6541">Kariyerinizde bir felaket yaşarsanız ilk vermeniz gereken karar, buna karşı nasıl bir adım atacağınızdır. </st><st c="6648">Sırtınızı yere getiren bu durumla yüzleşecek misiniz? </st><st c="6702">Yorucu, maliyetli hatta belki de utandırıcı şekilde sonuçlanabilecek bir savaş mı yürüteceksiniz yoksa bir süre sonra unutulacağını umarak bu olayı en kısa sürede geride bırakmaya mı bakacaksınız? </st><st c="6899">Bazı durumlarda en iyi yol, doğrudan bir yüzleşmeden kaçınmaktır. </st><st c="6965">Home Depot şirketinin kurucu ortağı Bernie Marcus, kendisini Handy Dan Home Improvement şirketinden kovan, şirket birleşmeleri uzmanı patronu Sandy Sigoloff’a dava açma yoluna gitmeyi bir süre düşündüyse de bu sürecin yaratacağı çalkantıdan uzak durmayı tercih etmişti. </st><st c="7235">Mahkeme yerine, kozunu piyasada paylaşmayı tercih etti. </st><st c="7291">Uyguladığı bu stratejiyle Home Depot şirketini bugünkü konumuna taşıyan tarihi yolculuğu da başlatmış oldu. </st><st c="7399">Home Depot, bugün 100 milyar dolarlık cirosu ve yüzbinlerce çalışanıyla dev bir şirket.</st></p>
		</div>
	<div id="charCountTotal" value="7486"></div></body>
</html>
