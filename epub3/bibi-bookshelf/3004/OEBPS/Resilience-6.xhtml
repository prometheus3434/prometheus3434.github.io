<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Resilience-6</title>
    <meta http-equiv="Content-Type" content="text/html; charset=utf-8" />
  

</head>
  <body id="Resilience-6" lang="tr-TR" xml:lang="tr-TR">
		<div>
			<p><st c="0">Duygusal dayanıklılık becerisi iki yolla edinilir. </st><st c="52">Birincisi kendinizle konuşmak, ikincisiyse beyninizi sil baştan eğitmektir. </st></p>
			<p><st c="128">Büyük bir yıkım yaşamışsanız Martin Seligman’ın HBR’de yayınlanmış “Duygusal Dayanıklılığın İnşası” adlı (Nisan 2011) yazısında verdiği bilgece tavsiyeye kulak verin. </st><st c="295">Seligman’ın tavsiyesi şu: “Kendinizle konuşun.” Kendinize bilişsel bir müdahalede bulunun. </st><st c="386">Teslimiyetçiliğinizi, kaderinize razı olmuşluğunuzu iyimserlikle bertaraf edin. </st><st c="466">Yenilgiyi kabul etmeyin, olumlu bir yaklaşım geliştirin.</st></p>
			<p><st c="522">İyi haber şu ki büyük yıkımlar hayatta nadiren başımıza gelir. </st><st c="586">Fakat bir liderin her an karşısına çıkabilen basit sorunları, ufak tefek sıkıntı ve zorlukları atlatmasının yolu nedir? </st><st c="706">Burada da imdada duygusal dayanıklılık yetişiyor. </st><st c="756">Ancak biraz farklı bir şekliyle… Şöyle ki, beyninizi yeni baştan eğitmeniz gerekiyor. </st></p>
			<p><st c="842">Beyin, yumağa dönüşmüş gündelik sorunların yarattığı hasarı onarmak için hayli değişik bir mekanizmaya başvuruyor. </st><st c="957">Az bir çabayla, bu sorunların üstesinden gelme becerisini rahatlıkla geliştirmek mümkün. </st></p>
			<p><st c="1046">Üzüldüğümüzde sonradan pişmanlık duyacağımız şeyler söyler veya yaparız. </st><st c="1119">İşte bu, beynin tehlike radarı olarak çalışan ve “kaç veya savaş” tepkisi vermemizi sağlayan bölgesi amigdalanın, beynin prefrontal korteksindeki yönetim merkezini ele geçirdiğinin belirtisidir. </st><st c="1314">Duygusal dayanıklılığın nöral anahtarı, amigdalanın kontrolünden kurtulma hızımızda gizlidir. </st><st c="1408">Wisconsin Üniversitesinde nörobilim bölümünde çalışan Richard Davidson, amigdalanın kontrolü ele geçirmesinden sonra bize enerjimizi ve odaklanma becerimizi geri kazandıran mekanizmanın, prefrontal bölgenin sol tarafında yer aldığını söylüyor. </st><st c="1652">Davidson, sıkıntılı zamanlarımızda prefrontal bölgenin sağ tarafında hareketliliğin arttığını da saptamış. </st><st c="1759">Ruh halimizi beynin sol veya sağ yarısındaki hareketler belirler; sağ tarafta hareketlilik fazlaysa sıkıntılı bir ruh haline gireriz; sol taraftaki hareketlilikse sıkıntılı ruh halinden kısa sürede kurtulmamızı sağlar. </st></p>
			<p><st c="1978">Davidson, Massachusetts Üniversitesi Tıp Fakültesinde görevli, aynı zamanda biyoteknoloji odaklı startup’lar ve meditasyon konusunda uzman bir isim olan Jon Kabat-Zinn ile bu konuda bir işbirliğine gitti. </st><st c="2183">Kabat-Zinn, yoğun bir baskı altında gecesini gündüzüne katarak çalışan bir CEO… Biyoteknoloji firmasındaki elemanlarına, “mindfulness” olarak bilinen ve beyne yaşanan anın farkına varmayı, hiçbir reaksiyon göstermeden algılamayı öğreten dikkat artırıcı eğitim metodunu önerdi. </st><st c="2460">Bu metoda göre çalışanlarına şu basit talimatları verdi: </st></p>
			<p><st c="2517">1. </st><st c="2520">Birkaç dakika dikkatiniz dağılmadan oturabileceğiniz sessiz, sakin bir yer bulun. </st><st c="2602">Bunun için odanızın kapısını kapatın ve telefonunuzu sessize alın. </st></p>
			<p><st c="2669">2. </st><st c="2672">Sırtınız dik ama rahatlamış bir şekilde oturun.</st></p>
			<p><st c="2719">3. </st><st c="2723">Tüm dikkatinizi nefesinize odaklayın. </st><st c="2761">Nefes alıp verirken yaşadığınız hissin farkına varın. </st><st c="2815">Her nefeste bunu tekrarlayın. </st></p>
			<p><st c="2845">4. </st><st c="2848">Nefes alıp verişinizi sorgulamayın, değiştirmeye çalışmayın. </st></p>
			<p><st c="2909">5. </st><st c="2912">Odaklanmanızı engelleyen sesleri ya da düşünceleri engellemeye çalışmayın, bırakın gelip geçsinler, siz tekrar nefesinize odaklanın. </st></p>
			<p><st c="3045">Sekiz hafta boyunca günde ortalama 30 dakika bu mindfulness egzersizini yapan çalışanların beyin hareketlerinin stresle ilişkili sağ yarıda değil duygusal dayanıklılığın merkezi sol yarıda yoğunlaştığı gözlemlenmiştir. </st><st c="3264">Ayrıca çalışanlar işi neden sevdiklerini tekrar hatırladıklarını ve onlara ilk başta enerji veren o hissi tekrar bulduklarını söylemiştir.</st></p>
			<p><st c="3402">Her gün bunun için düzenli şekilde 20-30 dakika ayırmak mindfulness egzersizlerinden en iyi sonucu almanızı sağlar. </st><st c="3519">Bunu zihinsel bir egzersiz süreci olarak kabul edin. </st><st c="3572">Bir uzmanın talimatlarıyla hareket etmenin faydası çoktur elbette ama daha da önemli olan gün içinde buna düzenli yer ayırabilmektir. </st><st c="3706">(Bu egzersizi, uzun bir araba yolculuğunda dahi yapabilmenizi sağlayacak yönlendirmeler mevcuttur.)</st></p>
			<p><st c="3805">Mindfulness, en sert yöneticiler arasında bile kabul görüp yaygınlaşmaktadır. </st><st c="3884">Yöneticilere hitap eden mindfulness eğitimleri, Arizona’daki Miraval Resort gibi lüks tatil merkezlerinden Massachusetts Üniversitesi Tıp Fakültesindeki programlara kadar geniş bir yelpazede verilmeye başlanmıştır. </st><st c="4099">Google University de yıllardır çalışanlarına mindfulness eğitimleri veriyor. </st></p>
			<p><st c="4176">Mindfulness uygulamalarıyla beynin dayanıklılığını geliştirmek mümkün müdür? </st><st c="4253">Başarılı yöneticiler söz konusu olduğunda stresin etkileri kolay kolay görülmeyebilir. </st><st c="4340">Meslektaşlarım Richard Boyatzis ve Annie McKee, liderlerin stres düzeyini tespit eden bir yöntem geliştirdiler. </st><st c="4452">Bu yöntemde kendinize şu soruyu sormanız gerekiyor: “İçimde belli belirsiz bir huzursuzluk, bir sıkıntı hissi var mı veya hayatın hiç de ‘harika’ (‘yeterince iyi’den daha yüksek bir standart) olmadığını mı düşünüyorum?” Küçük bir doz mindfulness egzersiziyle rahata ve huzura erebilirsiniz. </st></p>
			<p><span><st c="4743">DANIEL GOLEMAN,</st></span><st c="4758"> Rutgers Üniversitesi, Kurumsal Yapılarda Duygusal Zekâ Üzerine Araştırmalar Kurulu eşbaşkanı ve </st><span><st c="4855">Primal Leadership: Leading with Emotional Intelligence </st></span><st c="4910">(Harvard Business Review Press, 2013) ve </st><span><st c="4951">The Brain and Emotional Intelligence: New Insights </st></span><st c="5002">adlı kitapların yazarıdır.</st></p>
			<p><br /><br /><br /><st c="5028">hbr.org, 4 Mart 2016</st></p>
		</div>
	<div id="charCountTotal" value="5049"></div></body>
</html>
