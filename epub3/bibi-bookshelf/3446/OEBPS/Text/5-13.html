<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-13.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-14" xml:lang="en-GB">ON DÖRDÜNCÜ BAB</p>

      <p class="Basic-Paragraph-1 para-style-override-20" xml:lang="en-GB"><span class="char-style-override-15" xml:lang="tr-TR">Yunan savaşından nazırlığım zamanına kadar geçici bir kuşbakışı: Hüsnü ve Celal Paşalar, sahte Potemkin Olayı, Büyük telaş -asker mi sivil mi ?- Bazı etkinlikler- Bahriye Nazırlığı’na atanmış olmamın muhtemel sebebi!</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Yunan savaşı başarı ile bitirildi. Fakat bu savaş bağlamında aldığım emirleri yerine getirmediğimi, hatta bu konuda iradeye karşı konularak zaten o zaman varlığı kuşkulu olan donanmayı kaçınılmaz bir felaketten, Osmanlılık şaşına şaibe pisliğini bulaştırmaktan kurtardığımı, savaş gemilerinin burada yapımlarındaki yolsuzluklara […] Avrupa’ya sipariş edilenlerin satın almalarındaki hainlikleri anlayarak hiçbir şeyi kabul etmediğimi ve hoşgörü göstermediğimi gören Bahriye Nezareti benim rızama ve görüşüme gerek görmeksizin Kal’a-yı Sultaniye’de görevime devamımı bana bildirmiştir.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Benim kişiliğim hakkındaki garazlı duyguların sonucu olarak donanmanın her türlü işleri engelleniyor, devamlı olarak dedikodular çıkarmak politikası izleniyordu. En umulmayan yerlerden hiç tahmin olunamaz vesilelerle jurnal edildiğimi öğreniyordum.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Çanakkale’ye sürgüne gönderilmiş durumunda idim. Bu hal on yıl sürüp gitmiştir. En sık olarak iki ayda bir verilen maaşlar için Kal’a geriye bırakılıyordu. Mürettebat, gemilerin ihtiyaç halinde atılan ikinci demirini almakta zorluk içinde kalacak derecede azalmış gönderilen askerlerin yerine yenileri gönderilmemişti.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Sonunda gemiler çürüdü; içinde askerlerin bile barınamayacakları hale geldi. Subaylar kamaralarına şemsiyeleri açık olarak girer çıkar oldular.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Çürüklük öyle bir dereceye vardı ki, artık kalafat imkânı da kalmadı. Gereken tamirlerin yapılması için yazılan yazılar hasıraltı oluyordu. Halbuki Kal’a da havuz da yoktu. Yalnız bir şeyin gelişmesine dikkat ediliyordu: Ahlakın bozulmasına. Nezaret’in bu konudaki aletleri bir değil beş idi. Fakat gerçekleri teslim etmiş olmak için itiraf ederim ki, adları ikinci cildimizde ayrıntılı olarak anlatılacak olan kişiler Hakk’ın önünde adları sayılacak olan insanlardı.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Maiyetimde kimin göz kapatılmayacak bir kusuru olursa, kimi kolundan tutup İstanbul’a Yüce Divan’a yollarsam bu hareketimle ilgili olanlar Nezaret’çe reddedilmeyecek şekilde bir yere atanıyorlardı. Böylece genel bir bezginlik ve iş görmemezlik egemen oluyordu. Resmi görevimi tamamen yerine getirememekle tatmin edemediğim vicdanımı istirahat zamanlarımın bir bölümünü özel işlere ayırmakla susturmaya ve zihnimde oluşan bitkinlik ve ruh yorgunluğunu, vücudumu yormak suretiyle dengelemeye çalışıyordum. Buna göre boş zamanlarımı fenalığa değil çalışmaya ayırmış oluyordum. Orta halli bir aileden asla farklı yaşamadım. İdare ve tasarruf, ihtiyat ve basiret daima rehberim olmuştur.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Bahriye Nazırı Hüsnü Paşa yerinden kıpırdatılmıyordu. Dünyada ne kadar eşitlik varsa kendisinde toplamıştı ve olanca gücü ile İstanbul’a gelmekliğimi önlemeye girişmiş ve verilen jurnaller ile de bunu başarmıştı. Vefat etti.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Nezaret makamı, bir yıl önce Adliye’de savcı görevinde bulunan ve özellikle Çerkez Fuat Paşa’nın sorgulanmasında yararlılığı görülen Celal Paşa’ya verildi. Paşa Bahriyeden önce bulunduğu Maarif [eğitim] Nezareti’nde birtakım değerli [kalıcı] eserleri hamam külhanlarında yakarak güvenirliğini kanıtlamak ile keşfedilmiş olduğundan Bahriye’de de buna benzer olmak üzere fünun-ı Bahriye [Bahriye teknolojisi] ile Ceride-i Bahriye’yi kapatmak gayretini göstermiştir. Halbuki Nazır’ın denizcilik işlerinden tamamıyla bilgisiz olması, tezvirat meslesine tam bir şekilde riayeti sonucu olarak denizcilik işleri tümüyle zivanasından çıkmıştı. Pek çok kişi ve hatta kamuoyu hiçbir yeteneğim olmadığı halde beni Nezaret makamına aday olarak gösteriyordu</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1" xml:lang="tr-TR">Fakat doğruyu söylemekten hiç olmazsa […] hafiyeleri, fesatçıları tepelemeye çalışmaktan çekinmeyen […] aleyhinde binlerce jurnal verilen bir adamın iktidar yerine kolaylıkla gelemeyeceği doğal bir şeydi. Bununla birlikte Padişah hazretleri saltanat hanedanına, hilafet makamına olan saygımdan emindi. Hele şerefimi, namusumu, mevkiimi, çalışmalarla dolu olan geçmişimi ayak altına alarak artık Yunan savaşında Yunan Deniz Kuvvetleri ile çarpışmaya ısrarla karşı koymam, mevki düşkünü olmadığımı ancak işlerin doğru yürütülmesinden başka hiçbir düşüncem olmadığını göstermiş idi. İşte durum böyle iken ve ben Kal’a-yı Sultaniye’de otururken şifreli olarak aşağıdaki telgrafnameyi aldım.</span></p>

      <p class="Basic-Paragraph-1 para-style-override-27" xml:lang="en-GB"><span class="char-style-override-1" xml:lang="tr-TR">Bah-ı Sefid Umum Filo Kumandanı Hasan Râmi Paşa’ya</span></p>

      <p class="Basic-Paragraph-1 para-style-override-28" xml:lang="en-GB"><span class="char-style-override-1" xml:lang="tr-TR">Zat-ı âli-yi müşirâneleri selam-ı selamet-i encam-ı Padişahi ile taltif buyuruldukları [Padişah tarafından lütfedildiğiniz] tebliğ olunur. Rusya Devleti’nin “Potemkin” zırhlısının daha önce isyan eylemiş olduğu gibi buna öykünerek orada bulunan Hamidiye Zırhlısı’nın da hal-i isyanda olarak Dersaadet’e hareket ettirileceği haberi alınmıştır. Veli nimet-i akdes efendimiz hazretlerinin hakk-ı âli-yi kumandanilerinde öteden beri bireği ve şan buyrulan hüsn-ü tececcüh ve itimat ve emniyet Hümâyun-u mülükâneleri nazd-ı âsafilerinde dahi müsellem bulunmuş olmasına nazaran [Efendimiz hazretlerinin size güvenleri tam olduğundan] bu konunun aslı var ise oluş şeklinin sağlıklı olarak hemen Padişahlık makamına arz edilmesi Halife hazretleri tarafından irade edilmiştir. Gereğinin yapılması… Olbapta.</span></p>

      <p class="Basic-Paragraph-1 para-style-override-29" xml:lang="en-GB"><span class="char-style-override-1" xml:lang="tr-TR">Fi 16 Nisan sene 322 (22?) [1906 senesi 16 Nisan’ında]</span></p>

      <p class="Basic-Paragraph-1 para-style-override-30" xml:lang="en-GB"><span class="char-style-override-1" xml:lang="tr-TR">Mâbeyn-i Hümâyun Şifre Kâtibi</span></p>

      <p class="Basic-Paragraph-1 para-style-override-31" xml:lang="en-GB"><span class="char-style-override-1" xml:lang="tr-TR">Asım</span></p>

      <p class="Basic-Paragraph-1 para-style-override-28" xml:lang="en-GB"></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">O devire göre son derece önemli olan ve her türlü emellerin ve ihtirasların yapılmasına ve kabul ettirilmesine tamamıyla uygun düşen bu telgrafnameye hemen o gün o saat nasıl cevap versem beğeniliyor? Haberin asılsız olduğu, buna göre bu tezvirata her kim cesaret etmiş ise sorumluluk altına alınması gerektiğini bildirdim.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Bu soruna Mâbeyn-i Hümâyun’da son derece önem verilerek aynı günde Mâbeyn-i Hümâyun Başkâtibi Tahsin Paşa’dan bir telgrafname aldım:</span></p>

      <p class="Basic-Paragraph-1 para-style-override-33" xml:lang="en-GB"><span class="char-style-override-12" xml:lang="tr-TR">Bahr-i Sefid Umum Filo Kumandanlığı’na</span></p>

      <p class="Basic-Paragraph-1 para-style-override-28" xml:lang="en-GB"><span class="char-style-override-12" xml:lang="tr-TR">Boğaz’da bulunan Donanma-yı Hümâyun’un esamisinin ve bunlardan talime çıkacak ve yahut çıkmış olup olmadığının arzı Padişah’ın iradesidir. Olbapta</span></p>

      <p class="Basic-Paragraph-1 para-style-override-29" xml:lang="en-GB"><span class="char-style-override-12" xml:lang="tr-TR">Fi 16 Nisan sene 322 [1906 senesi 16 Nisan’ında]</span></p>

      <p class="Basic-Paragraph-1 para-style-override-34" xml:lang="en-GB"><span class="char-style-override-12" xml:lang="tr-TR">Hazret-I Şehriyâri [Padişah’ın] Başkâtib</span></p>

      <p class="Basic-Paragraph-1 para-style-override-35" xml:lang="en-GB"><span class="char-style-override-12" xml:lang="tr-TR">Tahsin</span></p>

      <p class="Basic-Paragraph-1 para-style-override-36" xml:lang="en-GB"><span class="char-style-override-1" xml:lang="tr-TR">Bunun hemen peşinden aynı konuya ilişkin olarak şifre başkâtipliğinden gelen şifre cevap şöyledir:</span></p>

      <p class="Basic-Paragraph-1 para-style-override-36" xml:lang="en-GB"><span class="char-style-override-12" xml:lang="tr-TR">Bahr-i Sefid Umum Filo Kumandanlığı’na</span></p>

      <p class="Basic-Paragraph-1 para-style-override-28" xml:lang="en-GB"><span class="char-style-override-12" xml:lang="tr-TR">C.Telgrafınız Padişah hazretlerine iletilmiştir. Bu sorun yüksek rütbeli bir subay tarafından düzenlenmiş ve bu düzenleme düşüncesi ne ise buradan verilmiş olduğu anlaşıldığına göre bunun kim olduğunun açığa çıkarılmasıyla sonucunun bildirilmesi istenilmiş ve</span> <span class="char-style-override-10" xml:lang="tr-TR">zat-ı âli-i kumandanilerinin daha büyük memuriyetlerde bulunacaklarını tahmin edenler tarafından yapılmış bir şey olduğundan</span> <span class="char-style-override-12" xml:lang="tr-TR">ve bu maddenin tahkiki için Padişah yaverlerinden Mirliva Sadık ile Miralay Nihat Bey görevlendirilerek gönderilmiş olduklarından Padişah’ın sağlığı ve selameti ile bu kere de taltif edildiğinizin müjdelenmesine gidilmiştir. Olbapta.</span></p>

      <p class="Basic-Paragraph-1 para-style-override-34" xml:lang="en-GB"><span class="char-style-override-12" xml:lang="tr-TR">Fi 16 Nisan sene 322 [1906 senesi 16 Nisan’ında]</span></p>

      <p class="Basic-Paragraph-1 para-style-override-35" xml:lang="en-GB"><span class="char-style-override-12" xml:lang="tr-TR">Şifre Kâtibi Asım</span></p>

      <p class="Basic-Paragraph-1 para-style-override-28" xml:lang="en-GB"><span class="char-style-override-1" xml:lang="tr-TR">Gerçekten ertesi gün Sadık Paşa ile Mithat Bey özel gemi ile Kal’a-yı Sultaniye’ye varmışlar gerekli soruşturmayı yapmışlar ve işlerini üç dört gün içinde bitirerek avdet etmişlerdir. Bu iki kişinin cidden askerlik şerefi ve meziyetine sahip olduklarını gözlemiş bulunuyorum.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Daha sonra haber aldığıma göre Padişah hazretleri bu jurnal üzerine pek fena ürkmüşler ve sonuçta önemlice bir deniz kuvvetininn İstansbul’a gelip zararlı bir hareket yapıp yapamayacağını araştırmışlar. Lakin elde kuru teknelerden başka bir şey yok.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Öte taraftan Bahriye Dairesi’ndeki karışıklık son dereceyi bulmuş, askerlerin resmi makamın emri olmadan ve askerlik süreleri tamamlanmadan değiştirme isteğinde bulunmaları ve birçok yolsuzluklar arasında Erkân-ı Harbiye-i Bahriye Reisi Birinci Ferik Mehmet Paşa’yı taşlayıp dövmeye kadar cüret göstermişler ve Bahriyede askerliğin can çekişir hale gelmesine yardımcı olmuşlardır.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Padişah hazretleri benim ahlakımın sağlamlığına ve ruhumdaki fazilete güveniyorlardı. Görevli bulunduğum Çahakkale’deki askeri disiplinin mükemmelliğini biliyorlar, jurnalcilik gibi çirkin şeylere karşı olan durumumu takdir ediyorlardı. Padişah’a sunduğum layihada vekillerin sorumlulukları ve hatta memurlara sorumluluk tanınması hakkındaki düşüncelerimi sunmaya cesaret etmiştim.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">İstanbul’a çağırıldım. Oraya varmam ile birlikte bir hafta kadar Askeri Teftiş Yüksek Komisyonu’nda görevlendirildim. Nihayet Potemkin sorunu tezviratına kurban olabileceğimi İstanbul’a vardığımın ertesi gün anlamıştım ve bu felaketin gelmesini bekliyordum.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Celal Paşa acizlik ve miskinlikte, Bahriye ise gerginliğini sürdürüyor. Üst kadronun evhamı ise yükseliyor , yükseliyordu.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Sonunda bu evhamın bir olay yaratacak şekilde artması ile ve benim işten (görevden) başka hiçbir şekilde kişiliklerle ve özellikle Padişah ile hiçbir hesabım olmamasıyla ya Padişah’ın bana gösterdiği güvenden ya da her türlü jurnaller üzerine Bahriye Nazırlığı Umum Filo Kumandanlığı görevinden daha az tedirginlik oluşturduğundan ve Bahriyede işlere egemen olabilecek disipline, kadroya ve mesleğini bilen bir kişiye ihtiyaç görüldüğünden insan bulunamayınca (kaht-ı rical sırasında ) Bahriye Nazırlığı’na atandım. Bahriye Nezareti’ne gelir gelmez çalışma yaşamımı yüceltecek [taçlandıracak] uygulamaları artık yapabileceğimi umuyordum. Sürüp giden bir kangrenin genişlemesi sonucu amir mevkiinde görünen bir mevkiin de iş göremeyecek bir duruma düştüğü kısa zamanda anlaşıldı. Askerleri okutturmaya kalkıyordum. Ertesi gün olmaz diye bir irade bildiriliyordu. Gemileri talim ve terbiyeye çıkarmayı düşünüyordum. “Hiçbiri yerinden kıpırdamayacak” diye bir irade iniyordu.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Askere aylık vermek için para istiyordum. Mabeyn’den “para” olmadığı, idare edilmesi bildiriliyordu. Paradan vazgeçerek tayinat, erzak meselelerinin düşünülmesi gerekli oldu. Müteahhitlerin güveni bozulmuştu. Genel bir ihtiyaç, acıklı bir durum oluşmuştu. Vekiller Meclisi’ne sözlü, Mabeyn’e de yazılı olarak kaç kez başvurdum:</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-12" xml:lang="tr-TR">“Ben yalnız mesleğimin ihtiyaç duyduğu düzeltmeler ve gelişmeleri sağlamaya çalışayım. Halbuki erzak sağlamaktan başka bir işim yoktu… Bu konuda ellerim bağlı idi… Buna esasından bir çare bulmak gereklidir”</span> <span class="char-style-override-1" xml:lang="tr-TR">diye feryat ettim.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Son zamanlarda bütün para işlemleri yalnız Maliye Komisyonu’nda toplanmış idi.Ne Bahriyede, ne seraskerlik kapısında hatta Maliye’de on para sarf etmek gücü yoktu. Bahriye Nezareti’ne gelinceye kadar on üç yıl hesaplarımı hasm-ı canım olan Bahriye Nazırı Hüsnü Paşa hemen hemen bizzat incelerdi.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Bahriye Nazırı olduktan sonra da mali durumu böyle sıkıştırılmış durumda buldum. Vekiller Meclisi üstünde bir de “Vekiller Encümeni” vardı. Bu da özellikle Vekiller Meclisi’nin mazbatalarını inceler ve zaman zaman Meclis’te açıklanamamış olan hafiyecilik maksatlarına hizmet ederdi.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Allah’a hamdolsun ki, ne Maliye Komisyonu ile ne de Vekiller Encümeni ile hiçbir ilişkim olmamıştır. O kadar olmamıştır ki, Rumeli âfak-ı hamiyetinden Allah’ın himmeti ile doğmak üzere iken Yıldız tepelerine üst üste gelen telgrafnameler üzerine oy açıklamak ve daha önce Anadolu’dan Selanik’e asker gönderilmek gibi en önemli ve yaşamsal sorunların görüşülmesi için Mabeyn’de toplanan ve bütün vekilleri içeren özel meclislerde ben de -yani Hasan Rami- bulundurulmamıştır. Bunda şaşılacak bir şey yoktur. Çünkü ben Padişah hazretlerine ta Çanakkale’den ve on yıldır vekillerin sorumluluğunun gerekliliğini yazıyor, halkın işlerinin düzeltilmesini, özellikle Bahriyenin yağmalanmasına son verilemesi lüzumunu bildiriyordum. Her gün jurnal olunuyordum. Maiyetimde böyle aşağılıklara eğilimi olan kimi sezdimse derhal kafalarını ezdiğimden, beni jurnal etmek görevi özellikle Hademe Feriki Şakir Paşa ve avenesine, yani Bahriye sınıfından olmayanlara verilmişti. Aslında mülki sınıftan bu pisliği yapan adamlar da az değildi. Aksine bunlara “fi sebilullah”! “hasisliği bilen”! zehirli yılanlar daha çoktu. Beni gözetlemek için gönderilen ve yanımda bulundurulan hafiyeler tarafından kuşatılmış durumda idim. Her gün ne yaptığım, nereye gittiğim gözleniyor, yazılıyor, İstanbul’a uçuruluyordu. Öyle ki, Çanakkale’den ne yazsam aksi yapılıyordu. İstifam kabul edilmedi, kendimi ve yöremi inceleyerek yani kendilerini bu hainliklere bırakmış olan o kimseleri… Çoğunun eğitimden, deneyimden, özellikle metanetten ve serinkanlılıktan yoksun bulunduklarını görüyordum. Bu nedenle sabırla ve ihtiyatla hareket ederek elimden geldiği kadar hizmet etmeye azmetmiştim…</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Esasen dünyada insaniyete, vatanıma iki fenalık ettiğimi itiraf ederim. Bunlardan biri Çanakkale’de sürgün olduğum sırada Hademe Feriki Şakir Paşa’ya destek olmak, bu adama gelişme ve varlık sağlamak… Diğeri de nazırlık zamanımda Fotograf Sami’yi terfi ettirmektir. Fakat bu fenalıkların da elimde olmadan yapıldığı meydandadır. Çünkü Şakir Paşa kaymakam rütbesiyle Çanakkale’de görevlendirilmiş ve aleyhimde belgeler düzenlemeye girişmişti. Bu suretle bu habisin haberim olmadan yükselmesine sebep olmuştum.Fotograf Sami’ye gelince; Nezaret’e geldiğim zaman bu kişiyi kaymakam buldum. Geldiğimden az sonra idi ki, Bahriye Dairesi’ne adım atmamasını, görevden affedildiğini bildirdim. Aynı zamanda Saray’a da bu adamın Bahriye Dairesi ile ilgisi olamayacağını bildirdim. Bu önerim üzerine rütbesinin bir derece yükseltilmesi ile yaverlik arasına alındığını ertesi gün duydum. Ve irade Bahriye Dairesi’ne gelmeyerek bir gün sonra gazetelerin tebligat sütununa girdi. Hemen istifa ettim.</span> <span class="char-style-override-12" xml:lang="tr-TR">“Padişah selam ediyor, Bahriyeliler malumdur. Münasebetsizlik çıkar. Ben birini buluncaya kadar makamında devam edecektir, buyuruyorlar.”</span> <span class="char-style-override-1" xml:lang="tr-TR">suretinde bir irade aldım.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Mutlu inkılâbattan bir gün sonra “!”</span> <span class="char-style-override-1" xml:lang="tr-TR">Sami’yi İskenderun’a atayan benim. Bunu da çok görenler bulunursa ilk gün daha fazla bir şey yapamazdım.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Melunlukta Sami’den asla aşağı olmayan Arap Tevfik’i de aynı varakada aynı işleme tabi tutarak Mersin’e yolladım. Bu bir başlangıç idi. Ama ne yazık ki, Arap Tevfik yalnız fenalıkta değil, şeytanlıkta da fenalığı yüksek derecede olduğundan istifamdan sonra geri gelmiş, yeni Bahriye Nazırı Arif Paşa takımına yarenlik etmek üzere hatır ve hayale gelmez melunluklara başlamış ve ötede beride İttihad ve Terakki Cemiyeti’ne gitmiş olduğundan söz ederek aleyhimde türlü tehditlere kalkmış ve halbuki namuslu elli yıllık gemicinin Allah’tan başka hiçbir kimseden hiçbir korkusu olaamayacağını düşünememiştir.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1" xml:lang="tr-TR">Kal’a-yı Sultaniye’de kötü halleri görülenleri mazbata ile İstanbul’a yollardım. Doğal olarak bunların Harp Divanı’na vermeleri gerekirdi. Halbuki Nezaret bu gibileri süratle yetiştirmek ve aleyhimde kullanmak gibi kötü bir yol seçtiğinden Nezaret’e atandığımda bunlardan birtakımını şurada burada iş başında bulmuştum. Ya Bahriye Nezareti bunları aramış, yahut bunlar Nezaret’e nüfuz etmişler, ne olmuş ise olmuş, aradan yıllar geçmiş idi.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Bunlara hiçbir fenalık etmedim. Çünkü böyle bir şey benim mesleğime karşıdır. Fakat ruhlarının derinliklerini tanıdığım bu insanlar ve benzerleri size tekrar yanaşmak ya da korunmayı istemek politikasıyla elde ettikleri bu yerleri Meşrutiyet’in doğuşu ile bir kez bağımsızlık hareketine sahip olunca ülkenin yazgısına hakem olmaya layık temiz ellere, açık alınlara borçlu olduklarını pek iyi biliyorlardı. Metanetli ve kararlı, iyi niyetli ve hastalığın kaynağını kesin olarak biliyordum. Buna göre bulanık suda avlanmak gibi bazı çıkarcı düşünceleri bunlarla elbirliği ederek hep birlikte hazırlamışlar; dünyada milletin gözünde nefret edilen bir kimse olabilmek ihtimaline değinen hiçbir kötü halim olmadığı halde herkesten önce benim evime saldırılmış, moralimin kırılması istenmiştir.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Devr-i sabık geçmiş, sığınma politikası sönmüş, şimdi dehşetli bir hızla… Büyük bir mevki yakalamak hırsıyla partizanlık politikası başlamış idi.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Aymaz insanlar! Gerçekler örtülebilir, bu da bir süre içindir, fakat hiçbir zaman kaybolmaz… olamaz! “Nazırlığım zamanı”, “İnkılâp ve istifam nedeni”, “inkılâptan sonra Meclis’in açılışına kadar başıma gelenler” ayrı ayrı birer cilt olmak üzere yazıldıkları halde burada şimdiden hemen basılmak ve yayınlanmak üzere olan bu cilde nazırlık hizmetime ve nefsimi korumaya yarayacak bir iki tümce eklemek zorunda bulunuyorum!</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Bahriye Nazırlığı’na atandığımda ilk işim Burgaz hatta Varna açıklarına torpidolar sevk etmek olmuştur; Böylece karakol görevini yapmayı gerekli görmüştüm. Halbuki</span> <span class="char-style-override-15">şimdi vekillerin sorumluluğu ve işyapma özgürlüğü olduğu halde dahi böyle bir önemli işin dikkate alınmadığını Ada’da sabır ve tahammül içinde yaşadığım halde yakından biliyorum!</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Nazırlığa atandığım zaman Bahriye subaylarının İdare-i Mahsusa vapurlarında kaptan olarak kullanılması yöntemini kurmuştum</span><span class="char-style-override-15">. Halbuki şimdi bunun anlamı değerlendirilmeyerek bu usulün kaldırıldığını kesin olarak öğrendim!</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Bu suretle subaylar sürekli şekilde seyrüseferde bulunacak, deneyim çevreleri genişleyip görüş ufukları artacak, gereksindiğinde donanmaya iyi bir rehberlik… iyi bir süvarilik edebilecekler… Deniz taşımacılığı, nispeten daha emin, daha güvenli bir halde yapılacaktır.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Nazırlığım sırasında ancak işlemlerin sağlıkla ve gelecek için başarı endişesiyle gedikliler hakkındaki mücadelem akıl ve insaf erbabı tarafından mutlaka teslim edilmek gerekir. Nazırlığım zamanında bozulmuş, yıkılmış, paslanmış olan havuzları… tersaneleri… gemileri tasfiyeye gayret etmek başlıca işim olmuştur.</span></p>

      <p class="Basic-Paragraph-1 para-style-override-32" xml:lang="en-GB"><span class="char-style-override-1">Amelmanda [işe yaramaz-manda işi] memurların emekli edilmelerini, yeni.. güç işlerin genç ve</span> <span class="char-style-override-15">girişci</span><span class="char-style-override-1">??? güçleri olanlara verilmesini uzun uzadıya, pek çok kere ve listeleri ile birlikte önerdim. Bahriye Nazırlığı’na atandığım tarihte tersane fabrikalarının hiçbiri işlemiyordu. Güya tatil edilmişlerdi. Ben bunları işlettim. Gerek İdare-i Mahsusa gerekse zırhlıların tamirlerini, eksiklerinin giderilmesini burada tamamlattırdım.</span></p>

      <p class="Basic-Paragraph-1 para-style-override-37" xml:lang="en-GB"><span class="char-style-override-1">Denizcilikte önemli olan havuz kapaklarının tamiri sorununu da iyi bir sonuçla hallettim.</span></p>

      <p class="Basic-Paragraph-1 para-style-override-37" xml:lang="en-GB"><span class="char-style-override-1">Torpido istimbotları kıçtan karaya bağlanmış, alt tarafları demir asiti tutmuş, çürüyorlar, bitiyorlardı. Ben bunları havuza çektirip temizlettim ve gerekli yerlerini tamir ettirdim. Albargaya çıkardım. Zırhlıların bordalarına -sancak iskelelerine- birer kıtasını bağlattım.</span></p>

      <p class="Basic-Paragraph-1 para-style-override-37" xml:lang="en-GB"><span class="char-style-override-1">Nazırlığa atandığımda Bahriyelileri adeta miskinlik hastalığına uğramış durumda buldum. Kasımpaşa ciheti kahvehanelerinde esnemekle vakit geçiren zavallılara her an rastlanıyordu. Buna göre ayak talimlerini, kuru top talimlerini düzenli şekilde uygulamaya koymaya giriştim ve bir derece başarılı oldum.</span></p>

      <p class="Basic-Paragraph-1 para-style-override-38" xml:lang="en-GB"><span class="char-style-override-1">Askerler, silah kullanımı gibi en basit ve en önemli şeyleri bilmiyorlardı. Bu önemli eksikliğin giderilmesine çalıştım, çalışmamın hayırlı sonuçlarını her kendini bilen gemici kabul eder. Askerlere diploma çıkarmak gereğini zorunlu tutmak, eğitim ve talim ve silah kullanmak konusunda bilgi ve maharet kazandığına ilişkin diploma almadıkça hiçbir şekilde terfi etmemek ve bu suretle çalışmayı ve dürüstlüğü özendirmek, tembelleri yola getirmek yöntemi izlendi. Bu işte de jurnal edildim. Özel cildinde (bu olay) kesin delilleriyle buna cesaret edenler gösterilecektir. Deliliğime hükmedilmesine bakmadan gemilerin Haliç’te hareketsiz bırakılmamalarını, yöredeki limanlara, yöntemine göre gönderilip gemicilerin talimlerinin ve egzersizlerinin sağlanmasına çalıştım. Nezaret’e geldiğim zaman Nezaret’i borca batmış durumda buldum. Benden öncekiler cari masrafları ödemeyip büyük borç bıraktıkları halde benim için hem cari masrafları hem de bu bırakılan borçları ödemek zorunluluğu vardı. Halbuki ne para vardı ne de itibar bırakmışlardı. Genellikle Bahriye bütçesi subay sayısının, mürettebatın ve gereğinden fazla toplanmış işçilerin masraflarını karşılamaya yetersizdir. Bütçeye ek isteyip bunu elde etmek ve dengeyi sağlamak şöyle dursun bütçe içindeki ödeneklerden de nice gürültü patırtıdan sonra ancak üçte biri alınabiliyordu. Maliye Nazırı’na pek çok kez söylemiştim. Fakat onlar</span> <span class="char-style-override-15">kanıksamıştılar</span><span class="char-style-override-1">??. Bu yüzden inkılâptan üç ay önce bir günde iki kez istifaya mecbur kalmıştım. İzmir’den Selanik’e vapur vapur asker gönderiliyor, Bahriye daha sonra haber alıyordu. İzzettin (gemisi) hazırlanıyor, kim nereye gönderilecek Nezaret bilmiyordu. İstifa etmek boşuna idi. Kendimi, sabır ve tahammül gösterilerek olandan yararlanmak suretiyle görevi yapmaya, hakkı savunmaya geleceğin mutluluğunu sağlamaya adamıştım. Bütün zırhlıları havuza çekmiş, seferber hale sokmak için kömürlerini de vermeye başlamıştım. Her gün jurnal olunuyordum. Dünyada işten başka bir şeye önem vermedim, sonsuz zorluklar içinde işimi yapmaya çalışıyordum. Ben nazır olmakla birlikte Savaş Mühimmatı (lojistik) Komisyon Reisi Müfettiş Ahmet Paşa ve ordusu tarafından her yerde göz altında bulunduruluyordum. Bu hal bana, Bahriye Nezareti’ne getirilmekliğim Zat-ı Hazret-i Şehriyarî’ce [Padişahça] Çanakkale’de iyi kötü bir donanma başında bırakılmaklıktan ise Daire-i Bahriye’de adeta bir mülkiye memuru durum ve yetkisinde bulundurulmaklığım ve bu suretle elimde vurucu kuvvet olmaksızın askeri disiplin açısından olan tecrübe ve yeteneklerimden yararlanılmasının tercih kılındığı üzerine olan kanaatlerini güçlendirmiştir.</span></p>

      <p class="Basic-Paragraph-1 para-style-override-39" xml:lang="en-GB"><span class="char-style-override-10">Altmış bin liralık zimmetim varmış!</span></p>

      <p class="Basic-Paragraph-1 para-style-override-40" xml:lang="en-GB"><span class="char-style-override-10">- yahut –</span></p>

      <p class="Basic-Paragraph-1 para-style-override-41" xml:lang="en-GB"><span class="char-style-override-10">Aziz Bey kimdir ?</span></p>

      <p class="Basic-Paragraph-1 para-style-override-24" xml:lang="en-GB"><span class="char-style-override-12">Bahr-ı Sefid Umum Kumandanlığı’na</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-12">Donanma-yı Hümâyun’un Dersaadet’ten kalkıp Nâra Limanı’na vardığı zamandan bu ana kadar geçen altı yıl içinde kumandanlık makamından bütün donanma görevlilerine ve askerlere eşit olarak gösterilmekte olan adaletli muamele herkesin şükranını çekmekte ve Padişah’ı memur hatta maaşlar ve maddi ödenekler konusunda adalete ve hakkaniyete uygun hareket edilmesi için ayrıca bir de İdare Komisyonu oluşturularak her şey özel yönetmeliğe göre uygulanmakta ve askeri erzak ise yerel hükümetin yönetim meclisince kabul ve tasdik edilmiş olan belediye fiyatlarına uygun koşullarla kabil eden müteahhit aracılığı ile verildiğinden her bakımdan nefaset içermekte olduğu hepimizin vicdanı önünde bulunmakta iken rivayete göre Aziziye Zırhlı Firkateyni’nden</span> <span class="char-style-override-10">(Kaymakam Aziz Beyin)</span> <span class="char-style-override-12">güneş kadar açık ve kanıtlanmış olan yukarıdaki gerçeklere karşı olarak Bahriye Nezareti’ne ve Sadaret yüksek katına şikâyet göndererek tezviratta bulunması ve özellikle Kudüs-ü Şerif ve Akdeniz adaları ile İzmit sahiline havale edilmiş olup tümünün alınması henüz kabul olmayan ve herhalde beş on güne kadar alınıp dağıtılacağı herkesçe bilinen Nisan maaşı ile henüz verilmesine Padişah iradesi çıkmamış olan diğer bir fazla maaş için şu günlerde askeri gizlice kışkırtarak kanunların hükümlerine aykırı dedikodulara sebebiyet verilmesi aşağıda imzaları olan süvari kullarınca kesinlikle kabul edilemeyecek hallerden bulunduğu gibi sizin kumandanlığınızda görevimizi hamiyetle yerine getirmek olup bu bapta çalışmakta iken Aziz Bey’in zararlı haraketi görevimize uymadığından donanmamız için bir leke, bir iftira olduğunda ve böyle bir olayın oluşu ise görevimizin erdemi ve duyguları ile uzlaşmayacağına ve özellikle bu kişinin kışkırtmaları ve tezviratının ilerde askerlerimizin askeri ahlakları ve insanlıkları zedeleneyerek görevli bulunduğu gemideki disiplin ve askeri yönetim noktasında pek ziyade zıorluklarla karşılaşmamız muhtemel olduğundan kendisinin donanma hizlmetinden affedilmesini yukarıda arz ettiğimiz nedenlerden oluşan kesin zorunluluğa dayanarak istirham eylediğimiz….</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-12">Fi 17 Teşrinisani sene 318 [1902 senesi 17 Kasım’ında]</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Aziz Bey’in karanlık niteliğini anlatan bu şikâyet mektubu, bütün süvari ve ikinci süvarilerle topçu kumandanları tarafından imzalanmıştı. İnceleme yaptım. Doğru olduğu anlaşıldı.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Aziz Beyefendi’yi İstanbul’a sürdüm. Uygun görülecek bir başka hizmette çalıştırılmasını teklif etmiştim. O zamanda, o zamanki politikaya ve Aziz Bey’in mizacına göre bu bir tür normal atama idi. Sıradan olan atamaların aksine olarak bu teklif Nezaret için saygı gösterilmesi, yerine getirilmesi gereken bir atama idi. Nitekim kendisi Dersaadet’te iyi bir şekilde alıkonulmuştu.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Aziz Bey Nezaret’e bu şekilde katılmayı nimet bilmişti. İnkılâptan sonra yine bu zeminde fakat başka bir yönde hareket hattı aldı. İnkılâp ile beraber ne yapmalıydı? İnkılâp ile yapılacak yeni yeni işler açılmıştı. Aziz Bey’e, İstanbul’dan ayrılmamak, yerini kurtarmak, gerekli hatta mümkün olursa bir şeyler kazanmak lazımdı. Düşündü; nihayet maksadını yerine getirecek bir yolu tuttu: Yeni Nazır’a partizanlık etmek!</span></p>

      <p class="Basic-Paragraph-1" xml:lang="en-GB"><span class="char-style-override-1">Hakçası bu yol Aziz Bey’i şimdilik vefalı, cömert ve huzur ve rahatlık yoluna götürmüş ve maksatı da tamamıyla yerine gelmiştir.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Bu babta Aziz Bey Kal’a-yı Sultaniye’ye kadar giderek orada milletçe gerçek olduğu anlaşılan cinayetlerin üzerine artık mahkum bulunduğumu, birkaç parça emlak ve arazi kiralarının adamlarıma verilmemesi gerekeceğini teşhir ederek saf insanları kandırmış ve geri geldiğinde de partizanlığı kullanmak, yeni Nazır’a hoş görünmek üzere kollarını sallaya sallaya 60.000 lira zimmetim olması gibi bir çamuru ortaya atmıştır.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Bazı havadis gazetelerine de 50-500 nüsha daha sürmek üzere sermaye gerekiyordur; hâlâ da böyledir. İşte ey kutsal ulus… Bu gibi bazı gazete havadisleri… Bu gazete havadisi de bu kadar basit şekilde ve garaz dolu bir planla aldatıyor, bu kadar hasis bir maksatla bu derece nefret verici araçlarla aldatıyor ! Bu altmış bin lira hırsızlığı hezeyanında Aziz Bey kendisine Ahmet Kaptan adında bir ortak da bulmuştur.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Ahmet Kaptan’ın 26 Eylül sene 317 [26 Eylül sene 1901] tarihinde tarafıma verilen tutanakla on dört bin altı yüz yirmisekiz kuruş ve 15 Eylül 317 [15 Eylül sene 1901] tarihli tutanakla otuz dört bin altı yüz otuz beş kuruş zimmeti olduğu anlaşılmakla cezası verilmiş idi.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Şimdi işte fırsat vardı. Niçin saldırmasınlar; ama tezvir ve iftira gerekiyormuş, daha kötü daha iğrenç işlerde bulunanlar bu konuda niçin sıkılsınlar?</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Düşünmemişler ki, benim bütün eski hesaplarım, Van’dan hasmım, düşmanım olan Hasan Hüsnü Paşa tarafından inceleniyor, her hareketim, her halim Hüsnü Paşa tarafından gözaltında bulunduruluyordu.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Düşünmemişler ki, daha sonraki hesaplarım da Nezaret’ten geçmiş, Divan’dan da (takdirle) tasdik edilmiştir.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">Düşünmemişler ki, benim Kale’de satın alma işleri ile hiçbir ilişkim olamazdı. Kuntratlar mukavelattan tasdik ediliyor, kayda geçiyor ve sonunda bir heyet kuntruratta yazılı maddeler gereğince hareket ediyordu. Bu gibi konular için bir livadan ve saire ve saire ve saireden oluşan heyetler bulunuyordu. Heyet de kendi başına ,kendi keyfine göre fiyat koyamazdı. Bu konuda her ay belediyeden verilecek fiyat pusulaları asla dikkatten uzak tutulamazdı. Benim yanımda bu türden yapılan işlemlerden teşekkürü içeren yetmiş seksen mühürlü birçok beyanname vardır.</span></p>

      <p class="Basic-Paragraph-1 para-style-override-26" xml:lang="en-GB"><span class="char-style-override-1">İşte gerek Aziz gerek Ahmet Efendiler mutlu inkılâbın başlamasıyla istifam üzerine oluşan yeni Bahriye Heyeti’nde bir özel yer kapabilmek için kolay yola dökülmüşlerdir. Allah âdil ve hak yücedir. Zaman bütün bu çirkinlikleri açığa çıkaracak ve fesatçılar cezalarını bulacaklardır. Bu konuda araştırmaya dayanmayan lafların bir hükmü olmayacağını söylemekle yetinirim.</span></p>
    </div>
  </div>
</body>
</html>
