<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-6</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-4">Kubilay Aktaş ve Metafizik Konulara İlgisi</h1>

    <p class="mg052">1975 Mersin doğumlu olan Kubilay Aktaş, daha ilkokul yıllarında yaşadığı metafizik deneyimlerle birlikte bu konularla ilgilenmeye başladı. Üniversiteyi Erzurum’da okudu. Araştırmalarını Erzurum’daki <em>Dadaş Radyosu</em>’nda dinleyenleriyle paylaştı. İşlediği konular, <em>Risale-i Nur</em> merkezli olmak üzere varlık ve varoluşla ilgiliydi. Üç yıl boyunca programlarına devam etti. Çok sayıda doküman, ses kaydı ve nitelikli çalışmayı dinleyicilerine gönderdi. Erzurum’da metafizik konularda söz sahibi âlimlerin yanında bulundu ve istifade etti.</p>

    <p class="mg025">1998 yılından 2006 yılına kadar, çeşitli konu ve konuklarla <em>Risale-i Nur</em> merkezde olmak üzere tıp, felsefe, psikoloji, tasavvuf, tefsir, metafizik, fizik, biyoloji, kişisel gelişim ve doğu öğretileri gibi konu başlıklarında programlar hazırladı. Seminer ve konferanslar düzenledi.</p>

    <p class="mg025">Askerlik zamanının devreye girmesiyle çalışmalarına bir süre ara verdi. Ancak varlıktaki mıknatıs etkisinden dolayı bu konulara çok fazla ilgi duyan bir yüzbaşının bölüğüne özellikle seçildi. Araştırmalarına özel izinle orada da devam etti. Geceli, gündüzlü diyebileceğimiz uzun sohbetlerin neticesi komutanın teklifiyle aldığı eğitimlerin son üç ayını psikiyatri doktorunun da uygun görmesiyle psişik yönden rahatsız hastaları gözlemlemekle geçirdi ve derin deneyimlere sahip oldu.</p>

    <p class="mg025">İstanbul serüveninde, kaldığı yerden radyo programlarına ve yoğunlaştırılmış şekilde özel ilgilendiği sahada da eğitim ve seminerlere devam etti. 1999 yılından bu yana bu konularda katıldığı seminer-eğitim ve kursları sürdürmektedir.</p>

    <p class="mg025">Çeşitli vakıf, kuruluş ve kişilerden <em>Ruhsal Yetileri Geliştirme Teknikleri</em> adını verebileceğimiz çok sayıda eğitim aldı. Bu konuları ehl-i tasavvuf ve ehl-i hakikatle uzun sohbetlerde istişare ederek ehl-i sünnet inancına uygun bir hale soktu.</p>

    <p class="mg025">Üç yıl boyunca Metafizik Araştırma Merkezi’nde (METAM) psişik kavramlar üzerine çalıştı ve uygulamalara katıldı.</p>

    <p class="mg025">Uzman psikolog Zafer Akıncı’dan bilinç ve bilinçaltı programlamaya yönelik dersler aldı. Aile içi ve kişisel iletişim psikolojisine yönelik set hazırladı.</p>

    <p class="mg025">Dr. Hakan Yalman’dan tamamlayıcı tıp ve kuantum fiziği araştırmaları üzerine eğitim aldı. Hakan Bey’le yayınladığı <em>Sözlerin ve Renklerin Gizemi</em> isimli bir kitabı vardır.</p>

    <p class="mg025">Taşkın Tuna ile sonsuz uzaylar ve paralel evrenler üzerine dokümantasyon çalışması ve özel programlar hazırladı.</p>

    <p class="mg025">Dr. Mustafa Merter’le “Ben Ötesi Psikolojisi”ne ait programlar hazırladı.</p>

    <p class="mg025">Metafizik araştırmacısı Doğan Ergün ile psişik yetiler üzerine pratiğe yönelik özel çalışmalarda bulundu. Metafizik âlemle ilgili belgesel nitelikli bir çalışma hazırladı. Piyasaya sundu. 30 saatlik ses kayıtları vardır.</p>

    <p class="mg025">Prof. Dr. Ahmet Maranki ile Kozmik Bilim başlığında aura, feng shui, çakralar, renkler, kristaller, beyin kontrolleri, kozmik şifa gibi pekçok konuda programlar hazırladı.</p>

    <p class="mg025">Bilgi Üniversitesi bünyesinde düzenlenen Bilimsellik ve Mistisizm, Tao Kiao, Budha, Mytra, Gnostik öğretiler, Zoroaster, Hermes, Orpheus,Yahudi, Hıristiyan ve İslam Tasavvufu, Yoga Meditasyon eğitimlerini aldı.</p>

    <p class="mg025">Hümeyra Tümay’dan reiki ve feng shui derslerini aldı ve Elektro Manyetik Alan Dengeleme (EMF) derslerini almaya hazırlanmaktadır.</p>

    <p class="mg025">Nur Sargut ve Mehmet Genç’le birlikte İslam tasavvuf konulan ile Hz. İbn-i Arabî ve Hz. Mevlana üzerine çalıştı.</p>

    <p class="mg026">* * *</p>
  </div>
</body>
</html>
