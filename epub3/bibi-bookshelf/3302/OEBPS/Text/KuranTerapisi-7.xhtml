<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-7</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-5">Giriş</h1>

    <p class="mg052">Bu kitap, bilinçaltı klasörleri kısa devre olmuş ve varlığın birliğiyle diyalog kurmakta ciddi sorunlar yaşayan, içsel çatışma içinde olan, çözümler aramasına rağmen yine de mutmain olmayan insanlar için hazırlanmıştır.</p>

    <p class="mg025">Bu insanlardan bahsederken küçük bir gruptan bahsetmiyoruz. Bahsettiğimiz kişiler asrımızın bilinçaltı bombardımanına uğrayan herkestir. Çünkü bugün bilinçaltı işgale uğramış bir insanlıkla karşı karşıyayız.</p>

    <p class="mg025">Elinizdeki kitap, bu zamana kadar hep olumsuz anlamda kullanılan telkinleri, sonsuz vahiy eşliğinde hayra dönüştürmek amacıyla hazırlanmıştır.</p>

    <p class="mg025">İşin en zor tarafı <em>hastanın</em> hasta olduğunun farkında olmamasıdır. Bunun yanısıra etrafta ilaç diye sunulan <em>şeylerin</em> hastalıklı bilinçaltların ürünü olduğunu ve yan tesirler bıraktığını unutmamak lazım.</p>

    <p class="mg025">İnsanı ihya edecek tek şey sonsuz bilginin dönüştürücü gücüdür. Bu güce muhatap olmak içinse sınırlı gücün sınırsız güçle irtibatlandırılması gerekmektedir.</p>

    <p class="mg025">Tırtıl, eğer kelebek olması gerektiği zaman kelebek olamazsa, yani dönüşemezse, tırtıl olarak da hayatını devam ettiremez. Dolayısıyla bilinçaltınıza almış olduğunuz dış tesirli verileri <em>(yani sahte olanı)</em> aslına dönüştüremezseniz <em>(la ilahe diyemezseniz)</em> illa Allah <em>(sonsuzluk ve akış bilinci)</em> ile muhatap olmanız güçleşecektir. Bu tıkanıklıklar dinî literatürde şirk; psikoloji literatüründe ise şizofrenidir ve ne halde olduğumuzu söylemeye gerek yoktur.</p>

    <p class="mg025">Bu kitapta, bu zamana kadar olumsuz alanlarda kullanılan subliminal <em>(gizli telkin)</em> tekniklerin, müspet sahada nasıl kullanılabileceğini anlatacağız.</p>

    <p class="mg025">Amacımız, kirletilmiş ve sistemi allak bullak olmuş insan bilinçaltını <em>Kur’ân</em>, <em>Cevşen</em> ve <em>Celcelutiye</em> üçlüsüyle yeniden inşâ etmektir.</p>

    <p class="mg025">Kitabın başında bilinçaltı üzerinde duruyoruz. İnsan bilinçaltının nasıl işlediğinin, bilinçaltı özelliklerinin neler olduğunun bilinmesi çalışmayı daha iyi anlamamızı sağlayacaktır.</p>

    <p class="mg025">Daha sonra subliminal mesajın ne anlama geldiğini, hangi esasa dayandığını ve dünya üzerinde nerelerde, hangi amaçlarla kullanıldığından bahsedeceğiz.</p>

    <p class="mg025">Ardından, ana konumuz olan bilinçaltını subliminal mesaj tekniğini kullanarak <em>Kur’ân</em>, <em>Cevşen</em> ve <em>Celcelutiye</em> üçlüsüyle yeniden inşâ etme uygulamasının önemi ve gereği üzerinde duracağız.</p>

    <p class="mg025">Bu kitabın asıl yazılış amacı böylesi bir uygulamanın önem ve gerekliliğine dikkat çekmek ve zihinleri bu pratiğe hazırlamak içindir. Asıl önemli olan ise uygulama safhasıdır.</p>

    <p class="mg025">Deneyimlerimizin ve soru-cevap kısmının bulunduğu kitabın son kısmını okuduğunuzda, çalışmamızın önemini daha iyi idrak edeceksiniz.</p>

    <p class="mg026">* * *</p>
  </div>
</body>
</html>
