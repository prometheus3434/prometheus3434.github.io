<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-8</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-6">Bilinç-Bilinçaltı-Bilinçüstü-Bilinçdışı</h1>

    <p class="mg052">Psikoloji biliminde son yüzyılın revaçta sözcüklerinden biridir bilinçaltı. Bilinci oluşturan ve etkileyen bilinçaltında ne vardır? Her olan bitenin sebebini bilinçaltında aramamız doğru mudur? Olan biten bilinci ve bilinçdışını ne kadar etkiliyor?</p>

    <p class="mg025">Bilincin oluşabilmesi için bilinçaltı ve bilinçüstüne ihtiyacımız vardır. Geçmiş ve gelecek arasındaki bilinç, anı belirler. Bilinçaltı geçmişle ilgilidir. Geçmişte yaşadığımız herşey biliçaltında depolanır. Bu deponun yapısı normal algının ötesindedir. Bilinçaltı ya da bilinçüstü boyutlardan oluşur. Normal bir algıyla ayırt edilemeyen bu boyutlara geçişlerin sınırları çok net değildir. Ancak sezgilerimizle anlayabileceğimiz türdendir.</p>

    <p class="mg025">Bilinçüstü alan gelecekle ilgilidir. Henüz işlenmemiş saf enerji vardır. Saf enerjiye form verebilmek ancak bilinçaltını kapatıp bilinci temizledikten sonra mümkün olabilir. Saf enerjiye saf düşünceyle erişilebilir. Bilinçüstünde henüz yaşanmamış olaylar, niyetler ve hayaller vardır.</p>

    <p class="mg025">Psikolog Şahin Uçar bilinçaltı hakkında şunları söylüyor:</p>

    <p class="mg025">Doğduğunuz andan itibaren size söylenen her sözcük doğrudan bilinçaltına gitmektedir. Kendi yemeğini yemek isteyen çocuğa sarfedilen “Dur dökersin, beceremezsin!” “Dokunma, kırarsın” gibi cümleler, gençlik ve yetişkinlik dönemlerinde becerememe, cesaret edememe, özgüvenini kaybetme gibi davranışların temelini oluştururlar. Bu nedenle çocuğun yaşamının ilk yılları çok önemlidir. Bilinçaltına yerleşen bu bilgiler, çocuğu tüm hayatı boyunca etkiler.</p>

    <p class="mg025">Bilinçaltı kendisine gönderilen herşeyi kabul eder. Bilinçaltı değerlerimizi, inançlarımızı depolar; beden fonksiyonlarımızı kontrol eder. Akıl yürütmez. Hayal-gerçek ayrımı yapmadan herşeyi gerçek gibi algılayarak hareket eder. Bilinçaltına yerleşen bilgiler, tüm yaşamı etkileyen davranışlarımıza yön veren temel esasları oluştururlar. Bireyin edinmiş olduğu bu çarpıtılmış düşünüş, inanış ve davranış kalıplarını olumlu inanış, düşünüş ve davranış kalıpları haline getirmek için bilinçaltının yeniden yapılandırılması gerekir.</p>

    <p class="mg025">İtalyan bir psikiyatr olan Roberto Assagioli ve İsviçreli psikiyatr Carl Jung, bilinçaltı zihnin içeriğinin sadece bastırılmış dürtülerden ve kabul edilemez isteklerden oluşmadığını (bu konuda Freud’un düşüncesinden ayrılarak) belirtmişlerdir. Onlara göre bilinçaltı zihin aynı zamanda yaratıcılığın, iyilikseverliğin, empatinin, ilhamın ve daha birçok insanî değerlerin kaynağıdır.</p>

    <p class="mg050"><strong>Bilinçaltı’nın temel fonksiyonlarını şöyle sıralayabiliriz:</strong></p>

    <p class="mg025">- Anıları depolar, geçici olan ve geçici olmayan herşeyi kaydeder.</p>

    <p class="mg025">- Duyguların alanıdır, semptomlar vasıtasıyla haberleşir.</p>

    <p class="mg025">- Vücuttaki her türlü reaksiyon bilinçaltına bağlıdır, bastırılan herşey farklı bir şekilde ortaya çıkar. Beden dili onun hakimiyetindedir.</p>

    <p class="mg025">- Semboller (somutlaştırma) ile daha iyi anlar.</p>

    <p class="mg025">- 11 yaşındaki bir çocuk gibi hareket eder. Ve çocuk merakıyla öğrenir.</p>

    <p class="mg025">- Mantıklı açıklamalar yapmak ve duyguları serbest bırakmak için bastırılmış anıları açığa çıkarır.</p>

    <p class="mg025">- Emirlere uymayı sever, net talimatlara ihtiyacı vardır.</p>

    <p class="mg025">- Bilinçli zihin devre dışı kaldığında hipnoza yatkınlığı artar ve herşeyi hatırlar ya da unutabilir.</p>

    <p class="mg025">- Herşeyi kişisel düzeyde ele alır.<sup><a class="footnote-link" href="#footnote-274-1" id="footnote-274-1-backlink">[1]</a></sup></p>

    <p class="mg026">* * *</p>

    <div class="footnotes">
      <div class="footnote">
        <p class="mg009"><a class="footnote-anchor" href="#footnote-274-1-backlink" id="footnote-274-1">[1]</a>. Kemal Koçak, http://sufizmveinsan.com</p>
      </div>
    </div>
  </div>
</body>
</html>
