<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-12</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-10">Ses ile Telkin</h1>

    <p class="mg053">Onların helâk olması için tek bir ses yetti.</p>

    <p class="mg052">Telkin gönderme yollarından en etkilisi olan sestir. Çünkü ses, görüntüye göre daha soyuttur. Herhangi bir manayı soyut ve dolayısıyla aktarmak bilinçaltında daha derin etkiler meydana getirir.</p>

    <p class="mg025">Tarihte ve günümüzde, ruh hastalarının önemli tedavi yollarından birinin müzik-terapi dediğimiz müzikle tedavi olması da bu açıdan manidardır.</p>

    <p class="mg025">Mesela derin manaları radyo ile televizyona göre çok daha etkili sunarsınız. Her zaman daha etkili olmuştur. Bir mana soyuta ne kadar yakınsa bilinçaltının kabul etmesi o kadar güçlü olur.</p>

    <p class="mg025">Çünkü somut veriler, bilinçli zihin tarafından süzülür. Ve kendileştirilir. Mesela televizyonda bilincinizi uyaran çok fazla uyaran var. Anlatan kişiyi birine benzetirsiniz ve o hatırlattığı kişi ile ilgili veya bir olay çerçevesinde dinlersiniz. Farkında dahi olmadan olur bu. Dikkati dağıtacak çok faktör var. Yani dikkat dağılması, ilişki kuracağınız ve o çerçevede dinleyeceğiniz uyaran sayısı fazla. Unutmayalım, bir şey ne kadar somutsa ilişkilendirme o kadar artar. Hz. Peygamber (a.s.m) az, öz ve sembolik bir dil kullanmıştır.</p>

    <p class="mg025">Onun için Aliya İzzet Begoviç der ki: Dinin aslı soyuttur. Saf mânâdır. Ve din ne kadar somutlaşır ve siyasallaşırsa o kadar aslından uzaklaşır. Şeffafiyet ve letafet, kesifliğe ve katılığa göre daha tesirli ve kuşatıcıdır.</p>

    <p class="mg025">Ve çok derin olan mânâlar, tamamıyla soyut, adı net olarak konulmayan imgelerle ifade edilir. Kur’ân’daki harflerin bazıları bu anlamdadır. Bu harflerin o kadar yüksek enerjileri var ki, bilinçaltındaki açılımının tam olması için şifreler tarzında ifade edilmiştir. Tıpkı ana sütunlar gibidir. Mesela elif-lam-mim, ha-mim, tâ-sin-mim vs. ile başlayan ayetler...</p>

    <p class="mg025"><em>Celcelutiye</em>’de Hz Ali, “Elif-lam-mim-ra’nın ra’sı ile ruhlar âlemine yükseldim” diyor. Ki bu kesik harfleri bilinç algılayamaz. Biz bu noktada sadece iman ederiz. Ama deneyimlediğimiz zaman ne olduğunu görürüz. Hatta kafirlere Allah bir misâl verir. Onlar o kadar katılaşmış ve böndürler ki “Allah bu misalle neyi amaçlamış?” derler. Çünkü illa her şeyi kendi boyutlarından görme hastalığına tutuldukları için bu tür mânâlar onlarda yeşeremez.</p>

    <p class="mg025">Evet, saf mânâ sahası, maddenin inceldiği ve hatta yok olduğu, yani bilincin bütün bilmelerinin devre dışı kaldığı sahadır. Onun için Allah Resûlü “Rabbimle öyle anlarım olur ki, araya ne bir din, ne bir şeriat, ne bir peygamber, ne de bir melek girer” demiştir. Kimbilir belki Said Nursi’nin de bir keresinde “Benim bir dua vaktim var, o anda melaike de gelse kabul etmem” demesi bu sırdandı.</p>

    <p class="mg025">Kur’an-ı Kerim’de genelde kulak yani işitme, görmeden önce gelir ve işitmeye ait lob, görüntü lobundan daha geniş bir alanı kaplar. Ve işitme lobu öndedir. Görme daha arkada. Bir çok kişi üzerinde yapılan deney, işitmenin görmeden daha etkili olduğunu gösteriyor. Mesela; kişinin, farklı farklı görüntü-ler arasında çocuğunu bulmasını istemişler. Daha sonra da farklı farklı sesler dinletmişler. Sesi görüntüden önce fark etmiş. Zihin, sese görüntüden daha çok duyarlıdır. Ses daha derinlere nüfuz eder.</p>

    <p class="mg025">Evet görüntü daha mekâna bağlı iken, ses mekânsızlığa daha yakın ve daha soyuttur. Ve bilinçaltı için görüntüye göre daha nüfuz edicidir.</p>

    <p class="mg055">Biz üzerlerine tek bir sayha (ses) gönderdik, ağıl çırpısı gibi kırılıp dökülüverdiler.</p>

    <p class="mg053"><strong>Kamer, 31</strong></p>

    <p class="mg047"><strong>Gizli Telkin, Açık Telkinden Etkili</strong></p>

    <p class="mg052">Gizli telkin, açık telkinden daha etkilidir. Çünkü açıktan olan telkinlere bilinç direnç gösterirken, gizli telkinler herhangi bir dirence maruz kalmadan bilinçaltına akar. Farkında olmadan, sonradan yeşerdikten sonra bilinci etkiler. Eğer ki bilinçaltında, farkında olmadan giren telkinlere karşı bir yazılım yoksa, bilinç tarafından uygulanması ve kabul edilmesi çok daha kolay olur.</p>

    <p class="mg047"><strong>Sembol Ve Kelimelerin Bilinçaltına Etkisi</strong></p>

    <p class="mg052">Seslerin, görüntülerin ve kokunun bilinçaltına etkisi olduğunu anlamak bir açıdan kolaydır, ancak sembollerin ve yazıların da bilinçaltı düzeyde etkileri vardır.</p>

    <p class="mg025">Siz görmeseniz, bilmeseniz dahi, mesela üzerinizde taşınan bir yazı bilinçaltını etkiler. Özellikle bazı vefkleri ve sembolleri üzerinde taşıyan insanların aura düzeyinde enerji noktasında farklılaştıkları, insanlık tarihinden beri bilinen bir gerçektir. Majik ve inisiyatik çalışmalarda veya şifa çalışmalarında kullanılan semboller, kolektif bilinçaltının dışında daha üst süper bilinçlerden alınmış yazılımlardır.</p>

    <p class="mg047"><strong>Suya Hürmet!</strong></p>

    <p class="mg052">Su üzerinde yapılan deneyler de, çok ilginç sonuçlar vermiştir. Prof Dr. Masaru Emoto, üç yıl mikroskopla su kristalleri üzerine çalışmış ve su kristallerinin söz, bakış, yazı, müzik, düşünce gibi dış faktörlere tepkiler verdiğini tespit etmiştir. Dünyada pekçok yerde konu ile ilgili tebliğler veren Emoto, temiz dağ suyunun berrak ve düzgün kristal yapılar içerdiğini ifade eder. Etkileşime girmeden önceki hali saf ve sevgi yüklü. Fıtrat... Ancak aynı suyun dış faktörlerle etkileşime girdiği anda karşıdakinin durumuna göre şekil aldığını ve su ile konuşulduğunda suyun tepki verdiğini anlatır.</p>

    <p class="mg025">Evet, sanki görünmeyen bir boyutta farklı bir dille iletişim söz konusu. Emoto, 12 yıl boyunca on binlerce deney yapar. “Mesela,” der “Suyun çekilen kristal fotoğrafları o kadar düzgün ve berrak ki, ancak suyun yanında ‘şeytan’ dediğiniz anda kristaller kaotik bir biçime girerken; güzel sözler dinlediğinde veya dua edildiğinde sudaki berrak ve altıgen yapı daha da ortaya çıkıyor.”</p>

    <p class="mg025">Prof. Dr. Emoto, ayrıca Sanacell sağlık firmasının Berlin Teknik Üniversitesi’nde verdiği konferansta şöyle bir bilgiden bahseder: “Su, sadece iyi veya kötü sözlerden değil, hislerden ve bilinçaltındaki yazılımlardan, duygulardan dahi etkileniyor” Suyun, farklı şuur mertebelerine göre tepki verdiğini, sanki hepsini bildiğini ve onların yapısına göre şekillendiğini ifade eder. “Mesela,” der “Heavy metal müzik dinlediklerinde su kristalleri dağılıyor. Küfürlü sözlerde kezâ öyle.”</p>

    <p class="mg025">Kelimeler, yazılar, semboller, düşünceler vs... Aslında bunlar bir tür titreşimdir. Ve varoluşta kesinlikle etkendirler. Kâğıda yazılmış bir kelimenin, suyu etkileyerek, suyun kayıtlarına geçtiği üzerine pekçok deney, birçok kişi tarafında da yapılmış. Ve insan bedeninin yüzde 70’i su!</p>

    <p class="mg025">Evet su, almış olduğu titreşimleri yansıtan, bu titreşimleri bilincin anlayabileceği ve gözün göreceği bir forma dönüştürme becerisine sahip bir yapı.</p>

    <p class="mg025">Hz. İsa (a.s); “Yahya sizi su ile vaftiz etti, bense sizi ateşle vaftiz edeceğim” diyor.</p>

    <p class="mg025">Vaftiz arınmaktır. Bedensel arınma önemlidir. Ancak ondan daha da önemli olan ruhsal arınmadır, yani sevgi.</p>

    <p class="mg025">Bu açıdan asıl olan, suyu sadece biyolojik arıtmadan geçirmek, arıtma tesislerinde ya da fabrikalarda işlemek değil ona daha fazla saygı göstermektir. Yani gerçek arınma, bilinçaltı düzeyde farkındalıktır.</p>

    <p class="mg047"><strong>Japonların Deneyimleri</strong></p>

    <p class="mg052">Su, bilinçaltı düzeyden gönderdiğiniz, üzerine yazdığınız kelimelere tepki vermektedir. Prof. Dr. Emoto’nun Türkçe’ye çevrilmiş bir kitabı var. Orada temelde anlatılan mesele bu ve Japonya’da binlerce insan bu deneyi yapmış. Olumlu kelimeler yazılan suların kristalleri çok daha berrak ve net iken; olumsuz kelimeler yazılan kristallerse bulanık, çamur gibi bir etki bırakmışlardır.</p>

    <p class="mg025">Japonya’da binlerce kişi, kendi aile bireyleriyle birlikte aynı deneyi evlerinde yapmışlar. 3 tane pirinç dolu bardak alıp, birinci bardağa “teşekkürler”, İkinciye “aptal” derler. Tüm aile bireyleri her gün bu bardakların önünde durup bunları tekrarlarken, yine hepsi üçüncü bardağı görmezden gelir, ilgilenmezler. özellikle, görür ama görmezlikten gelirler. Oralı olmazlar. Sanki küçük görme gibi.</p>

    <p class="mg025">Sonuç çok ilginçtir? “Teşekkür” denilen bardakdaki pirinç malt benzeri olgunlaşmış bir koku salarak fermente olurken, “aptal” denilen bardakdaki pirinç çürümüştür. Ancak daha da çarpıcı olan, görmezden gelinen bardakdaki pirincin “aptal” denilen bardakdan çok daha önce çürümüş olmasıdır. Yok saymak, aşağılayıcı bir söze maruz bırakmaktan daha büyük zarar vermektedir.</p>

    <p class="mg025">Bir şeyin pozitif veya negatif olarak farkında olmak bir tür enerji vermektir. Zararlı olan bir şeyin farkındaysanız etkisi olur. Farkında değilseniz veya yok fark ederseniz etkisi daha da fazla olur.</p>

    <p class="mg025">Esas tehlikeli olan şey tehlikenin farkında olmamak veya onu yok farz etmektir.</p>

    <p class="mg025">Özellikle bilinçaltına yönelik olarak gönderilen bu telkinlerin farkında olmamak bir yana içimizde hissettiğimiz halde yokmuş gibi davranmak, insanı daha da çıkmaza sokar.</p>

    <p class="mg025">Sorunun tek çözümü vardır: Meseleyi kökünden çözmek, “İlim onu tard eder, cehil onu davet eder.”</p>

    <p class="mg025">Evet, bu gizli telkinler çok faklı sahalarda kullanılıyor. Reklam sektöründen tutun savunma sanayine kadar geniş bir kullanım alanı var. Biz farkında olalım veya olmayalım, bunların etkileriyle hayatımızı sürdürmekteyiz.</p>

    <p class="mg025">Tabii bunlar karşısından kendimizi, yani ruhumuzu, bilincimizi ne kadar koruyoruz ve nasıl korumalıyız? işte kitabın bundan sonraki kısmı bunu açıklayacak.</p>

    <p class="mg026">* * *</p>
  </div>
</body>
</html>
