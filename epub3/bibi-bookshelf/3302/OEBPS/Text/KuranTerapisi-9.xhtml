<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-9</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-7">Bilinçaltımız</h1>

    <p class="mg055">Görmek için gözlerimi kapatırım.</p>

    <p class="mg053"><strong>Paul Gauguin</strong></p>

    <p class="mg052">Uykuda olalım veya olmayalım bedenimizde bizim yönetimimizde olmayan hayatî fonksiyonlar devam eder. Kalbimizin ritmi, soluk alıp vermemiz, kan basıncı, kanın temizlenmesi, sindirim ve dolaşım sistemi gibi aklımıza gelebilecek bütün biyolojik fonksiyonlar gerektiği gibi düzenlenir. Peki bu nasıl olur?</p>

    <p class="mg025">Ve acaba, neden algıda seçiciliği yaşarız ve olayları kendileştiririz? Olayları neden aslıyla değil hep kendimize göre algılar, hakikati kendi aynamızın rengine bürürüz?</p>

    <p class="mg025">Fizyolojik olarak hepimizin gördüğü aynı olmasına rağmen, neden ayrı ayrı yorumlarız? Sistem hepimizde aynı işler, ama nasıl olur da herkes farklı görür?</p>

    <p class="mg025">İşte her iki olayın da baş aktörü bilinçaltı.</p>

    <p class="mg025">Biyolojik yapımızın düzenliliği ile psikolojik kimliğimizin oluşumu, bilinçaltı denen yapımız tarafından kontrol edilir.</p>

    <p class="mg025">Mesela görme olayında, aslında gören göz değildir. Tıpkı seçimlerimizde etken faktör, zihnimiz olmadığı gibi. Her iki olayda da etken faktör bilinçaltıdır. Göz, sadece bir penceredir. Zihin ise sadece fark edendir. Zihin, seçen ana faktör gibi görünse de, zihnimiz sadece bilinçaltında olan yazılımlara göre seçimde bulunur. Ne ekmişsek onları biçeriz.</p>

    <p class="mg025">Psikoloji buna “algıda seçicilik” diyor.</p>

    <p class="mg025">... Ve hemen arkasından esas soru geliyor: Neye göre, neyi seçiyoruz? Dış veriler duyu organlarına geldi. Sinyaller halinde beyne gitti. Oksipital bölgeye kadar geldi. Fakat halen görme olayı yok. Tıbbî adıyla <em>primer asosiyasyon</em> alanına gelir. Fakat algılayan burası değil, <em>sekonder asosiyasyon</em> alanıdır. Algılayan kısım tam burasıdır. Bir şeyi görmek, ona bakmak başka bir şey; onu algılamak ise bambaşka bir şeydir. Bu nokta bilinçaltıdır. Burada filtreler var. Primer bölge sadece alır, oraya sadece düşer. Algılayan <em>sekonderdeki (bilinçaltındaki)</em> filtrelerdir.</p>

    <p class="mg047"><strong>Bilinçaltı Filtreleri Nasıl Oluşur?</strong></p>

    <p class="mg052">Zafer Akıncı hoca bir örnek vermişti: “Derslerde deniz hakkında insanlara bir şeyler sordum. Herkes deniz hakkındaki duygularını anlattı. Çok güzel şeyler söylediler. Kimi için özgürlük, kimi için hakikat sembolü, kimi için tatil vs.”</p>

    <p class="mg025">“Ama” dedi Zafer hoca “Kadının biri hüngür hüngür ağladı. Çünkü, oğlu denizde boğularak ölmüştü!”</p>

    <p class="mg025">Bilinçaltı tam anlamıyla çok geniş ölçekli bir kayıt makinesidir. Yaşadığımız her olayı, her nesneyi biz nasıl yorumluyorsak ve bu yorum neticesinde hangi duygu açığa çıkıyorsa bilinçaltı o şekilde kayıt eder. Ve bir daha o nesneyi gördüğümüzde veya ona benzer bir olay yaşadığımızda o duyguyu da hissettirerek <em>geribildirim</em> yapar. Hatta bildirimin ötesinde iradeyi de bazen devre dışı bırakacak şekilde tepki verir.</p>

    <p class="mg025">Mesela o kadının yaşadığı üzücü olay bilinçaltına denizle birlikte kaydedilmiştir. Yani çapalanmıştır. özdeşleştirilmiştir.</p>

    <p class="mg025">Fobiler de böyle oluşur. Siz korkutucu bir olay yaşarsınız, bilinçaltı o olay esnasında çevresinde gördüğü her şeyi korku dosyası içine kayıt eder. O anda ne görmüşse, o duygunun en doruk noktasında hangi objeyi görmüşse onu korku dosyası içine kayıt eder. Siz herhangi bir zamanda o şeyi gördüğünüzde o duygu sizde yeniden açığa çıkar. Siz o bilgiyi değiştirinceye kadar olayı yeniden yaşar ve oradaki tepkinin aynısını verirsiniz.</p>

    <p class="mg025">Mesela yukarıda oğlu denizde boğulmuş kadından bahsettik. Mavi renge boyanmış bir oda ileriki zamanlarda o kadını belki depresyona sokabilir. Veya kadın bir daha yıkanmak istemeyebilir. Su ve ölüm, kum ve acı, mavi renk ve yokluk duyguları onun için bu anlamları taşıyabilir. Bilinçaltı o olay esnasında ne varsa hepsini korku ve üzüntü dosyası içine atmıştır.</p>

    <p class="mg025">Bilinçaltı, insanı savunmaya yönelik çalışır ve en temel özelliği genelleme yapmasıdır. Bir yerde olanı tüm alana yayar. Aldatılmış bir kadın, bütün erkeklerin aldatma üzerine programlandığını düşünür ve “Zaten erkekler böyledir” diyebilir. “Zaten herkes böyledir. İnsanlar böyledir. Araplar şöyledir, Kürtler böyledir, İngilizler böyledir” gibi...</p>

    <p class="mg025">Evet, bilinçaltı temelde sizi savunmaya yönelik çalışır ve genelleme yapar. Bir daha aynı olayı yaşamamanız için onu genele yayar ve yaşadığı olayla ilgili verileri o duygu durumunu hissettirerek hatırlatır. Bunlara tecrübe deriz. “En iyi yol bildiğin yoldur” ilkesi buradan gelir.</p>

    <p class="mg025">Bu, bazı şeylerde işinize oldukça yarar. Ancak sizin şu an farkında olmadığınız bir boyutunuz var ki, sadece şu an için farkında değilsiniz, işte o boyutu kesinlikle sınırlar; hatta açtırmaz, kilitler. Dolayısıyla aleyhinize çalışır.</p>

    <p class="mg025">Pire hikâyesini bilirsiniz. Pire normalde kendi boyunun iki yüz misli yükseğe sıçrayabilir. Pireyi bir kavanoz içine koyun ve bir hafta kalsın. Kapağı açmanıza rağmen kavanozun boyu kadar sıçrar. Çünkü daha yükseğe sıçrarsa kafasını çarpacağı bilgisi, onu daha yukarıya sıçratmaz. Potansiyel olarak kavanozu on kat yüksekliğe kadar aşabilir. Bu kabiliyettedir ama, yaşadığı deneyim bilinçaltına nasıl kaytedilmişse o şekilde davranır.</p>

    <p class="mg025">Bilinçaltı aradan yıllar geçse de unutmaz ve onu çağrıştıran bir olay olduğunda aynı duygu durumunu yaşatır.</p>

    <p class="mg025">Bilinçaltı, kendinde var olan neyse, kendi algısının dışındaki konumda onu daha çok ön plana çıkartır.</p>

    <p class="mg055">İkramdan anlayan birine ikramda bulunsan onu kazanırsın. Fakat fıtratı bozuk, ikramdan anlamayan birisine ikramda bulunsan onu inada sevk edersin.</p>

    <p class="mg053"><strong>Divan-ı Mütenebbi</strong></p>

    <p class="mg025">“Adam bana neden ikram etti, benden bir çıkarı var herhalde” diyor. Ve bu güzel duyguyu anlamıyor, içinde ne varsa onu çıkartıyor.</p>

    <p class="mg025">Onun için hadis-i şerifte; “Kul musibeti anlarsa, o musibet rahmete dönüşür” diyor.</p>

    <p class="mg025">Evet, bilinçaltı filtrelerinden sonra biz olayları görürüz, öylece tanımlar, yorumlar ve anlarız. Yani gördüğümüz şeylerden çıkardığımız anlamlar farklı oluyor. Onun için insanlar sayısınca görüş ve anlayış var. Onun için gördüğümüz şeyler genelde farklı oluyor.</p>

    <p class="mg025">İşte kendi algısının dışındaki yapıyı anlayacak ve anlaması gerektiğini bildirecek bir yazılım olsa, bilinçaltı dönüşümü o anda gerçekleşecektir.</p>

    <p class="mg047"><strong>Bilinçaltı ve Musa (a.s)</strong></p>

    <p class="mg052">Bilinçaltıyla ilgili olarak <em>sınırlı yazılım</em> ve <em>akışta olanın</em> farklılığına Musa (a.s) ve Hızır (a.s) kıssasındaki diyalog güzel bir örnektir.</p>

    <p class="mg025">Musa (a.s) aklı temsil eder ve hakikate soru sormakla ulaşılacağını zanneder. Hızır (a.s) ise akışta olmanın bilinciyle bütüne teslim olmuştur. Musa (a.s) kendi bilinç düzeyinde hükümler verir.</p>

    <p class="mg025">Hızır ise ona, sürekli izlemesini ve bütünü fark etmesini telkin eder. Bu açıdan Hızır’ın yaptığı işleri Musa (a.s) baskılamıştır.</p>

    <p class="mg025">Kehf sûresinde geçen kıssa şöyledir:</p>

    <p class="mg025">Musa (a.s) der ki: “Sana tâbi olmak istiyorum. Çünkü sende çok üstün, benim bilmediğim bir ilim var” Hızır ise “Sen buna tahammül edemezsin, çünkü kendi yargılarınla hüküm koyuyorsun. İşin içyüzünü, yani hakikatini bilmediğin bir şeye nasıl sabredeceksin?” der.</p>

    <p class="mg025">Musa (a.s); “İnşaallah sabredeceğim ve sana karşı gelmeyeceğim” der.</p>

    <p class="mg025">Hızır (a.s)’da “Eğer bana uyacaksan, ben sana ondan bahsedip de bir söz söylemeden yaptığım iş hakkında bana soru sorma” der.</p>

    <p class="mg025">Anlaşırlar ve yola koyulurlar. Gemiye bindikleri an Hızır (a.s) gemiyi deler.</p>

    <p class="mg025">Musa (a.s); “İçindekileri batırmak için mi deldin?” der. “And olsun, sen yanlış bir iş yaptın”</p>

    <p class="mg025">Hızır (a.s) “Sen benim yanımda bulunmaya sabredemezsin demedim mi?” der.</p>

    <p class="mg025">Musa (a.s) “Kusura bakma. Unuttum, beni kınama, seninle olan arkadaşlığımı da zorlaştırma” diye cevap verir.</p>

    <p class="mg025">Gerçekten de öyledir. Tepkiler bilinçaltı düzeyden geldiği için farkında olmadan yaparız ve sonra da pişman oluruz.</p>

    <p class="mg025">Musa (a.s) ile Hızır (a.s) tekrar yola koyulurlar. Bir erkek çocuğa rast gelirler ve Hızır (a.s) bu sefer onu öldürür. Musa (a.s) der ki: “Bir can karşılığında kısas olmaksızın suçsuz bir kimseyi mi öldürdün? Sen çok kötü bir şey yaptın”</p>

    <p class="mg025">Hızır (a.s); “Ben sana benimle sabredemezsin demedim mi?” der.</p>

    <p class="mg025">Musa (a.s) tekrar; “Eğer bundan sonra bir şey soracak olursam benimle arkadaşlık etme. O zaman benden ayrılmakta mazur sayılırsın” der.</p>

    <p class="mg025">Bizim hayatımızda da çoğu zaman aldığımız kararlarda “Bu sefer yapmayacağım veya yapacağım” dediğimiz o kadar çok şey var ki... Sanki bunu söyleyen biz değiliz, yine gider bildiğimizi yaparız.</p>

    <p class="mg025">Yine yola koyuldular. Nihayet bir beldeye geldiler. Belde halkından yiyecek istemelerine rağmen kendilerini misafir etmekten kaçınmışlardır. Ve yıkılmak üzere olan bir duvarı Hızır (a.s) tamir eder ve Musa (a.s) “İsteseydin, yaptığın işe karşılık alabilirdin” der. Ve bu üçüncü karışmadan sonra da yolları ayrılır. Tabii daha sonra hepsinin ne anlama geldiğini, bütünün içinde neyi, neden yaptığını anlatır ve hepsi de aslında çok doğru şeylerdir.</p>

    <p class="mg025">Bu, üst bilinç düzeyinden bakmanın adıdır. Bu, üst bilinç ilminin adı <em>ilm-i ledündür</em> ve Hızır (a.s) varlığı bu noktadan okur.</p>

    <p class="mg025">Bu çalışma, bu türden bir okumayı öğretme niyetindedir. Varlığa farklı bir boyuttan muhatap olmak derken bunu kastediyoruz.</p>

    <p class="mg047"><strong>Bilinçaltı Bir Tür Programlamadır</strong></p>

    <p class="mg052">Bilinçaltı bir tür programlamadır. Önce doğru programlamak. Farklı yolları da var ama önce programlamak. Daha sonra, özdeşleşmeden izlemektir, seyretmektir. Doğru programlanırsa, bu otomatik olarak gerçekleşir. Üst bilinç ise sadece farkında olmaktır. O zaman bütünlük rahmi içine düşersin. lyi-kötü, doğru-yanlış, artı-eksi demeden sadece izlersin. Duygunun farkında olursun. Basit bir şekilde nehrin akışını izlediğin gibi duyguları, düşünceleri, sesleri izlersin ve bir süre sonra onların da kaybolduğunu görürsün. Saf alana intikal budur.</p>

    <p class="mg025">Doğru programlamak, “Kulum bana bir adım atarsa”nın ilk adımıdır. “Ben ona on adım gelirim”se seyredebilmektir. O sana gelir. Doğru programlama yapmadan seyri becermek, seni aşar. Adım atmadan sana gelmez.</p>

    <p class="mg047"><strong>Hayattaki Tüm Seçimlerimizde Ana Faktör Bilinçaltıdır</strong></p>

    <p class="mg052">Hayattaki tüm seçimlerimizde etkilendiğimiz ana faktör burasıdır. Mesela bazı insanlarla yıldızımız barışmaz, onlarla anlaşamayız. Aslında daha önceden bu kişiye benzer birini veya benzer çevresel faktörlerle bağlantılı kötü bir deneyimi bilinçaltı kayda almıştır ve yeni olayla özdeşleştirir. Ve dışarıdaki adam belki iyi biri olmasına rağmen sen o kötü olayla onu özdeşleştirdiğin için olay senin için barışmamak olarak algılanır. Yani hükmü veren saf farkındalık değil bilinçaltındaki kodlanmış olan bilgidir.</p>

    <p class="mg025">Belki sen onu bilmezsin ama bilinçaltı olayı hemen yakalar, fark eder. “Bu görüntüyü bir yerden tanıyorum” der ve ona göre tepki verir. Dikkât et, kişiye göre değil, kendine göre. “Kişilere kendinize göre değil, onların düzeyine göre muamelede bulunun” diyor Allah Resûlü (s.a.v). Çünkü insan olaylara hep bu düzlemden bakmayı öğrenmiştir. Bir rol benimsemiştir. O rol üstüne yapışmıştır ve o rolün dışına çıkamaz. Halbuki insanın aslı aktördür. Aktör, rolün ötesindeki saf gözlemcidir. Bedenin üstündeki elbise beden değildir.</p>

    <p class="mg025">“Anlayabilecekleri seviyeden konuşun” hadisinin içinde bu mânâ var. Kendine göre değil onun gerçekliğine göre iletişime gir. Onunla uyumu yakala. Belki onun rolünden anlat. Sen iyi bir aktörsen, hikmet icabı onun rolüne girer ve onu o durumdan daha üst bilince çekebilirsin. Bu üst bilinç, onu bulunduğu durum üzere denge yoluna getirmektir. Yoksa kimseyi kendimize benzetmek değil. Sadece o durumun denge üzere kanalize edilmesidir. Tabii bu, kapasiteye bağlı... Biz bunu beceremediğimiz için anladığımız bir rol seçeriz. Evet sen aktör, saf gözlemcisin. Kendi rolünle özdeşleşmiyorsun. Bu üst bilinçlere ait bir yapı. Ama bilinçaltımız hep özdeşleştirir, bilgileri geçmiş ve gelecek eksenli tanımladığı için kendi algısından çıkamaz.</p>

    <p class="mg047"><strong>Bilinçaltı Her Şeyi Kayıt Altına Alır</strong></p>

    <p class="mg052">Bilinçaltı bütün olayları bir şekilde kodlar. Bir kayıt cihazı gibi. Ancak kayıt cihazları sadece birkaç duyguyu kodlarken bilinçaltı, farkında olalım veya olmayalım, her şeyi kayıt altına alır. Bilinçli zihin dakikada dokuz düşünceyi bilinçli olarak algılayabilir; ama bilinçaltı bir dakikada 2.3 milyon bilgi parçacığını süreçten geçirir. Ancak biz bunun bir kısmını fark edebiliriz.</p>

    <p class="mg025">Üst bilinçle sadece odaklandığın şeyleri fark edersin, fakat bilinçaltı her şeyi fark eder. Bu, bir kameranın sorgusuz sualsiz her şeyi kaydetmesi gibidir. Çünkü kameranın bir ön yargısı, herhangi bir filtresi yoktur. Aslında gözümüz de mükemmel bir kameradır. Saniyede on yedi kare fotoğraf çeker. Ve üst bilincimiz, bilinçaltında olan yazılımların etkisiyle hissettiklerimize, gördüklerimize tarafsız gözle bakmamızı engeller. Eğer tarafsız ve önyargısız bakabilseydik, şimdiki gördüğümüzden çok daha fazlasını görürdük.</p>

    <p class="mg047"><strong>Bilinçaltımız Bir Tür Mıknatıs Gibidir</strong></p>

    <p class="mg052">Bilinçaltımızdaki bilgiler bir tür mıknatıs gibidir. İçeride var olan şeyleri dışarıdan çeker.</p>

    <p class="mg055">Şüphesiz Allah (hiç kimseye) zerre kadar zulmetmez.</p>

    <p class="mg053"><strong>Nisa, 40</strong></p>

    <p class="mg055">Başınıza her ne musibet gelirse kendi yaptıklarınız yüzündendir.</p>

    <p class="mg053"><strong>Şura, 30</strong></p>

    <p class="mg025">Hz. İsa (a.s) şöyle der: “Yerde ne bağlarsanız, göklerde de onu bağlayacaksınız. Yerde ne çözerseniz, göklerde de onu çözeceksiniz”</p>

    <p class="mg025">Sanki bilinçaltımızda ne varsa, neye inanmışsak, bu inanca uygun titreşimler oluşturuyoruz.</p>

    <p class="mg055">Eğer gerçekten inanmış kimseler iseniz, üstün olan sizlersiniz.</p>

    <p class="mg053"><strong>Al-i İmran,139</strong></p>

    <p class="mg025">Ve biz bunu yansıtan veya buna uyan olayları ve insanları kendimize çekeriz.</p>

    <p class="mg025">Aslında bunun adı, Evrensel Titreşim ve Çekim Yasası’dır. Nasıl ki siz inansanız da inanmasanız da yerçekimi yasası varsa, bu yasa da vardır. Farkında olun veya olmayın bu yasa işler. Mesela yıldızımızın barıştığı insandan bahsederiz. Herkes kendi fıtratındaki insanla anlaşır.</p>

    <p class="mg025">Burada anlatmaya çalıştığım şudur: Sizin hayatınız, sizin bilinçaltınızın yazılımına göre oluşur. Bilinçaltı kişinin gördüğü ya da göremediği, duyduğu ya da duyamadığı, düşündüğü, hissettiği, fark ettiği, aldırdığı ya da aldırmadığı her şeyi kaydeder. Eğer bilinçaltına yüklenen bilgiler, telkinler olumsuzluk içeriyorsa, kişinin hayatında olumsuzluğa doğru kaymalar olacaktır. Bu bakış açısı bir süre sonra kişinin düşüncelerini, duygularını, davranışlarını ve hatta karakterini etkileyecektir. Bu da aile hayatındaki olumsuzluklara bir olumsuzluk daha ilave etmek demektir. Ayrıca toplumdaki olumsuzluk bilincini arttıran bir unsur olarak karşımıza çıkar.</p>

    <p class="mg047"><strong>Esas Hedef Nerelere Ulaşmaktır?</strong></p>

    <p class="mg052">Aslında bu yapımızın daha derinliklerinde ilâhî bilinç vardır. Yani biz bilinçli zihnimizi aşsak ve nehrin içine düşsek, bu nehir bizi sonsuzluk okyanusuna götürecektir. Biz bu amacı taşıyoruz. En üst düzeyde hedefimiz budur.</p>

    <p class="mg047"><strong>Bilinçaltına Ne Ekerseniz Onu Biçersiniz</strong></p>

    <p class="mg052">Evet bilinçaltımız bir fikri kaydettikten sonra doğruluğuna, yanlışlığına bakmadan sorgusuz sualsiz o fikri uygulamaya başlar. Burası çok önemli ve kırılma noktası olan bir bilgidir. Yani ektiğiniz neyse, iyi veya kötü mutlaka yeşerecek. Ne ekerseniz onu biçersiniz. Bu tarlaya ekilen her şey biçilmek içindir. Sanki bilinçaltı, bilinçli zihninizin hizmetkârıdır.</p>

    <p class="mg025">“Güzel gören güzel düşünür, güzel düşünen hayatından lezzet alır” diyor Bediüzzaman. Evet güzel görmek, bilinçli zihinle ilgilidir. Dış yapıdan, yani görme sahasından bilinçaltına güzel görüntüler düştüğü zaman bu, sezgisel yapımızı etkiliyor ve artık sizin düşünceleriniz de güzel olmaya başlıyor. Ve bu, hayat ile olan bağlantımızda ana harita oluyor. Dolayısı ile hayattan lezzet almaya başlıyoruz. Yani maddeden manaya ve manadan tekrar maddeye helezonik bir döngüdür bu.</p>

    <p class="mg056">Ademi yarattım ve ona ruhumdan üfledim.</p>

    <p class="mg053">Adem bu sır ile halifem oldu, madde üzerinde hüküm sahibidir.</p>

    <p class="mg055">“Ey Geylani! İnsan Benim katımdaki (Allah katındaki) değerini bilse, ‘Bugün mülk benimdir’ der”</p>

    <p class="mg053"><strong>İlahi İhsan</strong></p>

    <p class="mg025">...Ve böylelikle Adem, Allah’ın ruhunu taşımakla halife-i ruy-i zemin oldu. Yani yeryüzünde Allah’ın halifesi oldu.</p>

    <p class="mg025">“Ademi yarattım” maddî süreç. “Ona ruhumdan üfledim” ruhsal yapı, mânâ boyutu. Ve o da tekrar kemaliyle maddî düzleme yansıdı, Allah’ın halifesi oldu.</p>

    <p class="mg025">Bilinçli zihnimizle yaptığımız seçimler bilinçaltımıza akıyor. Ve orada klasörler yani farkındalıklı yazılımlar oluşturuyor. Sonra bilinçaltı, almış olduğunuz bu bilgileri yürürlüğe sokuyor. Yani biz oradan beslenerek (oraya ne gönderdi isek) hayata tutunuyor, seçim yapıyor ve ad koyuyoruz.</p>

    <p class="mg025">Dolayısıyla eğer doğru düşünmeye başlarsanız, niyet ederseniz bu sizin bilinçaltınıza mesaj olarak akacak ve bilinçaltınızdan da ona göre içsel telkinler gelecektir.</p>

    <p class="mg025">Belki de tahkikî iman sahası, imanın bilinçaltı düzeyde de yerleşmesidir.</p>

    <p class="mg025">Düşüncelerimiz tohum gibidir ve bilinçaltımız da toprak, içeriye gönderilen her şey burada kabul edilir, inandığımız, onay verdiğimiz her şey burada yaşama dönüşür.</p>

    <p class="mg055">Nasıl yaşarsanız öyle ölürsünüz, nasıl ölürseniz öyle dirilirsiniz.</p>

    <p class="mg053"><strong>Münavi, Feyzü’l Kadir</strong></p>

    <p class="mg047"><strong>Bilinçaltı, Aldığı Bilgiyi Aynen Uygular</strong></p>

    <p class="mg052">Bilinçaltının aldığı bilgiyi aynen uyguladığına dair çok deneyler yapılmıştır. Tabi bunlar çok hızlı süreçlerde trans halinde ve hipnoz konumunda yapılmıştır. Uzman bir hipnozcu sizi transa soksa ve sizin elinize bir buz parçası koysa ve size “Elinde köz var, ateş parçası var” dese bir süre sonra elinizde üçüncü derece yanık oluşabilir. Böyle bir deney aynen gerçekleşmiştir.</p>

    <p class="mg025">Benzer şekilde, hipnoz deneylerinde kendini Napoleon Bonaparte zanneden, kedi-köpek zanneden, bu gerçekliği yaşayan çok insan var. Bu konuda yüzlerce deney yapılmış. Bireysel bilinçaltı kolektif yapı ile irtibata geçiyor. Astral çıkışların da sistemi aslında budur. Düşündüğün veya hissettiğin kişinin bilinçaltına kolektif yapıyı kullanarak akabilirsin. Harddiskten klasörlere geçiş gibidir. Köpek hakkında biraz bilgi sahibi olmak bilinçaltında onu dominant kılabilir ve trans halindeki kişi tamamıyla köpek gibi havlar, hırlar veya duruş pozisyonuna geçer. Zira insanda tüm mahlûkatın bilgisi potansiyel olarak var. Çünkü bilinçaltı, bir şeyin doğruluğunu veya yanlışlığını sorgulamadan direkt onu uygulamaya sokar. Bilincimiz gibi akıl yürütmez.</p>

    <p class="mg047"><strong>Bilinçaltını Etkileyen En Önemli Faktör: Alışkanlıklar</strong></p>

    <p class="mg052">Bilinçaltını etkileyen en önemli faktör, düşünce alışkanlıklarımızdır. Bu alışkanlıklar bilinçaltında derin izler bırakır.</p>

    <p class="mg025">Mesela 21 gün kuralı vardır. Yaklaşık olarak yirmi gün boyunca bilinçli zihninizle yaptığınız bir eylem, bilinçaltında yeni bir klasör açar ve artık o eylem sizde otomatikleşir. Refleks haline dönüşür. Bu eylemler bilinçaltı ağa benzer. Düşünceler ve alışkanlıklar devam ettikçe bu ağ güçlenir ve bir süre sonra da aşılmaz olur.</p>

    <p class="mg025">Kâfirlerin kurduğu evin örümcek ağına benzediği ancak evlerin en zayıfının da o olduğu Kur’ân’da ifade edilir. Yani hakkı örtücü telkinler ve alışkanlıklar bir nevî putlarımızdır. Bizi esaret altına alır. Esasında çok zayıftır, ancak bunlar vakti zamanında terk edilmezse, zamanla ihtiyaç haline dönüşür. Bunları aşmak, Kâbe’nin içini putlardan temizlemek gibidir. Bir düşünce zincirini sürekli tekrar ederseniz, bunlar sizin için daha sonra olmazsa olmaz haline gelir. Ve bilinçaltı düzeyde put kırma işlemini gerçekleştirirseniz, zamanla Kâbe’nin yani kalbin içi arınır.</p>

    <p class="mg055">Alışkanlıklar, bırakılmazlarsa, zamanla ihtiyaç haline gelirler.</p>

    <p class="mg053"><strong>St. Augustine</strong></p>

    <p class="mg055">Alışkanlıkların zincirleri, önce duyulmayacak kadar hafif, sonra kırılmayacak kadar güçlü olur.</p>

    <p class="mg053"><strong>Benjamin Disraeli</strong></p>

    <p class="mg055">Alışkanlıktan daha büyük bir şey yoktur.</p>

    <p class="mg053"><strong>Ovidius</strong></p>

    <p class="mg055">Hiç kimse bir alışkanlığa veda etmek cesaretini gösteremez.</p>

    <p class="mg053"><strong>Balzac</strong></p>

    <p class="mg055">İlk gördüğümüz zaman korktuğumuz nice şeyler vardır ki, zamanla alışır, hiç aldırmaz oluruz.</p>

    <p class="mg053"><strong>Aisopos</strong></p>

    <p class="mg055">İnsan alışkanlıklarının çocuğudur.</p>

    <p class="mg053"><strong>İbn-i Haldun</strong></p>

    <p class="mg055">Madem ki alışkanlıklar, hayatımızın en ileri gelen hâkimleridir, öyle ise ne yapıp yapıp iyi birini edinmeye çalışmalıyız.</p>

    <p class="mg053"><strong>Francis Bacon</strong></p>

    <p class="mg055">Tilki, derisinden vazgeçer de, alışkanlıklarından vazgeçmez.</p>

    <p class="mg053"><strong>Suetonius</strong></p>

    <p class="mg025">İrademizi kullanarak alışkanlığı aslına dönüştürmek ve doğruya kanalize etmek, bir süre kadar işe yarar. O alışkanlık bilinçaltı düzeyden geldiği ve biz fark etmeden onu yaptığımız için bir süre sonra tekrar eski konuma dönüşür. Mesela; kangal köpeklerinin kuyrukları yukarıya doğru yuvarlakçadır.</p>

    <p class="mg025">Hatta saf kangal olduğunun bir belirtisi de odur. Siz dilediğiniz kadar o kuyruğu düzeltmeye çalışın, mesela telle bacağına bağlayın yıllarca öyle dursun. Teli çözdüğünüz anda kuyruk tekrar yukarı kalkacaktır. Ve bu hayvan için de bir eziyettir. Alışkanlıklarımız hakkında yaptığımız çalışmalar da bundan çok farklı değil. O kuyruk bu şekilde düzelmez. İş biyolojik bilinçaltı düzeyden, yani genlerden gelir. Ve psikolojik durumumuz aslında her an genetik yapımıza kodlanıyor. “Can çıkar huy çıkmaz” diye güzel bir söz var. Alışkanlıklar biyolojik yapımızdan daha güçlüdür. Çünkü alışkanlıklar insanın kimliğidir. Ve insan kimliğine gelecek bir olumsuzluk için hayatını dahi verebilir. Biyolojiden dahi vazgeçebilir. Putların yıkılması bir manasıyla da o kavmin alışkanlıklarının yıkılmasıydı</p>

    <p class="mg025">Bir alışkanlığı sadece bilinç düzeyindeki bir mücadeleyle bırakmaya çalışmak, kriz oluşturabilir. Alışkanlıklarımız, bilinçli zihnin baskılaması ile bir noktaya kadar gider, zorlarız, hatta bu konuda ciddi içsel çatışmalar yaşarız. Köklerinden sökülmedi ise o yabani otlar bir süre sonra başka bir formatta karşınıza çıkar. Bilinçle bilinçaltı çatıştığı zaman kazanan daima bilinçaltıdır. Çünkü köklerinden sökülmeyen bir yabancı ot daha çok kök salar. Siz alışkanlık haline gelmiş bir duygu durumunu aşmak istersiniz. “Böyle olmak istemiyorum” dersiniz. Ancak eğer öyle olmakla ilgili bilgi, bilinçaltınızda olumlu bir klasör içindeyse siz istediğiniz kadar “Öyle olmak istemiyorum” deyin. Bir süreliğine öyle olmazsınız, istediğiniz gibi olduğunuzu zannedersiniz. Ancak gerçekten olmak, iç ve dışın uyumu ile gerçekleşir. Bilinçaltı düzeyden olan bir alışkanlık, bir süre sonra başka bir kapıdan bilinçli zihni tehdit etmeye başlar.</p>

    <p class="mg025">İşte belki de gerçek arınma bilinçaltı düzeyde başlar. Çözümün gerçek yeri bu bölgedir. Burada oluşan bir yapılanma, temelleri sağlam olan bir binaya benzer.</p>

    <p class="mg025">Gözleri çok iyi görmeyen adam, evinin kapısının anahtarını kaybeder. Anahtar çok küçüktür. Ancak büyük bir evin kapısını açacaktır. O sırada yoldan geçen delikanlı, adama ne aradığını sorar. Adam “Anahtarımı düşürdüm, onu arıyorum” der. Ve ikisi birlikte aramaya başlar.</p>

    <p class="mg025">Bunu üzerine delikanlı, işi daha da kolaylaştırmak için “Peki tam olarak nerede kaybettiniz” der. Amacı o bölgeye yoğunlaşmaktır. Gözleri iyi görmeyen adam, “Anahtarı arka bahçede kaybettim” der.</p>

    <p class="mg025">Delikanlı iyice şaşırır. “O halde neden bahçenin bu tarafında arıyorsun, arkada aramıyorsun? Burada bulamazsın ki” deyince:</p>

    <p class="mg025">“Ama benim gözlerim peki iyi görmez ve arka bahçe de çok karanlık, anahtarı bahçenin aydınlık olan yerinde arıyorum” der.</p>

    <p class="mg025">Evet insan dar kalıplardan ve putlardan kurtuluşun ve fıtratını bulmanın anahtarını aramaktadır. Sonsuzluğun anahtarını aramaktadır. Ancak o anahtar, o hazine görünen kısımda, aydınlıkta değil, görünmeyen bilinçaltımızdadır.</p>

    <p class="mg025">O düzeyde çözülmeyen bir mesele, bir süre sonra nükseder.</p>

    <p class="mg025">Çocuğun 9 ay 10 günde doğması gibi, kötü olan bir bilinçaltı yazılımın yerine yenisinin yazılması da yaklaşık olarak 21 gün sürer. Bu bir tür kuluçka dönemi gibidir. Mesela hiç ara vermeden bilinçaltı düzeyde gönderilen telkinler bilinçli zihni etkiler ve artık tepkiler verilen bu telkinlere göre olur.</p>

    <p class="mg047"><strong>Başka Bilinç Düzeyleri: Kollektif Bilinçaltı</strong></p>

    <p class="mg052">Bilinçaltı kavramını ilk olarak Freud ortaya atmıştır. Fark edebildiğin boyuttaki adı nefistir. Yani “benim” dediğiniz sahadır. “Ben şöyleyim, ben böyleyim, o böyle, bu budur, şu da şudur vs.” sahası. Ancak şu an için bilmediğin daha derinlerde ise Rabbinin kudretinin yazı tahtasıdır. Sen bu yazı tahtasından kaleme, oradan da tutan ele intikal edebilirsin. Derinliklerde İlâhî olana yol bu kanaldan açılıyor. <em>“Nefsini bilen Rabbini bilir.”</em></p>

    <p class="mg025">Daha sonra Freud’un takipçisi Jung, daha da ileri gitmiş ve “kolektif bilinçaltı” denilen bir kavram ortaya atmıştır. Bu da bilinçaltının beslendiği ve bu varlık boyutundaki tüm bilinçaltı düzeylerle iletişime geçtiğimiz kolektif bir yapı. Küçük havuzdan daha büyük ve bütün küçük havuzların birlendiği ortak havuz. Tüm insanlığın (geçmiş, gelecek) ortak bilgi ve değerleri ile sürekli irtibat halindeyiz</p>

    <p class="mg055">Bir kavim kendini değiştirmedikçe, Allah o kavmi felâha erdirmez.</p>

    <p class="mg053"><strong>Rad, 11</strong></p>

    <p class="mg025">Evet, insan toplumu, toplum da insanı etkiler.</p>

    <p class="mg025">Bizler, bireysel bilinçaltımız düzeyinde dahi kolektif bilinçaltı dediğimiz tüm insanlıkla derin irtibat halindeyiz. Telepati aslında buna güzel bir örnektir. Veya kelebek teorisi. Bilinçaltımıza kolektif bilinçaltından bilgiler akmaktadır.</p>

    <p class="mg025">Edison lambayı bulduğu dönemde dünyanın birçok farklı yerinde bu konu üzerinde çalışan bilim adamı da aynı zaman dilimlerinde lambayı buldu. Bir şey bireysel olarak gerçekleştirildiği takdirde, o bilgi herkes tarafından gerçekleştirilebilme potansiyelini taşır. Önemli olan o bilginin açılmasıdır.</p>

    <p class="mg025">Evet, Edison’a akan bilgiden, bu konu ile ilgilenen kişiler de etkilendi. Veya onlardaki bilgi Edison’u etkiledi. Fark etmez. Neticede, varlığın birimleri arasında sonsuz bir iletişim var. Onun için ilâhî felâketler dahi topluca gelir. Çünkü bireyin de bunda hissesi vardır.</p>

    <p class="mg025">Bununla ilgili ilginç bir olay duymuştum. Üstad Bediüzzaman veya Mevlana gibi büyük şahsiyetlerin yaşadığı dönemde tefsir üzerine çalışma yapan insanların yaptığı çalışmalar çok daha derin bir nitelik kazanmıştır. Daha sonradan onlar anlamışlar ki, “O şahısların açtığı kanallardan biz de istifade ediyoruz” Siz hangi konu üzerine çalışıyorsanız, o konu üstünde sizden öte olan kişinin açtığı kanaldan, kolektif bilinçaltı havuzundan istifade ediyorsunuz. Veya siz de bu havuza yeni, yepyeni bir şey katıyorsunuz ve sizin adınıza insanlık istifade ediyor. Bilgiler, ortak havuzdan sizin bireysel bilinçaltı yapınıza akıyor. Farkında olun veya olmayın...</p>

    <p class="mg025">Birinci ağzın anlattığı yaşanmış bir olayı anlatmak istiyorum: Kendisi bir keman virtüözü. Oğlu da piyanist, ikisi de çok tecrübeli. Çağrı filmindeki müziği dinlediklerinde ikisi de şok geçiriyor. Çünkü o filmin çekildiği sıralar ki, film daha vizyona girmemiş ve kendilerinin İslâm’a yeni ısındığı dönemler, Hz. Peygamber (s.a.v) adına, onun yaşadığı dönemi hissettiren bir beste yapmak istiyorlar. Gerçekten de, çok yoğun duygular içinde yapıyorlar. Filmi izlediklerinde ikisi de şok geçiriyor. Çünkü besteledikleri müzik, Çağrı filminin müziği ile neredeyse aynı.</p>

    <p class="mg025">Yaratıcı insanlarda bu çok olur. Bazen bir konu üstünde çalışırsınız, maddî imkânınız yoktur, ama birisi sizin düşüncenizi bir kanaldan gerçekleştirmiştir. Yani düşüncelerimiz, bir tür dua gibi kolektif bilinçaltını etkiliyor ve kimin nasibi varsa o yapıyor.</p>

    <p class="mg025">Tek kişiye ait bir bilgi de, kolektif bilinçaltı düzeyde tüm insanlığın bilinçaltına akar. Ziyadesiyle orasıyla irtibat halindedir. Eğer bilinçaltımız, vahyin evrensel bilgisi ile uyumlu halie gelirse bu noktada kolektif bilinçaltını da aşar ve ruhânî âlemlere de kapı açar.</p>

    <p class="mg025">Kolektif bilinçaltı, belki de kişinin kendini seyredeceği ilk aynadır. Toplum içinde doğar, doğruları yanlışları oradan öğrenir, oranın diliyle programlanır, oranın diliyle yaşar.</p>

    <p class="mg025">Bilinçaltı, bilinçten çok daha boyutsaldır. Bilinç, olayları fark ettiğimiz, okuduğumuz, anladığımız sahadır. Bilinci anlamlandıransa bilinçaltıdır. Bilinç, hem bireysel bilinçaltının verileriyle, hem de kolektif bilinçaltının verileriyle şekillenir. “Ölüm kötüdür”, “Hayat iyidir”, “İnsanların çoğunluğunun gitti yol doğrudur, bir kısmının gittiği yol yanlıştır”, “Para zor kazanılır”, “Hayat kolay değil”, “İnsan olmak zor” gibi ifadelerle şekillenir. Yani sizi inşâ eden şey, aslında çevrenizdir.</p>

    <p class="mg055">Her çocuk İslam fıtratı üzerine doğar, sonra anne-babası ve çevresi onu yahudileştirir, hristiyanlaştırır.</p>

    <p class="mg053"><strong>Hadis-i Şerif</strong></p>

    <p class="mg047"><strong>Kozmik ve Süper Bilinçler Sahası</strong></p>

    <p class="mg052">Bireysel bilinçaltının ötesinde kolektif bilinçaltı var demiştik. Bunun da ötesi var. Ona kozmik bilinç diyeceğiz. Hedefimiz de orası. Toplumun değerleri, doğruları, yanlışları değil; senin öğrendiklerin veya görebildiklerin de değil, daha ötesi var. Yani bilinçli zihin, bilinçaltı, kolektif bilinçaltını (toplum) inşâ eden, daha derinlerde olan ve büyük paydayı alan, bu yapıdır. Hadiste ifade edilen. Daha sonradan annesi, babası ve çevresi onu Yahudi, Hıristiyan veya Mecusi yapar dediği saha...</p>

    <p class="mg025">Tüm bunlar aşıldıktan sonra veya doğru programlama neticesinde birbiriyle denge üzere uyumlandıktan sonra süper bilinçler sahasına girilir.</p>

    <p class="mg025">Burası fizikte kuantum sahasına düşmek gibidir. Mi’rac’daki yaşanan olay gibi. Haluk Nurbaki hocam “Mi’rac, tüm benlik sahasından çıkışın adıdır” der ve “İçsel bir yolculuk, daha içe, derinlere olan bir seyahat olduğunu” ifade eder.</p>

    <p class="mg025">Sen çık aradan geriye kalır Yaratan sahası. Aktörün tüm rollerden çıktığı, saf ben olduğu durum. Rol kelimesini yanlış anlama; rol, verilen vazifeyi yapmaktır, üzerindeki elbisedir. Yoksa sahtekârlık değil.</p>

    <p class="mg055">Dünya hayatı bir oyun ve oyalanmadan başka birşey değildir.</p>

    <p class="mg053"><strong>En’am, 32</strong></p>

    <p class="mg025">Onun için, ilâhî olanın razı olduğu model üzere seçimler yapmamız lazım.</p>

    <p class="mg025">Yaratanın daha farklı sahalardaki, yani ne senin ne de toplumun gördüğü âlemlerde yarattığı boyutlara intikal.</p>

    <p class="mg025">Cennet için Hz. Peygamber (s.a.v) “Ne göz görmüş, ne kulak işitmiş, ne de insanın aklına, hayaline böyle bir şey gelmiş” der.</p>

    <p class="mg025">Göz ve kulak, senin gördüğün ve duyduğun. Aklı ise kolektif bilinç olarak düşünebiliriz, yani ne olursa olsun böyle bir sır varlığa yansımamış. Bu varlık sahasındaki tüm şeylerin ötesindeki bir âlem. Burada sana (sen ve topluma) ait hiç bir şey yok. Sanki nefs-i emmâreden nefs-i mutmaine giriyorsun. Hani başta demiştik ya, temelde iki nefis mertebesi var: Emmâre ve mutmâinne. Mutmainne nefse gelinceye kadar mertebeler sadece emmare nefsin mertebeleri (emmare, levvame, mülhime). Mutmainnenin üstündekiler de yine mutmainnenin mertebeleri. (Marziye, raziye, safiye) Astsubay (uzman çavuş, başçavuş vs...) ve subay (teğmen, yüz başı, binbaşı, vs...) gibi.</p>

    <p class="mg025">Tüm benlik düzeyinden çıktığın noktada, karşılaşacağın âlemin ilk mertebesi, süper bilinçli zihindir. Bu, tıpkı üçgen ortasındaki göz gibidir. Zıtlıkların birlenmesi neticesinde oluşan, yani “İkilikle bilinir, birlikle anlaşılır” denilen noktada ikiliğin (b ve c bacağının) üçüncü birle (a bacağı) birleşmesi neticesi oluşan birlik, bütünlük hali. Birliği doğurduğu üçüncü noktada bir hakikat görülür ki, bana göre, ona göre, şuna göre ayrımı burada yoktur. Bunları aşmışsındır ve ilk defa varlığa önyargısız bakarsın. Gördüğün saf nur olur. Kristal bakış budur. Yani bilinç, bilinçaltı ve kolektif bilinç aşılmıştır. Ve duru bakış kendini göstermiştir.</p>

    <p class="mg025">Tüm bu üçlü yapıdan sıyrılmanın veya bunları aslına rücû ettirmenin neticesinde tümleşik ve bütüncül bir farkındalığa sahip olmuşsundur ki bu süper bilinçli sahadır. Bu sahanın doğudaki adı Samadhidir. Bizdeki “Lâ ilâhe”dir. Tüm oluşlardan çıkmışsındır. İlk defa sen saf olmuşsundur. Saf nazarla bakarsın. Hz. Peygamber’in Miraç’ta cennetleri, cehennemi ve peygamberleri gördüğü saha.</p>

    <p class="mg025">Bedeni aş, düşünceleri aş, hisleri aş, işte bu âlem. Beden bilinçli zihin, düşünceler bilinçaltı, hislerse kolektif bilinç.</p>

    <p class="mg025">Artık düşmezsin.</p>

    <p class="mg025">Kristal berraklık...</p>

    <p class="mg025">Saf nazarla bakmaktır. Ama nazar edeni, göreni göremezsin. Saf göz ile görürsün ama göreni yani gözü göremezsin. Saf bir nazarla varlığa bakarsın ama, göreni göremezsin. Cennetleri görürsün, cehennemleri görürsün. Ama kim görüyor, bunu göremezsin. Varlığın farklı boyutlarındaki saf oluşları görürsün ama göreni göremezsin. Tüm ilâhlar yıkılmıştır ve okyanusun dinginliğinde ilk defa güneş okyanusa yansımıştır, ama halen yansımasını görürsün. Okyanustaki yansıması. İlk defa varlığın saf yansımasını görürsün, ama varlığı göremezsin. Yansımasını görürsün, kendini değil.</p>

    <p class="mg025">Bir bireysel bilinç, mutmainiyete yani süper bilinç sahasına yansıdığı zaman, farkında olun veya olmayın yanlış bir bilgi de içeri girse, artık bilinçaltı onu kabul etmez. O yanlış bilgiyi ayıklar. Hatta onu doğruya çevirir. O bilgi orada kök tutamaz. Bu belki de Bediüzzaman’ın “Şübehat orduları hücum da etse bir halt edemez” dediği tahkiki imanın hakka’lyakin mertebesidir. Bu bilinçaltı artık sağlıklı çalışmaktadır. Bilinçaltının sağlıklı çalışması onun kozmik bilinçle bağlanması demektir. Orayla bağlantısı ne kadar güçlü ise, negatiflikten da o derece etkilenmez.</p>

    <p class="mg025">Bu çalışma ile sizi bu düzeye çıkarmayı hedefliyoruz. Vahye uygun olmayan dışsal telkinler artık sizi etkileyemeyecek.</p>

    <p class="mg055">İman edip Rabbine tevekkül edenler üzerinde onun (şeytanın) hiçbir zorlayıcı gücü yoktur.</p>

    <p class="mg053"><strong>Nahl, 99</strong></p>

    <p class="mg025">Bu, Allah’ın ipine sımsıkı sarılmaya bağlıdır. İşte eğer bilinçaltı yapımız sağlam veri ve bilgilerle yerine oturmuşsa o günah ve virüs onu değil indirmek aşağıya, daha da yukarılara çıkartır. “Allah onların günahlarını iyiliklere dönüştürür” ayeti tecellî eder. Yani siz eğer bilinçaltımza ayrı ve özel bir program yüklerseniz (vahyin sonsuzluğunu ve evrenselliğini), hücredeki seçici geçirgen zar gibi kendi ana programındaki bilgiye uygun olanları alır, uygun olmayanları ise otomatik seçime uğratır. Bu farkındalık sahibi bireysel bilinçaltıdır. Böyle bir bilinçaltı için artık korku ve herhangi bir üzüntü söz konusu değildir. Çünkü yapı artık tam oturmuştur. Burası barajı aştığı andır. Hedefimiz böyle bir bilinçaltı inşa etmektir.</p>

    <p class="mg047"><strong>Kolektif Süper Bilinç</strong></p>

    <p class="mg052">Bu safhada, tüm saf nazarla gördüklerinin bütünselliğini görürsün. Bu, gözü gözle görmek demektir. Hz. Ali’nin “Ben bilinmezi bilinmezle bilirim” dediği bilme hali. Onu onunla bilme sahası. Kolektif süper bilinç. <em>Cemal</em> burasıdır. Burada cennetler, cehennemler hepsi aşılmıştır. Tüm akılların, ruhsal bilişler de dahil bittiği ancak hiç olmakla girilen nokta, dur hitabın işitildiği saha. Bütün bilinçlerin üstündedir. Hepsinin kuşatıcısıdır ve ötesidir. Aşkın ve yetkindir. Tektir. Cebrail’in (a.s) “Bir adım daha atarsam yanarım” dediği “Ancak O seni bekliyor, bu sana lâyıktır” dediği saha. Bunun hakkında bir şey konuşmayacağım, sadece bir ötesinden bahsedeceğim.</p>

    <p class="mg047"><strong>Kozmik Süper Bilinç</strong></p>

    <p class="mg052">Kolektif süper bilincin ötesidir. Burası gayb-ı mutlak, kör noktadır. “O” mertebesi. Hz. Ali’ye sormuşlar: “Allah kâinatı yaratmadan önce neredeydi?” diye. “Ağma’daydı diyor.</p>

    <p class="mg025">Kör nokta. Belki de Allah ile Muhammed hakikatinin sonsuz ve tarifsiz olan mertebedeki sır içeren sır olan aşk hali. Sonsuz... Bilemiyoruz. İbn-i Arabî gayb-ı mutlak diyor. Buddha, Nirvana olarak tanımlıyor. Mahavira “Kaivalya” diyor. Hindu mistikler Moksha, Yahudi mistikler Yehova (Ya hüve, Ey O) diyor. Hıristiyanlar Heyula diyor. Aslında Allah’ın “O” mertebesindeki ismi. Kur’ân’da âyet var. “Allah, melekler ve peygamber şahit oldu ki...” diyor.</p>

    <p class="mg025">Tabi bunlar aslında iç içe âlemler, birbirinden ayrı değil. Sadece yansıdığı varlık düzlemlerinde aldığı isimler farklı. Hatta Allah rahmet eylesin Haluk Nurbaki hocam, “Allah kendini insanda açtı” manasını şerh ederken bir hadis söyledi: “O, kendine Allah ismini verdi ve Allahlığını sıfatları ile tarif etti. Tarif ettiği sıfatlarını da fiilleri ile gösterdi.” Bu bölümü kısa tutacağım, çünkü kitabın konusu bu değil. Ancak bilinçaltından nerelere kapı açacağız, onu bilmek adına ifade ettim.</p>

    <p class="mg025">Son olarak, İbni Arabî’nin âlemler hakkındaki düşüncelerine değinelim:</p>

    <p class="mg025">Yüce âlemlerden aşağı âlemlere doğru sıralanırsa:</p>

    <p class="mg025">5. Nokta: “O” olarak tecellî eden (gayb-ı mutlak, ağma, kör nokta, gaybu’l-gayb) haik. (Kozmik süper bilinç)</p>

    <p class="mg025">4. Nokta: Allah olarak tecelli eden hak. (Süper kollektif bilinç)</p>

    <p class="mg025">3. Nokta: Rab olarak tecelli eden hak. (süper bilinç)</p>

    <p class="mg025">2. Nokta: Yarı manevî, yarı maddî eşya olarak tecellî eden hak. (kolektif bilinç)</p>

    <p class="mg025">1. Nokta: Hislere hitap eden âlem olarak tecelli eden hak. (bilinç, bilinçaltı)</p>

    <p class="mg025">Tüm bu varlık mertebelerini yaratan ve var eden tek bir ilâh vardır. Onun adı Allah’tır. O (gayb-ı mutlak) kendine “Allah” ismini verdi ve bu ismi bize sıfatları ile tanıttı, sıfatlarını da bize fiilleri ile gösterdi. Zatı her şeyden yüce ve münezzehtir. Doğrusunu O bilir.</p>

    <p class="mg025">Bediüzzaman, zemin ve göklerin bir hükümetin iki memleketi gibi birbiriyle irtibat halinde olduğunu söyler ve zemine lazım olan şeylerin hepsinin semadan geldiğini bildirir. Burada semayı kozmik bilincin bir kolu olarak düşünmek mümkün. Ve tüm bilgi, bilinçten daha boyutsal olan bilinçaltımıza buradan (kozmik bilinç) yansımaktadır.</p>

    <p class="mg025">On Beşinci Söz’de tam olarak şöyle ifade eder: “Zemin (bilinç) ile gökler (üst bilinç), bir hükümetin iki memleketi gibi birbirine alâkadardırlar. Ortalarında ehemmiyetli irtibat ve mühim muâmeleler vardır. Zemine lazım olan ziyâ, hararet ve bereket ve rahmet gibi şeyler semâdan geliyor, yani gönderiliyor. (...) melâike ve ervâh, semâdan zemine geliyorlar. Bundan, hisse karîb bir hads-i kat’î ile bilinir ki, sekene-i arz için, semâya çıkmak için bir yol vardır.”</p>

    <p class="mg025">Evet şimdilik alt bilinç olarak ifade edilen bilinçaltının, doğru programlanması ile semaya, yani ilâhî olan bilince (kozmik bilinç) çıkması için yol var.</p>

    <p class="mg025">“Evet, nasıl herkesin akıl ve hayal ve nazarı her vakit semâya gider; öyle de, ağırlıklarını bırakan (gerçek arınmayı yaşamış ve tüm bağımlılıklardan kurtulmuş) ervâh-ı enbiyâ ve evliyâ veya cesedlerini çıkaran ervâh-ı emvât, izn-i ilâhî ile oraya giderler. Mâdem hiffet ve letâfet bulanlar oraya giderler; elbette cesed-i mîsâlî giyen (aura beden) ve ervâh gibi hafif ve latîf bir kısım sekene-i arz ve hava, semâya gidebilirler (bir tür astral çıkış).” (Bediüzzaman)</p>

    <p class="mg055">“Yerde ne bağlarsanız gökte onu bağlarsınız. Yerde ne çözerseniz, göklerde de onu çözersiniz.”</p>

    <p class="mg053"><strong>Hz. İsa (a.s)</strong></p>

    <p class="mg026">* * *</p>
  </div>
</body>
</html>
