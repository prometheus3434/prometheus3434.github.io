<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-15</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-13">Sorular ve Cevaplar</h1>

    <p class="mg047"><strong>Hangi konularda subliminal kayıtlar hazırlamak mümkün?</strong></p>

    <p class="mg052">Hangi konuda değil desek, aslında daha doğru olur, istisnasız her konuda telkin cd’si hazırlanabilir. Ve bilinçaltı, istenilen konuda programlanabilir ve sorunlar aşılabilir. Yeter ki kişi gerçekten ne istediğini, ne yapmak istediğini ve amacının ne olduğunu bilsin. Unutmayalım. Bilinçaltı aldığı mesajı emir olarak kabul eder ve onu uygulamaya koyar. Kur’ân’ın çözümlediği, Cevşen ve Celcelutiye’nin çözümlediği her konuda telkinleri, yani ayetleri hazırlamak mümkün. Ki, yaş kuru her şey Kur’an’da var. Ve çözümü de var.</p>

    <p class="mg047"><strong>Şimdiye kadar ağırlıklı olarak hangi konular üzerinde telkin cd’leri hazırladınız?</strong></p>

    <p class="mg052">Mesela doğum problemi olan, miyon rahatsızlığı olan yakın bir tanıdığıma Meryem Sûresi’ndeki doğumun kolay geçmesi için Allah’ın Meryem’e olan tavsiyelerini anlatan âyetin ağırlıkta olduğu bir telkin cd’si hazırladım ve doğuma kadar su sesi eşliğinde onu dinledi. Ve inanılmaz kolay bir doğum geçirdi.</p>

    <p class="mg025">Hatta “İkinciyi doğuramaz, miyon buna izin vermez (çünkü tekrarlıyordu), çocuğun rahme tutunması güçtür” denildi. Ancak İkinciye hamile kaldı ve sorunu halloldu.</p>

    <p class="mg025">Bu olay nedir? Nasıl olur? Bunu kanun olarak ispat edemem, ancak;</p>

    <p class="mg055">Biz, Kur’ân’dan mü’minler için bir şifa ve rahmet olan şeyi indiriyoruz.</p>

    <p class="mg053"><strong>İsra, 82</strong></p>

    <p class="mg052">mânâsı içinde her türlü şifanın olduğunu biliyorum.</p>

    <p class="mg025">Bu çalışmalar, yetişkinlere ve çocuklara yönelik iki ayrı kategoride hazırlanıyor. Özellikle çocuklara yönelik problemleri Radyo Programcısı Mehmet Yaşar kardeşim çok iyi biliyor. Bu konuda psikolog danışmanları var. Kendisi 10 yıldır çocuk programları hazırlıyor ve bu konuda seminerler veriyor. Çocuklar için olanı onunla belirliyoruz. O çocukların dilini çok iyi biliyor.</p>

    <p class="mg050">Yetişkinler için olanlar:</p>

    <p class="mg025">Stres ve depresyondan kurtulma, mânevi arınma ve huzur, bereket ve bolluk, ilim ve ruhanî gelişme, metafizik (ruhsal) korunma, kanser ve tümör, şifâ telkinleri, migren, içki vb. kötü davranış ve alışkanlıklardan kurtulma, aile içi iletişim, sağlıklı ilişkiler, duyu ötesi yetenekler, yaşam enerjisini yükseltmek ve üst bilince çıkmak, geçmiş bağımlı ilişkilerden kurtulma, sağlıklı hamilelik, kişilik geliştirme ve özgüven kazanmak,</p>

    <p class="mg050">Çocuklar için:</p>

    <p class="mg025">Sağlıklı uyku ve huzurlu gelişim, 0-6 yaş aralığına uygun psikolojik ve biyolojik sağlıklı gelişim için seçilmiş dua ve âyetler, korunmalar, psişik korunma ve nazar, esma mozaiği, İlâhî kanallara yol açmak, hiper aktivite ve dengeleme, başarı ve sağlıklı ilişkiler, hafıza güçlendirme.</p>

    <p class="mg047"><strong>Böyle birşey nereden aklınıza geldi?</strong></p>

    <p class="mg052">İki faktör var:</p>

    <p class="mg025">Oğlum Emir Maruf, küçükken çok ağlayan bir çocuktu, ilk ona yaptım Lu telkin cd’sini. Yunus sesi altına ‘Lâilâheillallah’ zikri ile ‘Ya Hayyu, Ya Kayyum’ zikrini ekledim. Çocuk bunu dinlediği an mışıl mışıl uyuyordu, istisnasız belki 100 defa denemişimdir. Her defasında bu telkin cd’si ile uyuyordu. Uyumasa bile kesinlikle sakinleşiyordu.</p>

    <p class="mg025">İşte, bu çalışmalara ilk sevgili Emir Maruf vesile oldu. Daha sonra metafizik konularında danışanlara uyguladım ve yaklaşık 3 yıldır da danışanlarıma, sorunlarına yönelik hazırladığım bu cd’lerden veriyorum.</p>

    <p class="mg050">Bir etken daha var:</p>

    <p class="mg025">Kur’ân, tasavvuf ve metafizik üzerine araştırmalar yapıyorum. 14 yıldır çok çeşitli radyolarda programlar hazırladım, yıllardır da eğitim veriyorum. Esas ilgilendiğim saha, bu metafizik. Bu konuda meditasyon, farkındalık ve doğu öğretileri üzerine çalışmalar, eğitimler veriyorum. Aslında hepsi neticede ya Kur’ân ya da Resûlullah’a (a.s.m) çıkıyor, insanlar işin mantığını anlıyor, sistem oturuyor. Ancak olayı yaşama geçirmek noktasında ya unutuyorlar ya da beceremiyorlar.</p>

    <p class="mg025">Kendi kendime “Peki nasıl olur?” dedim Beni bilenler bilir, bedeli ne olursa olsun, hakikati hakikat ile yaşamak isterim. En radikal olduğum nokta budur. Osho’nun şu sözü beni derinden etkilemiştir: “Deneyimlenmeyen bilgi sana ait değildir.” Onun için yaşa, dene ve gör; gerçekten öyle mi? Hani diyor ya Peygamberimiz: “Allah’ım, eşyanın hakikatini göster” diye. Yine Hz. Ali (r.a), “Görmediğim Rabbe secde etmem” diyor. Yani bunlar nasıl insanlar, nasıl mânâlar? İnsan hakikaten çok çok özeniyor. Siz de istiyorsunuz bunu doğal olarak. Yoksa dünyada âmâ olan ahirette âmâ olacak. Şahsen ben olmak istemiyorum. Takdir-i İlâhî bu yöntem aklıma geldi. Madem millet negatif telkinlerle yoldan çıkıyor. Bu oluyorsa, âyet koysak, Kur’ân koysak, olur mu olur, ilk olarak oğlum Emir’de denedim. Nurun alâ nur. Celcelutiye zaten benim miracımdır. “Şeyhiniz var mı?” diyorlar. “Var: Celcelutiye ve işaret ettiği manalar” diyorum. Oradaki şifreli harfler olsa dedim ve yaptığım çalışmalar içine bu kayıt tekniğini ekledim. Ve biiznillah oldu. Bütün kerâmet bu dualardadır. Allah himmetlerini üstümüzden eksik etmesin.</p>

    <p class="mg025">Zihin, egodan dolayı karmaşık şeyleri sever. Ama aslında hayatın sırrı kolaylık ilkesiyle açılıyor. Zorlaştıran biziz. Zanlarımız...</p>

    <p class="mg047"><strong>Daha önce kimsenin aklına gelmedi mi?</strong></p>

    <p class="mg052">Aslında bu çok yeni bir şey değil. Yani bu teknik zaten var. Dünyada kullanılıyor. Ve sonuçlar alınıyor. Benim yaptığım tek farklı şey, insan telkinleri yerine İlâhî telkinleri koymak. Sadece bu.</p>

    <p class="mg047"><strong>Nasıl dinlemeliyiz?</strong></p>

    <p class="mg052">Dinlemek için özel bir şey yapmanıza gerek yok. Normal günlük yaşantınıza devam ediyorsunuz. Özel olarak başında oturmaya ve herhangi bir ritüel yapmaya gerek yok. Siz sadece müziği dinliyorsunuz. Müzik altındaki telkinler bilinç altına akıyor. O âyetler veya dualar, telkinler bilinçaltı düzeyde işlemleri gerçekleştirirken, sizde dönüşüm işlemleri başlıyor. İş yaparken, uyurken, yemek yerken, arabada... Hiç fark etmez. Orada basitçe normal görüntüde siz güzel bir müzik dinliyorsunuz?! Ama aslında altında hazine var.</p>

    <p class="mg047"><strong>Etkileri ne zaman görülmeye başlıyor ?</strong></p>

    <p class="mg052">Bir haftada olduğu gibi, on günde de oluyor, 21. günde de etkileri ortaya çıkabiliyor. Ama 21. günü aştığı çok nadirdir. Eğer aşarsa, o da kişilerin kesik kesik dinlemesindendir. Düzenli dinlemek lazım. Günde on saat duymalısınız. Siz tv izlerken, radyo dinlerken, iş yaparken, uyurken, araba sürerken, çocuğunuzla oynarken her halükârda dinleyebilirsiniz. Uyurken dinlerseniz etkileri daha hızlı açığa çıkar.</p>

    <p class="mg025">Sesini çok açmakla telkinlerin etkisi arasında bir bağlantı yok. Zaten telkinleri duyamazsınız. Müziğin içine gizlenmiştir bunlar. Müziğin sesini duymanız yeterlidir.</p>

    <p class="mg047"><strong>Duymadığımız bir şey bizi nasıl etkiler?</strong></p>

    <p class="mg052">Duyuyorsun aslında ama başka bir kulakla. O kulağa gidiyor telkinler. Onun dili ve duyuşu zahirî kulak ve dilden farklı. Rüyada ses yok. Ama duyuyorsun işte. Rüyada duyduğun kulağınla duyuyorsun. Özel çalışmalarla insan daha ne sesler, ne görüntüler görebilir. Hem de gözünün hemen önünde. Yeter ki varlığı doğru okusun ve istesin. Bu tek kare içinde sonsuz görüntüler var. “Oraya uygun bir kulak, oraya uygun bir göz lazım” diyor Üstad. Bizde alıcılar sadece zahirî duyular kulak, göz değil. “Gözleri vardır ama göremezler” diyor Allah. Daha adını dahi bilmediğimiz ne latifelerimiz var. Bunlar her an alıyor ve veriyor. Ama farkında değiliz. Uyuşmuşsa kolun, yok gibi hissedersin. Bu çalışmalar uyuşmuş olan kanallara masaj etkisi yapıyor.</p>

    <p class="mg025">“Kâinat küçük âlem, insan büyük âlemdir” diyor Hz. Ali (r.a). Meselenin düğüm noktası kaleyi içten fethetmek. Yoksa sahte benlik kapıyı açmıyor. “İllâ ki tanıyayım” istiyor. “Hızır, benim bildiğim işleri yapsın” diyor! Biz onu devre dışı bırakıp, direkt bilinç altına yolluyoruz telkinleri. Çünkü bilinç, şimdiki hali ile hasta. Bunu siz yapmayacaksınız, rehberler sizde bu işlemi yapacak. Onlar doğum doktoru ebe. Seni “Ama ben?! Peki ben?!” denilen o zandan kurtaracaklar.</p>

    <p class="mg025">Düşünsene, çocuk annesinin karnında rahat, “Dışarı çıkmam” diyor. Niye? Öleceğini zannediyor. Halbuki orada dursa ölecek ama bilmiyor. Komik işte...</p>

    <p class="mg047"><strong>Bunu ailem dinlese, onlar da fayda görür mü?</strong></p>

    <p class="mg052">Telkinleri dinleyen herkes ondan fayda görür. Bu, gül kokusunu ortama vermek gibidir. Herkes hissesine göre alır. Kelimelerinde kendine ait kokusu vardır. Hatta “Kur’ân okuyan mü’min turunçgil gibi kokar” diye bir hadis var. “Salâvat getiren, gül gibi kokar” gibi...</p>

    <p class="mg025">Nasıl ki büyük marketlerde “Al, daha çok al” telkinleri var... Mesela aile içinde sorunların var ve çıkmazdasın. Fatiha, Fetih ve Rahman Sûrelerinden, Cevşen’den, sorununa yönelik bir telkin cd’si hazırla. Bunları, güzel bir su sesinin altına, bilinçaltının algılayacağı 8 ilâ 12 hertz arasında kayıt et ve bir köşede çalışsın. Bir hafta sonra ne olur biliyor musun? Evin aurası değişir. Biz bu âyetleri öylesine kelimeler zannediyoruz. Ama öyle değil.</p>

    <p class="mg025">Onların hepsi canlı, hatta cisimleşebilir. Asrın insanı çok yüzeyde yaşıyor. Esas eğlence ve macera orada. Bangi jumping yapmak Everest’e çıkmak değildir. Veya futbol izlemek değildir. Gerçek lezzet ve keyf, ruhanî âlemlerdir. O âlemleri tefekkür edip tüm bunların sahibine bağlı olmanın verdiği güvenle hayatı yaşamaktır. Hayat, sonsuz ve ölüm sadece geçiş kapısı. Bunu gerçekten bilen ve yaşayan insan için ölüm yoktur. Kutsalların yoludur.</p>

    <p class="mg047"><strong>Peki ben direkt Kur’ân dinlesem olmaz mı?</strong></p>

    <p class="mg052">Tabii ki olur. Her halükârda olur. Bizim çalışmamız bir alternatif değil, sadece farklı bir düzlem. Yaptığımız aşama tam olarak soruna yönelik âyetlerin seçimi. Bunun, Cevşen, Celcelutiye ve bazı telkinlerle desteklenmesi. Kişinin istediği müziğin altına subliminal kayıt tekniği ile belli bir dalga boyunda eklemek. Bizim yapmaya çalıştığımız, bilinçli zihnin bulaşıklığı ile kirletmeden âyetleri bilinç altına, olanca safiyeti ile ekmek. Gizli telkinlerin etkisi neden güçlü? Çünkü zihin ona direnç göstermiyor. Arada engel yok. Biz engeli aşıp direkt bilinçaltı tarlasına giriyoruz. Bilinç bir engel oluşturmasın, mânâyı kirletmesin, kendileştirmesin.</p>

    <p class="mg047"><strong>Toplu yerlerde dinletsek de aynı etkileri alır mıyız? Çevremizdeki insanlar etkilenir mi?</strong></p>

    <p class="mg052">Zaten büyük alışveriş merkezlerinde ve televizyonda, hatta bir çok müzik parçasının altında gizli telkin var. Kişiler şahsî çıkarları için hangi telkini vermek istiyorlarsa veriyorlar. O kadar çok filmde 25’inci kare var ki. Rock tarzı müziklerin çoğunun altında şeytan ve ateizm telkinleri var. Bunları, kitabın başında kısmen anlattım.</p>

    <p class="mg025">Bizim yaptığımız, bütünün ve o insanın hayrına olan âyetleri oraya yerleştirmek. Tabiî ki ama öyle, ama böyle etkisi olur. Bununla ilgili yaşadığım çok ilginç olaylar var, ancak burada anlatmak mümkün değil. Mesela hapishanelerde su sesi altına yerleştirilen özel âyetler dinletilse ne olur? Mahkûmlar su sesi dinlesin. Veya başka müzik. Bence muazzam bir terapi olur. Veya toplum huzuru, sosyal barış ve farklı kültürlerin bir arada kardeşçe yaşamasına yönelik âyetler seçilse ve özel kanallarda radyoların müzik eserleri altına bunlar yerleştirilse, bu teknikle verilse ne olur? Bunlar çok derin çalışmalar. Bunları yapılmıyor zannetmeyin ama menfî kanalla yapıyorlar. Kendi reklamları için yapıyorlar.</p>

    <p class="mg025">Şimdi kimse silahla, sopa ile savaşmıyor. Savaş telkin savaşı. Bilinçaltını kuşatmaya yönelik savaş. Ve biz bu bölgeyi, kalb ve vicdan dairesini, Kur’ân’a satmazsak, o tohumları ekmezsek, birileri sizin yerinize eker. Sistemde boşluk yok. Melekle doldurmazsan, şeytan doldurur. Bu kadar basit.</p>

    <p class="mg047"><strong>Peki etik olarak doğru mu?</strong></p>

    <p class="mg052">Ben toplu telkin vermiyorum. Kişilere özel, bireysel telkinler hazırlıyorum. “Toplu telkinlere karşı mısın?” dersen, biz zaten o kadar çok telkin altındayız ki, izin verin negatif telkinler olduğu gibi biraz da pozitif telkinler olsun. Denge olması iyidir. Bakın çizgi filmlerde o fon müziklerinin altında ne gizli telkinler var. Yani o çocukların bilinçaltına neler ekiyorlar biliyor musunuz? Şeytanın orduları yanında Rahman’ın orduları da var. Hayır için çalışanlardan bahseder Kur’ân.</p>

    <p class="mg025">Ve dahi tüm bunlar, neticede kişinin iradesine bakar. O iç telkinleri ve sesi, nasibiniz varsa uygulayabilirsiniz. Ebû Cehil gördü, neyin ne olduğunu biliyordu, ama iman etmedi. Bu, tercih meselesi. Burada aklın ihtiyarı elinden alınmıyor. Hani Bediüzzaman diyor ya “Dua ve tevekkül meyelân-ı hayra büyük bir kuvvet verir” diye, işte bu çalışma da, insanın içerisinde hayra, iyiye doğru olan meyilleri bir nevî dua ile uyandırma ve kuvvetlendirme çalışması. Hiçbir insan tam anlamı ile robot değil. Robot olanlar da kötü telkinle zarar göreceğine, faydalı telkinle en azında uyansın. Bu çalışmalar bilinçaltını tamamı ile dengelemek üzeredir.</p>

    <p class="mg047"><strong>Başka kullandığınız dua veya telkin kaynaklan var mı?</strong></p>

    <p class="mg052">Bu konuda ana üç kaynak olmakla birlikte özellikle bazı durumlar için Risâle-i Nur’dan Mevlânâ’dan bazı dualar ve telkinler kullanıyorum. Berhetiye duası var, o da çok etkili. Onun da esmâlara bakan boyutu var. Onları da kullanıyorum.</p>

    <p class="mg025">Mesela 25. Lem’a, Hastalar Risâlesidir ve resmen mânevî şifadır. Risâle-i Nur’un dili de hipnotiktir, direkt bilinçaltına yöneliktir. Milton Erikson telkinlerine çok benzer. Kendisi, herhalde risâleyi görse idi, bunun bilinçaltı bölgeler için, yani iç dünya için hazırlandığını, sadece bu cümle kalıplarından anlardı.</p>

    <p class="mg047"><strong>Peki neden özellikle alfa ritminde kayıt altına alıyorsunuz?</strong></p>

    <p class="mg052">Beynin yaydığı dalgalar var: Alfa, beta, teta ve gama. Alfa dalgaları gevşeme dalga boyudur. Mesela uykuya geçerken veya meditasyon esnâsında, insanlar gözlerini kapadıktan sonra tamamen sakin oldukları durumlarda yaydıkları dalga boyu. Inisiye ve ökült ilimlerle uğraşanlar bu dalga boyunu kullanırlar. Bunlar hep yapılmış olan ölçümler. Kişilerde bu dinginlik bozulduğu an, alfa ritmi kayıp olur.</p>

    <p class="mg025">Bu dalga boyu, beynin en güçlü yaydığı dalga boyudur. Alfa durumu, bilinçaltı yapı ile bağlantılıdır ki, metafizik çalışmalar da beyni alfa durumuna getirmek içindir. Riyazet, arınma, şifa çalışmaları vs... Hipnotik telkinler de bu dalga boyunda olur. Bu, meditatif duruma girmeye bağlı. Bunu bilmek lazım. Bunun ses ve nefes eğitimleri, derin meditasyonları ve belli ritüelleri var. Bu durumu tanımak lazım. Çalışmaları yaparken telkinler veya âyetler bu dalga boyunda okunur. Bilinçaltının dalga boyu bu. Arka kapının şifresi bu. Bu ritimle çalarsanız kapı açılır. Bu epey uzun ve derin bir konu...</p>

    <p class="mg025">Eeg cihazlarında bu dalga boyları tespit edilmiş. Mesela sara hastalarında bu düzensizdir. Hatta bu konuda, yüzlerce defa denendiği halde sonucu değişmeyen bir deney var. Olay şu: Biri şifacı, diğeri sara hastası iki kişi eeg cihazına bağlanıyor ve şifacının dalga boyu çok düzenli, alfa iken; sara hastasınınki son derece düzensiz, hatta patolojik olarak delta yayıyor. Bu şifacı, saralının elini tuttuğu anda hasta da alfa yayamaya başlıyor. Şifacıda düşme yok, etkilenmiyor, halen normal, sağlıklı. Ama saralı olan hemen dengeye geliyor. Elini çekiyor tekrar patoloji deltaya dönüyor, elini tutuyor alfa, elini çekiyor delta. İşte sana manyetik pas.</p>

    <p class="mg025">Ki sahabe, “Hz. Peygamber (a.s.m), hasta olan bölgeye elini koyar ve dua ederdi” diyor. Hani reiki filan var ya hoşlanmasak da. Adı hoşumuza gitmese de, önyargı ile baksak da var. Ve en büyük reiki üstadı da İsa’dır (a.s), Muhammed’dir (a.s.m).</p>

    <p class="mg025">İşte bu alfa insanda optimum denge halidir. Mesela Kur’ân okuyorsunuz, direkt alfaya geçersiniz. 8 ilâ 12 devrelik bir uyum haline geçiyor hücreler. Alfa, hücrelerin düzenli yaydığı elektrik faaliyetidir. Dünyanın dönerken oluşturduğu manyetik dalga boyu da budur. Kâbe’de mesela bu dalga boyu vardır. Sakin ve düzenli. Gerçi dünyanın son durumunda yaşadığı olaylarla deltaya kaymış durumdayız, ama amacımız alfayı daha da artırmak bu çalışma ile.</p>

    <p class="mg047"><strong>Beynin yaydığı başka hangi dalgalar var?</strong></p>

    <p class="mg052">Beta var, o da stres ânında kafamızı toparlayamadığımız zamanlarda yayılıyor. Alfa ve tetadan daha hızlıdır. 13 ilâ 40 arası salınıyor. Delta da uyku devresinde açığa çıkıyor. En yavaş olan teta dalgaları ise, uykunun ilk evresinde yayılıyor. 4 ilâ 7 kez salınıyor.</p>

    <p class="mg025">Bir de son zamanlarda gama üzerinde çalışıyorlar. Daha çok algılama ve bilinç merkezi olduğu düşünülüyor.</p>

    <p class="mg025">Bunlar sanki nefis mertebeleri ile de bağlantılı gibi. Hani Allah dostlarının yanında veya mübarek beldelerde nasıl huzurlu hissedersiniz kendinizi.</p>

    <p class="mg025">Doğrudur. Varlık tek, sadece düzeyleri ve görünümleri farklı. Herşeyde aynı sistem işliyor. Önemli nokta onların dilini bilmek. Süleyman’ın (a.s) kuş dili bilmesi, varlığın tüm mertebelerinin dilini bilmesidir. Onun için bütün enerji düzeyindeki varlıkları kendine istihdam edebiliyor.</p>

    <p class="mg025">Şeytan herhalde beta yayıyor. Veya şeytani fikirler de o şekilde işliyor.</p>

    <p class="mg047"><strong>Peki telkinleri nasıl dinlememizi tavsiye edersiniz?</strong></p>

    <p class="mg052">İnsanın, önce ne istediğini bilmesi lazım. Önce temelde arınma ve korunma telkinleri var. Onları dinlemeli. Bu tüm yapıyı dengeleyecek ve korumaya alacaktır. Daha sonra istediğiniz konuya uygun olanı seçebilirsiniz. Yaklaşık bir hafta gece gündüz çalacak. 70-80 saatlik dinlenme süresi var.</p>

    <p class="mg047"><strong>Bunlar temel telkinler mi?</strong></p>

    <p class="mg052">Hedeflerinizin etkisini arttırmak için bunlar önce arındırıyor. Bir tür oruç gibi. İçeride olan ağırlıkların atılması lazım. Arınma bir tür bilinçaltı detoksu gibidir. Sonra bu durumu koruma altına almamız lazım. Çünkü bunun üstüne binayı inşa edeceğiz. Temelin sağlam olması lazım. Senin saf fıtratının üstüne istediğin manayı miraç ettiğimiz zaman, bunu adı kemalat oluyor. Hz. Mevlana diyor ki: “Hak aşığı bedenini delik deşik eder, gönlündeki altın küpü bulmak için, sonra da o küple yeniden imar eder.” Ama bu sefer inşallah yıkılmamak üzere.</p>

    <p class="mg025">Eski ve atıl olan enerjilerin atılması lazım önce. Sonra onun paranteze, yani korunmaya alınması lazım. Ondan sonra ne istiyorsun? Diyelim ki olumlu düşünmek istiyorsun veya sezgini güçlendirmek istiyorsun, korkuların var ondan kurtulmak istiyorsun. Konu başlıkları çok, hatta sonsuz. Çünkü Kur’ân sonsuz. Kişiler bize tam olarak ne istediklerini söylüyorlar ve biz de o kişiye özel telkin cd’si hazırlıyoruz. Bazıları standart, bazıları kişiye özel.</p>

    <p class="mg025">Bu noktayı daha da belirtmem lazım. Şimdi danışan diyor ki Mesela: “Özgüvenimi geliştirmek istiyorum.” Bu kişi bize önce kısaca hayatını yazıyor. Kendince özgüvensizliğinin sebeplerini ve hayatında ne olursa bu sorunları aşabileceğini yazıyor. Bunlar test şeklinde. Veya bu konuda sadece anlatıyor. Kişinin yazdığı metinde ve anlattıklarında sorunla ve sorunun çözümü ile ilgili ipuçları var.</p>

    <p class="mg025">Bu metni veya anlatılanları psikolog arkadaşlarımla birlikte tahlil ediyoruz. Onlar, işin psikoloji düzeyindeki durumuna bakıyorlar, bense manevî noktada hangi âyet, hangi duygu durumunun karşılığıdır. Barıştığı noktalar nedir? Buna bakıyorum ve ortak karar neticesinde bir âyet ve dua konsepti hazırlıyoruz.</p>

    <p class="mg025">İşte ana metine bu yaptığımız tespitler ekleniyor. Sonra bunlar seslendiriliyor.</p>

    <p class="mg047"><strong>Ayetler meal olarak mı, yoksa orijinal mi seslendiriliyor?</strong></p>

    <p class="mg052">Kesinlikle orijinal Kur’ân. Zaten etkisinin güçlü olması buradan geliyor. Bakın bunu çok derin metafıziksel deneyimlerde tespit ettim: insanın bilinçaltı dili Kur’anca, yani Rabbça. Peat denilen bir yöntem var. Mutlak kabulleniş içinde boşluğu deneyimlemek diyebiliriz, insan bu teknikle boşluk deneyimi yaşıyor. Ve o konumdaki bir kişinin Kur’an okumayı bilmemesine, hatta bu konularla ilgisi olmamasına rağmen, ağzından Yasin Sûresi’nin ilk 8 âyetinin döküldüğünü biliyorum. Bazılarının irade dışından Bakara Sûresinin ilk 5 ayetini okuduğunu biliyorum. Bazıları hatta kendi sorununa yönelik hangi âyeti okuması gerektiğini söylüyor. Çok ilginç deneyimler var, insan tam anlamı ile bir gizem. Hatta Cennet dilinin Arapça olduğuna dair hadisler var. Farsça, Aramice ve Arapça... Bu dillerin vurguları ve insan aurasında, bilinçaltında bıraktığı etkiler çok fazla. Hatta insanlığın ilk dilleri bunlar. Yani biz, DNA’mızda Hz. Adem’den (a.s) bu yana olan kalıpları, vibrasyona getiriyor, onları Kur’an ile uyandırıyoruz. Bir God kelimesi Allah kelimesinin yerini tutmaz. Veya oku kelimesi, “ikra”nın yerini tutamaz. Meâl vermek anlamak içindir. O da zihinseldir. Kendincedir. Onun için orijinalin yerini hiç birşey tutamaz.</p>

    <p class="mg025">Önce arınma ve korunma cd’leri dinlenilmeli. Sonra özel konular seçebilirsiniz. Bunlar katalizör gibidir.</p>

    <p class="mg047"><strong>Bu telkinlerin etkili olmayacağını düşünenler olabilir?</strong></p>

    <p class="mg052">Bu konuda sadece benim değil, dünyada alınmış sonuçlar var. Benim yaptığım yeni bir şey değil. Ben sadece Kur’an’ı, Cevşen’i ve Celcelutiye’yi işin içine kattım. Yani olayı daha da keskin ve varlıkla bütünsel hale getirdim. Telkin ve subliminal kayıt zaten çok eskiden beri var. Dünyada bir sürü telkin cd’si var, binlerce konuda hazırlanmış telkin cd’leri bulabilirsiniz. Benim yaptığımsa, onlardan farklı olarak;</p>

    <p class="mg025">a- Kur’an telkinleri, yani ayetleri ve Hz. Peygamber’in yaptığı duaları, Cevşen, Celcelutiye ile ve çok özel zatların bazı duaları ile, orijinali ile bilinçaltına yollamak.</p>

    <p class="mg025">b- Bunları alfa ritminde 8 ilâ 12 hertzlik kayıtla kayıt altına almak</p>

    <p class="mg025">c- Belli bir ritmotransla okumak.</p>

    <p class="mg025">Bu çalışmanın farkı bu, onun için evrensel ve kalıcı.</p>

    <p class="mg025">“Kuran ve mü’min ikiz kardeştir” hadisini iyi tefekkür etmeli. istisnasız her insanın içine Kur’ân şifrelenmiştir. Ve bilim, ilerleyen dönemde bunu tespit edecek. Hatta Pakistanlı Müslüman bir bilim adamı, bir genetik mühendisi DNA üzerinde yaptığı çalışmalarda DNA’nın P19 numaralı kodonlarında Alak Sûresinin yazılı olduğunu tespit etti. Evet insan DNA’sında Kur’ân yazıyor. Dikkat et, P19 ve Alak Sûresi, ilk inen sûre ve 19 âyettir.</p>

    <p class="mg025">Amerika’da çalışmalarını yürüten Müslüman bilim adamı Ahmet el-Kadi, Kur’an’ın insan üzerindeki fizikî tesirini, şifa olup olmamasını araştırdı. Burada kullanılan âletler, çok hassas ve son teknoloji. Boston Üniversitesi tıp fakültesinde yapıldı. Aletlerin özelliği <em>emg</em> yani elektromyografi, deri iletkenliği ve kas sinir aktivitesini ölçüyor, <em>eder electrodermal response</em> nefes alış verişi ve kalp atışını ölçüyor, <em>ppg photoelectric pletshysm graphy</em> kan basıncı ve akım hızını ölçüyor, <em>eeg</em> ise beyin dalgalarını ölçüyor. Bunlar elektrotlarla deneklere bağlandı. Araştırma için yaşları 17 ila 40 arasında değişen kadın ve erkek ve hiç bir şekilde Arapça bilmeyen insanları seçti. Araştırmanın ilk bölümü 42 seans sürdü ve her seansta 5 deney yapıldı. Yani deneyler toplam 210’u buldu. Kur’ân’la birlikte Kur’an’a ses, ton ve kelime yapısı olarak çok benzeyen parçalar da dinletildi. Tabii ki bunlar düzenli olarak değişiyordu. Ve dinlenen materyalin ne olduğu kesinlikle gizli tutuluyordu. 40. deneyde ise, gönüllülere hiç bir şey dinletilmedi ve rahat bir şekilde otururlarken, vücutları üzerinde aynı araştırma yapıldı. Böylelikle gerilim azaltıcı tesirin, sadece insanların dinlenmesi sırasında olup olmadığı tespit edilmek isteniyordu. Bariz bir fark görülmedi. Fakat dinlenen parçanın Kur’an olması halinde, gönüllülerin vücutlarında ne oluyorsa oluyor ve olağanüstü bir gerilim azalması oluyor, beyin dalgaları normale dönüyordu. Kur’an dinlendiği anda deneklerin yüzde 97’sinde vücut bir anda optimum, yani denge seviyesine geliyordu.</p>

    <p class="mg025">Arapça’nın yanında İngilizce tercümesi de ve Arapça’ya yakın ses tonları ve kelimeler de kullanıldı. Ancak hiçbiri, Kur’an’ın orijinalinin yaptığı etkiyi yapamadı ve Kuzey Amerika İslam Tıp Kongresinde çok büyük bir ilgi ile karşılandı.</p>

    <p class="mg025">Bu araştırma üstüne daha da gidildi ve daha çok deneyler yapıldı. Konu üzerinde çalışan bilim adamlarının ortak görüşü şu oldu:</p>

    <p class="mg025">“Kur’an’ı dinleyen insanları tesadüfe yer bırakmayacak derecede inceleyen bu âletler, her seferinde aynı şeyi dile getiriyor. insan vücudu Allah kelâmı karşısında gerilimi kaybediyor, kan dolaşımı artıyor, kalp atışları ve deri ısısının normale düştüğünü gösteriyor. Ayrıca insanda bağışıklık sistemi güçleniyor. Bu çalışma, kanser dahil bir çok hastalığın korunma ve tedavi yollarında, Kur’an üzerinde durulması gerektiğini ortaya koyuyor. Yani tüm vücut optimum olması gereken seviyeye geliyor. Üstelik bu insanlar ne dinlediğini bilmiyor.”</p>

    <p class="mg025">Evet Kur’an’ın Allah’ın kelâmı olduğu, adeta vücuttaki zerreler tarafından tasdik ediliyor ve dinletilen diğer seslerde meydana gelmeyen tesirler, Kur’an dinlenmeye başlandığı an ortaya çıkıyordu.</p>

    <p class="mg055">Biz Kur’an’ı insanlara rahmet ve şifa olarak gönderdik.</p>

    <p class="mg053"><strong>İsra, 82</strong></p>

    <p class="mg025">Daha bunlar gibi, özellikle son zamanda yüzlerce örnek ve deney var. Bunların kısmen bilindiğini, zaten işin bu boyutuna inanıldığını düşündüğüm için detaylara girmiyorum.</p>

    <p class="mg025">Evet Kur’an ve 1001 esmayı içinde bulunduran Cevşen ve aslı vahiy olan Celcelutiye, insan bilinçaltına sembolik olarak kodlanmıştır. Ve buna farklı bir düzlemde tam uyumlu hale gelmek için bizim bu çalışmamız bir teknik geliştirmiştir. Bu konuda önemli sonuçlar da almıştır.</p>

    <p class="mg025">Sakın yanlış anlaşılmasın, diğer kişilerin yaptığı telkin çalışmaları kalıcı değil demek istemiyorum. Bakın onlar da etkili ve güçlü ama Kur’ân telkinleri yanında takdir edersiniz ki insan kelâmının esamesi okunmaz.</p>

    <p class="mg047"><strong>Telkinlere inanırsak, bilinçaltına girip etkisi daha da artar mı?</strong></p>

    <p class="mg052">Şimdi şöyle bir durum var: inansan da, inanmasan da bu âyetler bilinçaltına akar. Bediüzzaman “Gafletle yapılan zikirler dahi feyizden halî (yoksun) değildir” der. Yani elektrik çarpar mı, çarpmaz mı, bunun inanıp inanmakla ilgisi yok. Bu bir kanun, çarpar. Aynen bunu gibi telkinler, inansan da girer, inanmasan da... Bilinçaltına girer. Bu bir kanun ancak işin ince ve hassas noktası şu: Sen bilinçaltının yeni yapılanması ve pozitife kanal olması ile bilincine yansıyan telkinleri yaşantına kabul ediyor musun, etmiyor musun? Biz sadece senin isteğinin o mânâyı, o çiçeği daha da güçlendiriyoruz, istemediklerini de dönüştürüyoruz. Yani âyetler bunu yapıyor. Daha önce istemediğin şeylerin oranı yüzde 75 idi. istediklerin yüzde 25. Şimdi oranları tersine çeviriyoruz.</p>

    <p class="mg025">Buna rağmen sen bile bile gidip o çiçekleri yolarsan, o zaman yapacak birşey yok. İnatlaşmamak lazım. Biz robot değiliz. Aklın ihtiyarı burada alınmıyor. Sadece akl-ı selim sağlanıyor. Hatta daha derinde ve devamında tam anlamı ile mutmainiyete erişebiliyorsun. Bu çalışma bir tür barajı atlatmak gibidir. Seni destekliyor. Neticede senin iraden devrede. Hani “Rabbinin ordularını ancak kendisi bilir” diyor ya âyette. Bu kanun da, Allah’ın bir tür ordusu. Ve kime niyet, kime kısmet derler. Senin dinleyip dinleyememen de tesadüf değil. Olmaz dersin, saçma dersin, demek ki nasibin yokmuş. Öbürü dinler, demek ki nasibi varmış. Neden bu kadar emin konuşuyorum biliyor musunuz? Çünkü işin içinde Kur’an var, Cevşen var, Celcelutiye var.</p>

    <p class="mg025">Onlara havale edilen bir dâvâ, en güzeli ile sonuçlanır. Sonuç nasıl olur, o ayrı. Sorun o değil. Sorun âyetlerin bilinçaltına tüm safiyeti ile girmesi. Olay bu. Sâfıyeti ile girsin, gerisine karışmayın. Sizin için en iyisi olacak. Şüpheniz olmasın.</p>

    <p class="mg025">Ama dediklerimizi tam yapmalısınız, yani 3 gün dinleyip 4 gün kestiniz mi olmaz. Abdesti tam almak lazım. Bu bir ilim ve denenip netice alınmış bir ilim. Dünyada kişisel gelişim telkin çalışmaları bu teknikle yapılıyor. Belli süresi var.</p>

    <p class="mg047"><strong>Ses seviyesi ne olmalı?</strong></p>

    <p class="mg052">Seviye çok fazla olmamalı. Çok açarsam etki artar diye birşey yok. Hatta çok açtığınızda arada ayetleri duyabilirsiniz. O zaman kısın. Bilinç orada olanın farkına varmasın. Müziğin sesini duymanız yeterli. Yani yüksek ses faydalıdır diye birşey yok. Mesela iş yerinde dinlerken kısık sesle kimse rahatsız olmaz.</p>

    <p class="mg047"><strong>Bu çalışmanın herhangi bir zararı var mı?</strong></p>

    <p class="mg052">Kesinlikle var! Şeytana ve seni üzen şeylere zarar verir, hatta yok eder biiznillah. Âyetlerin kime zararı olabilir ki? Burada da önemli nokta şu: O da altta kullanılan müzik yeter ki depresif olmasın. Onun için ben ağırlıklı olarak doğa sesleri, su sesi, yağmur ormanları, özel hazırlanmış hipnotik fonlar, ney sesi ve insanda ulvî duyguları açığa çıkartan new age, etnik müzikler tarzı klasik (Mozart, bethoven, vs.) tarz saz semaileri ve mevlevî ayinlerini seçiyorum.</p>

    <p class="mg025">Günlük hayatta o kadar çok ve menfî telkin altındayız ki benim yaptığım önce bunlardan arınma, daha sonra o saf fıtrat üzerine istenilen ve arzu edilen modeli oturtma.</p>

    <p class="mg025">Evet zararlı olan telkinler tıpkı asitli içecek dolu bir bardak gibi. Ancak biz bu asitli içecek üstüne yavaş yavaş su dökersek, bir süre sonra asitli içecek tamamen gider ve yerinde su kalır. İşte yapılan çalışma aynen bunun gibi.</p>

    <p class="mg047"><strong>Bu telkinlerin etkilerinin ortaya çıkıp çıkmadığı nasıl anlaşılır?</strong></p>

    <p class="mg052">Öncelikle kişinin bedeninde bir kıyama kalkmak diyebileceğimiz dikleşme görülür. Yani daha önce sırtında ağırlık bulunan ve yere yakın yürüyen siz gitmiş, daha net farkındalık sahibi bir birey gelmiştir. Cilt de daha berrak ve sevgi yüklü bakışlar kendini gösterir. Bu biyolojik olarak fark edilir düzeydedir. Düşünsel olarak da o eski, gereksiz ve rahatsız edici düşünceler, alt fondan akan cızırtı gibi olan ve irade harici gelen duygularda ciddi bir azalma, hatta kesilme olur. En son olarak da, kesinlikle tarif edilemeyen, dış faktörlere bağlı olmayan bir güven ve dinginlik hissi içinde olursunuz. Daha kabul edici, daha bağışlayıcı, daha uyumlu.</p>

    <p class="mg025">Bu ilk iki cd’nin etkileri. Daha sonra bunun üstüne, özel olarak istediğiniz model varsa, onların etkileri de hazırlanan âyet ve seçilen dualara göre olmaktadır.</p>

    <p class="mg047"><strong>Telkinler ne kadar zaman sonra bırakılmalı?</strong></p>

    <p class="mg052">Bilinçaltında bir bilginin alışkanlık, yani refleks haline gelmesi için gerekli süre, yaklaşık 21 gündür. Ben şöyle tavsiye ediyorum: 21 günden sora günde bir saat dinleyin. Zaten içsel konuşmalar ve öz benlikle diyaloga geçileceği için artık bir süre sonra tüm sistem oraya havale edilir. Biz oraya kapı açmak için yapıyoruz zaten tüm çalışmayı. Hani uzaya çıkan füzelere yedek yakıt tankı koyarlar. Sürtünmesiz ortama girdikten sonra yani atmosferin dışına çıktıktan sonra bunları taşımaya gerek yoktur. Dolayısı ile 21 günün ardından etki alındıktan sonra günde bir saat dinlenebilir. Üst bilince sıçradıktan sonra zaten bu süreç otomatik olarak seleksiyona uğrar veya farklı bir format alır.</p>

    <p class="mg047"><strong>Telkinleri dinliyorum, etkisini de görüyorum, ancak bazen kendimi eski düşünceler içerisinde budıyorum.</strong></p>

    <p class="mg052">Bakın daha ilgincini söyleyeyim size: Telkinler dinlenmeye başladığı anda, enteresan, daha önce olmadık düşünceler bazılarında daha da artıyor. Bu, arınma sürecinin bir parçası. Hz. Mevlânâ diyor ki: “Sen kendini duru pak zannediyorsun ama dibin çamur bağlamış.”</p>

    <p class="mg025">Bilmediğimiz, adını dahi koyamadığımız o kadar çok klasörden etkileniyoruz ki? Bize musallat olan bu alışkanlığın veya düşüncenin temeli belki de çok küçükken, hatta anne karnında iken yaşadığımız bir olay. İşte siz bu telkinleri dinlerken, bu âyetler işi kökünden hallettiği için, yani havuza dibinden suyu verdiği için değişik duygu kabarımları oluyor. Bu herkeste olmuyor. Ancak olursa, bu sürecin bir parçası.</p>

    <p class="mg025">Değişimi kendinde hissetmesine rağmen, zaman zaman eski düşünceleri veya alışkanlıkları hissetmek... Mehmet Kırkıncı şöyle bir şey demişti Ramazan için. Ramazan’da şeytanlar bağlanır ve insana zarar vermez. Ancak kalp mağarasında onun sesi o kadar çok vardır ki... Şimdi sesi kesik olmasına rağmen yankıları devam ediyor. Depremde de öyle değil midir, ana depremden sonra artçıları sürer.</p>

    <p class="mg025">Şunu bilmek lazım: Hayatta hiçbir şey, birden bire başlamaz, birden bire de kesilmez. Oval bir süreç vardır; ki bunun adı sabırdır.</p>

    <p class="mg025">Bu herkeste olmuyor. Ama farkında değiliz, ancak bilinçaltı alışkanlıklarının gittiğini görünce tepki gösteriyor. Düşünsene, yıllarca karanlık ve kokuşmuş odada kalmış bir adamı güneşin, denizin ve bol oksijenin olduğu yere çıkaracaksınız... Pek gelmek istemeyebilir, az bir direnç gösterecek tabiî ki. Bunlar hep sürecin bir parçası. Ama geçicidir.</p>

    <p class="mg047"><strong>Ayetlerin hiç sesi gelmiyor ya da bazen yakalıyoruz ama çok az geliyor? Müzik sesi daha baskın. Duymadığım telkin beni nasıl etkileyecek? Acaba bize verdiğiniz dosya mı hatalı?</strong></p>

    <p class="mg052">Zaten subliminal telkinlerin amacı, bilinçli zihnin direncine takılmadan âyetleri bilinçaltına ekmek, insanda duyan, sadece kulak değil. Ruhun hayat dairesinde ve insandaki daha derin bilinçte yer alan latifelerde şimdiki gördüğümüzden daha çok gören, şimdiki duyduğumuzdan daha çok duyan latifelerimiz var. Bilim bunu tespit etmiş. Bu fonlar altına, belli dalga boyunda ve ritmotransda okunan âyetler bilinçaltı tarafından kesinlikle duyulur.</p>

    <p class="mg025">Beyne bir saniyede 400 milyar bitlik bilgi geliyor. Ancak 2000 tanesi, bilinçli zihin tarafından fark ediliyor. Daha fazlası ile bilinçaltı yapı ile bağlantılı olan çok derin bilinçte kayıt altına alınıyor ve uygulamaya konuluyor. Zaten biz;im hedefimiz, âyetleri oralara, olanca saflığı ile yollamak. Düşünsene, saraya gireceksin ancak kapıda kocaman bir engel var. Kimseyi içeri almıyor. Ancak kendi tanıdığını, bildiğini içeri alıyor, işte nefis ve ordusu, ayeti, hakkı, hakikati görünce almak istemiyor. Biz ne yapıyoruz? Arka kapıdan sokuyoruz bunları, içeriden de sarayı fethediyoruz.</p>

    <p class="mg047"><strong>Âyetlerin subliminal yani gizli olmasının başka ne gibi faydaları var? Ben yine de telkinleri duymak istiyorum.</strong></p>

    <p class="mg052">Bunun başka faydaları da var. Çok daha kolay dinlenebiliyor. Mesela iş yerinde insanlar telkinleri direkt dinlemekten çekinebilir, âyetler, müziklerin içine gizli olarak yerleştirildiğinden dolayı verim daha da artıyor. Zihin âyeti kendi anlayışına göre değil, âyetin saf hali ile bilinçaltına aktardığı için etkisi çok daha güçlü oluyor. Yani Allah kelimesi geçtiğinde kişinin kendi kafasındaki ‘tanrı’ değil, âlemlerin Rabbi olan Allah’ın mârifeti, bilgisi direkt akıyor.</p>

    <p class="mg025">Burası çok kişi tarafından sorulacak, onu bildiğim için tekrar ediyorum. Bilincimizin bulanıklığı ile değil, âyetin saflığı ile onu bilinçaltımıza alıp yeşermesini sağlamaya çalıştığımız için telkinleri duymuyoruz. Burada telkinleri algılayan bilinçaltı.</p>

    <p class="mg025">Düşünsenize, sürekli aynı şeyi dinlerseniz, günde 1 saate yakın çalacak, bir süre sonra zihin ona bir kılıf bulur, onu kendileştirir veya bir şeye benzetir. O zaman âyet saf hali ile değil, sana göre bir mânâ ile bilinçaltına akar.</p>

    <p class="mg047"><strong>Hazırlanış aşamaları nelerdir?</strong></p>

    <p class="mg052">Öncelikle kişi arınma ve korunmayı dinlemeli. Bunların ikisi peş peşe konup dinlenebilir. 15 gün bunları dinledikten sonra bilinçaltı hem eski düşüncelerden korunmuş, hem de o durumu korumaya yönelik bir durum belirlemiş oluyor. Yani arınma ve korunmadan sonra kişinin isteğine göre âyetler, Cevşen ve Celcelutiye’den bölümler seçiliyor. Daha sonra gerekirse bunlar telkinler ile de destekleniyor. Yani metin bu şekilde hazırlanıyor. Daha sonra bunlar belli bir ritim ile kayıt altına alınıp, üzerinde gerekli ses teknik çalışmaları yapılıyor.</p>

    <p class="mg025">İstenilen müzik, su, yunus, deniz, dalga, ney sesi, new age tarzı, klasik müzik, sanat müziği vb. kişiye göre değişir. Müziklerin altına telkinler gizleniyor.</p>

    <p class="mg047"><strong>Dinleyene bunların müziksiz halini veya metinleıini de veriyor musunuz?</strong></p>

    <p class="mg052">Tabii ki cd’ler size geldiğinde bunların hem metinleri hem de müziksiz sadece saf okunmuş halleri geliyor. Ancak siz sadece müziği dinliyorsunuz. Bazıları müzikle birlikte metni okuyor veya sadece müziksiz olan ses kaydını dinliyor. Hayır... Bunlara sadece bir kereliğine bakmanız, yani ben bu müziğin altında ne dinliyorum, bilmeniz için veriyorum. Yoksa birlikte dinlemek veya okumak için değil. Hatta daha sonra, bir kere okuduktan sonra, o dosyayı silebilirsiniz.</p>

    <p class="mg047"><strong>Peki müziklerin altında başka bir şey olup olmadığını nereden bilebilirim?</strong></p>

    <p class="mg052">Öncelikle kimse, hele ben böyle bir riski almam. Ki bu tespit edilebiliyor. Çok rahat bir şekilde. Hem de ses ve müziği birbirinden ayırıp sesi yükselttiğiniz an, altta olan telkinlerin hepsini net bir şekilde duyabilirsiniz. Kimse böyle bir riski almaz. Böyle bir şey olsa mutlaka açığa çıkar. Bunu yapanlar, işte bahsettiğim kişiler. Çizgi filmlerin altından tutun filmlere kadar onları bile tespit ediyorlar. Biz onların topluma yaydığı ölümcül virüsleri Kur’ân ile temizliyor, arındırıyoruz. Anti virüs programıdır bizim yaptığımız.</p>

    <p class="mg025">Bakın 1970’li yıllardan beri kişisel gelişime ciddi bir ilgi var. insanlar kendini keşfetmek adına böyle bir serüvenin içine giriyor. Bu konuda çok kitap var. Ancak önemli bir tespittir ki kitap okumak tek başına tam anlamı ile insanı dönüştürmüyor.</p>

    <p class="mg025">Etkisi bir süre sonra kayboluyor. Kişisel gelişim uzmanları bunu tespit etti. Ve ondan sonra telkin kasetleri çıkarmaya başladılar. Açıktan telkinler veriyorlardı bu insanlara. Bundan da istenilen performans tam anlamı ile alınamadı. Ve en son, bu subliminal telkinler çıktı ve bundaki başarı oranının diğerlerine göre çok yüksek olduğunu gördüler. Çünkü mana, telkin bilinçte takılı kalmıyor, direkt bilinçaltına akıyordu.</p>

    <p class="mg025">İşte benim yaptığım, bu temel üzerine. Ancak çok daha üstün. Çünkü işin içinde Kur’an, Cevşen ve Celcelutiye var. İnsan, Kur’ân’la direkt uyumlanmıştır. Ki bir hadiste Cennet dilinin Arapça olduğu rivayeti de önemli bir noktadır. Türkçe bir kelimenin enerjisi ile Rabbca, Kur’anca bir kelimenin enerjisi tabii ki bir değil. Hele Celcelutiye’de öyle harfler var ki... Ki bunlar Kur’an’dan alınmış. Mesela Elif, Lam, Mim, Ra, Ta, Ha, Mim, Kaf, Ya, Ayn, Sad... Şimdi bu seslerin hangi çakralara dokunup, hangi noktalarda ne gibi operasyonlar yaptığını anlatsam, ayrı bir kitap olur. Sadece bu harfler bile bir tür paroladır. Hani bilgisayarınızı açmak için kullandığınız parola var ya, bunlar da insan beynini açıyor. Yeter ki olanca saflığı ile ekelim. İnşallah.</p>

    <p class="mg025">Kişisel gelişimin tabiî ki kendi içinde faydası var. Ancak takdir edersiniz ki, insanı en iyi bilen onun yaratıcısı ve Onun koyduğu ilkeler.</p>

    <p class="mg047"><strong>Telkinler kişiye özel oluyor mu?</strong></p>

    <p class="mg052">Bunu şöyle ifade edeyim. Kişiye özel cd’de, kişi sorununu ve kendini çok iyi bilmesi gerekiyor. Ki ona göre âyet seçiyorum. Mesela bir kişi vardı. Akciğer kanseri ve kemoterapi görüyor. Yine ölüme terk edilmiş. O, neden dolayı hasta olduğunu biliyordu. “Ben hep insanları idare ettim. Kendime zaman ayırmadım. Kendimi dinlemedim. Bir tatilim bile olmadı vücut da iflas etti” diyordu. Genel telkinin içine, onun bahsettiği bu soruna yönelik bir ayet ve telkin eklemiştim. Yine aynı hastalıktan şikâyetçi olan bir başkası vardı. Sürekli şikâyet ediyordu. Hep hayattan şikâyet etmiş. Şimdi bunun farkına varıyor. Bu ikisinin telkinleri genel olmakla birlikte özel ve farklı içerikleri var. Hücre yenilenmesi için; Hayyu Kayyum sıfatları ile ilgili, Cennetle ilgili, Kudretle ilgili, dirilişle ilgili, yani doğumla ilgili âyetler seçilir. Bu ana sorunun iskeletidir. Ama bunun yanına, kişi sürekli şikâyet ediyorsa, ismi ve soy ismi ile birlikte tevekkül ve Allah’ın her işi hikmetle yaptığıyla ilgili bölümleri ekliyorum. Ana bir metin olmakla birlikte içine kişinin özel sorununa yönelik âyetler de ekliyorum.</p>

    <p class="mg047"><strong>Eğer kişi kendi sorununun detayını bilmiyorsa?</strong></p>

    <p class="mg052">Sorun değil, zaten ana metin içinde o sorunu da kapsayan telkinler var. Biz sürecin hızlanması için, özel, kendi tespit ettiği, soruna yönelik telkinleri de işin içine katıyoruz. Yani “Benim yemeğimde şu baharat olsa daha iştahlı yerim” diyor. Kendi tespiti sadece baharat gibidir. Yoksa temel faktör ana iskelettir.</p>

    <p class="mg047"><strong>O zaman bu şekilde her konuda telkin hazırlamak mümkün?</strong></p>

    <p class="mg052">Kesinlikle. “Yaş ve kuru herşeyin olduğu bir kaynak”tan, yani Kur’ân’dan istifade ediyorsunuz çünkü.</p>

    <p class="mg047"><strong>Ülkemiz açısından bu çalışmanın önemi nedir?</strong></p>

    <p class="mg052">Bir kere bilinçaltı çalınmış bir toplumuz. Yani bu bilinçaltı bize ait değil. Şunu demek istiyorum, insan fıtratı ile uyumlu bir hayatımız yok. Dolayısıyla bilinçaltımız yok! Özellikle gençlere, çocuklara öyle bombardımanlar yapılıyor ki...</p>

    <p class="mg025">Ne ekersen onu biçersin derler ya... Sen ekmezsen senin yerine ekenler çok fazla. Bunlardan kurtulup kendimize gelmemiz lazım.</p>

    <p class="mg025">Genç nesle, çocuklara neler ekildiğini, biraz bu konularla ilgilenenler bilirler. Bilmeyenler sadece farkındalık ile toplumun haline baksın bakalım, neler var neler yok? Ailelerin şikâyetleri ve durumları ortada. Anne babalar sanki çok mu sağlıklı? Bence, insanın kendine dahi itiraftan kaçındığı ve yüzleşemediği problemleri var. Ve insan farkında olmadan kendini uyuşturuyor. Ama bunlar er veya geç çıkacak. Kabirde Münker ve Nekir eşliğinde öğreneceğiz bunları ve burada temizlenmezse bunlar, orada sıkıntı oluşturacak.</p>

    <p class="mg025">Önemi, dünya ve ahirete bakıyor. Sadece ölmeyeceğini düşünenlere hitap etmiyor diyebiliriz.</p>

    <p class="mg047"><strong>Metinleri siz mi hazırlıyorsunuz? Fikir aldığınız kişiler var mı?</strong></p>

    <p class="mg052">Bu konuda danıştığım kişiler var. Dr. Hakan Yalman ve Cemal Nur Hanımdan bu konularla ilgili çok istifade ediyorum. Ayrıca bağlantılı olduğum ve sürekli konuğum olan kişilerle de fikir alışverişinde bulunuyorum</p>

    <p class="mg047"><strong>Peki bu kadar etkili olmasının sebebi nedir?</strong></p>

    <p class="mg052">Tabii ki öncelikle bunların Kur’an âyetleri olduğunu hatırdan çıkarmamak lazım... Bakın Kur’ân’la birlikte Cevşen ve Celcelutiye’nin değerini kâinat anlatıyor. Yoksa piyasada çok telkin cd’si var. Benim hazırladığımın farkı, Kur’an olması ve belli bir dalga boyunda, alfa ritmi (8-12 hertz) arasında kayıt altına almam. Ve belli bir ritimde okumam.</p>

    <p class="mg047"><strong>Teknik olarak destek alıyor musunuz?</strong></p>

    <p class="mg052">Bu konuda sevgili Abidin’den destek alıyorum. Kendisi ses mühendisidir. Subliminal kayıtlarda çok hassas, ince ayarlar var. Kendisi bu konuda eğitim almış bir kişi.</p>

    <p class="mg025">Çocuklarla ilgili metinleri hazırlamada sevgili Mehmet Yaşar, Indigo ve Kristal çocuklar üzerine çalışan ve eğitimler veren Berna Türksoy’dan destek alıyorum. Yetişkinler konusunda da Dr. Hakan Yalman ve Cemal Nur Hanım ile danışmalı gidiyoruz. Ve metin hazırlamada NLP uzmanı ve psikolog iki arkadaşım var.</p>

    <p class="mg047"><strong>Telkinlerin konularından örnek verebilir misiniz?</strong></p>

    <p class="mg052">O kadar çok konu var ki nasıl sayacağım bilmiyorum. Yetişkinlere ve çocuklara özel olarak hazırlanan iki kategori olduğunu söylemiştim.</p>

    <p class="mg050"><span class="bolditalik">Yetişkinlere ait olan konular:</span></p>

    <p class="mg025">1. Arınma</p>

    <p class="mg025">2. Koruma.</p>

    <p class="mg025">Bunlar, ana cd’ler. Diğerleri ise;</p>

    <p class="mg050"><span class="bolditalik">Bilinçli yaşam seti:</span></p>

    <p class="mg025">Özgüven ve farkındalık, iç huzur, geçmişin gölgelerinden kurtulma, olumlu düşüncenin gücü, mutlu çiftler, sağlıklı aile, kendini keşfet, sosyallik artırıcı, topluluk karşısında konuşma, depresyon ve stres dünde kaldı, kendini aş, öze dönüş, bilinçli yaşa, mutluluk ve sevinç hayatın kendisi, hayatı kutla, hayatına bolluk ve bereketi davet et, konsantrasyon ve beyin gücü, an bilinci, şimdide olma sanatı, kendine güven, güzel ahlâk, evrensel bilince ulaşma, aile huzuru, zihin açıklığı ve ezberleme gücünü geliştir, cesaretsizliği yen, sabır, yaratıcılık, olgunluk, güven inşâ etmek, karizma yeni ben, iş yerinde güven, endişelerden kurtul, refah ve zenginlik, dil öğrenme, yöneticilik</p>

    <p class="mg050"><span class="bolditalik">Mistik cd’ler:</span></p>

    <p class="mg025">Pisişik yetenekleri geliştir, astral seyahat, ruhanî âlemle diyalog, duru görü, Hızır’la yolculuk, büyü, sihir ve cinlere karşı korunma, korku ve nazara karşı kalkan, evini arındır, iç sıkıntılardan kurtul, karabasan ve uykuda korkanlar için, kâbuslara son, lusid rüyalar, sağlıklı uyku, sezgi, 6. his, aura ve çarka güçlendirici, vesvese ve şüpheye son, sakinlik, ruh ikizini kendine çek, kısmet açma.</p>

    <p class="mg050"><span class="bolditalik">Sağlık cd’leri:</span></p>

    <p class="mg025">Beyin tümörü, migren, ülser, kansere, duygu bozuklukları, yüz felci, kabızlık, genel sağlık ve Esmaü’I-Hüsna, sürekli yorgunluk, sağlıklı çiftler ve cinsel yaşam, titreme, menopoz, sağlıklı hamilelik, kolay doğum, hamile kalmak, her türlü kalp ağrısı, her türlü korku ve fobi, baş dönmesi, erken uyanmak, çok uyumaya karşı, sağlıklı zayıflama.</p>

    <p class="mg050"><span class="bolditalik">Kötü alışkanlıklardan kurtul:</span></p>

    <p class="mg025">İçki, kumar, zina, kalp kırma, dedikodu, büyü ve sihir, yalan, sigaraya karşı, üzüntü ve korku, küfür etmek, öfke ve olumsuz düşünceler, affedememe, içsel çatışma...</p>

    <p class="mg050"><span class="bolditalik">Manevî konular:</span></p>

    <p class="mg025">Sekerat anı, peygamberi rüyada görmek, güzel ahlâk, sabah namazına kalkıyorum, denge üzereyim, rahmet üstüme yağıyor, her şeyle barışığım, Kur’ân’ı mânâdan okuyorum, içe yolculuk...</p>

    <p class="mg050"><span class="bolditalik">Çocuklar için:</span></p>

    <p class="mg025">Hiper aktivite, sağlıklı uyku, çocuklarda özgüven, yalana karşı koruma, sınav heyecanı, dikkat toplamada güçlük, huysuzluk, hırçınlık, öğrenme bozuklukları, okul performansında düşüklük, uykuda aşırı hareket, sık uyanma, yüksek tansiyon, sosyal ilişkilerde sorun, dürtüsellik, indigo ve kristal çocuklara özel esmâ mozaiği...</p>

    <p class="mg025">Evet, öncelikli olanlar bunlar. Ancak dediğim gibi bunlar sadece hangi konularda hazırlanabilir, onun fikrini veriyor. Daha bunlar gibi yüzlerce, hatta binlerce konuda soruna yönelik metinler seçmek mümkün.</p>

    <p class="mg025">Her konuya, soruna, istenilen modele uygun bir kompozisyon hazırlamak mümkün. Çünkü “Yaş ve kuru herşey Kur’an’da var” (ayet meali) Bakmasını bilene. Dediğim gibi bunları özel hazırladığımız metinlerle de destekliyoruz. Onlar tabii ki Türkçe.</p>

    <p class="mg047"><strong>Arınma metni içinde neler var?</strong></p>

    <p class="mg052">Metinlerin girişinde 19 defa Bismillahirrahmanirrahim var. Sonda da 19 besmele var.</p>

    <p class="mg025">Bakara’dan Nas’a kadar her sûre incelenerek derlenmiş arınma ve Allah’ın affetmesiyle ilgili âyetler var. Yine tevhidle ilgili âyetler var. Daha sonra da Celcelutiye’den ve Cevşen’den metinler var.</p>

    <p class="mg025">Kalbinin üzerine rahmet sağanakları yağıyor. Hayyu Kayyumun nuru ile yüzüne, kalbine bir parıltı geldi. Ve bundan sonra her yönden nurlar seni kuşatıyor. Sahibimizin haşmeti seni kuşatıp yüceltiyor.</p>

    <p class="mg025">Ey kutsal ruh! Senin için korku ve üzüntü yok. Sen kabul edilmiş olansın. Bunu biliyorsun. Karanlıklar aydınlığa çevriliyor. Bu, her zaman günler çağlar geçtikçe devam ediyor. Öyle bir nurdur ki bu harfler, onunla her türlü ihtiyaç yerine getirilir. Celâl sahibi olan Allah, seni, “Kün!” emrinin Kef’i ile canlandırıyor. Canlanıyorsun, canlanıyorsun, canlanıyorsun. Arınıyorsun. Etrafa nur saçıyorsun. Nur üstüne nursun. Nur üstüne nursun. Hû ismi ile tüm düğümler çözülüyor. Kevser havuzunda yıkanıyor ve arınıyorsun. Allah’ın iradesi ile kin, nefret ve hırs, senden uzaklaşıyor ve yerine huzur, ilim ve kudret geliyor. Sonsuzluk ilmi ile dingin ve masumsun. Tıpkı ilk doğduğun an gibi.</p>

    <p class="mg025">İsm-i Nur ile yıldızın parlıyor. Çağlar boyunca parlıyorsun. Nur lambası tutuşturuluyor. Gizlice aydınlanıyor. Tüm fitnelerden ve kötü bakışlardan arınıyorsun. Bildiğin veya bilmediğin düşmanlar senden uzaklaşıyor, artık kimse sana zarar veremiyor. Çünkü sen İlâhî koruma altındasın. Bu arınma, içindeki İlâhî bilgeliği çıkardı. Ferd ismine mazhar oluyorsun. Bu ismin bağlantılı olduğu kanallar sana açılıyor. Her daim oradan besleniyorsun.</p>

    <p class="mg025">Ta-ha, ya-sin ve ta-sin ile kendine geliyor ve mutlu oluyorsun. Elif-lam-mim ve peşindeki ra’sı ile süflî âlemden nur âlemine çıkıyorsun. Sen yüce bir ruhsun. Allah tarafından kabul ediliyor ve seviliyorsun. Melekler, ruhanîler ve tüm insanlık seni bekliyor. Onlara sırrını veriyorsun. Miracını tamamlıyorsun. Burada görevin var. Nurun alâ nur ile yıkanıyorsun. Zihin sakin ve pırıl pırıl parlayan bir su gibi. Her şeyin güvende ve rahatsın. Her şeyin cevabını kolaylıkla buluyorsun. Senin için korku ve üzüntü yok. Sen onunla dostsun. İlâhî olan, senin rehberin ve senin için endişe yok, rahatsın, huzurlusun ve kendine güven içindesin.</p>

    <p class="mg025">Bunu dinleyenin mükâfatı, zât-ı Ahmediye’nin şefaatidir. Ve Cennetlerde saf olmuş hurilerle beraber haşrolunacaktır.</p>

    <p class="mg025">Allah günahları affeder ve sonsuz bağışlar, sen bağışlandın. Affedildin. Salât ve selâm ona ve ashabına olsun. Allah sana Kâfî, O’ndan başka ilâh yok. Her şeye Şahit, seni seviyor, seni kabul ediyor. Şanı yücedir, Rabbim Allah, Rabbim Allah, Rabbim Allah, yalnız ona tevekkül ediyorsun. Hoş geldin ey kutsal ruh, saf ruh!</p>

    <p class="mg025">19 Besmele...</p>

    <p class="mg025">Cümle kalıplarının hepsi Cevşen ve Celcelutiye’den. Tabii bunlar orijinali ile okunuyor. Ben sadece mealini verdim.</p>

    <p class="mg047"><strong>Koruma kalkanında ne var?</strong></p>

    <p class="mg052">Yine orada da Allah’ın mü’minleri, inananları koruması ile ilgili âyetlerden derlediğimiz âyet kompozisyonu var. Ağırlıklı olarak Âyete’l-Kürsî, Nas ve Felâk sûreleri var bunda.</p>

    <p class="mg025">Daha sonra tüm bunlara ek olarak Celcelutiye ve Cevşen’den derlediğimiz orijinal metinler var.</p>

    <p class="mg025">Aşağıdaki metin, tamamı ile Celcelutiye’den ve Cevşen’den. Dediğim gibi bölümleri orijinali ile okuyoruz.</p>

    <p class="mg025">“Sana atılan oklar yamuluyor, onlar tersine dönüyor. Kinleri sana ulaşamıyor. İsm-i Azam’la her yönden gelen düşmandan korunuyorsun, onlar geri dönüyor. İsm-i Azam’la onlar uzaktan vuruluyor. Onlar dağılıyor ve sen hiçbir zarar almıyorsun. Ona tevekkül ettikçe güçleniyorsun.</p>

    <p class="mg025">“Güçlüsün, etrafın nur kalkanı ile çevrili, Âyete’l-Kürsî’nin hâdimleri seni koruyor.</p>

    <p class="mg025">“Allahü’s-Samed, Cebbar ve Kahhar isimleri ile düşmanlık ateşleri söndürülüyor. Düşmanların teslime mecbur oluyorlar. İlâhî ve ruhânî koruma altına alınıyorsun. Evet şu anda bu koruma altındasın. Ve her zaman burada kalacaksın. Artık sana korku yok, üzüntü yok. Hikmet sende parlıyor, hikmetle okuyorsun. Acizliğin ve fakirliğin Ganiy ve Hakîm isimleri ile son buldu. Bundan sonra korkma, dilediğin her türlü düşmanla mücadele et. Her yeri kuşatmış da olsalar kralların şiddetinden korkma, korkacağın yılan olmayacak göreceğin bir akrep de ve sallanarak sana gelen aslan da... Kılıçtan korkma, hançerin darbesinden de, mızraklardan da korkma!</p>

    <p class="mg025">“Sen ruhunu ona açtın, buna niyet ettin. Onun dergâhına iltica edenin bütün istekleri karşılanır. Onun gücü ile zulmet dağıldı ve sen önünü İlâhi koruma ile görüyorsun farkındasın, netsin. Selâm ismiyle düşmanlıklar son buldu.</p>

    <p class="mg025">“Sen Kaf ve Nun ve onlardaki Ha-Mim’lerle korundun. Duhan Sûresi’ne bağlandın. Onda sağlam bir sır var. Ha mim ayn sin ra sin ve kaf’larıyla selâm isminle her türlü kötülükten korundun.</p>

    <p class="mg025">“Üzerinde sadece pozitif etkileri var. Aklına gelen gelmeyen her türlü negatif senden sonsuza dek uzaklaştı. Çünkü sen korunuyorsun, sana hiç kimse zarar veremez. Çünki İlâhî koruma altındasın.”</p>

    <p class="mg025">19 besmele....</p>

    <p class="mg025">Buradaki dualar da hep Kur’an’dan ve Celcelutiye’den. Mesela diyor ya “Korkacağın yılan olmayacak, akrep de, salınarak gelen aslan da olmayacak.” Şimdi biz bunu direkt hayvan olarak düşünürüz değil mi?</p>

    <p class="mg025">Aslında burada akrep karakterli, yılan karakterli insanlar da kastedilir. Bakın derin bilinçte, ki Kimya-i Saadet’te Hz. Gazali bahsediyor, her bir duygu durumunu temsil eden bir hayvan var. Yani insandaki kötü duygular, düşünceler, düşmanlıklar vs. hayvan siluetinde görünüyor. Dolayısıyla o kötü duygular, artık seni etkilemeyecek, onlardan korunuyorsun.</p>

    <p class="mg025">Misâl: Allah Resûlü diyor ki: ‘Harama nazar etmeyin, çünkü ondan size oklar atılır” diyor. Bakın haram olan şey de, âlem-i mânâda ok şeklinde görünüyor. Ve biz o kadar çok ok alıyoruz ki farkında olmadan, işte bu metnin orijinali hem fiziğe, hem de metafiziğe baktığı için ikisinden de koruyor seni.</p>

    <p class="mg025">Hatta Üstad, birine “Fenâ niyetle geldiğin vakit seni yılan sûretinde görüyorum; dikkat et” diyor. Düşünsene bu kötü duygulardan da bu sırlarla korunuyorsun. Olay sadece akrep, yılan olayı değil. Hayvanât, insanın duygularını temsil ediyor.</p>

    <p class="mg025">Her kötü hasletin, huyun bir hayvanla münasebeti var. Kimde o haslet artarsa, âlem-i mânâda o şekilde görünüyor. Eskiden, yani geçmiş ümmetlerde bu, daha bu dünyada iken çıkıyordu. Hatta domuza, maymuna dönüştürülen insanlardan bahseder Kur’an. Süfyan bin Uyeyne Q bundan detayları ile bahsediyor. Ama Muhammed (a.s.m) ümmeti bu rüsvalıktan korunmuş.</p>

    <p class="mg047"><strong>İnsanları reiki ve emf gibi doğu kaynaklı belli kanallara uyumlamalar gibi, siz de Cevşen ve Celcelutiye kanallarına uyumluyorsunuz ve bu konularda eğitimler veriyorsunuz. Biraz da bundan bahseder misiniz?</strong></p>

    <p class="mg052">Bakın Dr. Mikao Usui, Zen Budizmi ile ilgilenen Japon asıllı bir şahıs. 1800’lü yıllarda yaşamış. Akademik yönden de çok yetenekli bir şahsiyet. Tıp, tarih, psikoloji ve dünya dinleri ile çok yakından ilgilenmiş. Bu kültürler hakkında derin bilgilere sahip. İsa, Buddha ve diğer tüm şahısların şifa güçlerini araştırmış. Budist metinlerini inceliyor. Onların sutraları var. Bizdeki âyetler gibi. Ve yıllarca, manastırlarda inzivada kaldıktan sonra en son Kurama dağında 21 günlük son çalışmasını da tamamlayıp, tespit ettiği kanalları kısmen ilkeleştirmiş.</p>

    <p class="mg025">Reikide belli semboller var, bizdeki vekfler gibi. Aslında reiki dediğimiz şey, ism-i Nûr’un bir yansımasıdır. “Her yerdedir” derler. Ve “Sevgidir” derler. “Evrensel enerjidir” derler. Kuşatıcıdır. Çok isimleri var, önemli değil. Her ne derseniz deyin, bütün güzel isimler O’na aittir. Tabii herkes kendine göre ve kendi dünyasında tespitler yapıyor, isimler veriyor. Eksik olabiliyor, vahiy ile tamamlamak lazım. Reiki, özel bir eğitim yani belli prensipleri var. Bu eğitimleri aldım ve veriyorum da. Çok derin inceledim. Ancak, size işin aslını söyleyeyim, daha geniş ve kapsamlı olanları, hiç şüpheniz olmasın Kur’ân’da, Cevşen’de ve Celcelutiye’de var. Eğer ki Dr. Usui, Kur’an’la, Celcelutiye ile karşılaşsaydı, oradaki sembolleri ve o sembollerin işlevlerini bilseydi, eminim ki kullanırdı. Bizim üstadlarımız hep bunları ilkeleştirmiş. Ve yolu da açmışlar. Bugün bu vahiylerle uyumlanan ve bu işin merkezine bağlanan insanın hayatında çok ciddi farklar kendini gösteriyor. Ama biz enerji çalışması deyince reiki veya emf’yi biliyoruz (hoş, ne kadar biliyoruz o da ayrı) vs...</p>

    <p class="mg025">Evet bunlar da tekniktir ama Kur’an’da, Celcelutiye’de öyle semboller ve uyumlanmalar var ki, reikiden daha keskin olduğunu ve emf’den daha güçlü olduğunu bizzat deneyimledim.</p>

    <p class="mg047"><strong>Bu eserleri okuyanların bunlardan haberi var mı?</strong></p>

    <p class="mg052">İnsan bir şeyin her boyutunu göremez. Yani çiçeğe herkesin bakışı farklı. Bunlar cennet bahçesi gibidir. Kimisi şiirini yazar, kimi edebiyatını yapar, kimi içine girer gezer... Herkes kendi meşrebince su içer. Ben 25 yıldır metafizikle ilgileniyorum. Kendimi bildim bileli bu konular içindeyim. Daha çok küçük yaşlarda bu deneyimlerim başladı. Yapısal bir şey. Hoş o zaman ne olduğunu bilmiyorsun. Sadece bir şeyler oluyor işte. Sonra lisede dinî konulara merak saldım. Üniversitede tavan yaptı. Dinî konuların içine de, bu olaylara anlam verebilmek için girdim, iyi ki de girmişim. Çünkü işin denge noktası vahiy. Yoksa varlıkta sonsuz mertebeler var.</p>

    <p class="mg025">Evet devam edeyim.</p>

    <p class="mg025">Bakın, reikide toplam 6 sembol var, ki değişiyor ama ortalama o kadar. Sadece Celcelutiye’de 33 ayrı kanal var ve sembolleri var. İslâmî kesim bu kitapları okur ama “İlkeleri nedir? Belli disiplinler var mı veya sistemleşmiş boyutlar nedir?” Bunu bilen ne kadar bilmiyorum.</p>

    <p class="mg025">Çalışmalarımda yaptığım ve keşfettiğim şey şu: İnsan bu kanallara uyumlanınca işin rengi birdenbire farklılaşıyor. Bakın size Celcelutiye’den bir bölüm okuyayım. Bu înisiyasyonda kullanılan bir beyit. Bu beyite kimse bir anlam vermemiş şimdiye kadar. Tercümesini yapamamışlar. Sadece Süryani bir Papaz azizi güncel bir meâl vermiş. Ama olayın derinlikli boyutu işte bu inisiyasyona bakıyor.</p>

    <p class="mg055">Rahatlık buldu kanallara girince</p>

    <p class="mg054">Yükseldi zirveye yürüyerek çıkınca</p>

    <p class="mg054">Kanallardan geçerken vadileri yardı.</p>

    <p class="mg054">Mayalanmış, büyümüş ve yükselmiş bir gelişme ile</p>

    <p class="mg054">Şişmiş süratli yükselmiş dağlar</p>

    <p class="mg053">Onun varlığıyla kâinat mamur olmuş.</p>

    <p class="mg025">Bu, 46, 47 ve 48. beyitler.</p>

    <p class="mg025">Yine başka bir beyit:</p>

    <p class="mg055">Elif lam sonra peşlerindeki Ra sırrı ile, Nur isminle bütün süflî ruhanilerin üstüne çıktım</p>

    <p class="mg053">Elif lam sonra mim ve ra’sı ile ruhların mecmâına yükseldim. Fakat gerçek ruh çok yücedir.</p>

    <p class="mg025">Siz bunu Süryanice aslından dinleyeceksiniz ki aman ya Rabbim, tüm çakralarınızda bu sözlerin incelikli enerjisini hissedersiniz. Ne kadar derin mânâlar var, biliyor musunuz burada? Görünüşte nedir yani, değil mi, öyle görünüyor. Bir anlam yok gibi. Ben bu beyti okuyunca ve bilinçaltına kayıt edince üç gün yataktan çıkamadım. Çok keskindir. Çok etkilidir.</p>

    <p class="mg025">Düşün ki vahiy inince peygamberin devesi çöküyor. Dayanamıyor vahyin ağırlığına. Deve bile bizden daha çok alıcı. Kusvanın kanalları açık yani. Doğru, o Peygamberin (a.s.m) devesi. Ama biz de ümmetiyiz. <em>“Biz”</em> diyor, <em>“Kur’an’ı dağa indirsek dağ parçalanır.”</em> Biz okuyoruz ama bir şey olmuyor, normal hayata devam ediyoruz, değil mi? Allah rahmet ediyor işte. Aslında bir açılsa Kur’ân, darma duman olur insan.</p>

    <p class="mg025">Kanallar tıkalı olunca duyamazsın. Veya kendince duyarsın. <em>“Engeller vardır, göremezler”</em> diyor ya ayette. Neyse burası çok uzar...</p>

    <p class="mg025">Burada kullanılan ifadelerin hepsi sembolik ve çok derin deyimsel anlamlar içeriyor. <em>“İnsan üzerinde yedi yol inşâ ettik”</em> diyor bir ayette, insan bu 7 ana yolu, çakrayı varlıktaki Kur’ân kanalı ile uyumlu hale getirince... Ki bunun şifresi Celcelutiye’de var, Cevşen’de var. Bu iki dua, birbirine bakar, birbirini gösterir, öylesine bir dua değil bunlar. Üstad, “Aslı vahiydir” diyor. Evet bu dualar, Hz. Peygamber’e (a.s.m) vahiy kanalı ile geliyor. Mesele çok derin.</p>

    <p class="mg047"><strong>Siz talebelerinizi bu kanala mı uyumluyorsunuz, nasıl oluyor?</strong></p>

    <p class="mg052">Bu işin bir eğitim süreci var. Belli süre yapılması gereken bazı ritüeller, bazı semboller var. Gıda ile ilgili bazı sınırlamalar var. Bir detox-arınma süreci var. İnisiyasyonun bir parçası bunlar. Ve sizin dinlemeniz gereken ve okumanız gereken bazı eserler var. Yine subliminal kayıtların farklı bir türevini dinliyorsunuz. Ve size, bakır bir plakada yazılı bazı semboller veriyoruz. Bunları üstünüzde veya cep telefonunuzda bulunduruyorsunuz. Köklü bir dönüşüm. Bu konuda bizim bir merkezimiz var. Gün boyu kesintisiz olarak Kur’ân’dan bazı sûreler, Cevşen ve Celcelutiye okunuyor. 24 saat gece gündüz okunuyor. Buna “tohumlama merkezi” diyebilirsiniz. Bunun takibini yapan üç arkadaşım var. Siz buraya inisiye oluyorsunuz. Üstad Bediüzzaman, Hüve Bahsi’nde, hava zerrelerini tohumlamaktan bahsediyor. Varlıktaki paralel evrenler ve atomaltı dünya ile ilgili biraz bilgisi olanlar, sezgisel ilimler üzerine çalışanlar az çok ilkelerini bilirler. Ne dediğimi ve ne demek istediğimi anlarlar. Bu biraz okült ve ezoterik bir çalışma. Primitif ve statik işleyen bir sistemde muhatap olduğumuz için fazla detaya girmeyeceğim. Zaten buraya uyumlanmak için yaklaşık 30 saatlik bir eğitim alıyorsunuz. Dolayısıyla bu kanallara uyumlanmadan, burada lafzen anlatmak güç. Bu çok özel ve uzun bir çalışma.</p>

    <p class="mg025">Her biri, bir esmâya bakıyor ve atomaltı dünyada yeri var. Yani kabul ediliyor. Bunlar özel çalışmalar gerektiriyor. Üstadlarımız bahsetmiş, işaret etmişler... Yapısal olarak uygun kişiler, bu sır ile tespit yapabilir ve yapmışlar da.</p>

    <p class="mg025">Benim yaptığım, bu kanala uyumlamak ve bunun eğitimini vermek. Tabii ki bu, eğitimlerin sadece bir ayağı. Derslerin temeli olarak farkındalık ve meditasyon üzerine çalışmalar yapıyorum.</p>

    <p class="mg026">* * *</p>
  </div>
</body>
</html>
