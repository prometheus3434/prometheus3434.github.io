<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-11</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-9">Subliminal Mesajlar<br />
    (Gizli Telkinler)</h1>

    <p class="mg047"><strong>Subliminal Mesaj Tekniği Nedir?</strong></p>

    <p class="mg052">Ülkemizde çok fazla bilinmese de, dünyada etkili bir şekilde kullanılan ve özellikle çocukları tehdit eden, subliminal mesaj olarak bilinen bir kavram var.</p>

    <p class="mg025">Bunu, kısaca “kişinin bilinçaltına gönderilen gizli mesajlar, telkinler” olarak tanımlayabiliriz.</p>

    <p class="mg025">Gizli telkinlerin, bilinçaltına görüntü, ses, elektrik, koku, dokunma vb. çeşitli yollarla gönderilmesi mümkün. Böylelikle bilinçli zihne takılmadan bilinçaltına giden bilgiler, daha etkin olarak orada kök salıyor. Bilinçli zihne fırsat verilmeden bilinçaltında açılan bu dosyalar, çok güçlü bir etkiye sahip. Çünkü zihne yansısa doğruluğu ve yanlışlığı hakkında tartışılabilir. Farkında olsanız, hakkında yorum yapar, bilinçli seçiminizle geri gönderebilirsiniz. Gelen şey hakkında iyi veya kötü bilginiz vardır çünkü.</p>

    <p class="mg025">Bu olayı hücredeki seçici geçirgen zara benzetebiliriz. Faydalı olanları içeri alan, zararlıları ise almayan yapı. Düşünün ki siz, hücrenin bu yapısını aştınız ve besinler burada sorgulanmadan, kontrol edilmeden içeri giriyor. Aslında gönderiliyor. Daha da ötesi, hücrenin bu yapısını tamamen bozup, sadece kendi amacına uygun besinleri göndermek, bir anlamda hücreyi içerden fethetmek isteyen virüsler var. Hücreyi öldürmek değil, hücreyi kendi amacı uğrunda kullanmak!</p>

    <p class="mg025">Aslında burada bahsettiğim yapı, şeytanın da çalışma sistemi. Ve sadece, bildiğimiz şeytan yok. Bediüzzaman, insanlardan ve cinlerden de şeytanlaşanların olduğundan bahseder. Ancak şeytanın, gerçekten mü’min olanlar üzerinde hiçbir etkisi yoktur.</p>

    <p class="mg055">İblis; “İçlerinde ihlâsa erdirilmiş kulların hariç, onların hepsini azdıracağım” der.</p>

    <p class="mg053"><strong>Hicr sûresi, 40</strong></p>

    <p class="mg025">Evet, işin bu boyutu da var. Tabii bu boyuta çıkmak, derin bir farkındalık ve şeytanın sistemini, oyununu üst düzeyden görebilecek bir feraset istiyor. Yani fark etmek ve korunmak gerekiyor.</p>

    <p class="mg047"><strong>Subliminal Mesajlar ve 25. Kare</strong></p>

    <p class="mg052">Televizyon veya sinema ekranında gördüğünüz bir saniyelik görüntü, aslında 24 karelik ard arda çekilmiş resimden oluşur. 1 saniyelik görüntü eşittir 24 tane resim.</p>

    <p class="mg025">Gözümüz saniyede 24 kare algılayabiliyor. Yani siz 24 kareyi fark ediyorsunuz. Fakat işin içine bir 25’inci kare eklerseniz, işte bu noktada bilinç bunu fark edemiyor. Artık o kareye verilecek bilgi, kişinin inisiyatifine kalmış. Ne tür bir veri eklerseniz, o direkt bilinçaltına akıyor. Yani tarlanıza sizin haberiniz olmadan bir tohum atılıyor, işte bu sistemin adı 25’inci Kare.</p>

    <p class="mg025">Bu sistemi ilk defa, 1986 yılında çok büyük bir firma kullandı. Bir sinema filminde 25’inci kareye kendi reklamlarını koydu ve “Bunu iç, bunu iç” diye bir yazı yazdı. Daha filmin ilk arasında firmanın ürünlerinde yüzde 80 artış gerçekleşti.</p>

    <p class="mg025">Gözünüz bunu görmüyor ama bilinçaltı sürekli kayıtta oluğu için siz farkında olmadan o bilgiyi de kaydediyor. Siz ekrana bakarken gözünüzün yalnızca “göz kırpma” hızında bir görüntü ekrana gelip kayboluyor. Gözünüz hiçbir şey görmez, ancak bilinçaltınız bu mesajı çoktan almıştır. Zaten duyarlılıkları en üst düzeyde bilinçaltı fark eder.</p>

    <p class="mg047"><strong>25’inci Kareyi Rus Tv’leri Yaygın Olarak Kullanıyor</strong></p>

    <p class="mg052">25’inci karenin, özellikle Rus TV’leri tarafından yaygın olarak kullanıldığı ve hükümetin buna karşı mücadele başlattığı biliniyor.</p>

    <p class="mg025">Rusya Basın Bakanı Yardımcılarından Valeri Sirojenko’nun yaptığı bir açıklama vardı. 25’inci Kare’yi saptamak üzere özel bir detektör geliştirdiklerini ve bu cihaz ile tüm TV kanallarının sürekli kontrolünün sağlanmış olacağını bildirmişti.</p>

    <p class="mg025">İtar-Tass ajansının haberine göre, resmi olmayan bilgiler, Rusya TV programlarının 1/5’inin, “25’inci Kare”yi içerdiğini ortaya koymuş ve insan gözünün, TV izlerken saniyede 24 kareyi algılayabildiği, 25’inci karenin ise göz tarafından fark edilmese bile doğrudan bilinç altına etki ettiğini belirtmişti.</p>

    <p class="mg025">Bilinçaltı uzmanlarına göre bu etki, beyni ‘yüksek derecede ikna edici’ olabileceği gibi ‘tahrip edici’ de olabiliyor. Rusya Basın Bakanlığı, bu etkiyi yayınlarında kullandığı tespit edilen TV kanallarının lisanslarının iptaline dahi gidilebileceği uyarısı yaptı.</p>

    <p class="mg025">Bakanlık kaynaklarına göre, TV’lerde yayımlanan her üç filmden birinde, 25. Kare şeklinde, özendirme amaçlı bir slogan veya reklam yer alabiliyor. Bu slogan veya reklamlar, ‘başka kanal izleme’ şeklindeki anonslardan, siyasi amaçlan hedefleyen sloganlara kadar geniş bir yelpazeyi kapsıyor.</p>

    <p class="mg025">Rusya’nın geliştirdiği detektörün, dünyadaki benzerlerinin dördüncüsü olduğu kaydedildi.</p>

    <p class="mg047"><strong>25. Kare İle Neler Yapılabilir?</strong></p>

    <p class="mg052">25. Kare ile bir toplumun bilinçaltına, dilediğiniz telkini gönderebilirsiniz. Belli bir süre sonra da, gizli olarak vermiş olduğunuz o telkinlerin geri dönüşümünü alırsınız.</p>

    <p class="mg025">Mesela <em>Fight Club-Dövüş Kulubü</em> diye bir film var. Çok seyredildi. Özel cihazlarla tam 22 tane 25. Kare yakalanmış. Dikkat, siz fark etmiyorsunuz oradaki 25. Kareyi. Orada ne olduğunu bilmiyorsunuz, ama gizli bir mesaj bilinçaltınıza akıyor.</p>

    <p class="mg025">O filmdeki mesaj neydi biliyor musunuz? Eşcinsellik. Evet eşcinsellik. O filmden sonra Türkiye’de eşcinsellik ciddi bir patlama gösterdi. Pornografik eşcinselliği telkin eden kareler, filmin içine gizli olarak yerleştirilmiş.</p>

    <p class="mg025">Hani bir şey vardır; bir şekilde hissedersiniz, kötüdür. Ama neden olduğunu bilemezsiniz. Size sıcak gelmeyen bir şey vardır, işte aslında sezgisel yapımızdır bu.</p>

    <p class="mg025">Filmin yönetmeni eşcinsel, filmin müziklerini yapan kişi eşcinsel ve bu film sinemalardan sonra en son televizyonda oynadı. Yani insanların bilinçaltına eşcinsellikle ilgili bilgi aktı.</p>

    <p class="mg025">Ne mi olacak sonra? Oraya kaydedilen bilgi, belki beş sene sonra size normal bir olay olarak gelmeye başlayacak. Sizin fıtratınızda olmayan bir şey, bilinçaltınıza girdikten sonra gaz ze-hirlenmesi gibi sizi yavaş yavaş etkisi altına alacak.</p>

    <p class="mg047"><strong>Bir hikâye</strong></p>

    <p class="mg052">Hz İsa (a.s) göklerin melekûtunu anlatır havarilerine:</p>

    <p class="mg025">“Göklerin melekûtu, tarlasına iyi tohum eken adama benzer. Fakat adam uyurken, onun düşmanı gelerek, buğdayların arasına delice ekip gitti. Ve ekin büyüyüp semere verdiği zaman, deliceler de göründü. Ve ev sahibinin hizmetlileri gelip ona dediler:</p>

    <p class="mg025">Efendi, sen tarlana iyi tohum ekmedin mi, öyle ise delice nereden oldu?</p>

    <p class="mg025">Ve hizmetçilere:</p>

    <p class="mg025">Bunu bir düşman yapmıştır, dedi.”</p>

    <p class="mg047"><strong>Çocuklar da Hedef</strong></p>

    <p class="mg052">Siz çocuklarınızı en iyi şekilde yetiştirmek istiyorsunuz. Bir anne baba başka ne ister ki?</p>

    <p class="mg025">Evet ama bakın, belki gözyaşları ile okuyacaksınız bu kalleş oyunu?</p>

    <p class="mg025">Özellikle çocuklara yönelik çizgi filmlerin bir kısmında pornografik görüntüler yakalanmış. Çok üzücü ama gerçek.</p>

    <p class="mg025">Bu konuyla ilgili bir konferansta iken, çizgi filmlerdeki 25. Kare ile ilgili hazırlanmış birkaç dosya izledim. En çok izlenen çizgi filmlerin aralarında sadece 25. Kare değil, açıktan yapılan telkinleri de görmek mümkün. Daha acısı, çizgi filmlerdeki gizli telkinler pornografik ağırlıklı.</p>

    <p class="mg025">Uzakta olduğu için siz ekranda ne olduğunu göremiyorsunuz. Ama görüntüyü dondurup yaklaştırınca, laptopun üstünde çıplak bir kadınla karşılaşıyorsunuz! Ne işi var onun orada demeye kalmadan, yine aynı çizgi filmde sahilde koşuşturan çocuklar ve kumsalda çok silik bir yazı var. Ancak görüntüyü dondurup yaklaştırınca, “sex sex sex” yazdığını görüyorsunuz. Ne işi var onun orada?..</p>

    <p class="mg025">Yine başka bir çizgi filmde “Ama çok çok güzeldi” diye bir ifade geçiyor ve hemen altındaki fonda derinden gelen pornografik sesler duyuyorsunuz. Orada da alttan ses telkini var. Çizgi filmin müziğinin altına gizlenmiş. Dikkat ederseniz, kulakla dahi duyabileceğiniz düzeyde. Bununla alâkalı kırka yakın çizgi film tespit etmişler. Bunlar o kadar çok ki, inanamazsınız. Evet masum zannettiğimiz o çizgi filmlerin arasına pornografik resimler, şiddet unsuru içeren görüntüler bu teknolojiyle saklanıyor. Çocuğunuz fark etmeden o görüntüleri beynine konuk ediyor ve kişiliğinin oluştuğu o en önemli yaş diliminde (0-7 yaş) bu görüntüler içeride hapsoluyor.</p>

    <p class="mg025">Bediüzzaman’ın bahsettiği “zehirli ballar” bir anlamda da bunlar olsa gerek. “Çocuğum gelişsin, bir şeyler öğrensin” diye bal alıyorsunuz, ama çizgi filmlerin altında bu tür gizli telkinler veriliyor.</p>

    <p class="mg047"><strong>Küçük Yaşlardaki Telkin</strong></p>

    <p class="mg055">Merhum validemden aldığım telkinat ve mânevî derslerdir ki, o dersler fıtratımda, adeta maddî vücudumda çekirdekler hükmünde yerleşmiş. Sair derslerimin o çekirdekler üzerine bina edildiğini aynen görüyorum. Demek, bir yaşımdaki fıtratıma ve ruhuma merhum validemin ders ve telkinâtını, şimdi bu seksen yaşımdaki gördüğüm büyük hakikatler içinde birer çekirdek-i esasiye müşahede ediyorum.</p>

    <p class="mg053"><strong>Bediüzzaman Said Nursî</strong></p>

    <p class="mg047"><strong>MP3 Dosyaları</strong></p>

    <p class="mg052">Bilinçaltına subliminal mesaj göndermenin önemli bir yolu, dijital ses dosyalarına gömülen mesajlardır. MP3 dosyaları, gizli mesaj için biçilmiş kaftandır diyebiliriz. İnsan kulağının, genellikle 15 Hertz-20.000 Hertz arasındaki frekansları duyma yeteneğine sahip olduğu bilinmektedir. (Hertz, frekansı ölçmede kullanılan uluslararası bir birimdir. Tekrarlanan ses dalgalarının bir saniyedeki devir sayısını gösterir.)</p>

    <p class="mg025">Hayvanlar üzerinde yapılan deneylerde ses ile bir hayvanın çıldırtılabildiği görülmüştür. Belli dalga boyunda gönderdiğiniz sesler, bir hayvanı çok ciddi olarak etkileyebiliyor. Hatta klasik müzik dinleyen ineklerde süt verimi arttığı da görülmüştür.</p>

    <p class="mg025">Kur’an da, bir sayha ile, yani bir ses ile helak olan kavimlerden bahseder. “Onlara bir sayha yetti” der âyet. Hatta İsrafil’in borusundan çıkan sesle ruhların dirilmesinden ve canlanmasından bahseder. Bu varlıkta olan bir ilkedir.</p>

    <p class="mg025">Bir müzik parçasını duyuyorsak, demek ki bizim duyma eşiğimizdedir. Ancak bilinçaltının algısı daha düşük ya da daha yüksek frekansları algılayabilecek kapasitededir.</p>

    <p class="mg025">Subliminal mesaj içeren bir müziği dinlerken, bu esnada kulağınız gizli telkini duyamaz, çünkü kulağın algısının dışındadır. Ama bilinçaltı oradaki mesajı alır.</p>

    <p class="mg025">Ve bilince dokunmadan akan bu mesaj kişide hipnoz olmuş bir insanın sorgulamasının zayıflaması ve hipnotistin verdiği telkine göre hareket etmesi gibi bir etki meydana getirir. Yani siz oradaki telkine göre hareket etmeye başlarsınız. Sorgulamazsınız veya çok düşük düzeyde sorgularsınız. Ancak kazanan genelde bilinçaltı olur.</p>

    <p class="mg047"><strong>Bazı Büyük Mağazalar da Kullanıyor</strong></p>

    <p class="mg025">Bazı büyük mağazalarda çalan müziklerin altında “Daha çok, daha çok, daha fazla al. İhtiyacın var. Bunu da al. Almalısın. Hemen al. Şimdi al. Evet evet evet...” gibi telkinler var. Siz o hareketli müziği dinlerken bilinçaltınıza giren bu telkinler, farkında olmadan sizi yönlendiriyor. Ve 5 liralık ihtiyacınız varken, 100 lira ile kendinizi zor kurtarıyorsunuz.</p>

    <p class="mg025">Kendini bilmeyen bir insan bundan çok daha fazla etkilenir. Ama bilinçaltından gelen seslere ve duygulara hakim bir yapınız varsa, etkilenme şansız düşer.</p>

    <p class="mg025">Nefse hakim olmak bir anlamda budur.</p>

    <p class="mg047"><strong>Heavymetal Müzikler</strong></p>

    <p class="mg052">Subliminal mesajlar, en çok da heavy metal müziklerde verilmektedir.</p>

    <p class="mg025">Adnan Menderes Üniversitesi Psikiyatri Ana Bilim Dalı Öğretim Üyesi Doç. Dr. Mehmet Eskin, “Hard rock ve heavy metal türü müzikler, ergenlerde intihar eğilimlerini geliştirmekte ya da bu tür müziklerle bu yöndeki mesajlar iletilmektedir” demişti.</p>

    <p class="mg025">Bu, çeşitli bilimsel kaynaklarda da açıkça ifade edilmektedir: Bu iddialardan bir tanesi, heavy metal türü müzik parçalarının sözlerinin içine ‘backward masking’ denilen bir yöntemle gençleri intihara yönlendiren mesajların yerleştirildiğidir. Sözkonusu müzik türünün yaygın olduğu ABD’de, çocuğunu intihara kurban veren ailelerin bu müzik endüstrisini mahkemeye verdiği yaşanan bir olaydır.</p>

    <p class="mg025">Dünyaca ünlü müzikçiler, özellikle heavy metal grupları, ses olarak subliminal kayıtlar kullanmış ve Şeytan inancına ait birçok telkini müziklerinin altma yerleştirmişlerdir. Orada o müzikten ziyade müzikler atında gizlenen telkinler bilinçaltını uyarmakta ve insanı etkilemektedir.</p>

    <p class="mg025">Metafizik ilminde kişinin bilinci dışında telkin göndermenin adı ise büyüdür.</p>

    <p class="mg047"><strong>Felak ve Nas Sûrelerinin İşareti</strong></p>

    <p class="mg052">Felak Sûresi’nde bir hakikatten bahsedilir.</p>

    <p class="mg025">Bu âyetler, varlığın gizli güçler üzerine çalışan yapısındaki kişileri derinden ilgilendirir. Ve oraya bir gönderme yapar:</p>

    <p class="mg055">De ki: Sığınırım sabahın Rabbine</p>

    <p class="mg054">Yarattığı şeylerin şerrinden</p>

    <p class="mg054">Karanlığı çöktüğünde gecenin şerrinden</p>

    <p class="mg054">Düğümlere üfleyen büyücülerin şerrinden</p>

    <p class="mg053">Haset ettiğinde hasetçinin şerrinden.</p>

    <p class="mg025">Evet, düğümlere üfleyen, bu asırda, televizyon ve bilgisayarlardan, yani ses kayıtlarından üflüyor. Hatta Bediüzzaman Said Nursi, radyonun buna nasıl âlet edildiğine, yine Felak Sûresi’nin bir ayetinin mana ve cifır yönüyle işaret ettiğini şöyle anlatır:</p>

    <p class="mg025">“Hem Mesela (Düğümlere üfleyen büyücüler...) cümlesi (şeddeler sayılmaz) bin üç yüz yirmi sekiz (1328) (M. 1910), eğer şeddedeki lâm sayılsa, bin üç yüz elli sekiz (1358) (M. 1939) adediyle bu umumî harpleri yapan ecnebî gaddarların, hırs ve hasetle bizdeki Hürriyet inkılâbının Kur’ân lehindeki neticelerini bozmak fikriyle tebeddül-ü saltanat ve Balkan ve İtalyan harpleri ve Birinci Harb-i Umumînin patlamasıyla maddî ve mânevî şerlerini, siyasî diplomatların, radyo diliyle herkesin kafalarına sihirbaz ve zehirli üflemeleriyle ve mukadderatı beşerin düğme ve ukdelerine gizli plânlarını telkin etmeleriyle bin senelik medeniyet terakkiyatını vahşiyâne mahveden şerlerin vücuda gelmeye hazırlanmaları tarihine tevâfuk ederek (Düğümlere üfleyen büyücüler...) tam mânasına tetâbuk eder.” <em>(Şualar, s. 239)</em></p>

    <p class="mg025">Yine Nas Sûresi’ne bir bakalım:</p>

    <p class="mg055">De ki: Sığınırım insanların Rabbine</p>

    <p class="mg054">İnsanların Malikine İnsanların İlâhına</p>

    <p class="mg053">İnsanların kalbine sinsice vesvese verenlerin şerrinden Cinlerden ve insanlardan olan şeytanların şerrinden.</p>

    <p class="mg026">* * *</p>
  </div>
</body>
</html>
