<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuranTerapisi-14</title>
  <link href="../Styles/stylemag.css" rel="stylesheet" type="text/css" />
</head>

<body id="KuranTerapisi" xml:lang="tr-TR">
  <div class="Basic-Text-Frame">
    <h1 id="toc_marker-12">Deneyimler</h1>

    <p class="mg052">Kendimi bildim bileli metafizik âlemle ilgilenmekteyim. Bu konuda binlerce deneyim yaşadım ve insanda bambaşka boyutlar açacak çok sayıda olaya şahit oldum.</p>

    <p class="mg025">Kitabın bu bölümünde sadece subliminal ses kayıt tekniğiyle yaptığım çalışmalardan bahsedeceğim. Yapılmış ve netice alınmış bazı olayları anlatacağım ki, konu daha net anlaşılsın.</p>

    <p class="mg025">Tüm çalışmalarda kullandığım ana kaynak, Kur’ân, Cevşen ve Celcelutiye’dir.</p>

    <p class="mg025">Ses kayıtlarındaki telkinleri ağırlıklı olarak bunlar oluşturuyor. Çünkü bunlar insan bilinçaltı kapılarını direkt açıyor ve bu yapı ile uyumlu şifreleri, anahtarları bünyesinde barındırıyor.</p>

    <p class="mg025">Bu çalışmaları, daha çok, eğitimlerime gelen kişiler ve bana danışan kişi ve kurumlar üzerinde yaptım.</p>

    <p class="mg025">İşleri çok iyi giderken daha sonradan 3 yıl içinde 10 milyon dolara yakın parayı batıran ve tüm servetini iflasa doğru götüren bir iş adamı vardı. Ticaret konusunda yılları dericilik ve tekstil sektöründe geçmiş. Ancak ne oldu ise, birdenbire böyle bir durumun eşiğine gelmiş. Bu şahsın artık yapacak bir şeyi kalmamış ve bir arkadaşım vesilesiyle tamamlayıcı bazı çalışmalar yaptığımı duymuş. Bana telefon açtı.</p>

    <p class="mg025">Gidip yerinde inceleme yaptıktan ve bana anlattığı bazı olaylardan sonra, birtakım çalışmalar yaptım. Ancak olayın daha derinlerde, bilinçaltı düzeyde tam anlamıyla netlik kazanması için, yani sorunun kökünden hallolması için subliminal teknikle hazırlanmış bir kayıt hazırladım.</p>

    <p class="mg025">Neden rızık daralır? Geçim sıkıntısı neden olur? Bunların hepsinin sebepleri var. Bunların ortadan kalkması için de yapılacak maddî mânevi işler var. Mesela şirkette enerji akışı sağlıklı değilse, bu, insanlarda huzursuzluk doğurabilir. Dışsal ve metafizik planda tesirler varsa bunlar da etken olabilir. Yani olay tek boyutlu değil. Konunun tüm bu boyutları, ana hatları ile ilgili âyetleri seçtim. Daha sonra bu âyetleri özel stüdyoda bilinçaltının dalga boyuna uygun olarak kayıt altına aldım ve bazı ses ve telkinlerle destekledim.</p>

    <p class="mg025">Kendisinin şirkette zaman zaman çaldığı klasik müzikler altına kulakla duyulmayacak şekilde bu telkinleri yerleştirdim. Şirkette fabrika içine yayın yapan ses sistemi de vardı. Yani her köşeden bu müzik dinlenebiliyordu. 21 gün boyunca şirkette çalması gerektiğini söyledim.</p>

    <p class="mg025">Hangi âyetleri eklediğimi de söylemiştim içinin rahat etmesi için. Ama bilse de, bilmese de fark etmez, etkiyi alır.</p>

    <p class="mg025">Ve gerçekten de bir ay sonra tekrar yanına gittiğimde, kesinlikle işlerde açılma olduğunu, hatta işçi yetiştiremediklerini söylediler. Beni tanıyan birkaç işçinin şöyle bir itirafı olmuştu: “Daha öncesinde gelmek istemiyorduk. Sanki fabrika üstümüze üstümüze geliyordu. Ancak şimdi sanki bizim kendi malımız, kendi işimiz gibi sahip çıkıyoruz.”</p>

    <p class="mg025">Şimdi ne oldu?</p>

    <p class="mg025">İşçilerin bilinçaltına:</p>

    <p class="mg025">“Ya Rab, üzerimize rızkı sel gibi yağdır, bizi bu sıkıntıdan kurtar” (Celcelutiye) duası veya Allah’ın Ganiyy ve Rezzak isimleri, veyahut da <em>“Onları karanlıklardan nura çıkartır”</em> gibi âyetler ekildikçe, onlar farkında olmadan o mânâlarla uyumlu hale geldiler.</p>

    <p class="mg025">Tabii burada çok önemli nokta; telkinlerin 8 ila 12 hertz arasındaki bir ritmotransla kayıt edilmesi. Ve gizli olması.</p>

    <p class="mg025">Beyin kanseri olan biri vardı. Doktorlar son iki ayını yaşadığını söylemişlerdi. “Artık yapacak bir şeyimiz yok” demişler. Bir tanıdık vesilesiyle beni aradılar. Doğunun tamamlayıcı tekniklerini bu konuda uzman bir arkadaşımla uyguladıktan sonra, yine dinlemesi için yani bilinçaltına akması için özel telkin içerikli bir çalışma hazırladım. Kur’ân’dan ve Cevşen’den bu sefer de şifa ile ilgili ne kadar âyet ve telkin varsa...</p>

    <p class="mg025">Tabii burada önemli nokta şu. İnsan neden böyle bir durum yaşar? Bunun kişinin psişik yapısı ile ne gibi bir bağlantısı vardır? Konuşmalarımızda, farkında olmadan sürekli, kendisinin ilk eşinden olan kızı ile yaşadığı üzücü olayları anlatıyordu ve şimdiki eşi tarafından da çok anlaşılmadığını ifade ediyordu. Sohbetlerimizde sürekli bu iki konu üstüne odaklanıyorduk. Böylesi bir duygu durumu onda bu derin sorunlara sebep olmuş olabilir düşüncesi ile âyetlerin arasına başkalarının duygularını önemsememe, bireysellik ve yeterlilik üzerine de bazı telkinler yerleştirdim. Ve hemen o hafta içinde bir rüya gördü. Evine acayip mahlûklar dışarıdan geliyor. Sıra sıra bir sürü aynı türden mahlûk. Ancak eve girmeleriyle birlikte tek tek ölüyorlar ve onları yüksekçe bir tepe yapıyor, sonra hepsini dışarıya atıyor. Evi tertemiz yapıyor... Aradan bir ay geçtikten sonra ilginç bir gelişme oldu... Ölecek diye beklenen kişi mucizevî bir şekilde, sürpriz bir gelişme ile beyin konusunda dünyada sadece o bölge üzerine çalışan bir doktorla tanıştı ve hemen ameliyata alındı. Ameliyat günü ben de yanındaydım ve doktoruyla konuştuğumuzda bütün tümörü tamamen temizlediklerini ve bir daha tıbben tekrarının söz konusu olmadığını, çok başarılı ve kolay bir ameliyat geçtiğini söyledi. Ve durumu mucizevî bir şekilde daha iyiye gitti, iki ay ömrü kalan kişi ilk senesini çok sağlıklı bir şekilde geçirdi, inşallah daha çok yaşar.</p>

    <p class="mg026">*</p>

    <p class="mg025">Sürekli iç sıkıntısı olan ve bir türlü bunu üzerinden atamayan hatta üstünde bazı canlıların dolaştığını söyleyen bir kişi vardı. Belli ki sanal gerçeklik içinde yaşıyor ve bilinç düzeyinde ciddi kısa devreleri vardı. Ona da yine Cevşen’den arınma ve Kur’ân’dan Felak, Nas gibi sûrelerin de içinde bulunduğu bir subliminal telkin kaydı hazırladım, ilginçtir ki, pek alışkın olmadığım kadar kısa sürede çözüme kavuştu. 5 gün içinde olay tamamıyla bitti. Kendisi, 5 yıldır süren bu durumun 5 günde nasıl bittiği konusunda hayretler içine düştü.</p>

    <p class="mg026">*</p>

    <p class="mg025">Metafizik âlem ile irtibata geçmek, melekleri görmek ve duyu ötesi yeteneklerini keşfetmek isteyen heyecanlı bir dinleyicim vardı. Çok heyecanlı ve istekliydi. Bazı insanlar fıtraten bu konulara özel bir merak duyuyor ve bu istidatları kendini varlıkta da göstermek istiyor. Tabii böyle insanları matematik veya mühendis zihni ağır basan kişilerin anlaması çok güç. “insanlara anlayabileceği seviyeden hitab edin ve onlara fıtratlarının yollarını kolaylaştırın” sırrınca, kendisine Bediüzzaman Hazretlerinin 29. Söz’ünü okumasını, önce onu iyice anlayıp ondan sonra o âlem hakkında çalışmasını söyledim ve gerçekten de yaptı. Amacım önce onu sakinleştirmekti. 29. Söz’ün sonundaki âyetleri yine aynı teknikle kayıt altına aldım. Kendisi new-age tarzı müzikleri seviyormuş ve telkinleri istediği müziğin altına döşedim. Gece yatarken dahi bu müziği dinlemesini, altındaki âyetlerin bilinçaltına gece daha kolay ve rahat akacağını ifade ettim. Bir süre dinledikten sonra bir gece yine bu çalışmayı dinlerken uykusu esnasında uyandırıldığını ve odanın rengârek olduğunu, binbir renk ile dolup taştığını ve odada bilgisayarın yanındaki koltukta da çok huzur veren birinin kendisini izlediğini ve daha sonrasında da çok derin deneyimleri olduğunu ifade etti.</p>

    <p class="mg026">*</p>

    <p class="mg025">Yine iç sıkıntısı olan birisi gelmişti. “Sanki,” diyordu “Göğsümde bir kafes var ve içinde kuş hapis olmuş. Çok aşırı sıkılıyorum ve göğüs bölgem çok ağrıyor”. Ona da İnşirah sûresinin içinde bulunduğu bir telkin hazırladım. O daha çok doğa seslerini seviyormuş. Su sesi, kuş sesi vs... Sevdiği müzik altına İnşirah Sûresi ve kendisinin özel problemleriyle ilgili olan ve onları da aşmasına yönelik telkinleri yerleştirdim. Aradan bir hafta geçmeden astral âlemde birden bedeninden ayrıldığını ve göğüs bölgesinde kurumuş topraklar olduğunu, tıpkı susuz kalmış ve çatlamış toprak gibi onları sağ eliyle silkelediğini ve o günden bu yana da artık sıkıntısının kalmadığını ifade etmişti.</p>

    <p class="mg026">*</p>

    <p class="mg025">Geçmiş hayatındaki acı olaylardan bir türlü kurtulamayan, kendini işine veremeyen ve hayattan neredeyse kopuk yaşayan biri geldi. Belli ki geçmişe dair suçluluk duyguları yaşıyor ve yaptığı hatadan dolayı bir türlü kendini affedemiyordu. Ne kadar konuşsak da yine aynı yere dönüyor, aynı noktaya geliyorduk. Ne tür müziklerden hoşlandığını sordum. Ney sesini çok sevdiğini söyledi. Ve bu kayıt tekniğini anlattım. Kendisi seve seve kabul etti. Ve ney sesi altına da hangi âyetleri yerleştirdiğimi söyledim. “Tamam deneyeceğim” dedi. Ve kendisi, ondan mı, yoksa şartlanmışlık mı bilmiyorum ama daha “Kabul ediyorum” yani “Allah bütün günahları affeder, onun rahmeti sonsuz. Ne olmuşsa güzel olmuş” dedi.</p>

    <p class="mg025">Evet aynen bu telkinleri âyetlerin arasına yerleştirmiştim. Ancak ben ona sadece âyetlerden bahsettim. Kendi okuduğum gizli telkinlerden bahsetmedim. Ama telkinler Gazali’nin sözü idi. “İmkân dahilinde ne olmuşsa hayırdır. Allah abes iş yapmaz ve rahmeti sonsuzdur. Kabul etmek erdemdir ve sen erdemli birisin...” mânâsına geliyordu.</p>

    <p class="mg025">Siz bu müzikleri dinlerken, altta söylenen telkinleri ister bilin, ister bilmeyin, sizde aynı etkiyi bırakır. Çünkü telkinler bilinçaltı düzeyden o duyguyu sizde uyandırır. Zaten bilinçaltı, duyguları hissedişler dünyasıdır. Ve insanın eylemleri de bu hissedişten gelir.</p>

    <p class="mg026">*</p>

    <p class="mg025">Eşi ile arasında ciddi problemler yaşayan ve ayrılma konumuna gelen bir dinleyicim vardı. Ancak arada çocukların olması beni gerçekten çok üzüyordu. Ve bulundukları evden çok sıkıldıklarını, üç senedir bir türlü taşınamadıklarını söylediler.</p>

    <p class="mg025">Özellikle Nisa Sûresinden seçtiğim ayet ve Celcelutiye’den bazı şifreli harflerle subliminal bir kayıt hazırladım. Ve özellikle eşine geceleri uyurken dinletmesini, kendisinin de dinlemesini, evde sürekli çalmasını söyledim. Telkinler, her türlü iş yaparken dinlenebilir. Uyurken, televizyon seyrederken, radyo dinlerken her türlü durumda, yani başında durup da özel olarak dinlemenize gerek yok, sesini duymanız yeterli. Üç yıldır taşınamadıkları evlerinden bir ay içinde taşındılar ve eşi ile arasında kendisinin de hayret edeceği şekilde bir düzelme yaşadılar. Şu anda Allah’a çok şükür, iyiler.</p>

    <p class="mg026">*</p>

    <p class="mg025">İstisnasız her gece evinden gizlice mezarlara kaçan ve sürekli aynı mezar üstüne oturup saatlerce konuşan ilginç bir kişi ile tanıştırdılar. Kendisi istememesine rağmen gece sürekli kendini orada buluyor. Çok uzun meditasyon ve farkındalık çalışmalarından sonra olayın farklı bir boyuttan ama bilinçaltı ile bağlantılı olduğunu anladım. Aslında amcasının oğlu ile yıllar önce açık olan o mezar içine düşüyor ve orada aşırı korku neticesinde bazı enerji akımlarına maruz kalıyor. Ve o zamandan kısa bir süre sonra, özellikle de son üç yıl içinde sürekli geceleri o mezara gidiyor. Hatta mezardaki sözde ruhbandan aldığı telkinlerle adam öldürmeye kadar varabilecek sorunlar çıkartabiliyor. Tüm yolları deniyorlar ancak ailenin durumu gerçekten çok zordu. Ona sadece Celcelutiye ağırlıklı bir çalışma yaptım ve ailesine bu telkinlerin içeriğini anlattım. İlginçti, telkinlerden tam bir hafta sonra, sözde ruhla anlaştıklarını ve artık ruhun onu serbest bıraktığını, artık onu rahatsız etmeyeceğini, sadece kendisine dua etmesini, “Mezarıma bir daha gelme” dediğini anlattı. Artık mezara gitmiyor ve evinde rahat uyku uyuyordu. Tabii bu olayın çok farklı boyutları da var. Ancak ben, sadece telkin boyutuna bakan kısmından bahsediyorum.</p>

    <p class="mg026">*</p>

    <p class="mg025">Çok ciddi sıkıntılar yaşayan ve neredeyse intiharı düşünen bir dinleyicim vardı. Sorunlarına bir türlü anlam ve çözüm bulamıyordu. İçine düştüğü bu durumdan dolayı da çok utanıyordu. Sanki kendine yakıştıramaz gibi, sanki İlâhî âlemlerden derdine bir derman arıyordu. Sürekli, “Hani birisi olsa da, bana ne olduğunu, nerede, ne eksiği, neden yaptım, söylese” diyordu. Sürekli oradan bir beklenti içindeydi. Ve ona Kadir Sûresinden “Melekler ve Cebrail o gece Rablerinin izni ile inerler” ve Meryem Sûresindem “Meryem’e Cebrail insan şeklinde göründü” manasına gelen âyetlerle, Celcelutiye ve Cevşen’den bazı telkinler hazırladım. Yaklaşık 15 gün içinde gece rüyasına hanım bir zatın geldiğini, ellerinden tutup en ince detaylarına kadar ailesinde bazı kişilerin onun arkasından kazdığı kuyuları gösterdiğini, ancak bu rüyadan sonra inşallah bunların geçeceğini söylediğini anlattı. Ve o hanım, kendisini ayağa kaldırmış, Ayete’l-Kürsî okumuş ve tüm bedenine üflemiş. Tam üflemesi ile uyandığını, tüm bedeninin sanki o olayı yaşadığını hissettiğini ve olayın rüyadan daha gerçek olduğunu anlattı.</p>

    <p class="mg026">*</p>

    <p class="mg025">Çevresi ile iletişimde sürekli problemler yaşayan ve hiç istememesine rağmen kavga eden, sonra da bin pişman olan bir danışanım geldi. O kadar eğitim aldığını, ancak kendisinin biraz nasipsiz olduğunu, onlardan gerçekten istifade edemediğini söyledi. Yine iletişimsizlik, yine aynı eski ben diyordu. Ona özellikle Hz. Musa’nın (a.s):</p>

    <p class="mg056">Rabbim dilimdeki düğümü çöz, dediklerim anlaşılsın, bana selâmet ver.</p>

    <p class="mg052">ayetini, Cevşen’den sekine ile ilgili bölümleri bu teknikle kaydettim. Bir de konuştuklarından anladığım kadarı ile, daha derinde olan sıkıntı sevgisizlik, yetiştirilme tarzıydı. O sorun için de:</p>

    <p class="mg056">Rabbirı sana darılmadı, seni terk de etmedi. Allah’ın selâm ve bereketi onlar üzerinedir</p>

    <p class="mg052">mânâsına gelen ayetleri ve Celcelutiye’den bazı bölümleri kayıt altına aldım. En az 15 gün boyunca günde 10 saat bunu çalmasını söyledim. Öğretmendi. Fazla dinleme imkânı yoktu. Gece dinlemesini söyledim. Zaten insan, en az 6 saat uyuyor, geriye 4 saatte yemek yerken veya iş yaparken dinlenebilir, dedim. Pek inanmadı ama 10 günün sonunda ilk değişimi annesi fark etmiş. Daha sonra gerçekten kendisi de söyledi. Ve ilişkilerinde bariz bir düzelme kayıt edildi.</p>

    <p class="mg026">*</p>

    <p class="mg025">Bir dinleyicim vardı. Bir gece vakti astral (sanal) âlemde sağ kulağına sinek benzeri bir mahlukun girdiğini ve o günden sonra da sürekli rüyasında ve yakazada, boyutları çok çok büyük olan sinek, karınca gördüğünü, hoş kendisine zarar vermediğini, ancak rahatsız ettiğini söyledi. ‘Yaklaşık 2,5 senedir görüyorum” dedi. Hatta uykuya geçerken sürekli sinek vızıltıları duyduğunu da ifade etti. Bu konuyu irtibatta olduğum bir dostumla paylaştım ve Rahman Sûresinden bazı âyetleri söyledi. Buna ek olarak Cevşen ve Celcelutiye’den de bazı bölümleri ekledim. Bu çalışma bir aya yakın sürdü ve bir ay sonunda bir rüya gördü. O rüyadan sonra olay tamamıyla kesilmiş. Gece kendisine çok özel âlemden bir kılıç veriyorlar ve gelen sinekleri bu kılıçla doğruyor. Yaklaşık 11 tane sinek. Ve bir kişi “Hepsini doğrama, birazını da hizmetine al, bunlar da istihdam edilir” diyor. Ve o da nasıl oluyorsa kendine iki tane sinek ayırıyor. Rüya buraya kadar gayet normal, ancak uyandığında sabah ezanı okunuyor, abdest alıp namaz kıldıktan sonra dua etmek için elini açıyor ve eline yarı kanadı kopuk bir sinek konunca şaşırıyor. Korku yok, sadece gülüyor. Ve o sineği dışarı, özgürlüğüne bırakıyor. Ondan sonra ne yakazada, ne rüyasında sinek veya sinek sesi duymuyor...</p>

    <p class="mg025">Tabii bilinçaltının, olayları çok farklı kayıt etme durumları söz konusu. Duygular bilinçaltında nasıl kodlanmışsa ve kayıt altına alınmışsa, o şekilde cisimleşebilir. Maddî âleme de yansıyabilir.</p>

    <p class="mg026">*</p>

    <p class="mg025">Aşırı agresif, çok çabuk sinirlenen ve yeni evli olan bir dinleyicim vardı. Eşi ile sürekli problemler yaşıyor ve evliliğinin ilk yılında ayrılıktan bahsediyordu. Kendisi ile uzun uzun sohbet ettik ve olay döndü dolaştı eski kız arkadaşının kendine attığı bir kazıkta düğümlendi. Belli ki onu unutamıyor ve tüm klasörleri onun üzerine kayıt ediyordu. Kendisi de bunun farkında değildi. Kendisine geçmiş yaşamdan kopma ve korunma, bağımlı ilişkilerden kurtulma ve başkalarının duygularını önemsememekle ilgili bir âyet kompozisyonu ve dua telkin cd’si hazırladım. Dinlemenin ilk gecesi, sırt kısmından kedi pençesi gibi bir pençeyi koparttığını ve birdenbire sema âlemine doğru çekildiğini ve orada yıldızların yanından aktığını, hatta seslerini duyduğunu, her yıldız yanından akarken şeytanların recmedildiğini sanki aurasında geçmiş yaşama ait negatif enerjilerin şeytanların öldüğünü hissettiğini ve bu yıldız kayması ile bunların tümünün temizlendiğini hissettiğini söyledi. Böylesine derin bir deneyimi gerçekten beni etkilemişti ancak daha da etkili olan bir şey vardı ki o da şeytanların üzerine atılan yıldızlarla ile ilgili (recm-i şeyâtîn) âyetlerin de bu telkinler içinde olması.</p>

    <p class="mg025">Evet Kur’ân hayy sırrına mahzardır, insana girdiği anda öylece durmaz. Hayatiyet kesb eder.</p>

    <p class="mg026">*</p>

    <p class="mg025">Hamile ve migreni olan bir dinleyicim vardı. Hamile olduğu için hiçbir şekilde ilaç kullanamıyor. Haftada neredeyse 3 gün migreni tutuyordu. Ve migreni tuttuğunda durumu gerçekten çok sıkıntılıydı. Onunla da epey bir sohbet ettikten sonra migren ile yaşadığı bazı tatsız olaylar arasında bağlantı kurdum. Hatta kendisi sürekli o tatsız olayı düşünmesi ile migreninin tuttuğunu, kendisinin de bunun farkında olduğunu, ancak elinden bir şey gelmediğini söyledi. Hep aşmak istediği o olaya, hem de migrene yönelik âyet, dua ve esmâları bu kayıt tekniği ile kayıt altına aldım. Bu dinleyici ise klasik müziği çok seviyordu. Dinlediği günden itibaren kesinlikle hissedilir bir azalma olduğunu, on beş gün içinde de tamamı ile bittiğini, artık tutmadığını, sadece çok nadir ayda bir iki defa, o da hafif şiddette olduğunu ve bundan çok daha razı olduğunu ifade etti. Ancak tam anlamı ile bitinceye kadar ikinci aya kadar devam etmesini söyledim. Gerçekten de iki ayın sonunda artık hiçbir şekilde migren veya baş ağrısı yaşamadığını söyledi.</p>

    <p class="mg026">*</p>

    <p class="mg025">Babası ile çok ciddi problemler yaşayan, bir türlü onunla iletişime giremeyen bir dinleyicim vardır. Babasının kalbinin çok katı olduğundan, mal ve mülk hesabı yapmaktan evlâtları ve ailesi ile ilgilenmeyen bir babası olduğundan bahsetti. Babasına uyurken çok sessiz bir şekilde dinletmesi için bir telkin cd’si hazırladım, içinde kalbin yumuşaması, şefkat, merhamet, arınma ve varsa metafizik etkilerden temizlenme ile ilgili âyetler vardı. Bunları dinlediği aylar içinde babası ciddi bir kaza geçiriyor ve daha sonradan daha da içselleşiyor. Bu bayan olanlara inanamıyordu. 3 ay içinde babasında inanılmaz değişiklikler olduğunu, ilk defa ondan kızım hitabını işittiğinde neredeyse ağladığını ifade etti.</p>

    <p class="mg025">Şimdi bunların hiçbiri, Allah’ın kontrolü dışında değil tabii ki. O insana bu telkinlerin nasib olması da, bu kişiye bu telkinlerin hazırlanması da Allah’ın izni ile. Onun bundan netice alması da... Bazen insanlar farkında olmadan çok derin etkiler alabiliyor ve Kur’ân ve dualarla o insanlara faydalı olabilmek zaten her inanan üstüne farz. Önemli olan duayı yapmak ve neticeyi Allah’a bırakmak.</p>

    <p class="mg025">Yine buna benzer bir olay olmuştu. O da eşinden çok şikâyetçi idi. Anlayışsız ve insan psikolojisinden hiç anlamadığını ifade etti bu bayan. Aynı şekilde ona da, hak ile bâtılın ayrılmasıyla ilgili Furkan, anlayış ile ilgili Rahman Sûresinden ve Celcelutiye’den bazı telkinler hazırladım. Bu çok ilginç oldu. Bayan, yaklaşık bir buçuk ay sonra şunu itiraf etti: “Ya, esas anlayışsız benmişim, kendimde daha çok hata görmeye başladım.”</p>

    <p class="mg025">Bu telkinler Kur’an âyetleri olduğu için sonuçları herkes için inşallah mutlak hayırdır. Yani herhangi bir yan etkisi yok.</p>

    <p class="mg025">Cenneti kim istemez ki!?</p>

    <p class="mg047"><strong>Farklı bir deneyim: Risale-i Nur’daki kelimelerin tesiri</strong></p>

    <p class="mg052">Bu olaysa daha farklı. Bu açıktan bir telkin. Bir dinleyicime bu konuları anlattıktan sonra kendisine <em>Risale-i Nur</em> ile ilgili bir çalışma verdim. Yaklaşık 4 saatlik bir dinleme. “Sen, anlasan da, anlamasan da, sadece dinle” dedim. “Başında özel olarak bekleme, öyle çalışsın, sen işine bak dedim... Ama yeter ki sesini duy...” Bana çok güvenen ve inanan biri 3 saatin sonunda inanılmaz bir şekilde kaşındığını, tüm vücudunu hatur hutur kaşıdığını, sanki vücudunda yoğun bir genleşme olduğunu hissettiğini söyledi. O şekilde ki, artık kaşınmaktan kabarmalar olduğunu, en sonunda banyo yaptığını ifade etti. Ve gece çok ilginç bir rüya görmüş. Rüyasında, vücudundan bit, pire benzeri böceklerin döküldüğünü, daha sonra da çok berrak bir havuzda yıkandığını ve o havuzun da Kevser olduğunu rüyada kendisine gaybi birinin söylediğini ifade etti.</p>

    <p class="mg025">Şimdi bu nedir?</p>

    <p class="mg025">Bu şu: Risâle-i Nur Külliyatı’nda Üstad Bediüzzaman’ın kullandığı dil, bilinçaltı programlamada kullanılan telkin kalıpları tarzıyla çok yakın. Risâledeki cümle kalıpları normal bir okumada bilinci devre dışı bırakır ve bilinç altını açar. Belli bir ritmotransı vardır. Bir üsluba sizi sürükler. Sürekli okuyanlar bunu fark eder. Bilginin direkt bilinçaltına akmasına yol açar. Bizzat müellifinin de “<em>Risale-i Nur</em>’un gıda ve taam hükmündeki hakikatlerinden hem akıl, hem kalb, hem ruh, hem nefis, hem his hisselerini alabilir... <em>Risale-i Nur</em>, sair ilimler ve kitaplar gibi okunmamalı. Çünkü ondaki iman-ı tahkiki ilimleri, başka ilimlere ve maariflere benzemez. Akıldan başka çok letaif-i insaniyenin kut ve nurlarıdır” demesi de bundandır. Onun için bu işi derinlemesine tahlil edenler, özellikle vurgular: “Anlamasanız da okuyun” derler. Çünkü bilinçaltı düzlemde işi halleder. Yani kökten dönüşümü amaçlar. Ve oradaki kelimeler, direkt Kur’ân ve esmâ ile bağlantılı olduğundan dolayı, bilinçaltı Kur’ânî olan bu kelimelerle farklı bir türde rezonansa geçer. Kişinin Risâleye tam uygun ritmotransda okuması, artı esmaların vibrasyonu, titreşim ve bilinçaltına açılması ile birlikte hücrelerdeki kan akışından tutun, vücudun biyo enerjisine kadar her şey farklılaşır; ki farkında olmadan bilinçaltı düzeyde ana klasörler tetiklenir. Kelimelerin yüksek enerjisi, vücudun daha önce alışık olmadığı bir enerji dalgasına sebebiyet verir. Yükseklere çıktıkça nasıl ki vücutta değerler değişiyor ve viicut ona göre tepki veriyor. Enerji değişikliğinin semptomlarından biri de kaşınma hissidir. Bu, deneyimsel metafizikle uğraşan kişilerin bildiği bir bilgidir. Aslında kaşıntı oradaki enerjiyi dengelemek için oraya yapılan manyetik bir bypastır. Hani düşeriz ve acıyan bölgeyi ovarız, ufalarız. Burada amaç, reikideki gibi aslında enerji dengelemektir. Kaşıntı nedir? Derinizde bir şeyler olmuştur, bir basınç, bir enerji değişmesi, bir farklılaşma ve siz onu dengelemek istersiniz. Dokunmak istersiniz. Çünkü orada farklı bir duygu vardır. Bedenin alışık olmadığı bir enerji.</p>

    <p class="mg025">İşte oradaki kelimelerin yoğun enerjisi daha o kanala çok uyumlanmamış, alışık olmayan birinde bu şekilde bir dengelenme çabası verir. Tabii her dinleyen böyle olacak diye bir şey yok, başta da bahsettiğimiz gibi mânâ mekanik değildir. Kopyala yapıştır taktiği ile işlemez. Ama her halükârda size en uygun ve güzel şifayı verir.</p>

    <p class="mg026">*</p>

    <p class="mg025">Evinden çok rahatsız olan ve çeşitli sıkıntıları bulunan bir dinleyicim geldi. Bu türden subliminal çalışmalar ve metafiziksel deneyimlerim olduğunu biliyor. Sorununa yönelik bazı ses kayıtları verdim. Bu kişi ablası ile yaşıyor. Bu kayıtlar, sürekli evde açılıyor, ancak kimse ne dinlediğini bilmiyor. Sadece bu dinleyici biliyor. Aradan iki gün geçtikten sonra ablası bir rüya görüyor. Evde yüzlerce yılan, kedi, köpek ve fare ölmek üzere ve nasıl bir sel şekline geliyorlarsa, ablası sokak kapısına doğru koşuyor ve kapıyı açması ile bütün o mahlukat dışarı akıyor. Burada önemli bir bilgi de vermek istiyorum: Telkini dinleyen herkes bundan etkilenir. Ablası müziklerin altında herhangi bir telkin olduğunu bilmiyor. Sadece kardeşi evde müzik çalıyor. O kadarını biliyor. Halbuki müziğin altında Nas, Felâk ve arınma âyetleri vardı.</p>

    <p class="mg025">Daha bunlara benzer yüzlerce olay bilinçaltına gönderilen ayet, Celcelutiye ve Cevşen esmaları ile ve özel telkinlerle sorununa tamamlayıcı noktada destek bulmuştur. Anlatılmasının etik olarak doğru olmadığını düşündüğüm için buraya aktarmadım. Ancak şunu biliyor ve bu çalışmaları da o inançla yapıyorum ki, Kur’ân-ı Kerim âyetleri, Cevşen ve Celcelutiye beyitleri, ki bunların hepsinin aslı vahiydir, çok güçlü ve keskindir.</p>

    <p class="mg025">Bu âyet ve duaları, bilinçaltına ekilen tohum olarak düşünmek daha doğru olur.</p>

    <p class="mg056">Bugün gözlerin demir gibi keskindir.</p>

    <p class="mg052">âyetinin penceresinden baksak, herhalde onların sadece yazı değil belki de sonsuz varlık âleminin film şeritleri olduğunu görebilirdik. Evet her biri sonsuzluk filminin karesidir.</p>

    <p class="mg025">Evet kelimelerde hayatiyet vardır.</p>

    <p class="mg025">Siz ilginç ve gerçek yaşanmış bir hikâye anlatmak istiyorum. Kadının biri çaresi olmayan bir göz hastalığa tutuluyor. Neredeyse kör olmak üzere. Ne kadar doktor gezdi ise hepsi de birşey yapamayacaklarını söylüyor. Ancak kadın yılmıyor ve alternatif çözümler arıyor. Bunun komik olduğunu da düşü-nüyor ama yine de denemeye karar veriyor. Yapacak başka bir şeyi yok.</p>

    <p class="mg025">Sonunda alternatif yöntemler uygulayan bir terapiste gidiyor. Ve terapist, hayatını anlatmasını söylüyor. Kadın anlatırken birdenbire terapist kadını susturuyor. Ve 10 dakika içinde tam 15 defa “Nefret ediyorum” cümlesini kullandığını söylüyor.</p>

    <p class="mg025">Kadın bir konuyu açıklarken sürekli “nefret ediyorum” ifadesini kullandığını fark ediyor.</p>

    <p class="mg025">Dünyanın bu halinden nefret ediyorum.</p>

    <p class="mg025">İnsanların böyle davranmasından nefret ediyorum.</p>

    <p class="mg025">Geçmişimden nefret ediyorum.</p>

    <p class="mg025">Bunu yapmaktan... Onu görmekten nefret ediyorum.... vs.</p>

    <p class="mg025">Bu konuşma gerçekten onun için göz açtırıcı bir deneyim oluyor.</p>

    <p class="mg025">Ve bilinçaltından farkında olmadan gelen bu kelimeleri değiştirince, yani odaklandığı “Nefret ediyorum” kelimesi yerine sevgi ve kabul edişe yönlendirince, aradan birkaç yıl geçtikten sonra kadın mükemmel görmeye başlıyor.</p>

    <p class="mg025">Kelimeler bilinçaltı için çok çok önemlidir.</p>

    <p class="mg025">Evet günlük yaşantınızda, ilişkilerinizde yakınlarınıza söylediğiniz kelimelere dikkat edin. Bilinçaltından nasıl bir yazılımla varlığa bakıyorsunuz. Hangi dil ile varlığı okuyor, olaylara yaklaşıyorsunuz.</p>

    <p class="mg025">Bakınız Celcelutiye hakkında Şeyh Ahmed-i Buni Hazretleri ne diyor: “Bu duanın ve vefkinin bereketleriyle (insanlarda) bir takım sırlar Ve deliller ortaya çıkmaktadır. Bu duayı öğrenip de kadir kıymet bilmeyenlere tekrar tekrar yazıklar olsun.”</p>

    <p class="mg025">Şeyh Hazretleri der ki:</p>

    <p class="mg025">Allah, ism-i azami, kasem ve vefki, Muhammed (a.s.m) Efendimize, Cibril-i Emin ile beraber semadan bir hediye olarak indirmiştir.</p>

    <p class="mg025">Cebrail (a.s) “Ya Muhammed, Rabbin sana selâm ediyor ve selâmının da en ikramlısını sana tahsis ediyor, işte sana bu hediyeyi ihsan buyurdu” demiştir.</p>

    <p class="mg025">“Ey kardeşim Cebrail, bu hediye nedir?” diye sordu.</p>

    <p class="mg025">Cebrail (a.s) de, “Bu hediye, içinde ism-i azam ile kasemi cami bulunan büyük duadır” dedi.</p>

    <p class="mg025">Peygamber Efendimiz (a.s.m) “Ey kardeşim Cebrail, bu ism-i azam ve dua nereden oldu, bu duanın adı nedir?”</p>

    <p class="mg025">Cebrail (a.s) de söyle cevap verdi:</p>

    <p class="mg025">“Ya Muhammed, bu duanın adı Celcelutiye duasıdır. Kasem-i camidir, ism-i azamdır. Bu ism-i azam ile kasem-i camidir ki, Arş-ı alanın kenarına yazılmıştır. Bu yazı olmasaydı Allah arşını taşıyan melekler bu arşı omuzlarında kaldıramazlardı.</p>

    <p class="mg025">Güneşin kalbine yazılmıştır. Bu yazı olmasaydı güneşin ziyası nuru olmazdı.</p>

    <p class="mg025">Ayın kalbine yazılmıştır. Bu yazı olmasaydı ayın ışığı olmazdı.</p>

    <p class="mg025">Cebrail’in (a.s) kanadında yazılıdır. Yazılmış olmasaydı, Cebrail (a.s) yeryüzüne inemez, gökyüzüne çıkamazdı.</p>

    <p class="mg025">Bu isim, Mikail’in (a.s) başına yazılmıştır. Yazılı olmasaydı, yağmurlar, damlalar ona itaat etmezdi.</p>

    <p class="mg025">İsrafil’in (a.s) alnında yazlıdır. Eğer yazılmasa idi sura üfüremezdi.</p>

    <p class="mg025">Bu isim, ölüm meleği olan Azrail’in (a.s) elinin üzerinde yazılmıştır. Şayet bu yazı olmasaydı, mahlukatın canlarını alamazdı.</p>

    <p class="mg025">Bu isim yedi kat göklerde yazılıdır. Yazılmasaydı yükselemezlerdi.</p>

    <p class="mg025">Bu isim yedi kat yerde de yazılıdır. Eğer yazılı olmasaydı yedi kat yer olduğu gibi sabit olamazdı.</p>

    <p class="mg025">Celcelutiye’den İmam-ı Gazali “Behçetüsseniyye” adlı eserinde yazmıştır. Ve Bediüzzaman Said Nursî Hazretleri de çok çok detaylı, hatta risâle ile bağlantılarından bahsetmiştir.</p>

    <p class="mg025">Cevşen keza öyle değeri ve tesiri çok mübarek bir duadır. Bize Ebu Ümame’den rivayet edilmiş. O Cafer-i Sadık’tan, o da babası Hazret-i Ali’den rivayet etmiştir.</p>

    <p class="mg025">Hazreti Ali Efendimiz, oğlu Hüseyin Efendimize şöyle demiştir:</p>

    <p class="mg025">“Evladım sana şanı çok yüce olan Allah’ın sırlarından bir sır öğreteceğim. Bu ilahi sırları bana Resul-i Ekrem (a.s.m) öğretmiştir.”</p>

    <p class="mg025">Bunun üzerine Hz. Hüseyin (r.a):</p>

    <p class="mg025">“Her şeyim size feda olsun, haber veriniz babacığım” dedi.</p>

    <p class="mg025">Çok sıcak bir günde Resûlullah ile Uhud’a doğru orduyu naklediyorduk. Bir ara başını kaldırıp gökyüzüne baktı. Allah’a dua ve niyazda bulunurken gök açılmış, gök kapılarından Cebrail’i gördü.</p>

    <p class="mg025">Cebrail, Resul-i Ekrem’e (a.s.m) şöyle dedi:</p>

    <p class="mg025">“Allah Teâlâ’nın sana selâmı var, zırhını çıkarıp bu duayı okumanı buyurdu. Onu okuyup taşıman senin için zırh kaynağıdır.</p>

    <p class="mg025">Peygamberimiz, bu duanın hususiyetlerini daha sonra uzun uzun anlatır.</p>

    <p class="mg025">Evet Cevşen duası, tüm yüce sultanlar tarafından okunmuş ve okunması da çok tavsiye edilmiş bir duadır, işte biz bu duadaki esmâları, bilinçaltına ekiyoruz. Her bir esma, beynimizdeki ve auramızdaki boyutumuza ekiliyor ve bir süre sonra artık Cevşen veya Celcelutiye veya Kur’ân sizin dışınızda okuduğunuz ve hakkında konuştuğunuz bir mana olmaktan çıkıyor, bizzat inşaallah siz oluyorsunuz. O esmâlara tam âyine olmak ve o kanal ile uyumlanmak bir açıdan bu tohumları bilinçaltı düzeyde ekmeye bağlı. Ne kadar safiyeti ile biz bunu iç rahmimize, yani bu yapımıza alırsak o kadar tesirli olur.</p>

    <p class="mg025">Ancak burada bu duaların tamamının değil, bizim sorunumuzla ilgili olan kısmını özel kayıt tekniği ve özel bazı telkinlerle de destekleyerek bilinçaltına ekiyoruz.</p>

    <p class="mg025">Bu duaların detayları bu kitabı çok çok aşar.</p>

    <p class="mg026">* * *</p>
  </div>
</body>
</html>
