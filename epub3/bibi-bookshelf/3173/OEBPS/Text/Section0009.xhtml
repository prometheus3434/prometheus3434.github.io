<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-style:italic;">Altı</span></h1>

  <p style="text-align: justify;">&nbsp; &nbsp;İtalyan Yokuşu’ndan aşağı, rüzgâra asılıp Tophane’ye indim. Kemeraltı Caddesi’ni gördüm. Bu cadde her defasında, İzmir Kemeraltı semtini çağrıştırırdı, iki senede bir, ne yapar&nbsp;ne eder, yolumu İzmir’den geçirir, Kemeraltı çarşılar vadisine uğrar, bir film ya da romandan mı, yoksa vaktiyle anlatılmış ya da tanık olduğum bir yaşamdan mı kaldığını hatırlamadığım ve kaynağını da pek dert etmeyip zevkini sürdüğüm, “yabancı bir şehirde yolunu kaybetmiş yabancı” numarasına yatardım. Esnafa yol sorar, muhabbet ederdim. Bir&nbsp;sohbetten kalkar, sonraki sohbete kadar, içeriden sessizce o&nbsp;şarkıyı mırıldanırdım: <span style="font-style:italic;">Avaramu...</span></p>

  <p style="text-align: justify;">&nbsp; &nbsp;Galata’ya gelmiştim. Üçlü ruh zirvesi konusunda, Müzeyyen ile iç konuşmaları kesmiş, onunla bir zamanlarımıza dalıp gitmiştim ki, kuleyi karşımda görünce ayıldım.</p>

  <p style="text-align: justify;">&nbsp; &nbsp;Erken gelmiştim. Uzaktan, kahvenin masalarım kestim. Müzeyyenle her daim oturduğumuz masada, madamalar&nbsp;oturuyordu. Başka masaya oturmak içimden gelmedi. Gözüme börekçi ilişti. Müzeyyen Kürt böreği severdi. Böreği aldım, bitpazarı sokağına ikiledim.</p>

  <p style="text-align: justify;">&nbsp; &nbsp;Pazarın girişinde durdum. Bir tarafım, “Gir içeri, esnafla sohbet et,” diyor, diğer tarafım, “keyfim yok, takılmayalım,”&nbsp;ayağına yatıyordu. Takılmadım, yürüdüm, yaldızcı Aziz’i&nbsp;geçtim, köşeyi döndüm. Şahsuvar Camii, siyah ceket-pantolonlu ince uzun bir siluetin önünde dikildiği, parlak sarı ve&nbsp;dev bir leke olarak gözümü aldı.</p>

  <p style="text-align: justify;">&nbsp; &nbsp;Siyahlı siluetin duruşuna takılmıştım. Takıntıya cevaben bir resim geldi: Pencerelerinden tombul kadınların sarkıp,&nbsp;mahalle veletlerine, adlarıyla ya da “Oğlum,” diye seslenip,&nbsp;bakkala çakkala, taksi durağından taksi çağırmaya veya “Bak&nbsp;bakalım bu akşam sinemada hangi film oynuyor?” diye, yazlık sinema afişlerine bakmaya gönderdiği bir mahallenin resmiydi bu gelen.</p>

  <p style="text-align: justify;">&nbsp; &nbsp;Birkaç velet sokakta top oynuyor, top oynayan çocuklar ile aynı yaşlarda, mahallede birilerine misafir gelmiş bir çocuk, gıcır boyalı ve bağcıklı kunduraları, düzgün çekilmiş&nbsp;temiz çorapları ile bir köşeden, sessiz ve sakin, top oynayanları izliyordu.</p>

  <p style="text-align: justify;">&nbsp; &nbsp;Veletlerden bazıları, hal ve tavırları ile çocuğa mesaj gönderiyor, “Senin resmin değişik evlat,” diyorlardı. “Seni kimse bakkala çakkala göndermez, herhangi bir şey için seslenmezler sana. Kibarlıkları tutar, ‘Bakar mısın yavrum?’ derler sana, ‘Sen kimin misafirisin?’”</p>

  <p style="text-align: justify;">&nbsp; &nbsp;Veletler, domuz gibi biliyorlardı ki, misafirin semtinde taksi telefonla çağrılır, bakkal işlerini kapıcı görürdü. Yine&nbsp;de, coğrafyası farklı çocuğa, mahalli ürünler olarak, kendi&nbsp;kendilerine iken yapmadıkları fakat misafir gözün varlığından haberdar oldukları için nedense kendileri de olamadıkları bir aralıkta, abartılı hareketler sergiliyorlar, korkusuz cengâver, bıçkın, fırlama rollerinden çeşitlemeler sunuyorlardı.</p>

  <p style="text-align: justify;">&nbsp; &nbsp;Misafir çocuğun duruşunda, bulunduğu çevreyi küçümseyen, potansiyel sopalık bir eda yoktu. “Ben sizin için bir tehdit değilim,” duruşuyla duruyordu. “Sizden farklıyım,&nbsp;ama yabancı değilim. Sırlarınızı satmam, size kelek atmam,&nbsp;fakat bana ait olanı ve benim ait olduğumu unutmam.”</p>

  <p style="text-align: justify;">&nbsp; &nbsp;Bu duruş, bir süre sonra cengâver veletlerde saygı uyandırıyor, tesadüfen ayaktan kaçıp da misafir çocuğa doğru yuvarlanmış top, uçurumun iki yakasını birbirlerine yaklaştırıyor, tam bu sırada, bir anne sesi çocuğu içeri çağırıyor, top orta yerde, hareketsiz öylece kalıyordu.</p>

  <p style="text-align: justify;">&nbsp; &nbsp;Resimden çıktım. Siyahlı ince uzun siluet yerinde yoktu. Bakındım. Manken atölyesinin önünden caddeye doğru uzaklaştığını gördüm.</p>

  <p style="text-align: justify;">&nbsp; &nbsp;Kuleye, kahveye döndüm. Madamalar gitmiş, Müzeyyen henüz gelmemişti.</p>

  <p style="text-align: justify;">&nbsp; &nbsp;Beyaz çoraplı bir adam, elleri kıçında önümden geçti, masalar arasında dolaştı, Karaköy üstünden denize baktı, sonra çeşme yönünde, çocukların oynaştığı açıklığa döndü, yürüdü, kulenin gövdesini kıvrıldı kayboldu.</p>

  <p style="text-align: justify;">&nbsp; &nbsp;Herifte hangi ayrıntıya takıldığımı kestiremiyordum. Ucuz şaraptan kızarmış yüzünde kılcal damarlar belirmiş,&nbsp;göbeği kemer üstüne sarkmış, pantolon paçaları ayak bileğini ve beyaz çoraplarını örtmüyor. Kılık kıyafete kıl kapanlardan değildim. Bu haller benim için renkti. Silkelendim ve&nbsp;resmi bir daha taradım. Bıyıklara takıldığımı hissettim. Dudak üstü ince çizgi halinde kesilmiş ve siyah boya üstü briyantin ile parlatılmış bıyıklar.</p>

  <p style="text-align: justify;">&nbsp; &nbsp;Bir tarafım, “Ne var bunda?” dedi, “Herif tıraşını olmuş, limon kolonyasını sürmüş, saçlarını taramış yatırmış, temiz&nbsp;pak, piyasa yapıyor.”</p>

  <p style="text-align: justify;">&nbsp; &nbsp;Diyecek bir şey yoktu. Gerçi herifin voltasında, mekânı sahiplenmiş şahıslarda görülen, “Buralar bizden sorulur” edası vardı ama, neticede herif buraların malıysa, bir yerde&nbsp;biz adamın doğal ortamında “yersiz” kalıyor olabilirdik. Pat&nbsp;diye kel alaka bir resim geldi: Herif akşamları eve fitil geliyor, kapıyı bir deri bir kemik karısı açıyor, içerde diz boyu&nbsp;sefalet ve arada kadına mariz, beyim sabahları sinekkaydı,&nbsp;ütülü ve limonlu güne zıplıyor ve piyasa vakitlerinde, elleri&nbsp;kıçında tek tabanca, turist karı götü görürüm diye...</p>

  <p style="text-align: justify;">&nbsp; &nbsp;Benim diğer ses, “Ne biliyorsun?” dedi, “Belki herif müşfik aile babasıdır.”</p>

  <p style="text-align: justify;">&nbsp; &nbsp;Bilemiyordum. Olabilirdi. Herife not düştüm: “Pederi Haliç kıyısı Soğan Hali’nde at arabacısıymış. Biri siyah, diğeri doru çift atlıymış. Haliç’ten, şişmiş morarmış ceset çekerlermiş kancalı sopalar ile. Sonra Guzzi’ler gelmiş. Üç tekerli bücür motorlu taşıyıcılar. Guzzi’ler Moğollar gibi gelmiş. İhtiyarın atlardan biri gitmiş önce...”</p>

  <p style="text-align: justify;">&nbsp; &nbsp;Ben beyaz çoraplı, Klark bıyıklı herife dair, “Ulan biz bununla kim bilir, çocukken kapışmış dahi olabiliriz ve...” diye etütler geliştirirken, Müzeyyen resme girdi, kuğu gibi yürüdü,&nbsp;yürümedi salındı ve deterjan reklamlarında beyaz çamaşırlardan taşan o tanrısal parlaklığa benzer bir ışığın içine indi.</p>

  <p style="text-align: justify;">&nbsp; &nbsp;“Müzeyyen,” dedim, kendi kendime, elimde Kürt börekleri ile dikildiğim kenardan, “çok güzelsin, çok.”</p>

  <p style="text-align: justify;">&nbsp; &nbsp;“Allah ruh güzelliği versin,” dedi bir tarafım. <span style="font-style:italic;">“Gözler ruhun aynasıdır,”</span> dedi bir şarkı.</p>

  <p style="text-align: justify;">&nbsp; &nbsp;Müzeyyen’in, ilk zamanlarımızdaki bakışlar ile çevresine gülümsediğini gördüm. <span style="font-style:italic;">“Bugün yine gönlümün bahçesinde gezindim”</span> bakışlarını, “Sensiz sazın zevki mi var?” bakışlarını ve bitpazarı hamalının taşıdığı aynalı konsol önümden geçerken, kendi bakışlarımı: <span style="font-style:italic;">“Öyle bir derde giriftarım ki...”&nbsp;</span>Mesele açıktı. Müzeyyen âşık olmuş, durumu benden gizlemişti. Ben yeşil giysiler içinde devlet konukevinde müsamere düzenlerken, onlar sandalla <span style="font-style:italic;">mehtaba çıkmışlardı.</span> Müzeyyen’in kuğu edasına ve “Taç giydim, tahta çıktım, tebamı&nbsp;selamlıyorum” bakışlarına bakılırsa hâlâ oradaydılar. Ve dolunay gezintilerinde yanında yer alan ibnenin kim olduğunu&nbsp;biliyordum. Şu, teknenin burnundan uzaklara bakan herifti. Muhtemelen teknenin burnunu çevirmiş, geri dönmüştü.</p>

  <div style="text-align: center;"><img alt="" src="../Images/main-8.jpg" /></div>

  <p style="text-align: justify;">&nbsp; &nbsp;O ortalarda yokken ben, Müzeyyen’i ve ufaklığı su sızdıran bir kanoda kürek çekerken görmüştüm. Yanlarında paralel yüzmüştüm. Ufaklığa, suda maskaralıklar yapmıştım. Maskaralığı, “Ufaklık sana söylüyorum, annesi sen anla,” şovuna dökmüştüm. Müzeyyen, “Daha çok gülerdim ama bu&nbsp;aralar havamda değilim,” bakışıyla bakmıştı. Ben abartmadan ısrar etmiştim. Başarılı da olmuştum. Sandalı üçümüz&nbsp;birlikte kıyıya çekmiştik. Bana bir haller olmuştu. İşi gücü&nbsp;bırakıp kafayı yazmaya takmıştım. Belki de yanlışım bu olmuştu.</p>

  <p style="text-align: justify;">&nbsp; &nbsp;“Müzeyyen,” dedim, içimden, “niye yaptın bunu? Ne gereği vardı? Niye?”</p>

  <p style="text-align: justify;">&nbsp; &nbsp;“Gerek” lafı sinyal lambası gibi üç kere yandı söndü. “Niye?” dedim.</p>

  <p style="text-align: justify;">&nbsp; &nbsp;“Yanlış kelime,” dedi bir tarafım. Bir, “Niye?” daha dedim. Önce, “Niye?” adında yeni bir takıntı türü icat ettiğimi düşündüm. Sonra da bunun bir gerzeklik hali olabileceğini:</p>

  <p style="text-align: justify;">&nbsp; &nbsp;“İki kere iki dört.”</p>

  <p style="text-align: justify;">&nbsp; &nbsp;“Niye?”</p>

  <p style="text-align: justify;">&nbsp; &nbsp;“Güneş batıdan batar.”</p>

  <p style="text-align: justify;">&nbsp; &nbsp;“Niye?”</p>

  <p style="text-align: justify;">&nbsp; &nbsp;“Sen gerzek misin?”</p>

  <p style="text-align: justify;">&nbsp; &nbsp;“Niye ulan, niye?” Alnımızda “Her nevi yanık tedavi edilir” mi yazıyordu? Nöbetçi eczane mi açmıştık? Kaporta mı tamir ediyorduk? Niye?</p>

  <p style="text-align: justify;">&nbsp; &nbsp;Madamanın biri karşımda dikilmiş, çaydanlık deliğine bakar gibi bana bakıyordu. “Eyvah,” dedim, “ince dertten kafayı yedik, rezil oluyoruz!”</p>

  <p style="text-align: justify;">&nbsp; &nbsp;İster istemez bir gülümseme gelmişti dudaklarıma. Bakışlarımı kaçırıp, dördüncü katın pencere detaylarına takıldım. Madam, bu kez de nereye baktığıma bakıyordu. Döndüm,&nbsp;kuleyi kıvrıldım, pozisyon değiştirdim.</p>

  <p style="text-align: justify;">&nbsp; &nbsp;“Niye burada takılıyorsun? Gitsene kızın yanına,” sesi çıktı bir yerimden. Fena fikir değildi. Ona nefes alışını duyacak kadar yaklaşmak, yüzüne bakmak, konuşurken burun kanatlarının hareketlerini, gülümserken dudak kenarlarında oluşan kıvrımları görmek, bir daha görmek ve belki...</p>

  <p style="text-align: justify;">&nbsp; &nbsp;Bir şey, beni tutuyordu. Ne olduğunu bilmiyordum. Yanına gitseydim ne olacaktı? Gidecek, “Selammaleyküm,” diyecektim. Selamın, âdetim olmayan bir kelime ile çıkmış olması, zorlandığımın itirafı olacaktı. Halim, Müzeyyenin gözünden kaçmayacaktı. Her halükârda gülümseyecekti. Halimin bütün anlamlarını mı, yoksa görünen dış katlarını mı okuduğunu merak edecektim. Merakımı sözümona boşverip, önünde duran pakete, “Bu ne?” diyecektim. Bu soru,&nbsp;“sanki hiçbir şey olmamış da her şey yolunda” rolünün kamuflajı olacaktı. Kamuflaj sandığım şeyin, bulunduğum yeri işaret eden, yanar dönerli bir spot olduğunu fark edecek,&nbsp;ağzımı açtıkça daha derine batacaktım.</p>

  <p style="text-align: justify;">&nbsp; &nbsp;Allahtan kadın, halden anlayan biri olarak, paketin ambalajını çözerek beni su yutmaktan kurtaracak ve açtığı paketten çörekler çıkacaktı. Yelkenlerim suya inerken, bir tarafım mesaj yollayacaktı: “Ucuz herif.”</p>

  <p style="text-align: justify;">&nbsp; &nbsp;Ben mesajı dikkate almayacak, “Neticede hesabı temiz kapatmak adına barış çubuğu ikramı bu,” diyecektim. Fakat dilimden başka sözler dökülecekti:</p>

  <p style="text-align: justify;">&nbsp; &nbsp;“Çantamı sende bıraktım, sonra alırım.”</p>

  <p style="text-align: justify;">&nbsp; &nbsp;Müzeyyen, bu açık kapı bırakma ayağını yemeyecekti: “Donlarını toplar, çantana koyarım.”</p>

  <p style="text-align: justify;">&nbsp; &nbsp;“İşler nasıl, bilmem ne?”</p>

  <p style="text-align: justify;">&nbsp; &nbsp;Böyle konuşurken alt kanaldan, cebimdeki fotoğraf ve fotoğraftaki, okyanus fatihi herif konusu dürtecek, zehir, yine dilimin ucunu yakacak, fakat birbirimize, <span style="font-style: italic;">Maskeli Süvariden</span> pasajlar okuyor olacaktık. Bu dil çatallığı ruhumu karıştıracak, durum bana ağır gelecekti. “Ulan,” diyecektim içimden, “dün kimdik, bugün kimiz?” içim içimi yiyecekti. Müzeyyen benim Kürt böreğini değil, kendi çöreklerini&nbsp;yiyecekti.<br /></p>

  <p style="text-align: justify;">&nbsp; &nbsp;Derin nefesler alıp, aklı başında adam pozları atacaktım. “Biz bu işi biliriz” ayağına yatacaktım. Hampri, bir sigara yakacak, tayyare pervanelerini çalıştıracak, Ingrid, “Hem ağlarım, hem giderim” bakışıyla bakacak, uçak pırr edip uzayacaktı.</p>

  <p style="text-align: justify;">&nbsp; &nbsp;Hampri ve ben mecburiyetten kahraman olmuş biri olarak, kahraman kahraman kalacaktık. Klarnetçi Sami’nin yanma gidip, “Çalsana,” diyecektik.</p>

  <p style="text-align: justify;">&nbsp; &nbsp;Sami, “Ne çalim abi?” diye soracaktı. Hampri sert bakacak, ben, önce güzel göğüslü bir kadın, sonra göğüsler ile Hampri arasında bir ilişki, sonra da güzel göğüslü bir tayyare resmi çizip, çaktırmadan Sami’ye gösterecektim. Ömrü&nbsp;boyunca, bu adama aynı şarkıyı çalmış olmaktan artık eblehleşmiş Sami, sinyali alıp, <span style="font-style:italic;">Mademki gidiyorsun bırakıp burada beni</span> adlı şarkının taksimine girecek, uzun bir taksimden sonra belki sıkılıp, belki de eblehliğin verdiği bir düşünce çeşitliliği yeteneğiyle, <span style="font-style:italic;">Ablanı alacağım, enişten olacağım&nbsp;</span>şarkısına geçecek, oradan da artık kimsenin kendisini takip&nbsp;edemeyeceği ve doktorun “Artık ne yerse yesin,” dediği bir&nbsp;yola girip uzaklaşacaktı.</p>

  <p style="text-align: justify;">&nbsp; &nbsp;Ben, “Müzeyyen” filminden ağzı yanmış biri olarak, kuyruğu ele güne karşı dik tutmak zorunda kalmayacağım, mahremiyetime kimsenin ulaşamayacağı bir yere doğru koşturacaktım.</p>

  <p style="text-align: justify;">&nbsp; &nbsp;Halbuki ruhumun diğer tarafında, eş zamanlı başlayarak farklı olaylar cereyan edecekti. Suikast tipi bir silahı çekip,&nbsp;Müzeyyen’i ve Andrea Dorya’yı vurmak üzere iken, ufaklık&nbsp;belirecek ve “Ne oluyor?” soruşuyla bakacaktı.</p>

  <p style="text-align: justify;">&nbsp; &nbsp;“Oyun oynuyoruz canımın içi,” diyecektim.</p>

  <p style="text-align: justify;">&nbsp; &nbsp;“Ne oyunu bu?” diye soracaktı.</p>

  <p style="text-align: justify;">&nbsp; &nbsp;Ben Müzeyyen’e, Müzeyyen Macellan’a, sonra ikisi de dönüp, biri Kristof Kolomb diğeri İspanya Kraliçesi rolünde bana bakacaklardı: “Pozisyon sizin, buyrun siz konuşun.”</p>

  <p style="text-align: justify;">&nbsp; &nbsp;Çocuğa ne cevap vereceğimi düşünecek, cevap verme süresinin sarktığını, verilecek cevabın inandırıcı olma şansının azalmakta olduğunu hissedecektim.</p>

  <p style="text-align: justify;">&nbsp; &nbsp;“Üçgen oyunu canımın içi.”</p>

  <p style="text-align: justify;">&nbsp; &nbsp;Cevap düşünmeden dilimin ucuna gelmiş olacaktı. Ufaklık, “Ben de oynayabilir miyim?” diyecekti. Dilimin üstünde bir eşekarısı kıçı düşleyecektim.</p>

  <p style="text-align: justify;">&nbsp; &nbsp;“Ama bunu büyükler oynar, canımın içi,” diyecektim. “Ve üç kişiyle oynanır. Dördüncü katılırsa oyun değişir ve ikili takımlar halinde oynanır. Sonra, ‘İkililerden birine, üçüncü biri katılır ve böylece bazıları anlar ki, asıl olan birdir ve&nbsp;bir esastır. Fakat nedense bir’i yarım sayar ve iki yaparak tamamlamaya çalışırlar. İki lanet bir sayıdır, kendine yetmez,&nbsp;hep üçe koşar ve sonra sil baştan.”</p>

  <p style="text-align: justify;">&nbsp; &nbsp;“Peki o ne?” diyecekti, elimdeki aleti kastederek.</p>

  <p style="text-align: justify;">“Bu mu? Bu su tabancası güzelim, küçük çiçekleri sulamak için ve oyundan çıkana gidiş bileti olarak verirler. Bunu cebine koyarsın ve ‘Eyvallah arkadaşlar’ dersin, onlar da <span style="font-style:italic;">‘Güle güle sana, yolun açık olsun,'</span> derler.</p>

  <p style="text-align: justify;">&nbsp; &nbsp;“Niye?” diyecekti. “Ulan bu kız bana çekmeye başladı,” diye düşünecektim.</p>

  <p style="text-align: justify;">&nbsp; &nbsp;Müzeyyen’in bir gözünden, “zekâ yaşı eşitliği,” cümlesinin gölgesi geçecekti. “Bana öyle geliyor olsa gerek” tereddüdüne düşmeden, cümleyi punto detaylarına kadar sezecek, artık bu saatten sonra lafı olmaz diyerek üstünde durmayacaktım.</p>

  <p style="text-align: justify;">&nbsp; &nbsp;Ufaklık sorusuna cevap bekleyecekti, “Gidene güle güle denir, canımın içi,” diyecektim.</p>

  <p style="text-align: justify;">&nbsp; &nbsp;“Niçin gülerek?” diye üsteleyecekti.</p>

  <p style="text-align: justify;">&nbsp; &nbsp;“Hadi buna da siz cevap verin,” diye bakacaktım Vasko dö Gama ve Anjelik’e. Onlar artık Müzeyyen ve herif değil, ikisi birden, “ötekiler” olmuş olacaklardı. “Diğerleri” olmuş olmaları, nedense beni onlar adına üzecekti.</p>

  <p style="text-align: justify;">&nbsp; &nbsp;“Ben treni kaçırmıyım,” diyecektim. Ufaklığı öpecek, diğerlerine, sıkıştırılarak hızlandırılmış, bu nedenle “Hoşça kalın”dan ziyade, başka anlamlara gelebilecek kıvama gelmiş, birtakım laflar sarf ederek, kaybolacaktım. Kapıyı arkamdan kendim çekecektim. Kapı, “Çıt” edecek, “Abi güle&nbsp;güle,” diyecekti, “kusura bakma, biz emir kuluyuz.”</p>

  <p style="text-align: justify;">&nbsp; &nbsp;Kapıdan belki de ilk kez nefret etmeyecek, “Lafı olmaz güzelim,” deyip ikileyecektim.</p>

  <h2 class="sigil_not_in_toc"><a id="bookmark7"></a></h2>
</body>
</html>
