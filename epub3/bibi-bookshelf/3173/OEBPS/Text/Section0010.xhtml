<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-style:italic;">Yedi</span></h1>

  <p style="text-align: justify;">&nbsp; &nbsp;Müzeyyen, ikinci çayını söylemiş, yeni bir sigara yakıyordu. “Ne çok içiyorsun Müzeyyen,” dedim, “fosur fosur.”</p>

  <p style="text-align: justify;">&nbsp; &nbsp;Beni duymuş gibi bulunduğum tarafa dönüp, ne zaman taktığını fark etmediğim güneş gözlüklerinin ardından siyah&nbsp;ve kara baktı. Aynı anda, leylek sürüsü gibi dolaşan bir turist grubu arasında kaldım. “Uzatma,” dedi benim çok bilmiş iç sesim.</p>

  <p style="text-align: justify;">&nbsp; &nbsp;Zıpladım, iki adımda bakkala girdim. Bir zarf aldım, fotoğrafı ve ev anahtarını çıkarıp zarfa koydum. Bakkalın cüce çırağına, “Koçum,” dedim, “şu zarfı, şurada oturan ablana götürür müsün?”</p>

  <p style="text-align: justify;">&nbsp; &nbsp;“Tezgâhı bırakamam abi.”</p>

  <p style="text-align: justify;">&nbsp; &nbsp;“Kaça patlar bu bana?”</p>

  <p style="text-align: justify;">&nbsp; &nbsp;“İki onluğunu alırım abi.”</p>

  <p style="text-align: justify;">&nbsp; &nbsp;Velet zıpladı, zarfı uzattı. “Güle güle Müzeyyen,” dedim, “güle güle, te ben senin sülaleni...” Laf içimden cam kırıkları gibi çıktı. Döndüm, İtalyan evi sokağına doğru ikiledim.</p>

  <p style="text-align: justify;">&nbsp; &nbsp;Sokağın sağında solunda yuvalanmış, ağzı karanlık atölyelerin birinden, yarı çıplak, gençten bir adam çıktı, kapı önündeki ışık ile içerideki karanlığın sınırında bir sigara yaktı, çömeldi. Kendine bir takılma noktası seçti, seçtiği noktaya daldı gitti.</p>

  <p style="text-align: justify;">&nbsp; &nbsp;Zulamı yokladım. Bir teklim vardı. Şimdi yakmanın tam zamanıydı. Yaklaştım, kapı önü dalgıcından ateş istedim.&nbsp;Dalgıç ateş verirken sigaramın biçimini kesti, dumanın kokusunu aldı. “Bir fırt versene,” dedi. İki fırt alıp uzattım, “Al&nbsp;moruk,” dedim, “bana her gün bayram.”</p>

  <p style="text-align: justify;">&nbsp; &nbsp;“Doğuştan mı?” dedi.</p>

  <p style="text-align: justify;">&nbsp; &nbsp;“Evet,” dedim, “kazanma düşmüşüm.”</p>

  <p style="text-align: justify;">&nbsp; &nbsp;Dükkânın karanlığından, radyodaki bir şarkının sesi geliyordu:</p>

  <p style="text-align: justify;"><span style="font-style:italic;">Bülbülün çilesi, yanmakmış güle<br />
  Ömürler geçiyor, ağlaya güle,<br /></span><span style="font-style: italic;">Yolcuyuz cümlemiz, hep o meçhule<br />
  İçelim a dostlar, sermest olalım<br />
  İçelim a dostlar, neşe dolalım</span></p>

  <p style="text-align: justify;">&nbsp; &nbsp;“Hass...” dedim kendi kendime. Niye dediysem.</p>

  <p style="text-align: justify;">&nbsp; &nbsp;Birkaç adım ilerimde, Kamondo Han’ın sırasında, çift kanatlı demir bir kapının arkasında, küçük bir hareket dikkatimi çekti. Kapının küf yeşili, çiçek desenli, camsız pencere demirleri ardında bir çocuk, üç numara saçlar, açık bir alın,&nbsp;kaşlar ve bakışlar olarak duruyordu. Çocuk, kapının yüksek&nbsp;ve ağır kanadını zorlukla açıp dışarı çıktı.</p>

  <p style="text-align: justify;">&nbsp; &nbsp;“Nereye gidiyorsun çocuk,” dedim içimden, “büyümeye mi?”</p>

  <p style="text-align: justify;">&nbsp; &nbsp;Kapı, çocuğun ardından kendi ağırlığı ile hareket ederek yavaşça kapandı. Kilidin dili yuvasına otururken, tarifi imkânsız bir ses çıkardı.</p>

  <p style="text-align: justify;"><span style="font-style:italic;">-bitse ne olur,<br />
  bitmese ne?-</span></p>

  <div style="text-align: center;"><img alt="" src="../Images/main-9.jpg" /></div>
</body>
</html>
