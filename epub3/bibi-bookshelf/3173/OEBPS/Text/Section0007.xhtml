<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-style:italic;">Dört</span></h1>

  <p style="text-align: justify;">&nbsp; &nbsp;Gece olmuştu. Evden sessizce çıkmış, saatlerce sokaklarda, ruh gibi dönüp durmuştum. Midemde bir soru işareti vardı.&nbsp;Yakıyordu. Sorunun ne olduğunu hissediyor, fakat parçaları bir araya getiremiyordum. Parçalar benden kaçıyor, ben&nbsp;kaçmalarına göz yumuyordum.</p>

  <p style="text-align: justify;">&nbsp; &nbsp;“Destur” çektim kendime, yol ortasında durdum. Bir tarafım, kaçak tarafımı toplamaya niyetliydi. Döndüm. Eve gidecek, Müzeyyen ile karşılıklı oturacak, “Mevzu ne?” diyecektim. “Bu hal ve gidişler, medcezirler... Hani bizim saklı gizlimiz mi var?”</p>

  <p style="text-align: justify;">&nbsp; &nbsp;Eve yaklaştıkça, bir ayağım kıvırmaya başlamıştı. Şimdi vakti miydi? Bu saatte olur muydu? Başka bir zamana bırakılamaz mıydı? “Yürü,” dedim kıvırtkan tarafıma, “yürü, tırsmak yok.” “Ulan,” dedi kıvırtkan tarafım, birden değişip sert&nbsp;erkek olarak ve faturayı başka bir adrese göndererek, “Ulan&nbsp;Müzeyyen, sayende biz de tırsak olduk. İkiye böldün bizi.”</p>

  <p style="text-align: justify;">&nbsp; &nbsp;Açtım kapıyı, girdim içeri. Kapı kilidi ağzını açsa da, dilini kessem diye bekledim. Çıt çıkarmadı. Kapatırken kaçırdı ağzından: “Nereden?” Vazgeçtim, yeri ve zamanı değildi.</p>

  <p style="text-align: justify;">&nbsp; &nbsp;Salona geçtim. Eşyalar, “Abi, hoş geldin,” dediler. Oturdum, bir sigara sardım. Karanlıkta ev, şahsiyet gibi duruyordu. Camekânlı dolap, pencereler, kitaplık, duvardaki uyuz tablo, karşılıklı oturmuş susuyorduk. Ben kafamı toplamaya&nbsp;çalışıyordum, onlar “Eee?” diyorlardı.</p>

  <p style="text-align: justify;">&nbsp; &nbsp;“Eee”si, gidip Müzeyyen’i uyandıracak, “Müzeyyen, midem yanıyor,” diyecektim. O da, “Gastritin vardır,” diyecekti. Madara bir durum olacaktı. Mideyi karıştırmamalıydım. Işığı hiç yakmasan, belki de karanlıkta dolaşan bir siluetten&nbsp;korkacaktı. Yatak odasında, yer yatağının yanı başında duran akrobat lambayı kullanabilir, kafasını yere eğer, yakardım. Yeterdi. Er geç gözünü açar, beni orada geyik gibi bekler halde görürdü. Bazı gece yarıları uyanır, beni, kendisini&nbsp;seyrederken bulurdu. Yüzümü okşar, burnumu oynatır ya&nbsp;da göğsüme sokulur, yine uyurdu, içim büyür, içimde dolunay olur, önünden ince bir bulut geçer, bedenim manzaraya&nbsp;dar gelir, burun direğim sızlardı. Usulca kalkar, pencerede&nbsp;bir sigara içerdim. Saray uyur, burnu uyur, şehir uyur, martılar uyumazdı. Bir de karşı apartmanın arka pencerelerinden biri. O ışık bana iyi gelirdi. Nedenini bilmezdim.</p>

  <p style="text-align: justify;">&nbsp; &nbsp;Sigarayı söndürdüm, odaya girdim. Gözüm karanlığa alışmıştı. Akrobatı açmama gerek yoktu. Zaten Müzeyyen, evde yoktu.</p>

  <p style="text-align: justify;">&nbsp; &nbsp;Tek harekette bütün ışıkları yaktım. Ufaklığın odasına daldım, boştu. Göze görünebilecek, not bırakılabilecek her&nbsp;yere baktım. Bir daha, bir daha baktım. Telefonun yanındaki not defterine, not defterindeki yazılara, yazıların satır aralarına... Yoktu. “Ey güzel Allah’ım,” dedim, “sen beni koru.” Kimsenin beni koruyacak hali yoktu. Kafayı yemek için,&nbsp;üzerinde dönüp durmak ve dönüp durulan yeri oymak için&nbsp;bir tutunma noktası bile yoktu. Telefon çaldı, kaptım, “Müzeyyen...??” dedim. Cenaze marşı kılıklı bir müzik çalıyordu. Kapattım. Allah’ın sapıklarına ayıracak vaktim yoktu.</p>

  <p style="text-align: justify;">&nbsp; &nbsp;Bir nefes çıktı içimden, sessizce. Ev inledi, eşyalar, pencereler, sokak, sokaktaki çöp dağı, dağı eşeleyen it çetesi, taş ve ahşap evler, sokak lambaları, ayak sesleri, sarhoşlar, evsizler, neonlar, gece yarısı, Roman mahallesi inledi.</p>

  <p style="text-align: justify;">&nbsp; &nbsp;“Ben mi sebep oldum?” diye düşündüm iniltilere. Yoksa millet inlemek için fırsat mı bekliyordu. Üstünde durmadım. “Tamam moruk,” dedi bir tarafım, “gösteri bitti.”</p>

  <p style="text-align: justify;">&nbsp; &nbsp;Bittiğinden emin değildim. Boş bir çuval gibi yığıldım. İtler havladılar, fırladım pencereye. Sarhoşun teki çöplüğe işiyordu. Boş çuval halime geri döndüm. Bir ekip otosu geçti, motor sesinden tanıdım. Kafam çalışmaya başlamıştı. Dastin&nbsp;Hoffman geldi. O da oturdu. “Otistik, ot gibi oturmaktan mı&nbsp;gelir?” diye düşündüm. Abuk sabuk düşündüğümü düşündüm, kalktım, bütün ışıkları söndürdüm.</p>

  <p style="text-align: justify;">&nbsp; &nbsp;Bir mum yaktım. Jak Danyel adlı bir şişeyi kaptım oturdum. İki tek attım sek, temiz. Ağır ağır sigara sarmaya koyuldum. Sarma işini uzattığımı fark ettim. Bozmadım kendimi. Bütün dikkatim parmak uçlarımdaydı. Sardığım tütün değildi, kâğıt da değildi. Kendimi, kendimle sarıyor, sarmalıyordum. Garip bir hafiflik gelmişti üstüme. Hem içimdeydi&nbsp;hem de ben onun içindeydim. Bıraktım kendimi, dibe indim.&nbsp;Saçlarım yüzeye yükseliyordu. Bin kollu, kıpır kıpır oynaşan&nbsp;bitkilerin memleketindeydim. Ağzımdan kabarcıklar çıkıyor,&nbsp;küçük balonlar olup gidiyorlardı. Bir balık gelip karşımda&nbsp;durdu. Bir cevap gibi durdu. Onu tanıyordum. Her şeyi bildiği için düşünmesine gerek olmayan balıktı bu. Yine de doğrulanmak istiyordum. İstek içimden geçerken henüz, balıktan bana bir his aktı ve “Evet,” dedi. An bile olmayan bir kısalıkta, sanki bendekiler ona, ondakiler bana geçmişti. Ağlamak istedim. Bunu başka biri istemiş gibi geldi. Ağlamadım.&nbsp;“Git,” dedim balığa, iter gibi değil, “sen git, ben geliyorum,”&nbsp;der gibi, gitmesi gerekiyormuş gibi. “Git,” dememe gerek&nbsp;yoktu. Kelimenin hissi geldiğinde o gitmişti. Sular çekildi.</p>

  <p style="text-align: justify;">&nbsp; &nbsp;Kıyıda, iki katlı, üçgen alınlıklı ahşap bir evin önünde, biraz sonra evden çıkacak olan bir kadını bekliyormuş gibi ayakta dikilen, giysileri ve duruşu ile eve ve kıyıya yabancı, ince uzun bir adam vardı. Adamı tanıyordum. Bir filmde, ağaca çıkıp, “Kadın istiyorum!” diye uluyan oyuncuya&nbsp;benziyordu. Beklediği kadın, tiz kahkahalar atan, balık etini&nbsp;geçkin, gül desenli, tek parça pazen giysiler giyen, gerdanında ince çizgiler belirmiş, terleyen bir kadındı.</p>

  <p style="text-align: justify;">&nbsp; &nbsp;Ev, çevresindekilerin tercihlerine karışmayan, bu tarafsızlık nedeniyle, kendi kaderine sahip çıkma yeteneğini kaybetmiş ve şimdi bir dekor gibi sadece ön yüzü ile mevcut bir evdi. Kadın ise yıllar önce arka kapıdan, başka biriyle kaçmıştı. Evi saran sarmaşık her şeyi biliyor ve susuyordu. “Evi&nbsp;yak,” dedim adama, “yak ve git.”</p>

  <p style="text-align: justify;">&nbsp; &nbsp;Bana bir mikrofon verdiler, sokakta, çöplüğün yanında, ters çevrili bir bidonun üstünde.</p>

  <p style="text-align: justify;">&nbsp; &nbsp;“Müzeyyen,” dedim fısıldayarak, “Müzeyyen, ben ölüyorum.”</p>

  <p style="text-align: justify;">&nbsp; &nbsp;“Ölen sen değilsin,” dedi biri. Ukala bir sesti. Niyetinin kötü olmadığını sezdim. Masadaydım. Mum hâlâ yanıyordu.</p>

  <p style="text-align: justify;">&nbsp; &nbsp;Derin bir nefes aldım. Saat kaç olmuştu? Yatsa mıydım? Etrafıma baktım, birinin benim adıma karar vermesini bekledim. Boşunaydı. Boş... Boşuna... Boşa... Kelimenin sesi beni topladı. Kalktım. Yatak odasına girdim. Aynı anda iki zıt&nbsp;duygu birden geldi: Odadan çıkmak ve odada kalmak.</p>

  <p style="text-align: justify;">&nbsp; &nbsp;Aynayı görmesem çıkacaktım. Giysi dolabının bir kapısı yarım açıktı. Kapı açıyla duruyor, üzerindeki aynada kendimi görüyordum. Ben kendimi, en sivil hallerimin tanığı olan&nbsp;mekâna giren adam olarak hissederken, ayna beni, arkasında boş bir koridor olan adam olarak gösteriyordu.</p>

  <p style="text-align: justify;">&nbsp; &nbsp;“Ayna,” dedim fısıltıyla.</p>

  <p style="text-align: justify;">&nbsp; &nbsp;“Buyurun benim,” dedi.</p>

  <p style="text-align: justify;">&nbsp; &nbsp;“Ayıp olmuyor mu ayna?” dedim, “Bizi burada yanlış pozisyonda,</p>

  <div style="text-align: center;"><img alt="" src="../Images/main-6.jpg" /></div>

  <p style="text-align: justify;">dış kapının mandalı gibi gösteriyorsun. İlgisiz, alakasız, yabancı ve arkasında koridor boşluğu duran ve hani geri dönüp o boşluğu kat ederek, daire kapısına yönelebilecek ve hatta yönelmesi gerek biri gibi.”</p>

  <p style="text-align: justify;">&nbsp; &nbsp;“Nasıl görünmek isterdin?” dedi.</p>

  <p style="text-align: justify;">&nbsp; &nbsp;Bu tavır, bu kendinden çok fazla emin, ukala tavır beni öldürürdü.</p>

  <p style="text-align: justify;">&nbsp; &nbsp;“Ayna,” dedim, <span style="font-style:italic;">“seni bölük bölük bölerim. ”</span></p>

  <p style="text-align: justify;">&nbsp; &nbsp;“Denememeni tavsiye ederim,” dedi, “bölünerek çoğalırım ve çoğaldıkça fazla suret veririm, hoşuna gitmez.”</p>

  <p style="text-align: justify;">&nbsp; &nbsp;Bana psikolojik çözümleme yapıyordu. Kendimi görmekten ya da kendimi “yalnız biri” görmekten huzursuz olduğumu ima ediyor, şantaj yapıyordu. Fakat teknik olarak haklıydı. İti, iki yüz parça yapsam, alt açı, üst açı derken ortalık karışacaktı.</p>

  <p style="text-align: justify;">&nbsp; &nbsp;“Ulan,” dedim, “ayna... Seni yüz parça yapar, parçalarını şehrin varoşlarına dağıtırım. Öyle bir yerleştiririm ki parçalarını, ömrün bir araya gelmek için kıçını yırtmakla geçer.&nbsp;Sen parçalarını bir araya getirip kafanı toplarken, şehir alır&nbsp;başını başka bir yere gider, ayvayı yersin.”</p>

  <p style="text-align: justify;">&nbsp; &nbsp;Başka zaman olsa yapardım. Fakat buraya üzüm yemeye gelmiştim. Bağcıyı dövsem, keyfim kaçacak, konu sapacaktı.&nbsp;Yine de, bu yukarıdan bakan tavrını yanına bırakamazdım&nbsp;pezevengin. Kaptım plastik boyayı, fırçayı, bastım yüzüne.</p>

  <p style="text-align: justify;">&nbsp; &nbsp;Henüz boya ile kapatılmamış, küçük bir açıklık kalmıştı ki, ben gittim Müzeyyen’in yansıması geldi. İlk günlerimizin birinde aynanın önünde durmuş ve orada başka bir kadını gördüğünü söylemişti. Bedeni Müzeyyen olan başka bir&nbsp;kadın.</p>

  <p style="text-align: justify;">&nbsp; &nbsp;“Aynadaki kadın benim zıttım,” demişti, “ben ne kadar ev haliysem o, o kadar sokak. Ben sokulgan isem, o başını alıp&nbsp;giden. Ben gündüzüm, o gece... Çapkın, güçlü, özgür.”</p>

  <p style="text-align: justify;">&nbsp; &nbsp;O böyle aynaya bakıp konuşurken, birtakım resimler refleks hızıyla geldi. Şık kâğıtlara basılı kadın dergilerinden, reklam filmlerinden, video küplerden falan.</p>

  <p style="text-align: justify;">&nbsp; &nbsp;Resimleri gönderdim. Birinin kendine ait hallerini, başka hallerin mihenk taşlarına sürtmekte yakışıksız bir şey vardı. Ayrıca ben Müzeyyen’e tavdım. Gönül “ak”a da konardı, başka renge de.</p>

  <p style="text-align: justify;">&nbsp; &nbsp;“Şu kadın ile tanışsak Müzeyyen,” diyecek oldum, yeri değildi. Müzeyyen’in aynada gördüğü kadını resmediş tonunda, mavrayı abes kılan bir derinlik vardı. Bu tonda söylenmiş bir düş cümlesi bile, bugün yarın gerçeğe fark atar, onu katlayıp, bir kenara koyardı. O kenarda, “katlanmış gerçek rolünde yatan, ben olabilirim”vari bir his, alt yazı olarak hızla geçti.</p>

  <p style="text-align: justify;">&nbsp; &nbsp;“Müzeyyen,” dedim, “sende <span style="font-style:italic;">hicran yarasından derin yara</span> mı var?”</p>

  <p style="text-align: justify;">&nbsp; &nbsp;Verdiği cevabı alıp, suda eritip, yemeklerden sonra bir kaşık: <span style="font-style:italic;">“Ben böyleyim.”</span></p>

  <p style="text-align: justify;">&nbsp; &nbsp;Birden, gidip düz ovada keklik avlama fikri geldi. Vazgeçtim. Cevabı bana yetmemişti. Adama sorarlardı: “Kim ikiye böldü dostum seni?”</p>

  <p style="text-align: justify;">&nbsp; &nbsp;Bir tarafım kendini Müzeyyen rehavetine sırtüstü yatırmış, ağzında saman çöpü, ayak parmaklarını oynatıp gökyüzünde bölük bölük turnaları sayıyor, öbür tarafım Müzeyyen ile ayna arasındaki ilişkiyi tarayıp, sinyal kaydediyordu: Bölük, çatlak, bölünme sebebi, biçimi, derecesi, bölünenin bölünmüş olduğu yere, katilin cinayet mahalline dönme arzusu, arzunun şiddeti, zamanlaması, falan filan... Deprem&nbsp;izleme dairesini kapatıp, kapısına kilit astım.</p>

  <p style="text-align: justify;">&nbsp; &nbsp;Müzeyyen’e aynalarda görünen, çapkın, gece ve özgür kadına dair söyledikleri, bana birilerini hatırlatıyordu. “Benimkiler de burada olsaydı,” dedim içimden, “yatacak yerimiz kalmayacaktı.”</p>

  <p style="text-align: justify;">&nbsp; &nbsp;Benimkileri göndermiştim. Zararsız olanlar kalmıştı. En korkunç olanını, katili, tek yönlü bilet ile, antilop kıçı kovalamaya sürmüş, “Git koçum,” demiştim, “rahatına bak. Biz&nbsp;bu işleri bıraktık.”</p>

  <p style="text-align: justify;">&nbsp; &nbsp;Rahattım. Cıscıbıl, tığ teber şah-ı merdandım. İnce damarlarım görünüyordu. Ruhum ve sırlarımın bir kısmı.</p>

  <p style="text-align: justify;">&nbsp; &nbsp;Deprem izleme dairesinden faks geldi: “Şahmaran, sırrın teslim edildiği bölüm.” Telefon ve fakslarını kestirdim.</p>

  <p style="text-align: justify;">&nbsp; &nbsp;Huylanıp hassaslaşarak, kılı kırk yaracak bir durum yoktu. Neticede iki yetişkin olarak, karşılıklı konuşuyorduk. Ben sözlerden değil, bakışlardan tırsardım. Bakışların arkalarını&nbsp;sezer, sezgilerim doğrulanana kadar mecburen bekler, beklerken kafayı yerdim. Konuşunca mesele yoktu. Ayrıca bu&nbsp;devirde herkes en azından iki tane idi. Daha kalabalık olanları da görmüştüm. Âlem’de bir laf vardı, kulağıma küpeydi:&nbsp;“Deliyi düzeceğine, akıllıya var.” Fakat daha sonraları, bir örnek yeşil giysiler içinde, binlerce erkek olarak, topluca enstalasyon, performans gibi şeyler yaptığımız devlet konukevinden açtığım telefonlara, bir başka kadının sesi ile çıkmaya&nbsp;başladığında, “Tamam,” demiştim, “durum vahim.”</p>

  <p style="text-align: justify;">&nbsp; &nbsp;“Müzeyyen,” demiştim telefonda, “ay yüzlüm, gül yüzlüm, biri aynalara aşikâr iki yüzlüm. Bu böyle olmuyor, bu kadını gönder. Bana katili çağırttırma. İcabında, çok gerekliyse ben uzarım Müzeyyen. Hani mamur olacaksa viranlar?”</p>

  <p style="text-align: justify;">&nbsp; &nbsp;Tarih, bunu on yedi bin dilde yazmıştı ki, bazı şeylerin bir saatten sonra davası olmazdı. Fakat konu Müzeyyen olunca,&nbsp;ben tarihi falan takmazdım. Nitekim, konuya uygun düşen&nbsp;tarih de beni takmayacaktı.</p>

  <p style="text-align: justify;">&nbsp; &nbsp;Müzeyyen gitti. Odanın eşiğinde, badanalı ayna, aynadaki diğer Müzeyyen ihtimali ve oda ile kaldım. “Git oğlum,” dedim kendi kendime, “çık git, uza.”</p>

  <p style="text-align: justify;">&nbsp; &nbsp;Salona döndüm, toparlanacaktım. Boş gözlerle çevreye baktım. Ufaklığın resim karalamalarını gördüm. Birlikte bir&nbsp;resim çizmiştik. Resimde, desenlerinde güleç güneşler taşıyan palyaço giysileri giymiş birileri, bir meydanda dans ediyorlardı. Dans edenler bizdik. Ufaklık ile Avustralya’ya gidecektik. Ben meydanlarda klarnet çalacaktım, ufaklık beline inen saçları ile dans edecekti. Para toplayıp eve dönecektik. Müzeyyen’e günün muhabbetlerini anlatacaktık. Ufaklık&nbsp;okula gitmeyecekti. Eğer, “ister gel, ister gelme” okulu var&nbsp;ise, oraya gidecekti. Sorusu olan ve cevap arayanlar bu okula&nbsp;gidecekti. Biz ufaklık ile gidip, “Hocam bir sorumuz var,” diyecektik. Hoca bize, “Haydi sor sor!” diyecekti. Biz de, “Hocam, yılanbalığı yılan mıdır, yoksa balık mıdır?” diyecektik.&nbsp;“Eğer yılan ise niye balık ya da tam tersi?”</p>

  <p style="text-align: justify;">&nbsp; &nbsp;“Canım kızım,” dedim, çizdiği resimlere bakıp, “güzelim.” Orospuyu çok özlemiştim.</p>

  <p style="text-align: justify;">&nbsp; &nbsp;Hikâye dosyamı topladım. Çantaya atarken, kahramanıma bir felaket diledim. Banliyö trenlerinde sürterken, bir tren&nbsp;kazasında yamulmalıydı. Yerden, jiletle kazımalıydılar pezevengi. Ya da bir Kürt sendikacıya, bir gazeteciye, bilmem&nbsp;neye benzetmeliydiler. Araklayıp götürmeli, götürüp ağzını gözünü oymalı, alnına bir kurşun sıkıp yol kenarına atmalıydılar. Ertesi gün gazetelerde okumalıydık. Haberin devamı iç sayfalarda, reklamların bir kenarına sıkışmış olmalıydı.</p>

  <p style="text-align: justify;">&nbsp; &nbsp;Bunları düşünürken, bir büyünün avucunda ve uzaktan kontrol edilen biri gibi, hiç yapmadığım bir şeyi yapmış,&nbsp;Müzeyyen’e ait bir dosyayı karıştırmış ve bir fotoğraf bulmuştum. Müzeyyen ve kocası, ufaklık tırtıl kadar ve kucakta iken birlikteydiler.</p>

  <p style="text-align: justify;">&nbsp; &nbsp;İçimde bir zehir birikti. Dilimin ucunu bir şeyler yaktı. Döndüm, “Zehir,” dedim zehre, “bana fazla geliyorsun, kaldıramam ben seni.”</p>

  <p style="text-align: justify;">&nbsp; &nbsp;Bir köz kuyusunun dibine bağdaş kurup oturdum. Fark ettim ki, ilk kez, ne bir tarafım, ne öbür tarafım, sadece ben&nbsp;ve külsüz, dumansız yangınım, dört yapraklı yonca, boru&nbsp;otu veya ayçiçeği gibi, tek taştan oyulmuş mücevher gibi,&nbsp;yekpare, kendisi ve bitarafım.</p>

  <p style="text-align: justify;">&nbsp; &nbsp;Saldım nefesimi, nefesim alev oldu, alev duvara değdi, duvarda bir kapı açtı, kapı, ayrık otları, eğrelti otları, peygamber kılıçları, şeytan kılıçları, paşa kılıçları, aslanağızları, pençeleri, yeşil, koyu, ağdalı yaprakları ile orman gibi bir&nbsp;bahçeye geçti. Bahçenin orta yerinde bir halı belirdi. Halının&nbsp;desenleri arasında, Anka kuşları, hüthüt kuşları, ebabil kuşları, bülbüller ve envai çeşit kuş, hüsn-ü yusuflar, menekşeler, sümbüller arasında yürüdü. Halının ortasına, kan rengi&nbsp;bir gül oturdu. Güle, bir ışık huzmesi vurdu. Gül dışındaki&nbsp;her şey, çiçekler, yapraklar, kuşlar, gülün ışığı ile kör oldu,&nbsp;karanlıkta kaldı. Resme, <span style="font-style:italic;">Güle sorma o bilmez</span> adını verdim.&nbsp;Halıyı bir ucundan yaktım. Ateş usul usul yürüyorken, resmi kendi haline bıraktım.</p>

  <h2 class="sigil_not_in_toc"><a id="bookmark5"></a></h2>
</body>
</html>
