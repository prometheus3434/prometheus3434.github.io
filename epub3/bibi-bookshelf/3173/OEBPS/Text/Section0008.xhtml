<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-style:italic;">Beş</span></h1>

  <p style="text-align: justify;">&nbsp; &nbsp;Sabah olmuştu. Sakindim. Final resim elimdeydi. Filmi bağlayabilirdim. Nasıl?</p>

  <p style="text-align: justify;">&nbsp; &nbsp;Bir resim geldi. Alen Delon, finalde gülümseyerek ve kollarım açarak, kucaklamak üzere bir kadına yaklaşıyor, kadını sarıyor, kadın bu sarılışa izin veriyor, bu esnada, avcunda sakladığı zarf açacağını yandan böğrüne üç kere...</p>

  <p style="text-align: justify;">&nbsp; &nbsp;“Hassiktir!” dedim kendi kendime. Bu herif kıyak ölürdü ama böyle bir film yoktu.</p>

  <p style="text-align: justify;">&nbsp; &nbsp;Bir resim daha geldi. Resim İrlanda dağlarından, açık denize bakan bir dağ kasabasından geldi. Esas kız, İrlandalıların işgalci olarak tanımladıkları İngiliz ordusuna mensup bir subayı sevmiş, sevgi alıp başını, bahar gibi, çiçek gibi yürümüş, sonra güz gelmiş, babasının ispiyonu kızın üstüne kalmış, kasabalılar evini basıp dağıtmış ve saçlarını koyun makası ile kırpıp, “Hadi kızım ikile!” demişlerdi. Bu arada İngiliz subayı genç adam, filinta ve melankolik, sahilde, elinde sigarası ile dinamit sandığına oturmuş, bir yandan, “Batan gün <span style="font-style:italic;">al’a benziyor</span>”u mırıldanırken, öte yandan, “Olmak&nbsp;ya da olmamak” salıncağında salmıyordu.</p>

  <p style="text-align: justify;">&nbsp; &nbsp;Oğlan sigarayı dinamitin fitiline bastı, kızı kasabadan götürecek araba geldi, kızın kocası elini uzatarak arabaya binmesine yardım etti.</p>

  <p style="text-align: justify;">&nbsp; &nbsp;Birden, kızın kocasını, sürekli terk edilen adam, ağlak Sadri ile karşılaştırma fikri geldi. Sadri aynı durumun nikâhsızı idi genellikle. O aynı şeyi yapsa, kadını aşığı ile ve herkesin dilinde iken Haydarpaşa Garı’ndan bir trene bindirse... Yaptırmazlardı. “Türk milletinin manevi bilmem neyini, şöyle böyle...” Yaptırmayanların hayatta olup bitenlerden&nbsp;haberleri mi yoktu, yoksa bu durumdan avantaları mı vardı?</p>

  <p style="text-align: justify;">&nbsp; &nbsp;“Yanlış,” dedim kendi kendime, “İrlanda resmi bize uymaz.” Türk milletinin bilmem nesi itibariyle değil, Müzeyyen itibariyle uymazdı. Bizim de buralarda kadınlarımız, icabında, ayıp, yasak, günah üçgeninde sıkıştırılmış vaziyetteydiler ama, Müzeyyen bu üçgeni yırtmış, yırtarken&nbsp;kendi kendine bir şeytan üçgeni yaratmış, arada bir, üçgenin kuyuya benzeyen ağzından geyik bakışıyla bakıp duruyordu. Bu bakışı hâlâ çözememiştim. Elinden bir şeyleri ka-çırıyormuş gibi tedirgin, tedirginliğini gizlemeye alışkın,&nbsp;bu alışkanlığın katılaşmış, istenildiğinde bile dışa çıkılmasını imkânsızlaştıran bir kabuğa dönüşmüş olduğunu düşünüyordum.</p>

  <p style="text-align: justify;">Gözleri, sadece gözleri, sıkılmalarının, ne istediğini bir türlü bilememenin ve belki de bu yüzden, karşısına çıkan&nbsp;yeni ve yabancı yaşamlara dokunmak isteyişinin, sürüklenişlerden kurtaracak ve sıfırdan başlama şansı verebilecek,&nbsp;bir çeşit tutunma çabası olduğunun farkındaydı. Belki de bu&nbsp;yüzden gözler, kendisi tarafından ve çocukluğa giden bir tarihte oluşmuş, artık “kendine rağmen”e dönüşmüş bir kabuklanmanın içine hapsolmuş, çıkış yollarını yitirmiş bir&nbsp;kimliğin yardım çağrısı gibi bakıyordu.</p>

  <p>&nbsp; &nbsp;Bana öyle geliyordu ki, çağrıya elimi uzattığım anda kabuk, korkunç incelmiş bir şiddetle, beni, bildiğim her şeyden</p>

  <div style="text-align: center;"><img alt="" src="../Images/main-7.jpg" /></div>

  <p style="text-align: justify;">kuşkuya düşeceğim bir boşluğa itecek, kendimi, çöller, bataklıklar, karabasanlardan geçen, dönüş yolları belirsiz bir&nbsp;yolculuğun içinde bulacaktım.</p>

  <p style="text-align: justify;">&nbsp; &nbsp;Bunu denemiş, elimi uzatmış, işi şakaya vurarak; “Denize düştün de, sarılma mı dedik?” demiştim. Elimi tutmamış, kendini suya bırakıp, “Bırak beni gideyim,” demişti.</p>

  <p style="text-align: justify;">&nbsp; &nbsp;Ben, kendime bile, “Sana şu gerek, bu gerek,” diye sınır koymaz, çizgi çekmez iken, nasıl olur da bir başkasının tercihine “Peki,” demezdim. Dedim.</p>

  <p style="text-align: justify;">&nbsp; &nbsp;Terk edilenlerin ve üçüncü şahısların piri Sadri geldi. “Gel baba,” dedim, “buyur otur.”</p>

  <p style="text-align: justify;">&nbsp; &nbsp;“Toparlanmışsın,” dedi.</p>

  <p style="text-align: justify;">&nbsp; &nbsp;“Eh!” dedim.</p>

  <p style="text-align: justify;">&nbsp; &nbsp;“Bana kızgın mısın?” dedi.</p>

  <p style="text-align: justify;">&nbsp; &nbsp;“Artık değil,” dedim, “bakma bir zamanlar celaliydim. Ters geldi bana kızılayvari tavırların, hanımefendi siz zahmet etmeyin, ben sizi severim hallerin. Ama artık geçti.”</p>

  <p style="text-align: justify;">&nbsp; &nbsp;“Yok senin vasfettiğin dilber, bu şehr içre koçum,” dedi, “bir peri suret görünmüş, bir hayal olmuş sana.”</p>

  <p style="text-align: justify;">&nbsp; &nbsp;“Ulan ihtiyar,” dedim içimden, “oturacaksan adam gibi otur, tatava yapma.” “Baba,” dedim dışımdan, “onu şair damdan düşerken, düşüş anında söylemiş olabilir, bize uymaz.”</p>

  <p style="text-align: justify;">&nbsp; &nbsp;Karşılıklı sustuk. Bir soru dilimin ucunda duruyordu: “Baba, başka sevme biçimi bulamadın mı?” Zırt dedi, telefon&nbsp;girdi. “Alo?” dedim, “Günaydın,” dedi Müzeyyen.</p>

  <p style="text-align: justify;">&nbsp; &nbsp;“Günaydın,” dedim.</p>

  <p style="text-align: justify;">&nbsp; &nbsp;“Gece uykunu bölmek istemedim,” dedi.</p>

  <p style="text-align: justify;">&nbsp; &nbsp;Bozmadım, “Hı hı,” dedim. İçim, “Dolaşma etrafta Müzeyyen, sadede gel,” dedi.</p>

  <p style="text-align: justify;">&nbsp; &nbsp;“Akşamüstü Kuledibi’nde, kahvede bir çay içelim mi?”</p>

  <p style="text-align: justify;">&nbsp; &nbsp;“Olur.”</p>

  <p style="text-align: justify;">&nbsp; &nbsp;“Anahtarları eve bırakır mısın?”</p>

  <p style="text-align: justify;">&nbsp; &nbsp;Laf beni boylamasına ikiye böldü, tuz gölüne batırdı. Bu söyleyişi tanıyordum, birileri kırmızı bir pelerin sallıyordu&nbsp;bana. “Hadi gel, sapla,” sesiydi bu. Şişlesem rahat edecekti. Arınacak, yeni doğmuş keçi yavrusu gibi hoplaya zıplaya, kırlarda çiçek toplamaya gidecekti. Ben, üstü başı, elleri kan içinde kalacaktım. Zıpladım, tek parça çıktım gölden,&nbsp;“Tamam,” dedim.</p>

  <p style="text-align: justify;">&nbsp; &nbsp;Duş aldım, tıraş oldum. Bir kahve yaptım kendime. Sigaramı sardım. Bir tek, şarkım türküm eksikti. O kadar kusur kadı kızında da olurdu. Zaten bu hayatta, her zaman bir şeyler eksikti. Ya da bana öyle gelirdi.</p>

  <p style="text-align: justify;">&nbsp; &nbsp;“Yatayım biraz,” dedim. “Zor yatarsın,” dedi bir tarafım. Yokladım kendimi. Maşallahım vardı. Bu geceyi de uykusuz&nbsp;götürürdüm. Oturdum masaya, hikâyeyi çantadan çıkardım.&nbsp;Birbirimize baktık.</p>

  <p style="text-align: justify;">&nbsp; &nbsp;“Hikâye,” dedim, “gel seninle anlaşalım. Sen yarım kal, adını da Yarım Kalan Hikâye koyalım.”</p>

  <p style="text-align: justify;">&nbsp; &nbsp;“Sen zaten neyi tamam ettin ki?” dedi bana.</p>

  <p style="text-align: justify;">&nbsp; &nbsp;“Aslında, tam diye bir şey yoktur,” dedim, “her tam, bir üst yarımın alt basamağıdır. Yani yarım da bir bütündür.”</p>

  <p style="text-align: justify;">&nbsp; &nbsp;“Boşver de,” dedi, “hiç değilse taslak, maslak bir final yaz.”</p>

  <p style="text-align: justify;">&nbsp; &nbsp;“Peki,” dedim, “nasıl bir finale gidelim?”</p>

  <p style="text-align: justify;">&nbsp; &nbsp;Durdu. Bekâra karı boşamak kolaydı. Bozmadım, sabırla bekledim.</p>

  <p style="text-align: justify;">&nbsp; &nbsp;“Mesela...” dedi, “başka bir kadına âşık olsun, ona kapılsın gitsin.”</p>

  <p style="text-align: justify;">&nbsp; &nbsp;“Ne bu?” dedim, “Boğaz motoru mu, bir o kıyıya bir öbür kıyıya, kır dümeni dolaş dur. Geç bunları.”</p>

  <p style="text-align: justify;">&nbsp; &nbsp;“Peki...” dedi, “bu hikâye adama yetmesin, başka şehre ya da memlekete gitsin.”</p>

  <p style="text-align: justify;">&nbsp; &nbsp;Fikir fena değildi. Boka sarmış bir hikâyeyi, daha derin bir boka sarmak, belki bir çıkış yolu olabilirdi.</p>

  <p style="text-align: justify;">&nbsp; &nbsp;Bu ana kadar sessiz kalan, şehirden topladığı hikâyeleri akşamları eve, sevdiği kadına getiren sünepe hikâye kahramanım geldi ve, “Abi,” dedi, “beni bir yere gönderme, burada kalayım. Yalnız bir ricam daha var.”</p>

  <p style="text-align: justify;">&nbsp; &nbsp;“Söyle,” dedim.</p>

  <p style="text-align: justify;">&nbsp; &nbsp;“Bir şekilde beni tel cambazı yap abi,” dedi. “Telin tam ortalarında bir yerde iken, nasıl yürüneceğini unutan bir cambaz olayım. Orada öyle, gece gündüz takılayım.”</p>

  <p style="text-align: justify;">&nbsp; &nbsp;“Emin misin?”</p>

  <p style="text-align: justify;">&nbsp; &nbsp;Cevap vermedi. Üstelemedim. “Peki, olur,” dedim. Her şeyi söylemediğinden emindim. Bu kadarını söyleyen biri,&nbsp;vakti gelince sonrasını da söylerdi. İstediğini yaptım. Tütünümü, kendi evimin anahtarını ve dosyada bulduğum fotoğrafı aldım, kapıyı çektim. Kilidin dili, “Abi,” dedi.</p>

  <p style="text-align: justify;">&nbsp; &nbsp;“Başlatma ahinden.”</p>

  <p style="text-align: justify;">&nbsp; &nbsp;“Abi, biz her şeyi biliriz.”</p>

  <p style="text-align: justify;">&nbsp; &nbsp;“Sana kalsın dostum.”</p>

  <p style="text-align: justify;">&nbsp; &nbsp;Çıktım.</p>

  <h3 class="sigil_not_in_toc"><a id="bookmark6"></a></h3>
</body>
</html>
