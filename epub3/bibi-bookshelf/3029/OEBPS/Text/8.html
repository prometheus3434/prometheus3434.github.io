<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8.html" xml:lang="tr-TR">
    <div class="Basic-Text-Frame">
      <p class="BolumAdi para-style-override-11" xml:lang="en-GB"><span class="char-style-override-7">Önsöz</span></p>

      <p class="paragraf para-style-override-12"><span class="char-style-override-13">John Reed</span></p>

      <p class="paragraf para-style-override-9">Bu kitap tarihin yoğun bir parçasıdır; kendi gözümle gördüğüm bir tarih… Bu kitap, işçilerle askerlerin önderliğini yapan Bolşeviklerin Rusya’da Kasım Devrimi’yle<a class="footnote-link" href="#footnote-225-1" id="footnote-225-1-backlink">1</a> iktidarı nasıl ele aldığını ve sovyetlere nasıl verdiğini ayrıntılı olarak anlatan bir hikâyedir, başka bir şey olmak iddiasında değildir.</p>

      <p class="paragraf">Kitapta daha çok devrimin başkenti ve yüreği olan “Kızıl Petrograd” anlatılmıştır. Ama okuyucunun, Petrograd’da olup bitenlerin az çok aynı yoğunlukla ayrı ayrı zamanlarda bütün Rusya’da aşağı yukarı aynı biçimde tekrarlandığını bilmesi gerekir.</p>

      <p class="paragraf">Aynı konuda yazmakta olduğum <span>birkaç kitabın</span> <span>birincisi</span> olan bu kitapta kendi gözümle gördüğüm, bizzat katıldığım ve aynı zamanda güvenilir kaynaklardan dinlediğim olayları yalnızca gün gün anlatmakla yetindim. Ancak ilk iki bölümde ortamı ve devrimin nedenlerini kısaca vermeye çalıştım. Bu ilk iki bölümün biraz zor okunacağını biliyorum, ama bu bölümler sonradan anlatılacak olayları anlamak için gereklidir.</p>

      <p class="paragraf">Kitabın okunması sırasında okuyucunun kafasında birçok soru doğacaktır: Bolşevizm nedir? Bolşevikler nasıl bir hükümet kurdular? Bolşevikler Kasım Devrimi’nden önce Kurucu Meclis’ten yana oldukları halde neden sonradan bu meclisi silah zoruyla dağıtmaya çalıştılar? Burjuvazi, Bolşevizm tehlikesi ortaya çıkıncaya kadar Kurucu Meclis’e karşı olduğu halde sonradan neden bu meclisi destekledi?</p>

      <p class="paragraf">Bu ve buna benzer birçok soru burada cevaplandırılamaz. <span class="char-style-override-12">Kornilov’dan Brest-Litovsk’a</span> adlı başka bir kitapta Alman antlaşmasına kadar (bu antlaşma da dahil olmak üzere) devrimin izlediği yolu gösterdim. Devrimci örgütlerin doğuşlarını ve yaptıkları işleri, halktaki duyguların gelişimini, Kurucu Meclis’in dağılışını, Sovyet devletinin yapısını ve Brest-Litovsk müzakerelerinin izlediği yolu ve sonucunu anlattım.</p>

      <p class="paragraf">Bolşeviklerin nasıl ortaya çıktıklarını anlamak için, Rus ekonomisinin ve Rus ordusunun 1915’te başlayan bir gidişin mantıksal sonucu olduğunu bilmek gerekir. Çarın sarayına hâkim olan çürümüş gericiler, Almanlarla ayrı bir barış antlaşmasına varabilmek için Rusya’yı bile bile uçuruma sürüklüyorlardı. 1915 yazındaki büyük bozgunu doğuran cephedeki silah azlığı, ordudaki ve büyük şehirlerdeki yiyecek kıtlığı, 1916 yılında imalatın ve ulaştırma araçlarının azalması, Rusya çapında yürütülen büyük bir sabotaj hareketinin yalnızca bir parçasıydı. Bu hareket Mart Devrimi’yle tam zamanında durdurulmuş oldu.</p>

      <p class="paragraf">Yeni rejimin ilk birkaç ayında, dünyanın en çok ezilen ülkelerinden birinde yaşayan yüz altmış milyon insan birdenbire özgürlüğüne kavuşunca, her büyük devrimde olagelen birçok <span>karışıklığa</span> rağmen hem iç durum düzelmeye hem de ordunun vurucu gücü artmaya başladı.</p>

      <p class="paragraf">Ama “balayı” çok sürmedi. Mülk sahibi sınıflar, yalnızca, iktidarı çardan alıp kendilerine verecek siyasal bir devrim istiyorlardı. Onlara göre Rusya, Fransa ya da Amerika’da olduğu gibi, anayasal bir cumhuriyet olmalıydı ya da hiç olmazsa İngiltere gibi bir meşrutiyet... Öte yandan, halk yığınları gerçek bir sanayi ve toprak demokrasisi istiyordu.</p>

      <p class="paragraf">William English Walling, 1905 Devrimi’ni anlatan <span class="char-style-override-12">Russia’s Message</span> (Rusya’nın Mesajı) adlı kitabında, sonradan hemen hemen oybirliğiyle Bolşevikleri destekleyecek olan Rus işçilerinin o zamanki durumlarını şöyle anlatır:</p>

      <p class="arayazi para-style-override-13">Özgür bir rejimde de, eğer hükümet öteki sosyal sınıfların eline geçecek olursa, (işçiler) aç kalacaklarını biliyorlardı.</p>

      <p class="arayazi para-style-override-14">Rus işçisi devrimcidir, ama ne şiddetten yanadır, ne dogmacıdır, ne de aptaldır. Barikatlar kurmaya hazırdır, ama bu barikatları incelemiştir ve bunların ne demek olduğunu dünyada kendi deneyi ile öğrenmiş olan tek işçidir... Sermaye sınıfına karşı mücadelesinde tavizsizdir. Öteki sınıflardan bihaber olmadığı gibi yaklaşmakta olan mücadelede onların etkin şekilde yer almasını istemektedir. Rus işçisi, Amerika’daki siyasal kurumlarn kendi ülkesindekinden ehven olduğundan kuşku duymaz ama despotizmin bir çeşidini bir başka çeşidine yeğlemeye istekli de değildir. Moskova, Riga ve Odesa’da kurşuna dizilen ya da idam edilen yüzlerce işçi boşuna ölmedi; zindanlarda binlerce işçi boşuna yatmıyor; Rus işçisi altın madenleri ve bataklıklardaki işçi yokluğunu gidermek üzere çöllere ve Kutup bölgesine boşuna gönderilmiyor...</p>

      <p class="paragraf">Böylelikle Rusya’da dış savaş sürüp giderken siyasal devrim sosyal devrime dönüşüyor ve Bolşevizmin başarısıyla sonuçlanıyordu.</p>

      <p class="paragraf">Amerika’da Sovyet hükümetine karşı olan Rus Haberler Bürosu’nun Müdürü A. J. Sack, <span class="char-style-override-12">The Birth of the Russian Democracy</span> (Rus Demokrasisinin Doğuşu) adlı kitabında şöyle der:</p>

      <p class="arayazi">Bolşevikler kendi kabinelerini kurdular, Nikolai Lenin’i Başbakan, Leon Troçki’yi Dışişleri Bakanı yaptılar. Onların işbaşına geleceği, Mart Devrimi’nden hemen sonra belli olmuştu. Bolşevikler, devrimi izleyen aylar içinde durmadan geliştiler...</p>

      <p class="paragraf">Yabancılar, özellikle Amerikalılar, sık sık Rus işçisinin “cahilliğinden” söz eder. Gerçi Rus işçisinde Batıdakilerin siyasal tecrübeleri yoktur, ama Ruslar da kendi istekleriyle katılmış oldukları birçok örgütte iyice yetişmiş bulunmaktadırlar. 1917 yılında Rus tüketim kooperatiflerinin on iki milyondan çok üyesi vardı; özellikle sovyetler, Rus halkının örgütlenme dehasının en iyi örneğidir. Bundan başka, sosyalist teorinin uygulanmasında Rus işçisinden daha iyi yetişmiş başka hiçbir işçi yoktur dünyada.</p>

      <p class="paragraf">William English Walling, Rus işçilerini şöyle anlatır:</p>

      <p class="arayazi">Rus emekçilerinin çoğu okuyup yazma bilir. Rusya yıllarca o kadar bozuk şartlar altında yaşamıştır ki, bu şartlar işçi sınıfına, yalnız tek tek aydınların değil, aynı zamanda, Rusya’nın siyasal ve sosyal kalkınmasında umutlarını işçi sınıfına bağlayan bütün bir devrimci aydın sınıfının önderliğini de sağlamıştır...</p>

      <p class="paragraf">Birçok yazar, Sovyet hükümetine karşı düşmanlığını, Rus devriminin, son aşamada, “saygıdeğer” unsurların vahşi Bolşevik saldırılarına karşı bir savaşı haline gelmesiyle açıklar<span class="char-style-override-14">.</span> Oysa devrimci örgütlerin halk arasında güçlenmesi sonucunda bunları yok etmeye kalkan ve devrimi durdurmaya çalışanlar mülk sahibi sınıflardı. Bunlar amaçlarına varmak için sonunda olmayacak tedbirlere başvurdular. Kerenski’yi ve sovyetleri ortadan kaldırmak amacıyla ulaştırma araçları işletilmedi ve yurtiçinde kargaşa çıkartılmaya çalışıldı; fabrika-atölye komitelerini yok etmek için fabrikalar kapatıldı; yakıt ve hammadde kesildi; cephedeki ordu komitelerini dağıtmak için yeniden idam cezası konuldu ve ordunun yenilgisine göz yumuldu.</p>

      <p class="paragraf">Bütün bunlar Bolşevik ateşini körükledi. Bolşevikler Rusya’da sınıf savaşı ve sovyet hâkimiyeti fikrini yaymaya başladılar.</p>

      <p class="paragraf">Bu iki aşırı akım arasında bütünüyle ya da yürekleriyle Bolşevikleri destekleyen başka gruplar da vardı. Bunlar “ılımlı” sosyalistler, Menşevikler, Sosyalist Devrimciler ve öteki ufak partilerdi. Mülk sahibi sınıflar bu gruplara da saldırıyordu; ama bu grupların dayandıkları teoriler onların güçlerini kesmişti.</p>

      <p class="paragraf">Menşevikler ve Sosyalist Devrimciler, kabaca, Rusya’nın bir sosyal devrim için henüz olgunlaşmadığına inanıyordu. Onlara göre şimdilik yalnızca siyasal bir devrim olabilirdi. Rus halk yığınları henüz iktidarı ele alacak kadar eğitilmemişti; böyle bir harekete girişilmesi, kaçınılmaz olarak gerici bir hareket yaratacak, bunun sonucunda da kanlı bir fırsatçı, eski rejimi geri getirecekti. Nitekim “ılımlı” sosyalistler iktidara geçmeye zorlandıkları zaman korktular, iktidarı almadılar.</p>

      <p class="paragraf">Bu politikacılar Rusya’nın da Batı Avrupa’nın geçtiği siyasal ve ekonomik gelişmelerden geçmesi ve sonunda bütün dünya ile birlikte sosyalizme gitmesi fikrine inanıyorlardı. Bu düşüncelerinin sonucu olarak da, Rusya’nın önce, bazı bakımlardan Avrupa demokrasisinden de ileri parlamenter bir devlet olması gerektiği görüşünde mülk sahibi sınıflarla birleşiyorlardı. Bu yüzden hükümette mülk sahibi sınıflarla işbirliği yapılmasını istiyorlardı.</p>

      <p class="paragraf">Mülk sahiplerini desteklemek kolaydı. “Ilımlı” sosyalistlerin burjuvaziye ihtiyaçları vardı. Ama burjuvazinin “ılımlı” sosyalistlere ihtiyacı yoktu. Böylece sosyalist bakanlar yavaş yavaş bütün programlarını bir yana bırakırken mülk sahibi sınıflar gittikçe güçleniyor ve söz sahibi oluyordu.</p>

      <p class="paragraf">Ve sonunda Bolşevikler bütün uzlaşma planlarını altüst ettiği zaman Menşevikler ile Sosyalist Devrimciler mülk sahibi sınıflardan yana dövüştüklerini anladılar.</p>

      <p class="paragraf">Bana kalırsa Bolşevikler bugün Rusya’da yıkıcı bir güç değil, tersine, belirli programı olan ve bu programı ülkeye uygulayacak durumda bulunan tek partidir. Eğer Bolşevikler iktidarı ele almasalardı, bana kalırsa, Alman orduları Aralık ayında Petrograd’a ve Moskova’ya girmiş olur ve Rusya da yeniden çarın eline geçerdi.</p>

      <p class="paragraf">Sovyet hükümeti bir yıldır dayandığı halde Bolşevik devriminden hâlâ, bir “serüven” olarak söz edenler var. Evet, bu bir serüvendir ve insanlığın bugüne kadar giriştiği serüvenlerin en büyüğüdür; bu, geniş ve basit istekleriyle her şeyi sarsan <span>emekçi yığınları tarihe geçiren</span> bir serüvendir. Bugün büyük toprakların köylüler arasında bölüşülmesi için gereken örgüt kurulmuş bulunuyor. Fabrika-atölye komiteleri ile sendikalar, sanayinin işçiler tarafından kontrolünü almaya hazır. Her köyde, şehir, kasaba, bölge ve vilayette İşçi, Asker ve Köylü Delegeleri Sovyeti mahalli yönetimi ele almak üzere.</p>

      <p class="paragraf">Bolşevizm konusunda ne düşünülürse düşünülsün, Rus devrimi insanlık tarihinin büyük olaylarından biridir ve Bolşeviklerin ortaya çıkışı da dünya çapında önem taşıyan bir olaydır. Tarihçiler Paris Komünü’nü nasıl en küçük ayrıntılarına kadar araştırıp duruyorlarsa, 1917 Ekiminde Petrograd’da olup bitenleri, halkı harekete getiren ruhu, önderlerin nasıl insanlar olduklarını ve nasıl davrandıklarını da araştıracaklardır. İşte ben bu kitabı bunun için yazdım. Büyük günlerin hikâyesini anlatırken de olayları vicdanlı bir gazeteci gözü ile görmeye ve gerçeği olduğu gibi göstermeye çalıştım.</p>

      <p class="paragraf para-style-override-15"></p>

      <p class="paragraf"><span class="char-style-override-12">New York, 1 Ocak 1919</span></p>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-15">Olayların geçtiği tarihte Rusya’da Jülyen takvimi, Avrupa ve ABD’de ise Gregoryen takvimi geçerliydi. Aslında iki takvim arasındaki fark, 1582 yılında, 5 Ekimle 14 Ekim tarihi arasındaki günlerin ortadan kaldırılmasına dayanıyor ve Ruslar’ın takvimi gün farkıyla geriden geliyordu. Yani tarihe Şubat Devrimi olarak geçen devrim, Gregoryen takvimine göre Martta; Ekim Devrimi ise, 7 Kasımda yapılmıştır. (Sovyetler Birliği’nde yapılan bir ayarlamayla bu fark 1918 yılında ortadan kaldırıldı.) Bu kitabın ABD’li yazarı Batı takvimini esas aldığından, çevirmen de bu tercihe sadık kalmıştır.</span> <span class="char-style-override-16">(Türkçe editörünün notu)</span></p>
        </div>
      </div>
    </div>
  </div>
</body>
</html>
