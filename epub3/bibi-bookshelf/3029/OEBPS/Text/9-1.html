<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9-1.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-2">BÖLÜM I</p>

      <p class="c"><img alt="ciz.png" class="image" height="10" src="../Images/ciz_fmt1.jpeg" width="257" /></p>

      <p class="arabaslik-orta">ORTAM</p>

      <p class="c"><img alt="ciz.png" class="image" height="10" src="../Images/ciz_fmt2.jpeg" width="257" /></p>

      <p class="resim"><img alt="g.png" class="image" height="26" src="../Images/g_fmt1.jpeg" width="45" /></p>

      <p class="paragraf-1">1917 Eylülün sonlarına doğru Rusya’yı gezen yabancı bir sosyoloji profesörü Petrograd’da beni görmeye gelmişti. İş adamları ile aydınlar, devrimin artık yavaşlamakta olduğunu söylemişler ona. Profesör, bu bilgiye dayanarak bir yazı yazmış, sonra ülkeyi gezmeye başlamış, sanayi bölgelerini görmüş, köylere gitmiş. Devrimin yavaşlamak şöyle dursun, hızını arttırdığı sonucuna varmış. Gündelikçilerin ve çalışanların ağzında, “Bütün topraklar köylülerin, fabrikalar işçilerin,” sözü dolaşıyor. Eğer aynı profesör cepheyi dolaşmış olsaydı bütün ordunun “barış”tan söz ettiğini işitecekti.</p>

      <p class="paragraf-1">Profesör şaşırmıştı, ama bence hiç şaşırmaması gerekirdi, çünkü her iki gözlem de doğruydu. Mülk sahibi sınıfı gittikçe tutucu olurken, halk yığınları gittikçe yeni görüşü benimsiyordu.</p>

      <p class="paragraf-1">İş adamları ile aydınlar arasında genel bir kanı vardı: Devrim artık oldukça ileri gitmiş ve çok uzamıştı; artık her şeyin yerli yerine oturma zamanı gelmişti. Siyasal çevrelere hâkim olan “ılımlı” sosyalist gruplar, Kerenski’nin Geçici Hükümeti’ni destekleyen oborontsi (1) Menşevikler ve Sosyalist Devrimciler de bu görüşe katılıyordu.</p>

      <p class="paragraf-1">14 Ekimde “ılımlı” sosyalistlerin resmî yayın organı şöyle diyordu:</p>

      <p class="paragraf-1">Devrim dramının iki perdesi vardı: Eski rejimin yıkılması, yerine yenisinin kurulması. Birinci perde oldukça uzun sürdü. Artık ikinci perdeye geçmek ve bu perdeyi de olabildiğince çabuk oynamak zamanı geldi. Büyük bir devrimcinin dediği gibi, “Çabuk olun dostlar, devrimi artık bitirelim. Devrimi uzun süren onun meyvelerini toplayamaz...</p>

      <p class="paragraf-1"><span>Öte yandan işçiler, askerler ve köylüler devrimin birinci perdesinin henüz bitmediğine iyice inanıyordu. Cephede, ordu komiteleri, askerlere insan muamelesi yapmaya alışmamış olan subayları sinirlendiriyor; cephe gerisinde, köylüler tarafından seçilen toprak komitelerinin üyeleri, hükümetin çıkardığı toprak kanunlarını uygulamaya çalıştıkları için hapse atılıyor; fabrikalardaki işçiler (2) ise kara listeler ve lokavtlarla savaşıyordu. Bundan başka, sürgünden dönen politikacılar “istenmeyen” vatandaşlar diye yurttan kovuluyor; bazı durumlarda da, yabancı ülkelerden köylerine dönenler, 1905’te giriştikleri devrimci hareketler yüzünden ya kovuşturmaya uğruyor ya da hapse atılıyordu.</span></p>

      <p class="paragraf-1"><span>“Ilımlı” sosyalistlerin, çeşitli nedenlerle durumdan memnun olmayan halka verebilecekleri bir tek cevap vardı: Aralık ayında toplanacak olan Kurucu Meclis’i bekleyin! Ama halk bu cevabı yetersiz buluyordu. Kurucu Meclis iyiydi, hoştu, ama Rus devriminin bazı kesin davaları vardı ve Kardeşlik Mezarlığı’nda şimdi kaskatı yatan devrimci kahramanlar bu uğurda ölmüştü. Kurucu Meclis toplansın ya da toplanmasın, bu davaların gerçekleşmesi gerekiyordu. Bunlar Barış, Toprak ve Sanayi Üzerindeki İşçi Denetimiydi. Oysa Kurucu Meclis ertelenip duruyordu. Belki daha da ertelenecekti. Halk duruluncaya, belki de isteklerini değiştirinceye değin! Ne olursa olsun, devrimin sekiz ayı geçmişti ve daha ortada bir şey yoktu...</span></p>

      <p class="paragraf-1"><span>Bu sırada askerler barış sorununu cepheden kaçarak kendi başlarına çözüyor, köylüler büyük çiftlikleri yakıyor, malikâneleri zaptediyor, işçiler sabotaj ve grevler yapıyordu... Elbette ki, beklendiği üzere, fabrikatörler, toprak sahipleri ve subaylar, herhangi bir demokratik uzlaşmayı önlemek için ellerinden geleni yapmaktan çekinmiyordu.</span></p>

      <p class="paragraf-1"><span>Geçici Hükümet’in politikası, etkisiz reformlar ile şiddetli baskı tedbirleri arasında bocalayıp duruyordu. Sosyalist Çalışma Bakanı’nın yayımladığı bir emirde, bundan böyle işçi komitelerinin ancak çalışma saatlerinin dışında toplanabileceği bildiriliyordu. Cephedeki birliklerdeki muhalefet partilerinin “tahrikçiler”i tutuklanıyor, ilerici gazeteler kapatılıyor ve devrimci propaganda yapanlara ölüm cezaları uygulanıyordu... Kızıl Muhafızların da silahları ellerinden alınmak istendi bir kez. Düzeni korumak için taşraya Kazaklar gönderildi... “Ilımlı” sosyalistler ile hükümette yer alan önderleri bu önlemleri, mülk sahibi sınıflarla işbirliği yapabilmek için gerekli sayıp destekliyorlardı. Halk hızla onlardan ayrıldı; Barış, Toprak ve Sanayi Üzerinde İşçilerin Denetimini ve bir işçi sınıfı hükümetinin kurulmasını isteyen Bolşeviklerden yana geçti. 1917 Eylülünde işler tam bir buhran noktasına vardı. Gittikçe yayılan bu eğilim karşısında Kerenski ile “ılımlı” sosyalistler mülk sahipleri ile bir koalisyon hükümeti kurmayı başardılar ve sonunda Menşeviklerle Sosyalist Devrimciler halkın güvenini, bir daha kazanamayacak biçimde yitirdiler.</span></p>

      <p class="paragraf-1"><span>Ekimin ortasında</span> <span class="char-style-override-12">Raboçi Put</span> <span>(İşçinin Yolu) gazetesinde “Sosyalist Bakanlar” başlığı ile yayımlanan bir yazıda, halkın “ılımlı” sosyalistler karşısındaki duyguları şöyle anlatılıyordu:</span></p>

      <p class="bos"></p>

      <p class="alinti" xml:lang="en-GB">İşte yaptıkları işlerin listesi: (3)</p>

      <p class="alinti" xml:lang="en-GB">Tseretelli: General Polovtsev’in yardımı ile işçilerin ellerindeki silahları aldı, devrimci askerleri susturdu ve orduda ölüm cezasını onayladı.</p>

      <p class="alinti" xml:lang="en-GB">Skobeliyev: Kapitalistlere yüzde yüz vergi koyacağını söylemekle işe başladı, atölye ve fabrikalardaki işçi komitelerini dağıtmaya kalkışarak bitirdi.</p>

      <p class="alinti" xml:lang="en-GB">Avksentiyev: Yüzlerce işçiyi ve Toprak Komitesi üyesini hapse attırdı, birçok işçi ve asker gazetesini kapattırdı.</p>

      <p class="alinti" xml:lang="en-GB">Çernov: “İmparator Beyannamesi”ni imzaladı ve Fin Diyet Meclisi’nin kapatılmasını emretti.</p>

      <p class="alinti" xml:lang="en-GB">Savinkov: General Kornilov ile açık bir ittifak kurdu. Eğer ülkenin bu büyük kurtarıcısı Petrograd’a ihanet etmeyi başaramadıysa, bunun kendi elinde olmayan bazı nedenleri var.</p>

      <p class="alinti" xml:lang="en-GB">Zarudni: Aleksinski ve Kerenski’nin onayı ile devrimin en iyi işçilerini, askerlerini ve bahriyelilerini hapse attı.</p>

      <p class="alinti" xml:lang="en-GB">Nikitin: Demiryolu işçilerine karşı bayağı bir polis rolünü oynadı.</p>

      <p class="alinti" xml:lang="en-GB">Kerenski: En iyisi onun üzerine bir şey demeyelim. Onun yaptığı işlerin listesi uzun...</p>

      <p class="bos"></p>

      <p class="paragraf-1">Helsingfors’taki Baltık Donanması’nın kongre delegeleri şöyle bir karara varmıştı:</p>

      <p class="bos"></p>

      <p class="alinti" xml:lang="en-GB">Politika serüvencisi “Sosyalist” Kerenski’nin Geçici Hükümet’ten hemen atılmasını istiyoruz. Kerenski burjuvaların yararına yaptığı utanmazca siyasi şantajlarla büyük devrimi ve devrimci halk yığınlarını şaşırtmakta ve yıkmaktadır...</p>

      <p class="bos"></p>

      <p class="paragraf-1">Bütün bunların ilk sonucu Bolşeviklerin güçlenmesi oldu...</p>

      <p class="bos"></p>

      <p class="paragraf-1"><span>1917 Martında Taurid Sarayı’na çarpan işçi ve asker seli, korkak İmparatorluk Duması’nı bütün iktidarı elinde toplamaya zorladığından beri, devrimin akışında her türlü değişikliği yapanlar halk, işçi, asker ve köylü yığınları olmuştu. Milyukov kabinesini onlar alaşağı ettiler. Rus barış şartlarını dünyaya ilan eden onların sovyetiydi: “Hiçbir yer alınmayacak, hiç tazminat verilmeyecek, halk kendi</span> <span>kaderini kendisi</span> <span>tayin edecek.” Taurid Sarayı’na Temmuzda bir daha yürüyerek Rusya’da yönetimin sovyetlere verilmesini isteyenler de yine kendiliğinden harekete geçen bu örgütlenmemiş proletarya olmuştu.</span></p>

      <p class="paragraf-1"><span>O sıralarda küçük bir siyasi grup olan Bolşevikler hareketin başına geçti. Silahlı gösterinin kötü bir şekilde başarısızlığa uğraması kamuoyunu onlara karşı çevirdi ve öndersiz kalan çok sayıda Bolşevik, Petrograd’ın arka mahallelerine sığındı. Bunun arkasından vahşi bir av başladı; yüzlerce Bolşevik hapse atıldı; bunların arasında Troçki, Madam Kollantay ve Kamenev de vardı; Lenin ile Zinovyev kaçıp saklandılar; Bolşevik gazeteleri kapatıldı. Kışkırtıcılar ve tutucular Bolşeviklerin Alman casusları olduklarını her yerde söyleyip durdular ve bütün dünya da sonunda öyle olduklarına inandı.</span></p>

      <p class="paragraf-1"><span>Ama Geçici Hükümet suçlamalarını doğrulayamadı; Bolşeviklerin Alman casusu olduklarını kanıtlayan belgelerin uydurma olduğu anlaşıldı; Bolşevikler yargılanmadan, kefalete ve şarta bağlanmadan, birer ikişer serbest bırakıldı. Yalnız altı kişi içeride kaldı. Durmadan değişen Geçici Hükümet’in iktidarsız ve kararsız olduğunu artık herkes kabul ediyordu. Bolşevikler halk yığınlarının kulağına çok hoş gelen sloganlarını o sırada yeniden ortaya attılar: “Bütün İktidar Sovyetlere!” Bolşevikler bu sloganı ortaya atmakla yalnız kendi çıkarlarını düşünmüş olmuyordu, çünkü o sıralarda sovyetlerin çoğu Bolşeviklerin en büyük düşmanı olan “ılımlı” sosyalistlerin elindeydi...</span></p>

      <p class="paragraf-1"><span>Eskisinden daha güçlü olarak ortaya çıkan Bolşevikler, işçilerin, askerlerin ve köylülerin kaba, basit isteklerini göz önüne aldılar ve yakın programlarını bu istekler üzerine kurdular.</span> <span class="char-style-override-12">Oborontsi</span> <span>Menşevikler ve Sosyalist Devrimciler burjuvazi ile uzlaşma yollarını ararken, Bolşevikler Rus halk yığınlarını çarçabuk ellerine geçirdi. Temmuzda yakalanmış ve lanetlenmişlerdi; Eylü</span><span>lde</span> <span>ise başkent işçilerini, Baltık Donanması bahriyelilerini ve askerlerin neredeyse tamamını kendi yanlarına çektiler. Eylülde büyük şehirlerde yapılan belediye seçimleri (4) önemli sonuçlar verdi: Yeniden seçilenlerin yalnızca yüzde 18’i Menşevik ve Sosyalist Devrimciydi; oysa Temmuzda oyların yüzde 70’ten çoğunu bu partiler kazanmıştı...</span></p>

      <p class="paragraf-1"><span>Bu sırada yabancı gözlemcileri şaşırtan bir durum vardı ortada: Sovyetlerin merkez yürütme komiteleri, merkez ordu ve donanma komiteleri, ve bazı sendikaların merkez komiteleri, özellikle Posta Telgraf İşçileri ve Demiryolu İşçileri Sendikaları Bolşeviklere tamamıyla karşıydı. Bu merkez komiteleri, Menşevik ve Sosyalist Devrimcilerin çoğunlukta olduğu yaz aylarında seçilmişlerdi; bunlar, herhangi bir seçimi erteliyor ya da engelliyorlardı. Oysa, İşçi ve Asker Delegeleri Sovyetleri Tüzüğü’ne göre, bütün Rusya çapındaki kongrenin</span> <span class="char-style-override-12">Eylül içinde toplantıya çağrılması</span> <span>gerekiyordu. Ama Rusya İşçi ve Asker Delegeleri Sovyetleri Merkez Yürütme Komitesi (</span><span class="char-style-override-12">Çayika</span><span>) bu toplantıyı yapmak istemiyordu, çünkü onlara göre Kurucu Meclis iki ay sonra toplanacaktı. O zaman sovyetlerin artık çekileceğini ve ortadan kalkacağını düşünüyorlardı. Oysa Bolşevikler bütün ülkedeki mahalli sovyetlerde, sendika kollarında, asker ve bahriyeliler arasında, o sıralarda yapılan seçimleri birer birer kazanıyordu. Köylü sovyetleri hâlâ tutucuydu, çünkü hayatın yavaş geçtiği bölgelerde siyasal bilince kolay varılmıyordu. Bundan başka Sosyalist Devrimci Parti de bir kuşaktan beri köylüler arasında propaganda yapan bir partiydi... Bütün bunlara rağmen köylüler arasında da devrimci bir kanat biçimlenmeye başlıyordu. Bu gelişim Ekim ayında daha açık olarak ortaya çıktı: Sosyalist Devrimcilerin sol kanadı ikiye ayrıldı ve Sol Sosyalist Devrimciler adıyla ikinci bir hizip ortaya çıktı.</span></p>

      <p class="paragraf-1"><span>Öte yandan, her yerde gericiliğin güven kazanmaya başladığını gösteren belirtiler de vardı (5): Mesela, Petrograd’da Troitski Fars Tiyatrosu’nda oynanan</span> <span class="char-style-override-12">Çarın Günahları</span> <span>adlı güldürü, birtakım monarşistler tarafından yarıda kestirildi ve “İmparatora hakaret” eden oyuncular linç edilmek istendi. Bazı gazeteler bir “Rus Napolyonu”nu beklediklerini açıkça yazmaya başladı. Burjuva aydınları, sovyetlerin işçi delegelerine</span> <span class="char-style-override-12">Raboçi Deputatov</span> <span>(işçi delegeleri) yerine</span> <span class="char-style-override-12">Subaçi Deputatov</span><span>, yani “köpek delegeleri” diyordu...</span></p>

      <p class="paragraf-1"><span>15 Ekimde büyük Rus kapitalisti Stepan Georgiyeviç Liyanozov ile görüştüm. Bu adama “Rusların Rockefeller’i” diyorlar. Kendisi politik görüş bakımından Kadet’tir.</span></p>

      <p class="paragraf-1"><span>“Devrim” dedi, “bir hastalıktır. Yabancı devletler er geç buraya müdahale etmelidir; hasta bir çocuğu iyileştirmek, ona yürümeyi öğretmek için müdahale edilmesi gerektiği gibi. Elbette ki, bu pek doğru bir şey değil, ama öteki ulusların da kendi ülkelerinde Bolşevizmin ne büyük bir tehlike olduğunu anlamaları gerekir. ‘Proletarya diktatörlüğü’ ve ‘dünya toplumsal devrimi’ bulaşıcı fikirlerdir... Müdahale gerekli olmayabilir belki de. Ulaştırma yılgın, fabrikalar kapanıyor, Almanlar ilerliyor. Açlık ve yenilgi Rus halkının aklını belki başına getirebilir.”</span></p>

      <p class="paragraf-1"><span>Bay Liyanozov, ne olursa olsun, tüccarlarla fabrikatörlerin, işçilerin atölye komiteleri kurmalarına ya da sanayi yönetiminde söz sahibi olmalarına izin vermeyeceklerini söylüyordu.</span></p>

      <p class="paragraf-1"><span>“Bolşeviklerle iki yoldan başa çıkılabilir: Hükümet Petrograd’ı boşaltır, sıkıyönetim ilan edilir. O zaman bölgenin askerî komutanı yasal formalitelere başvurmadan bu baylarla başa çıkabilir...</span> <span class="char-style-override-12">Ya da, mesela, Kurucu Meclis’te birtakım ütopyacı eğilimler ortaya çıkarsa, Meclis silah zoruyla dağıtılır...”</span></p>

      <p class="paragraf-1"><span>Kış geliyordu. Rusların o korkunç kışı... İş adamlarının kıştan şöyle söz ettiklerini işitiyordum. “Kış her zaman için Rusların en iyi dostudur. Bizi devrimden belki o kurtaracak.” Soğuktan donmuş cephe boyunca perişan ordular hiçbir direnme gösteremeden ölüyordu. Trenler işlemiyor, yiyecek azalıyor, fabrikalar kapanıyordu. Umutsuz halk yığınları burjuvazinin hayatı felce uğrattığını, cephedeki orduların yenilmesine sebep olduğunu her yerde söylüyordu. General Kornilov, halka, “Ülkeye görevini hatırlatacağız diye Riga’yı elden mi çıkaralım?” dedikten hemen sonra Riga teslim oldu.</span></p>

      <p class="paragraf-1"><span>Amerikalılar sınıf savaşının bu kadar hızla gelişeceğine inanamaz. Ama ben Kuzey Cephesi’nde, asker komiteleri ile işbirliği yapmaktansa askerî bir felaketi tercih eden birçok subaya rastladım. Kadet Partisi’nin Petrograd Sekreteri bana, ülkedeki ekonomik çöküntünün, devrimi halkın gözünden düşürmek için açılan kampanya ile ilgili olduğunu söyledi. Adını açıklamamaya söz verdiğim bir müttefik diplomatı, bu gerçeği kendi bilgisine dayanarak doğruladı. Harkov yakınlarında bulunan bazı kömür ocaklarının sahipleri tarafından ateşe verildiğini ve madenlerin su baskınına uğratıldığını, Moskova’daki dokuma fabrikaları mühendislerinin makineleri bozarak kaçtıklarını, demiryolu memurlarının lokomotifleri bozarken işçiler tarafından yakalandıklarını biliyordum...</span></p>

      <p class="paragraf-1"><span>Mülk sahibi sınıfların büyük bir kısmı (Geçici Hükümet bile) Almanları devrime tercih ediyor ve bunu açıkça söylemekten çekinmiyordu. Kaldığım Rus evinde her zaman yemekte konuşulan konu, Almanların gelmesi ve ülkeye “kanun ve düzen” getirmeleriydi... Bir akşamüstü Moskovalı bir tüccarın evindeydim, çay içilirken masada oturan on bir kişiye sorduk: “Wilhelm’i mi tercih edersiniz, yoksa Bolşevikleri mi?” Bire karşı onla Wilhelm kazandı...</span></p>

      <p class="paragraf-1"><span>Spekülatörler genel çöküntüden yararlanarak büyük paralar</span> <span>biriktiriyor</span><span>, biriktirdikleri paraları görülmemiş eğlencelerde ya da hükümet memurlarını kandırmak için kullanıyorlardı. Gıda maddeleri ve yakıt ortaya çıkarılmıyor ya da gizlice ülkeden kaçırılarak İsveç’e gönderiliyordu. Devrimin ilk dört ayında, Petrograd’ın büyük belediye depolarında bulunan gıda yedekleri hemen hemen yağmaya uğramış, şehre iki yıl yetecek yedekler ancak bir ay yetecek düzeye inmişti... Geçici Hükümet’teki son iaşe bakanının resmî raporuna göre, kahvenin bir libresi Vladivostok’ta toptan iki rubleye satın alınıyor, tüketici ise aynı mal için Petrograd’da on üç ruble ödüyordu. Büyük şehirlerin bütün mağazalarında tonlarla yiyecek ve giyecek vardı, ama bunları ancak zenginler satın alabiliyordu.</span></p>

      <p class="paragraf-1"><span>Bir taşra şehrinde tanıdığım bir tüccar ailesi vardı. Bu aile spekülatör, Rusların deyimiyle,</span> <span class="char-style-override-12">maradiyor</span> <span>(haydut, ıskatçı) olmuştu. Oğullarından üçünü rüşvet vererek askerlikten kurtarmışlardı. Bu oğullardan biri yiyecek maddeleri üzerine kumar oynuyordu. Ötekisi Lena madenlerinden kaçak olarak gelen altını Finlandiya’da ne idiği belirsiz birtakım kimselere satıyordu. Üçüncü oğul ise bir çikolata fabrikasında büyük bir pay sahibiydi ve yerel kooperatiflere mal veriyordu (tabii kooperatifin her türlü ihtiyacını karşılaması şartıyla)... Böylece halk ekmek karneleriyle yüz gram siyah ekmek alırken bu tüccarın evinde bol bol ekmek, şeker, çay, pasta ve tereyağı bulunuyordu... Öte yandan cephedeki askerler soğuktan, açlıktan ve yorgunluktan artık savaşamaz duruma geldiklerinde, bu aile kızıyor, “Korkaklar!” diye bağırıyor, “Rus” olduklarına “utanıyorlardı”... Sonunda Bolşevikler depolarda saklı yığınla gıda maddesi bulup el koydukları zaman onlara “Hırsızlar!” diye bağırılacaktı.</span></p>

      <p class="paragraf-1"><span>Bütün bu dış çürümenin altında, eskiden kalma, II. Nikola’nın düşmesinden beri değişmeyen gizli kuvvetler kımıldıyordu. Yine gizli çalışıyorlardı ve çok hareketlilerdi. Ünlü</span> <span class="char-style-override-12">Ohrana</span> <span>(çar gizli polisi) ajanları yine çardan yana ve aynı zamanda çara karşı, Kerenski’den yana ve Kerenski’ye karşı çalışıp duruyor (kim parayı çok verirse...), Kara Yüzler (Black Hundreds) gibi çeşitli karanlık örgütler geçmişi şu ya da bu biçimde geri getirmeye uğraşıyordu.</span></p>

      <p class="paragraf-1"><span>Bu bozuk düzen ve yalan dolan havasının içinde açık bir ses her gün, hiç durmadan tekrar ediyor; Bolşeviklerin hep bir ağızdan söyledikleri slogan: “Bütün iktidar sovyetlere! Bütün iktidar milyonlarca basit işçi, asker ve köylüyü doğrudan doğruya temsil edenlerindir. Toprak ve ekmek! Bu boş savaşa bir son vermek, gizli diplomasiyi, spekülasyonu, dalavereyi kaldırmak istiyoruz... Devrim ve onunla birlikte bütün dünya insanlarının davası tehlikede!”</span></p>

      <p class="paragraf-1"><span>Proletarya ile orta sınıf, sovyetler ile hükümet arasında Mart günlerinde başlayan çatışma artık son noktasına gelmek üzereydi. Rusya, ortaçağdan 20. yüzyıla bir hamlede atlayarak, bu olaylar karşısında şaşıran dünyaya, devrimin iki sistemini (politik ve toplumsal yanını) korkunç bir savaşla ortaya koyuyordu.</span></p>

      <p class="paragraf-1"><span>Rus devrimi, açlık ve hayal kırıklığı içinde geçen bütün bu aylardan sonra, yeniden büyük bir canlılıkla nasıl ortaya çıktı? Burjuvazi, Rusya’sını daha iyi tanımalıydı. Rusya’da devrim “hastalığı” kolay kolay geçeceğe benzemiyordu...</span></p>

      <p class="paragraf-1"><span>Geriye baktığımız zaman, Kasım ayaklanmasından önce, Rusya’nın sanki başka bir çağda, hemen hemen inanılmaz derecede tutucu, geri bir çağda olduğunu görürüz. Ama biz de sonradan kendimizi daha yeni, daha hızlı bir hayata uydurduk; Rus politikası olduğu gibi sola kaydı: Kadetler “halk düşmanı” olarak kanundışı sayıldı; Kerenski “devrim düşmanı” oldu; “orta” sosyalist liderler, Tseretelli, Dan, Lieber, Gotz ve Avksentiyev izledikleri politika yüzünden gerici oldular; Viktor Çernov, hatta Maksim Gorki bile sağ kanatta kaldı... 1917 Aralık ayının ortasında bir Sosyalist Devrimci lider grubu, İngiliz Sefiri Sir George Buchanan’ı özel olarak ziyaret ettiği sırada, “aşırı sağ sayıldıkları” için orada bulunduklarını kimseye söylememesini sefirden yakınarak rica ediyordu. Sir George, “Hele bir düşününüz,” demiş, “Hükümetim, bir yıl önce, çok tehlikeli bir solcu olduğundan ötürü Milyukov’u kabul etmemem için bana talimat vermişti!</span><span>”</span></p>

      <p class="paragraf-1"><span>Eylül ve Ekim, Rusya’da yılın en kötü aylarıdır, özellikle Petrograd’da... Günler gittikçe kısalırken gökten hiç durmadan sağanaklar boşalır. Ayağınızın altındaki çamur derindir, kaygandır ve yapışkandır; her yanda koskoca ayak izleri. Ve şimdi durum eskisinden de kötü, çünkü belediye diye bir şey yok artık. Finlandiya körfezinden esen nemli, keskin rüzgâr sokaklara sis doldurur. Öğleden sonra saat üçte ortalık kararır, sabahın saat altısına kadar... Geceleyin, tasarruf olsun diye ve zeplin korkusundan, sokak ışıkları hem seyrek hem de az yakılır; evlerde ve apartmanlarda akşamın saat altısından gece yarısına kadar elektrikle birlikte mum ve gazyağı kullanılır; mumun tanesi yirmi kuruş, gazyağının bulunması da güç. Hırsızlık ve eve tecavüz olayları alabildiğine. Apartmanlarda erkekler sabahlara kadar elde silah nöbet bekler. Bütün bunlar da Geçici Hükümet zamanında.</span></p>

      <p class="paragraf-1"><span>Her geçen hafta yiyecek biraz daha azaldı. Günlük ekmek tayını yarım kilodan 250 grama, sonra 200’e ve daha sonra 100 grama düştü. En sonunda bir hafta hiç ekmek bulunmadı. Herkesin ayda bir kilo şeker hakkı vardı (ama alabilirse). Alanlar pek azdı. Bir çikolata ya da yarım kilo kötü şekerin fiyatı herhangi bir yerde yedi ile on ruble arasındaydı, yani, en aşağı bir dolar. Şehirdeki çocukların ancak yarısına yetecek kadar süt bulunuyordu; otellerle evlerin çoğuna aylardan beri süt gelmiyordu. Meyvenin bol olduğu mevsimde elma ve armudun tanesi sokak satıcılarında bir rublenin üstündeydi...</span></p>

      <p class="paragraf-1"><span>Süt, ekmek, şeker ve tütün almak isteyenin yağmur altında saatlerce kuyrukta beklemesi gerekiyordu. Bütün gece süren bir toplantıdan evime dönerken, güneş doğmadan önce başlamış bir kuyruğa rastladım. Çoğu kadındı. Birçoklarının kucaklarında çocukları vardı... Carlyle,</span> <span class="char-style-override-12">Fransız Devrimi</span> <span>adlı kitabında kuyruk olma bakımından Fransız ulusunun öteki halklardan daha üstün bir yeteneği bulunduğunu söyler. Rusya ise bu kuyruk işine Kutlu Nikola zamanında, ta 1915’te başlamış, 1917’ye kadar hiç durmadan devam etmiştir; bundan sonra da artık bir gelenek olmuştur. Rus</span><span class="char-style-override-17">.</span><span>kışında, Petrograd’ın karla kaplı sokaklarında, üstünde başında doğru dürüst giyecek olmayan bir halkın bütün gün kuyrukta beklediğini bir düşünün! Ekmek kuyruklarında Rus halkının zaman zaman, o benzersiz ağırbaşlılığını unutarak, çok acı ve sert sözler söylediğini işittim...</span></p>

      <p class="paragraf-1"><span>Elbette, tiyatrolar her gece oynuyordu, pazar günleri bile... Karsaniva, Marinski Tiyatrosu’nda yeni bir baleye çıkıyordu ve Rusya’nın bütün dansseverleri onu görmeye geliyordu. Şalyapin şarkı söylüyordu. Aleksandrinski Tiyatrosu’nda Meyerhold’un sahneye koyduğu Tolstoy’un</span> <span class="char-style-override-12">Korkunç İvan’ın Ölümü</span> <span>yeniden oynatılıyordu. Bu oyun oynanırken, Saray Hizmetkârları Okulu’ndan, üstünden üniformasını daha çıkarmamış bir öğrencinin perde aralarında durup durup, arması kaldırılmış boş imparator locasına bakışını hiç unutmam... Krivoye Zerkalo, Schnitzler’in</span> <span class="char-style-override-12">Reigen</span> <span>adlı oyununun zengin bir prodüksiyonunu sahneye koymuştu.</span></p>

      <p class="paragraf-1"><span>Ermitaj ve öteki resim galerileri boşaltılıp eserler Moskova’ya götürülmüştü, ama yine de her hafta resim sergileri açılıyordu. Yüzlerce aydın kadın sanat, edebiyat ve kolay felsefe üzerine verilen konferansları dinlemeye koşuyordu. Özellikle teozofistlerin çok çalıştıkları bir zamandı. Tarihte ilk defa olarak Rusya’ya kabul edilmiş olan Salvation Army (Selamet Ordusu) şehrin duvarlarını İncil toplantılarının ilanlarıyla doldurmuştu; bu toplantılar Rus dinleyicileri bir hayli eğlendiriyor ve şaşkına çeviriyordu...</span></p>

      <p class="paragraf-1"><span>Böyle zamanlarda hep olduğu gibi, şehrin günbegün yaşanan, ufak kaygılarla, umutlarla dolu hayatı devrimden olabildiği kadar habersizce sürüp gidiyordu. Şairler şiir yazıyor, ama devrim üzerine değil... Gerçekçi ressamlar, ortaçağ Rus tarihinden esinlenerek resim yapıyor, ama devrimden esinlenerek değil. Fransızca öğrenmek ve seslerini terbiye etmek üzere taşradan başkente genç bayanlar geliyor; genç, neşeli ve yakışıklı subaylar başlarında sırma kenarlı koyu</span> <span class="char-style-override-12">başliki</span><span>’leri ve bellerinde Çerkez kılıçlarıyla otel salonlarında dolaşıp duruyor. Yüksek bürokratların eşleri öğleden sonraları çay toplantıları yapıyor; bu toplantılara herkes manşonlarının içine küçük altın ya da gümüş mücevherlerden yapılma şeker kutularıyla ve yarım somun ekmeğiyle geliyor ve çarın geri dönmesi ya da Almanların gelmesi, ya da hizmetçi sorununu çözecek herhangi bir şeyin olması için dua ediliyor... Bir dostumun kızı bir akşam eve ağlaya ağlaya geldi: Tramvaydaki kadın biletçi kendisine “Yoldaş!” demiş.</span></p>

      <p class="paragraf-1"><span>Bütün bunların çevresinde büyük Rusya çalışıp didiniyor, yeni bir dünya yaratmaya uğraşıyordu. Hayvan muamelesi gören ve karşılığında hiçbir şey almayan uşaklar, hizmetçiler bağımsızlıklarına kavuşuyordu.</span></p>

      <p class="paragraf-1"><span>Bir çift ayakkabının fiyatı yüz rublenin üzerindeydi ve ücretler ortalama ayda otuz beş ruble olunca uşaklarla hizmetçiler artık kuyruklara girmez, ayakkabılarını eskitmez oldu. Dahası, yeni Rusya’da her kadın ve her erkeğe seçme hakkı tanındı; işçi sınıfının yeni ve çok garip şeyler söyleyen gazeteleri vardı; sovyetler vardı; sendikalar vardı. İzvoşçiki’nin (arabacılar) bir sendikası vardı ve Petrograd Sovyeti’nde temsil ediliyordu. Otel garsonları ve çalışanları da örgütlenmişti, bahşiş almıyorlardı. Lokantaların duvarlarında şöyle yazılar görülüyordu: “Burada bahşiş kabul edilmez” ya da, “Bir insanın bir masaya bakarak geçimini sağlaması, onu bahşiş vererek tahkir etmek için bir neden olamaz!”</span></p>

      <p class="paragraf-1"><span>Cephede askerlerle subaylar çatışıyor, askerler kendi örgütledikleri komitelerle kendilerini yönetmeyi öğreniyordu. Fabrikalarda, Ruslara özgü bir örgüt olan fabrika-atölye komiteleri tecrübe ve güç kazanıyor, eski düzenle savaştıkça kendi tarihsel görevini anlamaya başlıyordu. Bütün Rusya okuma yazma öğreniyor ve</span> <span class="char-style-override-12">okuyordu</span> <span>(politika, ekonomi, tarih ne bulursa), çünkü</span> <span class="char-style-override-12">öğrenmek</span> <span>istiyordu... Her şehirde, her kasabada, her cephede tüm politik eğilimlerin gazetesi vardı. Bazı yerlerde birden fazla gazete çıkardıkları bile oluyordu. Binlerce örgüt yüz binlerce broşür basıyor, bunları orduya, köylülere, fabrikalara, sokaklara kadar dağıtıyorlardı. Uzun yıllar eğitime susamış olan halkta devrimle birlikte delice bir okuma hastalığı başlamıştı. Yalnız Smolni Enstitüsü’nden ilk altı ay içinde her gün tonlarla, vagonlar dolusu, trenler dolusu basılmış kitap, dergi, gazete sevk edilip yurda dağıtılmıştı. Rusya her okunacak şeyi kızgın toprağın suyu emmesi gibi emiyor, bir türlü doymuyordu. Dağıtılan bu şeyler masal, yalan yanlış tarih, halk için din ya da insanları dejenere eden ucuz cinsten romanlar değildi. Bunlar toplumsal, ekonomik kuramlar üzerine, felsefe üzerine yazılmış kitaplardı. Tolstoy’un, Gogol’ün ve Gorki’nin eserleriydi...</span></p>

      <p class="paragraf-1"><span>Sonra konuşma... Laf, bol bol laf... Carlyle’ın, “Fransız laf seli” dediği şey, bu konuşmaların yanında damla kalır. Konferanslar, tartışmalar, söylevler... Tiyatrolarda, sirklerde, okullarda, kulüplerde, sovyet toplantı salonlarında, sendika binalarında, garnizonlarda... cephelerdeki siperlerde, köy meydanlarında, fabrikalarda mitingler... Putilovski Zavod’un (Putilov Fabrikası) kırk bin işçisinin, Sosyal Demokratları, Sosyalist Devrimcileri, anarşistleri, anlatsınlar da ne anlatırlarsa anlatsınlar diye dinlemeye koştuklarını görmek müthiş bir şeydi! Petrograd’da olsun, bütün Rusya’da olsun, her sokak başı aylarca bir halk kürsüsü oldu. Trenlerde, tramvaylarda her zaman kendiliğinden bir tartışma ortaya çıkıveriyordu, her yerde...</span></p>

      <p class="paragraf-1"><span>Rusya’nın her yanından gelen delegelerle toplanan konferanslar ve kongreler iki kıtanın insanlarını birbirine yaklaştırıyor: Sovyetler, kooperatifler, zemstvolar</span><span class="char-style-override-12">,</span> <span>milliyetler, papazlar, köylüler, siyasal parti kongreleri; Demokratik Konferans, Moskova Konferansı, Rusya Cumhuriyeti Konseyi toplantısı... Petrograd’da her zaman için üç ya da dört kongre ya da konferans var... Toplantılarda sözcülerin konuşma süresini sınırlamak için verilen önergeler kabul edilmiyor ve herkes kafasından geçenleri istediği gibi söylüyor.</span></p>

      <p class="paragraf-1"><span>Riga’nın arkasında bir yerde mevzilenen</span> <span>12.</span> <span>Ordu cephesine geldiğimizde siperlerde ayaklarında ayakkabı olmayan sıska insanlar gördük; bizi görünce ayağa kalktılar, yüzleri soluktu ve yırtık elbiselerinden soğuktan morarmış bedenleri görünüyordu. Üstümüze atılarak sordular: “</span><span class="char-style-override-12">Okunacak</span> <span>bir şey getirdiniz mi?”</span></p>

      <p class="paragraf-1">Değişimin dışarıdan, gözle görülen birçok belirtisi vardı: Aleksandrinski Tiyatrosu önündeki Büyük Katerina heykelinin elinde küçük bir kızıl bayrak sallanıyordu; bütün devlet daireleri (renkleri biraz soluk olmakla beraber) kızıl bayrakla donanmıştı; imparatorluk armaları ve kartallar her yerden kaldırılmış ya da üstleri örtülmüştü; sert <span class="char-style-override-12">Gorodovoye</span>’nin (Kent Polisi) yerini silahsız vatandaşlardan kurulu yumuşak bir milis kuvveti almıştı, milisler caddelerde devriye geziyordu... ve ortalıkta hâlâ birçok gariplikler...</p>

      <p class="paragraf-1">Mesela, Büyük Petro’nun demir yumruğu ile Rusya’ya perçinlenmiş olan <span class="char-style-override-12">Tabel o Rangov</span> (devlet rütbeleri) hâlâ geçerliydi. Okul öğrencisinden başlayarak hemen herkesin bir üniforması ve her üniformanın düğmesinde ya da omuzlarında imparator arması vardı. Akşamüstü saat beşe doğru üniformalı eski kibar baylar koltuklarında çantalarıyla yine caddeleri dolduruyor, kocaman devlet dairelerinden çıkıp evlerine giderlerken, hazine yardımcısı ya da özel müşavir olabilmek için kaç üstün ölmesi gerektiğini, ne kadar maaşla emekliye ayrılabileceklerini, üstüne bir de nişan alıp alamayacaklarını düşünüyorlardı...</p>

      <p class="paragraf-1">Senatör Sokolov üzerine bir hikâye anlatılır: Devrimin en coşkun olduğu bir sırada Senatör Sokolov sivil elbiseleriyle Senato’ya gelir, fakat çarın memurlar için tayin ettiği elbiseyi giymediğinden kendisini Senato’dan içeri sokmazlar.</p>

      <p class="paragraf-1">Rus halk yığınları işte bu ulusça çözülme ve mayalanma ortamında harekete geçti...</p>
    </div>
  </div>
</body>
</html>
