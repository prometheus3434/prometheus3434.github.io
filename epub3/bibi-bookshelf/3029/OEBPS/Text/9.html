<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-1">NOTLAR VE AÇIKLAMALAR</p>

      <p class="paragraf-1 para-style-override-16"></p>

      <p class="c"><img alt="ciz.png" class="image" height="4" src="../Images/ciz_fmt.jpeg" width="326" /></p>

      <p class="resim"><img alt="g.png" class="image" height="26" src="../Images/g_fmt.jpeg" width="45" /></p>

      <p class="paragraf-1">Rus örgütlerinin sayıca çok olması (siyasi partiler, komite ve merkez komiteleri, sovyetler, dumalar, birlikler) ortalama okuyucunun aklını oldukça karıştıracaktır. Bundan ötürü kısa tanımlamalar ve açıklamalar yapıyorum.</p>

      <p class="bos"></p>

      <p class="alinti" xml:lang="en-GB">SİYASİ PARTİLER</p>

      <p class="paragraf-1">Kurucu Meclis seçimlerinde Petrograd’da on yedi, bazı taşra şehirlerinde ise kırka yakın parti vardı; ancak siyasi partilerin amaçlarını ve kuruluşlarını gösteren aşağıdaki özete yalnızca bu kitapta adı geçen gruplar ve hizipler alınmıştır. Bunların da yalnızca programlarının özleri ve genel nitelikleri verilmiştir.</p>

      <p class="bos"></p>

      <p class="paragraf-1">1. <span class="char-style-override-12">Monarşistler</span> ve çeşitli hizipleri, Oktobristler vb. Bir zamanlar çok güçlü olan bu parti artık açıkça çalışamıyordu; ya yeraltına geçmişlerdi ya da bir kısım üyeleri (Kadetler kendi programlarına yaklaştıkça) Kadet Partisi’ne katılmıştı. Kitapta adı geçen temsilcileri Rodziyanko ve Şulgin’dir.</p>

      <p class="paragraf-1"><span>2.</span> <span class="char-style-override-12">Kadetler</span><span>. Bu partinin adı, Anayasal Demokratlar kelimelerinin kısaltılmış biçiminden gelmektedir. Partinin resmî adı ‘Halkın Özgürlüğü Partisi’dir. Çarlık zamanında bu</span> <span>parti mülk sahibi sınıflara mensup liberallerin elindeydi. Kadetler belli başlı siyasal reform partisiydi. Aşağı yukarı Amerika’daki İlerici Parti gibidir. 1917 devrimi patladığı sırada ilk Geçici Hükümet’i bunlar kurdu. Müttefik emperyalistlerden ve çar hükümetinin emperyalistçe emellerinden yana olduklarını ilan ettiler. Kadet kabinesi Nisanda devrildi. Devrim, toplumsal ekonomik bir devrim halinde geliştikçe Kadetler gittikçe daha tutucu oldular. Kitapta adı geçen temsilcileri Milyukov, Vinaver, Şatski’dir.</span></p>

      <p class="paragraf-1">2. a) <span class="char-style-override-12">Kamu Adamları Grubu</span>. Kadetler Kornilov’un karşıdevrimci hareketine karışıp halk karşısındaki itibarlarını kaybedince Moskova’da bir Kamu Adamları Grubu kuruldu. Son Kerenski kabinesinde bunların temsilcilerine de yer verilmişti. Grup kendisini partiler üstü ilan ettiği halde liderleri Rodziyanko ve Şulgin gibi adamlardı. Grup, sovyetlerle kendi silahlarıyla, yani ekonomik örgütlerle savaşılması gerektiğini anlayacak kadar akıllı, daha “modern” görüşlü bankacılardan, tüccarlardan ve fabrikacılardan oluşmuştu. Tipik üyeleri Liyanozov, Konovalov’du.</p>

      <p class="paragraf-1">3. <span class="char-style-override-12">Halkçı Sosyalistler</span> ya da <span class="char-style-override-12">Trudovikler</span> (İşçi Grubu). Sayıca az, çekingen aydınlardan, kooperatif liderlerinden ve muhafazakâr köylülerden oluşmuş bir partidir. Sosyalizmi savunan halkçılar, küçük burjuvazinin, memurların, dükkân sahipleri vb.nin çıkarlarını destekliyordu. Genellikle köylü temsilcilerinden oluşan Dördüncü İmparatorluk Duması’ndaki İşçi Grubu’nun geleneğini sürdürüyordu. 1917 Martında devrim patladığı sırada Kerenski, İmparatorluk Duması’nda Trudoviklerin lideriydi. <span class="char-style-override-12">Halkçı Sosyalistler</span> milliyetçi bir partiydi. Kitaptaki temsilcileri: Peşehanov, Çaykovski.</p>

      <p class="paragraf-1">4. <span class="char-style-override-12">Rusya Sosyal Demokrat İşçi Partisi, Marksist Sosyalistler</span>. 1903’te toplanan kongrede parti, taktik sorunları üzerinde, Çoğunluk (Bolşinstvo) ve Azınlık (Menşinstvo) diye ikiye ayrıldı. <span class="char-style-override-12">Bolşevik</span> ve <span class="char-style-override-12">Menşevik</span> kelimeleri bu ayrılıktan doğdu. <span class="char-style-override-12">Bolşevik</span> “çoğunluğun üyesi”, <span class="char-style-override-12">Menşevik</span> “azınlığın üyesi” demekti. Bu iki kanat sonradan iki ayrı parti oldular. Her ikisi de kendilerine Rusya Sosyal Demokrat İşçi Partisi adını veriyor ve Marksizmi savunuyordu. 1905 Devrimi’ne kadar Bolşevikler gerçekte azınlıktaydı. 1917 Eylülünden sonra yeniden çoğunluk oldular.</p>

      <p class="alinti" xml:lang="en-GB">a) Menşevikler. Toplumun sosyalizme doğal bir gelişme ile gideceğine ve işçi sınıfının önce siyasi iktidarı ele geçirmesi gerektiğine inanan bütün sosyalist eğilimler bu partide toplanmıştır. Aynı zamanda milliyetçi bir partidir. Bu parti sosyalist aydınların partisiydi, yani, bütün eğitim araçları mülk sahibi sınıfların elinde olduğundan, aydınlar, içgüdüsel olarak bu eğilimin etkisi altında kalmış ve mülk sahibi sınıflardan yana olmuştur. Kitapta adı geçen temsilcileri Dan, Lieber, Tseretelli’dir.</p>

      <p class="alinti" xml:lang="en-GB">b) Menşevik Enternasyonalciler. Menşeviklerin radikal, enternasyonalci kanadı. Mülk sahibi sınıflarla yapılacak her çeşit koalisyona muhaliftirler. Öte yandan, tutucu Menşeviklerden ayrılmak istemezler ve Bolşeviklerin savunduğu proletarya diktatörlüğüne karşıdırlar. Troçki uzun bir zaman bu grubun üyesiydi. Liderleri arasında Martov, Martinov vardır.</p>

      <p class="alinti" xml:lang="en-GB">c) Bolşevikler. Bugün kendilerine Komünist Partisi adını vermekte, Menşeviklerin ve bütün ülkelerde “çoğunluk sosyalizmi” denilen eğilimlerin savundukları “ılımlı” ya da parlamentocu sosyalizm geleneğinden kendilerini kesin olarak ayırmaktadırlar. Bolşevikler proletaryanın hemen ayaklanarak iktidarı ele geçirmesini istiyorlardı. Böylece sanayi, toprak, tabii kaynaklar ve mali kurumlar zorla ele geçirilmek yoluyla sosyalizmin gelişi çabuklaştırılmış olacaktı. Bu parti başlıca fabrika işçilerinin ve aynı zamanda yoksul köylülerin büyük bir kısmının isteklerini dile getirmekteydi.</p>

      <p class="alinti" xml:lang="en-GB"><span>“Bolşevik”</span> <span>adı “Maksimalist” anlamına gelmez. Maksimalistler ayrı bir gruptur (5.b paragrafına bakınız). Bolşevik liderleri arasında bulunanlar: Lenin, Troçki, Lunaçarski.</span></p>

      <p class="alinti" xml:lang="en-GB">e) Birleşik Sosyal Demokrat Enternasyonalciler. Bunlara Novaya Jizn (Yeni Hayat) grubu da denir. Bu ad çok etkili olan gazetelerinin adından gelmedir. İşçi sınıfı arasında pek az taraftarı bulunan küçük bir aydınlar grubudur. Yalnız Maksim Gorki’nin kişiliği grubun etkisini arttırıyordu. Bu aydınların programı da, Menşevik Enternasyonalcilerinkiyle aynıydı, ancak Novaya Jizn grubu iki hizipten birine bağlanmayı reddediyordu. Bolşevik taktiklerine karşı oldukları halde Sovyet hükümetinde kaldılar. Bu kitapta adı geçen öteki temsilcileri, Avilov ve Kramarov’dur.</p>

      <p class="alinti" xml:lang="en-GB">f) Yedinstvo. Önemini yitiren küçük bir grup. 1880’lerde Rus Sosyal Demokrat hareketinin öncülerinden olan ve şimdi ihtiyarlamış bulunan Plehanov’u izleyenlerden kuruludur. Plehanov aşırı milliyetçiydi ve Menşeviklerin yanında bile çok tutucu kalıyordu. Bolşeviklerin hükümet darbesinden sonra Yedinstvo grubu ortadan silindi.</p>

      <p class="bos"></p>

      <p class="paragraf-1">5. <span class="char-style-override-12">Sosyalist Devrimci Parti</span>. İlk harflerinden ötürü <span class="char-style-override-12">Eserler</span> (SR) de denir. Başlangıçta devrimci bir köylü partisiydi. Savaş Örgütleri’nin (yani Terörcülerin) partisiydi. Mart Devrimi’nden sonra o güne dek sosyalistlikle alakaları olmamış kişiler partiye girdiler. Bu sırada parti, yalnız toprakta özel mülkiyetin kaldırılmasını, toprak sahiplerine de tazminat ödenmesini istiyordu. Fakat sonunda köylüler arasında devrimci duygunun şiddetlenmesi, Sosyalist Devrimcileri “tazminat” talebinden vazgeçmeye zorladı. Genç ve ateşli aydınlar 1917 sonbaharında ana partiden ayrılarak <span class="char-style-override-12">Sol Sosyalist Devrimci Parti</span>’yi kurdular. Sonraları radikallerce <span class="char-style-override-12">Sağ Sosyalist Devrimciler</span> diye adlandırılan Eserler Menşeviklerin davranışlarını benimsemiş ve onlarla birlikte çalışmıştır. Sonunda zengin köylüleri, aydınları, uzak köy bölgelerinde yaşayan cahil halkı temsil eden bir örgüt olmuştur. Bunlar arasında Menşevikler arasında olduğundan daha çok görüş ayrılığı vardı. Bu kitapta adları geçen liderleri şunlardır: Avksentiyev, Gotz, Kerenski, Çernov, “Babuşka” Breşkovskaya.</p>

      <p class="bos"></p>

      <p class="alinti" xml:lang="en-GB">a) Sol Sosyalist Devrimciler. Bolşeviklerin işçi sınıfı diktatörlüğü görüşünü teorik olarak benimsemiş olmakla beraber başlangıçta Bolşeviklerin sert taktiklerine karşıydı. Bununla birlikte Sol Sosyalist Devrimciler Sovyet hükümetinin içinde kaldı, çeşitli bakanlıkları, özellikle Tarım Bakanlığını elinde tuttu. Hükümetten birçok kereler çekildi, ama yine döndü. Köylüler Eserler’den umudu kestikçe Sol Sosyalist Devrimciler Partisi’ne katıldı, böylece parti Sovyet hükümetini destekleyen, büyük toprakların tazminat ödenmeden zoralımını ve köylülere verilmesini isteyen büyük bir köylü partisi haline geldi. Liderleri arasında bulunanlar: Spiridonova, Karelin, Kamkov, Kalagayev.</p>

      <p class="alinti" xml:lang="en-GB">b) Maksimalistler. Sosyalist Devrimci Parti’nin 1905 Devrimi’nde ayrılan bir koludur. Parti o sırada sosyalist programın azamisini (maksimumunu) derhal uygulamak isteyen güçlü bir köylü hareketiydi. Şimdi anarşist köylülerden oluşan önemsiz bir gruptur.</p>

      <p class="bos"></p>

      <p class="alinti" xml:lang="en-GB">PARLAMENTONUN İŞLEYİŞİ</p>

      <p class="paragraf-1">Rus toplantıları ve kongreleri bizim Amerikan usullerinden çok Avrupa usullerine göre düzenlenir. Genellikle ilk yapılan iş, kâtiplerin ve Başkanlık Divanı’nın (Prezidyum) seçimidir.</p>

      <p class="paragraf-1">Başkanlık Divanı toplantıya başkanlık edecek komitedir ve toplantıda temsil edilen grupların ve siyasi partilerin temsilcilerinden, üye sayısıyla orantılı olarak kurulur. Başkanlık Divanı gündemi düzenler.</p>

      <p class="paragraf-1">Her konu (vopros) genel olarak ortaya konur ve sonra tartışılır; tartışmanın sonunda çeşitli partiler karar tasarısı sunar ve her biri ayrı ayrı oylanır. Gündem, genellikle, ilk yarım saat içinde pek uygulanmaz. Herhangi bir “acil” durumda (bu talebi kurul hemen hemen daima kabul eder) herhangi bir kimse ayağa kalkıp konu üzerinde istediğini söyleyebilir. Toplantı üyeleri toplantıya hâkimdir. Başkanın tek görevi küçük bir zili çalmak, düzeni sağlamak ve söz isteyenlere söz vermektir. Oturumun gerçek çalışması hiziplerin ve siyasi partilerin kendi aralarında yaptıkları kurul toplantılarıyla yürür. Parti kurulları, genel kurulda liderler üzerinden temsil edilir ve oylar, hemen hemen daima, blok halde verilir. Sonuç olarak, her yeni önemli konuda ya da oylamada toplantıya ara verilir, böylelikle çeşitli grupların ya da siyasi partilerin kendi grup toplantılarını yapmaları sağlanır.</p>

      <p class="paragraf-1">Toplantıda bulunanlar çok gürültü eder. Konuşmacılar alkışlanır ya da yuhalanır. Başkanlık Divanı’nın planlarını bozmak için de elden gelen yapılır. Çok rastlanan bağırmalar arasında şunlar vardır: “Prosim - Lütfen devam edin!” “Pravilno” ya da “Eto viyerno - Çok doğru!” “Do volno - Yeter!” “Doloi - İn aşağı!” “Posor - Utan!” ve “Tiş - Susun! Gürültü etmeyin!”</p>

      <p class="bos"></p>

      <p class="alinti" xml:lang="en-GB">HALK ÖRGÜTLERİ</p>

      <p class="alinti" xml:lang="en-GB"><span>1</span><span class="char-style-override-12">. Sovyet</span><span>. “Konsey” ya da “Kurul” (eski deyimiyle “Şûra”). Çarlık zamanında İmparatorluk Devlet Konseyi’ne</span> <span class="char-style-override-12">Gosudarstvenyi Sovyet</span> <span>denirdi. Devrimden sonra “Sovyet”, işçi sınıfının ekonomik örgütlerine mensup üyeler tarafından seçilen bir çeşit parlamentonun, yani, İşçi, Asker ve Köylü Delegeleri Sovyeti’nin adı olmuştur. Bundan ötürü bu kelimeyi yalnız bu kurumlardan söz ettiğim zamanlarda kullandım, başka yerlerde kelimeyi “konsey” olarak çevirdim.</span></p>

      <p class="alinti" xml:lang="en-GB"><span>Rusya’da her şehrin, kasabanın ve köyün seçtiği yerel sovyetlerin (büyük şehirlerde mahalli -Rayonni- sovyetlerin) yanı sıra bölge ya da taşra (oblastne ya da gubiyernski) sovyetleri, başkentte Rusya İşçi ve Asker Delegeleri Sovyetleri Merkez Yürütme Komitesi (baş harflerinden ötürü Çay-i-ka) vardı (Merkez Komiteleri açıklamasına bakınız).</span></p>

      <p class="alinti" xml:lang="en-GB"><span>Mart Devrimi’nden sonra işçi ve asker delegeleri sovyetleri hemen hemen her yerde birleşti. Ama işçi ve asker bölümleri, kendi özel konularını konuşmak üzere ayrı ayrı da toplanırlardı. Köylü delegeleri sovyetleri, Bolşevik ayaklanmasına kadar ilk iki sovyetle birleşmedi. Köylü sovyetleri de öteki işçi ve asker sovyetleri gibi örgütlenmişti. Başkentte Rusya Köylü Sovyetleri Yürütme Komitesi vardı.</span></p>

      <p class="alinti" xml:lang="en-GB"><span>2.</span> <span class="char-style-override-12">Sendikalar.</span> <span>Çoğunlukla sanayi alanındaydı ve Bolşevik devrimi sırasında üç-dört milyon üyesi vardı. Bu sendikalar da bütün Rusya çapında örgütlenmiş ve bir çeşit Rusya İşçi Federasyonu haline gelmişti. Merkez yürütme komiteleri başkentte bulunuyordu.</span></p>

      <p class="alinti" xml:lang="en-GB"><span>3.</span> <span class="char-style-override-12">Fabrika-Atölye Komiteleri</span><span>. İşçilerin sanayiyi denetlemek amacıyla kendiliklerinden kurmuş oldukları örgütlerdir. Devrimin patlamasıyla fabrikalarda yönetimin bozulması üzerine durumdan yararlandılar. Fabrika-atölye komitelerinin de bütün Rusya çapında bir örgütü vardı. Merkez komitesi Petrograd’daydı ve sendikalarla işbirliği yaparak çalışıyordu.</span></p>

      <p class="alinti" xml:lang="en-GB"><span>4.</span> <span class="char-style-override-12">Dumalar.</span> <span>Duma kelimesi kabaca “danışmanlar kurulu” demektir. Devrimden sonra demokratik bir şekilde altı ay devam eden İmparatorluk Duması 1917 Eylülünde kendiliğinden dağıldı. Bu kitapta adı geçen şehir duması yeniden örgütlenen belediye konseyidir. Çoğu zaman, “belediye özerk idaresi” de denir. Şehir Duması doğrudan doğruya ve gizli oyla seçilmişti. Bolşevik ayaklanması sırasında halkın Duma’yı desteklememesinin tek nedeni,</span> <span class="char-style-override-12">ekonomik</span> <span>gruplara dayanan ve gittikçe güçlenen örgütlerin karşısında yalnız</span> <span class="char-style-override-12">siyasi</span> <span>eğilimleri temsil etmesi ve bu temsilin de etkisini gittikçe yitirmiş olmasıdır.</span></p>

      <p class="alinti" xml:lang="en-GB"><span>5.</span> <span class="char-style-override-12">Zemstvo’lar.</span> <span>Kabaca “taşra konseyleri” demektir. Çarlık zamanında yarı siyasi, yarı toplumsal kurumlardı. Çok az yönetim güçleri vardı. Üyelerinin çoğu toprak sahibi sınıfın liberal görüşlü aydınlarıydı. En önemli görevleri, eğitimle birlikte köylülere verilen toplumsal hizmetlerdi. Savaş sırasında zemstvolar</span> <span>yavaş yavaş Rus ordusunun yiyecek ve giyecek, yabancı ülkelerden yapılacak satın alma işlerini de üzerlerine aldılar. Askerler arasında, Amerika’da Y.M.C.A.’nın (</span><span class="char-style-override-12">Genç Erkekler Hıristiyan Birliği</span><span>) cephede yaptığı görevlere benzer görevler yaptılar. Mart Devrimi’nden sonra, zemstvolar tarım bölgelerindeki mahalli hükümetler durumuna getirilmek istendi ve bu amaçla demokratlaştırıldı. Ancak onlar da, şehir dumaları gibi, sovyetlerle yarışamadılar.</span></p>

      <p class="alinti" xml:lang="en-GB"><span>6.</span> <span class="char-style-override-12">Kooperatifler.</span> <span>Bunlar işçi ve köylü tüketim kooperatifleriydi. Devrimden önce bütün Rusya’da birkaç milyon üyeleri vardı. Kooperatifler</span> <span>liberaller ve “ılımlı” sosyalistler tarafından kurulmuştu. Devrimci sosyalist gruplar kooperatif hareketini desteklemediler, çünkü bunları, üretim ve dağıtım araçlarının bütünüyle işçilerin eline geçmesini önleyen ve hareketin yerine geçen kurumlar saydılar. Mart Devrimi’nden sonra kooperatifler hızla gelişti. Kooperatiflere Halkçı Sosyalistler, Menşevikler ve Sosyalist Devrimciler hâkimdi. Bolşevik devrimine dek tutucu bir siyasi güç olarak kaldılar. Öte yandan, eski ticaret ve ulaşım mekanizması çöktüğü zaman Rusya’yı besleyen yine kooperatifler oldu.</span></p>

      <p class="alinti" xml:lang="en-GB"><span>7.</span> <span class="char-style-override-12">Ordu Komiteleri.</span> <span>Ordu komiteleri eski rejime mensup subayların gerici etkileriyle savaşmak amacıyla cephede askerler tarafından kurulmuştu. Her bölüğün, alayın, tugayın, tümenin ve ordunun komitesi vardı. Hepsi birden ordu komitesi’ni seçerdi. Merkez Ordu Komitesi Genelkurmay’la işbirliği yapardı. Devrimin patlaması üzerine orduda yönetim çökünce ordu komiteleri Karargâh Komutanlığı görevini ve bazı durumlarda, askerlere komuta etme görevini de üzerine aldı.</span></p>

      <p class="alinti" xml:lang="en-GB"><span>8.</span> <span class="char-style-override-12">Filo Komiteleri</span><span>. Ordu komitelerinin donanmadaki karşılığı.</span></p>

      <p class="bos"></p>

      <p class="alinti" xml:lang="en-GB">MERKEZ KOMİTELERİ</p>

      <p class="paragraf-1"><span>1917 ilkbaharında ve yazında Petrograd’da her çeşit örgütün Rusya çapında kongresi yapıldı. İşçi, asker ve köylü sovyetleri, sendikalar, fabrika-atölye komiteleri, ordu ve filo komiteleri ulusal kongrelerini topladı. Bundan başka, ordu ve donanmadaki hizmetlerin her dalı, kooperatifler, milliyetler vb. de ulusal kongrelerini yaptı. Her kongre hükümet merkezinde kendi özel çıkarlarını korumak amacıyla bir Merkez Komitesi ya da Merkez Yürütme Komitesi seçti. Geçici Hükümet gücünü yitirdikçe bu merkez komitelerinin yönetim güçleri de ister istemez arttı.</span></p>

      <p class="paragraf-1"><span>Bu kitapta adı geçen önemli merkez komiteleri şunlardır:</span></p>

      <p class="paragraf-1"><span class="char-style-override-12">Sendikalar Birliği.</span> <span>1905 Devrimi sırasında Profesör Milyukov ile öteki liberaller, serbest meslek adamlarından, doktorlardan, avukatlardan vb.nden oluşan sendikalar kurmuşlardı. Bu sendikalar Sendikalar Birliği adı altında birleşti. Sendikalar Birliği 1905’te devrimci demokrasiyle birlikti. 1917’de ise Bolşevik ayaklanmasına karşı cephe aldı; hükümet memurlarını bir araya getirerek onları sovyet iktidarına karşı greve sürükledi.</span></p>

      <p class="paragraf-1"><span class="char-style-override-12">Çay-i-ka</span><span>. Rusya İşçi ve Asker Delegeleri Sovyetleri Merkez Yürütme Komitesi. Baş harflerinden ötürü bu adı almıştır.</span></p>

      <p class="paragraf-1"><span class="char-style-override-12">Centroflot.</span> <span>“Merkez Filosu”, Merkez Filo Komitesi.</span></p>

      <p class="paragraf-1"><span class="char-style-override-12">Vikjel.</span> <span>Rusya Demiryolu İşçileri Sendikası Merkez Komitesi. Baş harflerinden ötürü bu adı almıştır.</span></p>

      <p class="alinti" xml:lang="en-GB">BAŞKA ÖRGÜTLER</p>

      <p class="paragraf-1"><span class="char-style-override-12">Kızıl Muhafızlar.</span> Rusya’daki silahlı fabrika işçileri. Kızıl Muhafızlar ilk olarak 1905 Devrimi’nde kuruldu, 1917 Martında, şehirde düzeni korumak ihtiyacı belirince yeniden ortaya çıktılar. O sıralarda silahlıydılar. Geçici Hükümet’in silahsızlandırma girişimleri aşağı yukarı başarısızlıkla sonuçlandı. Devrim sırasında her buhranda hemen caddelerde görünürlerdi. Eğitim görmemiş, disiplinsiz sivillerden oluşuyordu. Sadece devrime inançları vardı.</p>

      <p class="bos"></p>

      <p class="paragraf-1"><span class="char-style-override-12">Beyaz Muhafızlar.</span> <span>Burjuva gönüllüleri. Devrimin s</span>on zamanlarında, Bolşeviklerin ortadan kaldırmak istedikleri özel mülkiyeti korumakla görevliydiler. Bunların çoğu üniversite öğrencileriydi.</p>

      <p class="paragraf-1"><span class="char-style-override-12">Tekintsi.</span> Ordudaki adı “Vahşi Tümen”di. Orta Asya’dan gelmiş İslam göçebeleri, doğrudan doğruya General Kornilov’a bağlıydı. Tekintsiler körü körüne bağlılıklarıyla ve savaştaki zalimlikleriyle ün salmıştı.</p>

      <p class="paragraf-1"><span class="char-style-override-12">Ölüm Taburları</span> ya da Hazır Kuvvet Taburları. Bütün dünyada “Ölüm Taburu” denince Kadınlar Taburu akla gelir. Oysa erkeklerin Ölüm Taburları da vardı. Bu taburları 1917 yazında Kerenski kurmuştu. Amacı kahramanlık örnekleri vererek orduda disiplini ve savaş gücünü kuvvetlendirmekti. Ölüm Taburları’nda daha çok ateşli, genç yurtseverler vardı. Bunların çoğu da mülk sahibi sınıfların çocuklarıydı.</p>

      <p class="paragraf-1"><span class="char-style-override-12">Subaylar Birliği.</span> Siyaset alanında ordu komitelerinin büyüyen gücüyle çarpışmak üzere gerici subaylar arasında kurulmuş bir örgüttü.</p>

      <p class="paragraf-1"><span class="char-style-override-12">St. Jorj Şövalyeleri.</span> Savaşta ün salanlara St. Jorj Nişanı verilirdi. Bu nişanı taşıyanlar otomatik olarak St. Jorj Şövalyesi olurdu. Örgütün amacı askerlik fikrini yaymaktı.</p>

      <p class="paragraf-1"><span class="char-style-override-12">Köylüler Birliği.</span> 1905’te Köylüler Birliği devrimci bir örgüttü. 1917’de köylü delegeleri sovyetlerinin artan gücü ile savaşan zengin köylüler örgütü haline geldi.</p>

      <p class="bos"></p>

      <p class="alinti" xml:lang="en-GB">KRONOLOJİ VE RUSÇA KELİMELERİN OKUNUŞU</p>

      <p class="paragraf-1">Bu kitapta bizim Batı takvimini uyguladım. Rus takvimindeki tarihler bu tarihlerden on üç gün öncedir.</p>

      <p class="paragraf-1">Rus adlarının ve kelimelerinin yazılışında bilgisel bir kural izlemedim. İngilizce konuşan okuyucuya Rusçadaki söylenişine göre en yakın biçimini sundum.<span class="dipp char-style-override-17" style="font-size:0.82em;"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="bos"></p>

      <p class="alinti" xml:lang="en-GB">KAYNAKLAR</p>

      <p class="paragraf-1">Kitapta kullandığım malzemenin çoğunu kendi notlarımdan aldım. Aynı zamanda, anlatılan süre içinde her gün yayımlanmış olan yüzlerce Rusça gazeteden, İngilizce <span class="char-style-override-12">Russian Daily News</span> ve Fransızca <span class="char-style-override-12">Journal de Russie</span> ve <span class="char-style-override-12">Entente</span>’dan yararlandım. Ancak Petrograd’da Fransız Haberler Bürosu tarafından her gün yayımlanan <span class="char-style-override-12">Bulletin de la Presse</span> bana bu konuda en çok yardımı dokunan yayındır. Bütün önemli olaylara ait raporlar ve Rus basın yorumları bu gazetede çıkmıştır. Gazetenin 1917 ilkbaharından 1918 Ocak ayına kadar olan hemen bütün sayıları elimdedir.</p>

      <p class="paragraf-1">Bundan başka 1917 <span>Eylülü</span> ortalarından 1918 Ocak ayının sonuna kadar Petrograd’da duvarlara yapıştırılmış hemen hemen bütün açıklama, kararname, beyanname ve bildirileri toplamış bulunuyorum. Aynı zamanda, Bolşeviklerin iktidarı ele aldıkları sırada Dışişleri Bakanlığı’nda bularak yayımladıkları gizli anlaşmalarla öteki vesikalar da bende mevcuttur.</p>

      <div class="footnotes">
        <div class="footnote">
          <p class="dipnot" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a> Bu kelimeler Türkçedeki okunuşuna göre değiştirildi. <span class="char-style-override-12">–çev.</span></p>
        </div>
      </div>
    </div>
  </div>
</body>
</html>
