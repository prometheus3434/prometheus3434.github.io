<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><a id="a39"></a><span class="t17">&nbsp;</span></p>

  <h2 class="h21"><a id="ncx118"></a><a id="a40"></a>Modern Bir Binyılcı Hareket Olarak Ütopyacı Sağ</h2>

  <p class="p8"><span class="t20">Dü</span><span class="t20">ş</span><span class="t20">man</span><span class="t20">ı</span><span class="t20">n bir yüzü var. Buna</span> <span class="t20">Ş</span><span class="t20">eytan deniyor ve bizler onu ortadan kald</span><span class="t20">ı</span><span class="t20">raca</span><span class="t20">ğı</span><span class="t20">z.</span></p>

  <p class="p10"><span class="t22">ABD Deniz Piyadeleri Yarbay</span><span class="t22">ı</span> <span class="t22">Gareth Brandl'</span><span class="t22">ı</span><span class="t22">n</span><span class="t22"><br /></span><span class="t22">birliklerine Irak'ta Fellüce kentine sald</span><span class="t22">ı</span><span class="t22">r</span><span class="t22">ı</span> <span class="t22">için</span><span class="t22"><br /></span><span class="t22">kumanda ederken söyledi</span><span class="t22">ğ</span><span class="t22">i bir söz.</span><a id="a41"></a><a href="../Text/notes.html#a373"><span class="t23">{30}</span></a></p>

  <p class="p13">&nbsp;</p>

  <p class="p13">Geçen yüzyılda ütopyacılık daha çok aşırı Sol'da görüldü. Naziler insanlığın büyük bölümünü köleliğe ya da imhaya mahkûm eden ütopyacı bir tasavvuru gerçekleştirmeye kalkıştılarsa da siyaseti biçimlendiren ütopyalar çoğunlukla insanın özgürleştirilmesine ilişkin tasavvurlardı. Geçen yüzyılın sonlarına doğru Ütopya arayışı ana akım siyasetin bir parçası oldu. Gelecekte tek bir yönetim türü meşru olacak: Amerikan tarzı demokratik kapitalizm. Sovyetlerin çöküşü sonrasındaki gelip geçici ve artık unutulmuş büyüklenme havası içinde dile getirildiği gibi, sonuncu beşeri yönetim biçimi. Batılı yönetimler kendilerini Amerika Birleşik Devletleri'nin önderliğinde dünyanın her yerinde demokrasiyi yerleştirmeye verdiler. Bu birçok ülkede yalnızca kargaşaya yol açmış gerçekleşmesi olanaksız bir düştür. Aynı zamanda, "teröre karşı bir savaş" başlattılar; yeni tehditlerle tarihteki olağan çatışmaları birbirinden ayıramayan bir savaş. Sağ fantezilere kapıldı ve geçen yüzyılın ütopyacı tasavvurları türünden büyük projeleri çok daha büyük bir hızla un ufak oldu.</p>

  <p class="p13">Yirminci yüzyılda, görünen o ki, ütopyacı hareketler ancak diktatörlük rejimlerinde iktidara gelebildiler. Bununla birlikte, 11 Eylül'den sonra ütopyacı düşünce dünyanın en önde gelen demokrasisinde dış politikayı biçimlendirmeye başladı. Bush yönetimi birçok yönden devrimci bir rejim gibi davrandı. Kendi hedeflerine ulaşmak için özerk devletlere önleyici saldırılarda bulunmaya hazırlanmıştı ama aynı zamanda köklü Amerikan özgürlüklerini kazımaya da hazırdı. Guantanamo'da mahkûmların olağan hukuksal korumanın dışında kaldığı bir toplama kampı kurdu; terörist olduğundan kuşku duyulan kimselerden <span class="t17">habeas corpus</span> koruması esirgendi; içerdekileri denetleyecek bir gözetim aygıtı kurdu ve Amerikalı yetkililere başka bir ülkede işkence olarak tanımlanacak her şeyi uygulama yetkisi verdi. İngiltere Tony Blair'in önderliğinde daha sınırlı ama benzer bir dönüşümden geçti.</p>

  <p class="p13">Evrensel demokrasinin ve "teröre karşı savaş"ın tehlikeli birer yanılsama olduğu ortaya çıkmıştır. Geçmişteki ütopyacı rejimler gibi devletler de imkânsız olanı gerçekleştirmeye kalkıştıklarını kabul etmeyecekler. İktidar uygulamasını denetlemek için yüzyıllar içinde oluşturulmuş olan sınırlamalardan bağımsız olmak istiyorlar. Yirminci yüzyılda sonuç totalitarizmdi; toplumun hemen her yönüyle devlet tarafından denetlendiği bir düzendi. Bugün ise sonuç, özgürlüklerin azaldığı bir ortamda seçimlerin yapıldığı bağnaz bir demokrasi türüdür. Önceki ütopyacılık salgınlarındaki gibi, geçmişin kazanımları düşsel bir gelecek arayışından zarar görmüştür.</p>

  <p class="p13">Bunun kökleri düşünce dünyasında ve siyasette daha önce ortaya çıkmış olan akımlarda bulunmakla birlikte sağ kanat ütopyacılığı komünizmin yıkılmasından büyük güç aldı. Komünist rejimlerin önceki modellerin yerini alacak yeni bir toplumun öncüleri olmaları amaçlanmıştı. Soğuk Savaş'ta galip gelen Batılı devletler benzer bir projeyi yaşama geçirmeye koyuldular. Muzaffer bir Amerika'nın önderliğinde dünya çapında bir ekonomik düzen kurmaya koyuldular. Küresel kapitalizm, diğer her ekonomik düzeni geçersiz kıldığından, tarihin sonunu getirecekti.</p>

  <p class="p13">Gerçekte, öngörülebileceği gibi, tarih yeniden geleneksel çizgilerine kavuştu. Entelektüel bakımdan Soğuk Savaş pek çok ortak yanı olan iki ideoloji, Marksizm'le liberalizm arasında bir yarıştı. Bu ikisi birbirlerini amansız düşman olarak görmekle birlikte öncelikle ortak amaçlarına ulaşmakta en uygun ekonomik düzenin hangisi olduğu konusunda birbirlerinden ayrılıyordu. Her ikisi de evrensel bir uygarlık beklentisinde olan Aydınlanma ideolojisiydi. Her ikisi de teknolojik ve ekonomik gelişmeyi birincil, giderek önemsizleşen dini ise ikincil bir etken olarak görerek tarihi indirgemeci bir açıdan yorumluyordu. Bu benzerlikler göz önünde bulundurulduğunda, komünizmin yıkılışının Batı liberalizmi açısından bir zafer olarak görülmesi beklenmedik bir şey değildi ama asıl etkisini, yirminci yüzyılın ikinci yarısına büyük ölçüde egemen olan ideolojik çatışmayı geçersiz kılmak biçiminde gösterdi.</p>

  <p class="p13">Dünya artık miadını doldurmuş bir görüş ayrılığı nedeniyle bölünmediğinden, komünist bir yönetim altındaki ülkeler kendi ayrı tarihlerine geri döndüler. Birçok Doğu Avrupa ülkesi normal bir demokratik devlet oldu. Rusya'da eski Sovyet istihbarat servislerinden devşirilen yönetici seçkinlerin kanadı altında yeni bir otoriter rejim türü ortaya çıktı. Bu Sovyet çöküşünün hemen ardından Batı'nın koruyuculuğunda ortaya çıkan yarı liberal rejimden daha kalıcı olduğunun işaretlerini vermektedir. Balkanlar'da ulusalcılık yeniden boy gösterdi ve bunun ardından savaş ve etnik temizlik geldi. Enerjiye susamış dünya güçlerinin petrol ve doğal gaz kaynaklarının denetimi için yarıştıkları Orta Asya, diktatörlük rejimlerinin ve yükselen İslam militanlığının arka planı oluşturduğu yeni bir Büyük Oyun alanı oldu.</p>

  <p class="p13">Açık konuşalım: Bu yeniden istikrarın sağlanması değildir. Soğuk Savaş sonrasındaki dünya, İkinci Dünya Savaşı'ndan sonra yerine oturan jeopolitik modellerin parçalandığı ve Amerika'nın Irak'taki yenilgisinin yeni bir küresel siyaset yapılanmasını daha harekete geçirdiği bir dünyaydı. Amerikan tarzı bir demokrasiyi dünyaya yansıtma girişimi Amerikan gücünde hızla bir azalmayla sonuçlanmıştır. Demokratik olmayan rejimler 1930'lu yıllardan bu yana ilk defa olarak uluslararası düzenin yükselen yıldızıdırlar ve Amerika Birleşik Devletleri bu düzenin en önemli bazı çatışmalarında kilit oyuncu olmaktan çıkmıştır. Kuzey Kore krizinde kilit ülke ABD değil, Çin'di ve Irak'ta barış İran ve Suriye'nin katılımı olmadan sağlanamaz. Amerika tarihteki diğer büyük güçlerden farksız olmuştur ve onlar gibi ancak kısmen çözümlenebilecek ikilemlerle karşı karşıyadır.</p>

  <p class="p13">Bush yönetiminin küresel demokrasi seferberliği dünyanın birçok yerinde Amerikan çıkarlarına hizmet eden bir gerekçe olarak görülmektedir ve bu ikisi açıkça iç içe geçmiştir. Amerika'nın birçok askeri müdahalesi süregitmekte olan bir kaynak savaşındaki atılımlardır. Amerika'nın Irak işgalinin bir hedefi de bu ülkenin petrol rezervlerini kontrol altına almaktı ve İran'a yönelik bir Amerikan saldırısının hedeflerinden biri de Körfez'deki doğal kaynakların denetimine sahip olmak olacaktır. Amerika Birleşik Devletleri enerji arzının denetimini ele geçirmeye yönelik jeopolitik stratejileri idealist söylemiyle yan yana yürütmüştür. Yine de, Bush'un evrensel demokrasi söylemini basit bir ikiyüzlülük olarak göz ardı etmek yanlış olur. Amerikan gücü bir süre için dünyayı yeniden yaratmaya yönelik bir girişimin bir aracı oldu. Irak'ta gözler önüne serilmeye devam eden yıkım ortak çıkarların biçimlendirdiği politikanın ya da herhangi bir komplonun sonucu değildir. İnancın gücünün bir kanıtıdır.</p>

  <p class="p13">Komünizm yıkıldı ama ütopyacılık ortadan kaybolmadı. Yeniden hayat buldu ve dünyanın en güçlü devletinde iktidara geldi. Bu nasıl oldu? Bir zamanlar daha çok Sol'da görülen Ütopya nasıl oldu da Sağ kanalıyla iktidara geldi? Bu siyasette temel bir değişikliğe işaret eden bir gelişmeydi. 11 Eylül saldırıları olmasaydı, Bush yönetimindeki yeni muhafazakârlar baskın çıkamaz ve Irak'a yönelik savaş başlatılamazdı ama bu olayların ardında son otuz yıl içinde olan siyasal değişiklikler yatmaktadır. Bu dönemde geleneksel muhafazakârlık sona erdi. 1980'li yıllardan itibaren gelişim gösteren Sağ, geçmişteki aşırı Sol gibi, insanlığın savaş ve devrimin ateşiyle karanlıktan aydınlığa doğru ilerlediğini gördü.</p>

  <p class="p13">Sağ'ı ele geçiren dönüşüm derindi. Sağ Fransız Devrimizden bu yana kendini ütopyacı projelere karşıtlıkla tanımlamıştı. Sağ'ın felsefesi İngiltere'nin yirminci yüzyıldaki en önemli ressamı &ndash;aynı zamanda keskin bir siyaset ve kültür gözlemcisi&ndash; Francis Bacon tarafından özetlenmiştir: Sağ'a oy verdiğini çünkü kötü bir durumdan iyi bir iş çıkardığını söylemiştir. Geçmişte Sağ insan zaaflarının gerçekçi bir kabulünü ve ilerleme olasılığı konusunda buna karşılık gelen bir kuşkuculuğu savundu. Değişime daima karşı konulmadı ama güneşli yaylalara doğru bir yürüyüş olarak tarih düşüncesi kesinkes reddedildi. Siyaset insanın kusurlu oluşuyla baş etmenin bir yolu olarak görülüyordu. Bu görüş çok defa Hıristiyanlıktaki ilk günah öğretisine dayandırıldı ama aynı düşüncenin bir versiyonu bu tür inançları olmayan muhafazakâr düşünürlerde de görülebilir. Sağ, ister dindar, ister değil, insan doğasındaki kusurların üstesinden gelinemeyeceğini anladı.</p>

  <p class="p13">Son kuşakla birlikte Sağ bu kusurluluk felsefesinden vazgeçti ve Ütopya arayışını benimsedi. Gelişmeye duyduğu militanca inanç bakımından Sağ, Aydınlanma düşüncesinin köktenci bir bileşenini benimsedi. Bu, Hıristiyanlığın özünü oluşturan bazı mitlere değişikliğe uğramış bir biçimde yeniden can veren bir bileşendi. Ütopyacı Sağ da devrimci diğer modern hareketler gibi Ortaçağ'a ve daha öncesine dayanan inançlar için bir araçtı.</p>

  <p class="p13">Sağ kanat ütopyacılığı seküler bir hareket olarak başladı. 1990'lı yıllarda Batı politikalarını biçimlendiren neoliberaller çoğunlukla safça kendi anlayışlarına güvenen ortodoks görüşlü ekonomistlerdi. Serbest piyasaya ilerleme sürecinde yardım etmek gerekebilirdi; örneğin, Uluslararası Para Fonu tarafından gelişmekte olan birçok ülkeye dayatılan yapısal uyum programlarıyla. Ancak, bu refah artışı sağladığı için yayılacak ve benimsenecekti. Bu safça inanç Soğuk Savaş sonrasındaki dünyanın acımasız gerçeklerine uymuyordu ve çok geçmeden bunun yerini daha militan olan yeni muhafazakârlık inancı alacaktı. Yeni muhafazakârlar serbest piyasanın dünyanın her yerine barışçıl bir süreç içinde yayılmayacağını anladılar. Bunun yoğun bir askeri güç uygulamasıyla desteklenmesi gerekecekti. Soğuk Savaş sonrasının dünyası barış değil, kan ve demir çağı olacaktı.</p>

  <p class="p13">Entelektüel bir hareket olarak yeni muhafazakârlık Sol'da ortaya çıktı ve bazı açılardan Avrupa'da ortadan kalkan köktenci bir Aydınlanma düşüncesine geri dönüştür. Avrupa kendi yanılsamalarından yoksun değildir &ndash;Avrupa'yı oluşturan çeşitli ülkelerin nasılsa Amerika Birleşik Devletleri'ne rakip bir güç olarak hareket edebilecek federal bir süper-devlet biçiminde bir araya getirilebileceği düşüncesi gibi&ndash; ama insan yaşamının zor kullanarak yeniden kurulabileceğine inanmaktan vazgeçmiştir. Jakobenlerin yurdu Fransa'da bile yirminci yüzyıl tarihi devrime duyulan inancı öldürdü ama bu inanç Avrupa'da ölünce dünyada ortadan kalkmadı. Hegel'i sevindirecek bir uçuşla Amerika'ya göç ederek yeni muhafazakâr Sağ'a kondu. Yeni muhafazakârların Avrupa'yı küçümsedikleri bilinir ama başarılarından biri de Amerikan siyasal yaşamına Avrupa'ya özgü ölü bir devrimci geleneği aşılamış olmalarıdır.<a id="a42"></a><a href="../Text/notes.html#a375"><span class="t21">{31}</span></a></p>

  <p class="p13">Avrupa'da muhafazakârlık toplumu ideal bir modele göre yeniden kurmaya yönelik Aydınlanma projesine bir tepki olarak ortaya çıktı. Bu tepki <span class="t17">Federalist Papers</span>'ın devleti, toplumu yeniden kurmanın bir aracından çok insan kusurluluğuyla baş etmenin bir yolu olarak gören Amerikalı yazarlarınca sürdürüldü. Buna karşılık yeni muhafazakârlar onları Aydınlanma düşüncesindeki güçlü bir ütopyacı aklına ve kötünün alt edilebileceği yolundaki köklü Hıristiyan inancına bağlayan kavgacı iyimserlikleriyle ayırt edilirler. ABD'de Ütopyacı Sağ hem yakın bir felaket beklentisinde olan dini geleneklerden hem de kesintisiz bir ilerleme yönündeki seküler umutlardan beslenmiştir. Ütopyacı Sağ'ın yükselişinin bir nedeni de birbirine ters düşen bu inanç dizgelerini seferber etmekteki becerisiydi. Son kuşaktaki siyasal değişiklikler ve son birkaç yılın travmatik olayları bir yana, Ütopyacı Sağ insanlığın en eski &ndash;ve en tehlikeli&ndash; bazı mitlerini yeniden harekete geçirerek üstünlük sağladı.</p>

  <p class="p13">Ütopyacı Sağ daha çok militanlaştıkça daha az seküler oldu ve Amerika'da en parlak döneminde binyılcı bir hareketin birçok özelliğine sahipti. 1990'lı yılların başlarında yeni muhafazakârlar Hıristiyan köktendincilerle stratejik bir anlaşma içinde güçlerini birleştirdiler ve 11 Eylül terör saldırıları sonrasında Amerikan siyaseti belirgin bir apokaliptik üslup edindi. Bush Amerika Birleşik Devletleri'nin şer güçlerinin tehlikesi altında olduğunu ilan ederek dünyanın her yerinde terörizmin kökünü kazımaya yönelik bir seferberlik başlattı. Bundan iki yıl sonra Amerikan demokrasisini Ortadoğu'ya ve dünyanın başka yerlerine ihraç etmek niyetinde olduğunu ilan etti. Bu projelerin hiçbiri gerçekleştirilebilir değildi. Birlikte yürütülmeleri bir felaket reçetesiydi ve Amerikan yönetiminin belli başlı organları bu gerçeği çok iyi anladı. Dışişleri Bakanlığı, Pentagon'un üniformalı askeri üyeleri ve CIA hep birden bu politikalara karşı koydular ya da bir miktar gerçekçilikle bunları ılımlılaştırmaya çalıştılar. Bunda büyük ölçüde başarısız oldular ve savaş aygıtının çarkları döndü.</p>

  <p class="p13">Kötülüğün insan yaşamından kaldırılabileceği inancı pek çok kılığa girdi ve öte-binyılcılık bunlardan yalnızca biridir. George W. Bush'un iktidarının dayanağı olan dinci muhafazakârların birçoğu tanrısal müdahale yoluyla bir Son'un gelmesini beklerler. Dünyadaki çatışmaları &ndash;özellikle de Kutsal Kitap topraklarındakileri&ndash; Armageddon'un, aydınlıkla karanlık arasındaki mücadelenin sonlanacağı sonuncu bir savaşın başlangıcı olarak görürler. Kimileriyse göğe yükselecekleri bir Coşkunluk içinde bu sınamalardan kurtarılmayı beklerler. Her iki durumda da insanlığın içinde yaşadığı kusurlu dünya yakında yok olacaktır.</p>

  <p class="p13">Bush yönetimiyle birlikte iktidara gelen dünya görüşünün garabeti kötülük takıntısında değildir. Sonuç olarak kötülüğe inanmamasındadır. Başkan Bush 11 Eylül terör saldırılarına atfen şu açıklamayı yapmıştır: "Tarihe karşı sorumluluğumuz aşikâr: Bu saldırılara karşılık vermek ve dünyayı kötülüklerden kurtarmak."<a id="a43"></a><a href="../Text/notes.html#a377"><span class="t21">{32}</span></a> Yerleşik Hıristiyan öğretisi bakımından bu bütünüyle heterodoks bir ifadedir. Ana akım Hıristiyan düşünü Augustinus'tan bu yana siyasette ahlaki mutlakiyetçiliğe kapılmamıştır: Göğün krallığı bu dünyanınki değildir; hiçbir insan kurumu iyiliği temsil ettiği iddiasında bulunamaz.</p>

  <p class="p13">İtibarlı bir basmakalıp görüş, Bush'un bakışının Manici olduğunu öne sürer; ama Mani'nin yolundan gidenler kötülüğün hiçbir zaman ortadan kaldırılamayacağını kabul eden cin fikirli düşünürlerdi. Kötülüğe son verme söylemi ne kadar Augustinusçuysa o kadar Manici'dir. Bir Hıristiyan öte&ndash;binyılcılık ifadesidir ve ilk Hıristiyanların insan yaşamındaki lekelerin iyicil bir felaketle silinebileceğine olan inançlarına bir geri dönüştür.</p>

  <p class="p13">Modern Batı'nın siyasal şiddeti ancak eskatolojik bir olgu olarak anlaşılabilir. Batı uygarlığı bu şekilde giriftleşmemiş birçok gelenek içerir. Antik dünyada pagan düşünürler insanlığı güç kullanarak dönüştürme amacını İbrani peygamberlerden daha çok gütmediler. Batı tarihi boyunca Michel de Montaigne gibi kuşkuyu uygarlığın özü olarak gören kuşkucular olmuştur. Aydınlanma akımı içinde insana dair meselelerde daimi bir dönüşüm düşüncesini kabul etmeyen düşünürler olmuştur. Ne var ki, bu öğelerin baskın olduğu enderdir; örneğin, dünya hiçbir zaman Thomas Hobbes'un ya da Benedict Spinoza'nın heykelleriyle dolmamıştır. En güçlü Batı gelenekleri insan yaşamının tam da doğasını değiştirmeyi vaat edenlerdir; bu hep şiddete yatkın bir proje olmuştur.</p>

  <p class="p13">Çağdaş liberal düşünürler geçen yüzyılın totaliter hareketlerini Batı tarihindeki anomaliler olarak değerlendirme eğilimindedirler ve benzer bir eğilim Ortaçağ'ın binyılcı taşkınlıkları konusunda muhafazakârlar arasında da görülür. Bu toplu kıyım salgınları iyi, sağlıklı ve uyumlu bir uygarlığın barışçıl normlarından sapma olarak görülmektedir. Dünyanın tüm kötülükleri "Batı"dan &ndash;bu amorf kavram nasıl tanımlanırsa tanımlansın&ndash; gelmiyor. İnsan şiddete çok yatkın bir türdür; Batı dışı toplumlarda bir yığın toplu kıyım örneği vardır. Batı'yı farklı kılan, tarihi değiştirmek ve insanlığı kusursuzlaştırmak için güç ve terörden yararlanmasıdır. Ortaçağ sonları Avrupa'sını sarsan ve yirminci yüzyılda yeniden ortaya çıkan binyılcı sevdalar saf bir Batı geleneğinden sapmalar değildir. Hepsi geçmişe dayanır ve günümüzde de sürer. Yirminci yüzyılda bunlar insanlığı zorla yeniden oluşturmayı amaçlayan seküler rejimlerde vücut buldular.</p>

  <p class="p13">&nbsp;</p>
</body>
</html>
