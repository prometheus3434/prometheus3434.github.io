<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><a id="a132"></a><span class="t17">&nbsp;</span></p>

  <h2 class="h21"><a id="ncx291"></a><a id="a133"></a>Neoliberalizmin Yükselişi ve Çöküşü</h2>

  <p class="p8"><span class="t20">Günümüzün iktisat ve etik profesörleri, zaman</span><span class="t20">ı</span><span class="t20">nda vazgeçilmez bir parça olan dini ö</span><span class="t20">ğ</span><span class="t20">e ve an</span><span class="t20">ı</span><span class="t20">ş</span><span class="t20">t</span><span class="t20">ı</span><span class="t20">rmalar</span><span class="t20">ı</span><span class="t20">n büyük bir özenle ortadan kald</span><span class="t20">ı</span><span class="t20">r</span><span class="t20">ı</span><span class="t20">lmas</span><span class="t20">ı</span> <span class="t20">derecesinde sekülerle</span><span class="t20">ş</span><span class="t20">tirilmi</span><span class="t20">ş</span> <span class="t20">disiplinlerde çal</span><span class="t20">ı</span><span class="t20">ş</span><span class="t20">maktad</span><span class="t20">ı</span><span class="t20">rlar.</span></p>

  <p class="p10"><span class="t22">Jacob Viner</span><a id="a134"></a><a href="../Text/notes.html#a531"><span class="t23">{109}</span></a></p>

  <p class="p13">&nbsp;</p>

  <p class="p13">1980'li yılların sonlarına gelindiğinde, liberalizmin öğretisel bir biçimi Muhafazakâr Parti'yi ele geçirmişti. Doksanlı yıllarda bunun etkisi İşçi Partisi'ne dek yayıldı. Blair yalnızca Thatcher'ın savaş sonrası uzlaşının yerine kabul ettirmiş olduğu yeni politika çerçevesini değil, bunun ekseninde gelişmiş olan neoliberal düşünme tarzını da kabul etti.</p>

  <p class="p13">Yeni İşçi Partisi'nin neoliberalizmi benimsemesi öncelikle Thatcher'ın siyasal başarısına bir yanıttı. Blair 1994'te İşçi Partisi'nin başına geçtiğinde partisi on beş yıldır iktidarda değildi. Thatcher'ın piyasaya inancını partisini canlandıracak ve yeniden iktidara getirecek bir iksir gibi yuttu. Bu istenilen etkiyi göstermişe benziyordu ve Blair &ndash;İşçi Partisi'nin Maliye Bakanı ve liderlik yarışındaki rakibi Gordon Brown'la birlikte&ndash; neoliberal ekonomiyi benimsedi. Bununla birlikte, Blair her zaman yeni muhafazakâr zihniyete daha yakın olmuştu ve 11 Eylül saldırıları sonrasında kararlılıkla yeni muhafazakârlığa kaydı.</p>

  <p class="p13">Neoliberal görüşlerin çeşitli biçimleri seksenli yılların sonlarından günümüze dek İngiltere'de ve başka birçok ülkede siyaseti biçimlendirmiştir, Neoliberalizm birkaç düşün okulunu kapsar ama hepsinde kilit önemi olan bazı ortak düşünceler vardır. Neoliberaller bireysel özgürlüğün en önemli koşulunun serbest piyasa olduğuna inanırlar. Devletin etkinlik alanı sıkı sıkıya sınırlanmalıdır. Demokrasi arzu edilen bir şeydir ama bu piyasanın serbestliğini korumakla sınırlı tutulmalıdır. Serbest piyasa en verimli iktisadi düzendir ve bundan dolayı dünyanın her yerinde buna öykünme yönünde bir eğilim vardır. Serbest piyasa ekonomiyi yalnızca en verimli değil, en barışçıl biçimde de düzenlemenin bir yoludur. Serbest piyasa yayıldıkça insanlar arasındaki çatışmanın kaynakları azalır. Küresel bir serbest piyasada savaş ve zorbalık ortadan kalkacak, insanlık eşi benzeri görülmemiş bir düzeye yükselecektir.</p>

  <p class="p13">F. A. Hayek, Milton Friedman ve daha önemsiz bir yığın seçkin ufak tefek değişikliklerle birlikte bu görüşlere katılıyorlardı. Hepsi de temel ilkeleri &ndash;bilimsel araştırmanın birer sonucu olarak öne sürülmüş olsa da&ndash; dini inanca dayanan bir yirminci yüzyıl sonları Aydınlanma ideolojisinin sözcüsüydü. Neoliberaller liberalizmin ortaklaşacı zihniyet tarafından kirletilmeden önceki yitik saflığını yeniden elde etmeyi amaçlıyorlardı ama sonunda ellerine geçen, tüm köktendinciler gibi yeniden can vermek istedikleri geleneğin bir karikatürü oldu. Neoliberalizm yirminci yüzyıl sonlarının bir klasik siyasi iktisat parodisiydi. Klasik on sekizinci yüzyıl ekonomistleri her toplumun tek bir varış noktasıyla &ndash;piyasa alışverişine dayanan bir ticaret uygarlığı&ndash; sonlanan belirli gelişim evrelerinden geçeceğine inanıyorlardı ama piyasa toplumunun kusurlarına ilişkin net bir fikirleri vardı. Bu anlayıştan yoksun olan neoliberaller klasik ekonomiyi ütopyacı bir ideolojiye dönüştürdüler.</p>

  <p class="p13">Klasik ekonomistlerin kendi çevrelerinde oluşumuna tanık oldukları ticari toplum konusunda ciddi kuşkuları vardı. Adam Smith'e göre, ticari toplum en iyi insan topluluğu biçimi olmakla birlikte son derece kusurluydu. Smith kimi zaman piyasaya &ndash;ya da çok defaki deyişiyle "doğal özgürlük düzenine"&ndash; bir Ütopya olarak atıfta bulunur; ama kastettiği, bunun önemli kusurlarının olmadığı değil, gerçekleştirilebilir en iyi sistem olduğudur. Adam Smith serbest piyasanın üretkenliğinden etkilenmekle birlikte bunun ahlaki tehlikelerinden çekiniyordu. İşçilerin İngiltere'nin kuzeyinde kurulmakta olan fabrikalarda kendilerinden beklenen tekrara dayalı basit işleri yerine getirmeleri için iyi eğitilmeleri gerekmiyorken, bu fabrikaların çevresinde oluşmakta olan anonim kentler insanları erdemli olmaya özendirmiyordu. Uzun erimde bu ticari uygarlık açısından bir tehlike oluşturuyordu. Smith'in endişesi yurttaş cumhuriyetçiliği geleneği içindeki eski düşünürlerin endişesini yankılıyordu ve sonraları kapitalizmi eleştirenler üzerinde etkili oldu. Marx'm ücretli işin yabancılaştırıcı etkilerine ilişkin kuramı Smith'in ticari toplumların kusurlarına ilişkin anlayışına çok şey borçludur. Yirminci yüzyıl ideologlarınca piyasa misyoneri olarak karikatürleştirilen Smith aslında kapitalizmin kültürel çelişkilerinin ilk kuramcılarındandı.<a id="a135"></a><a href="../Text/notes.html#a532"><span class="t21">{110}</span></a> Smith'in Ütopya'sı "... kusurlu bir Ütopya ya da, diğer bir deyişle, kusurlu insanlara uygun bir ütopyadır."<a id="a136"></a><a href="../Text/notes.html#a535"><span class="t21">{111}</span></a> Doğal özgürlük düzeni kusurlu olabilir ama kolay kolay kurulamaz. Yirminci yüzyıl sonlarındaki neoliberallerden farklı olarak Smith piyasada reform planlarından kuşku duyuyordu. Kendi Ütopya'sının gerçekleşmesine ilişkin umutları dini inançlarına dayanıyordu.</p>

  <p class="p13">Smith'in Hayek ve Friedman gibi seküler serbest piyasa misyonerleriyle ortak yanı hemen hemen hiç yoktu. Ticaret toplumunun ortaya çıkışını takdiri ilahi olarak görüyordu. "Görünmez el" anlayışı &ndash;çeşitli piyasa alışverişlerinin kamu yararını gözettiği bir gizli düzenlemeler sistemi&ndash; tanrıcı olduğu kuşku götürmeyen bir dille ifade edilmişti. Görünmez el insan duyguları kanalıyla çalışan Tanrı'ydı ve insan aklı bu süreçte küçük bir rol oynuyordu. Piyasa, yararları insanlarca anlaşıldığı için ortaya çıkmadı. Tanrı'nın onlara ekmiş olduğu içgüdülerin bir yan ürünü olarak ortaya çıktı. İskoç Aydınlanması'nın diğer düşünürleri gibi Smith de insan davranışına akıldan çok duygu ve geleneğin hâkim olduğunu düşünüyordu ve yine onlar gibi Smith de, duyguları dikkate almadan işlediğinde, akıldan kuşku duyuyordu. Amerikalı iktisat tarihçisi Jacob Viner, Smith'in bakış açısını şöyle özetler:</p>

  <p class="p8"><span class="t22">Duygular insanda do</span><span class="t22">ğ</span><span class="t22">u</span><span class="t22">ş</span><span class="t22">tand</span><span class="t22">ı</span><span class="t22">r; yani, bunlar insana ilahi güç taraf</span><span class="t22">ı</span><span class="t22">ndan bah</span><span class="t22">ş</span><span class="t22">edilmi</span><span class="t22">ş</span><span class="t22">tir. Normal ko</span><span class="t22">ş</span><span class="t22">ullarda duygular yan</span><span class="t22">ı</span><span class="t22">lmaz. Yan</span><span class="t22">ı</span><span class="t22">labilir olan ak</span><span class="t22">ı</span><span class="t22">ld</span><span class="t22">ı</span><span class="t22">r. Yan</span><span class="t22">ı</span><span class="t22">labilirlik derecesi bak</span><span class="t22">ı</span><span class="t22">m</span><span class="t22">ı</span><span class="t22">ndan en büyü</span><span class="t22">ğ</span><span class="t22">ü ahlak dü</span><span class="t22">ş</span><span class="t22">ünürünün spekülatif akl</span><span class="t22">ı</span><span class="t22">d</span><span class="t22">ı</span><span class="t22">r; e</span><span class="t22">ğ</span><span class="t22">er yasa koyucu daha dü</span><span class="t22">ş</span><span class="t22">ük bir düzlemde de</span><span class="t22">ğ</span><span class="t22">ilse. Bununla birlikte,</span> <span class="t22">İ</span><span class="t22">nsan, insan akl</span><span class="t22">ı</span><span class="t22">na, asl</span><span class="t22">ı</span><span class="t22">nda duygulara yans</span><span class="t22">ı</span><span class="t22">d</span><span class="t22">ığı</span> <span class="t22">biçimiyle Do</span><span class="t22">ğ</span><span class="t22">an</span><span class="t22">ı</span><span class="t22">n Yarat</span><span class="t22">ı</span><span class="t22">c</span><span class="t22">ı</span><span class="t22">s</span><span class="t22">ı</span><span class="t22">'n</span><span class="t22">ı</span><span class="t22">n bilgeli</span><span class="t22">ğ</span><span class="t22">ini atfetme e</span><span class="t22">ğ</span><span class="t22">ilimindedir.</span><a id="a137"></a><a href="../Text/notes.html#a536"><span class="t23">{112}</span></a></p>

  <p class="p13">Takdiri ilahi anlayışı Smith'in öne sürdüğü doğal özgürlük düzeni düşüncesini destekler ve liberal düşünü genelde Hıristiyan inançları biçimlendirmiştir. Liberalizm ancak on dokuzuncu yüzyıl ortalarında seküler düşünle bağlantılandırılmaya başlamıştır. O gün bugündür onu kaynağından koparmak için birçok girişimde bulunulmuştur ama liberalizmin Hıristiyanlığın by yan ürünü olduğu olgusu değişmez.</p>

  <p class="p13">On dokuzuncu yüzyıl başlarında serbest ticareti destekleyen başlıca sav gümrük vergisinin tanrısal tasarıya köstek olduğuydu. Beylik bir ifadeye göre, Tanrı dünyadaki kaynakları birbirlerine uzak düşen halklar ticaret yoluyla bir araya gelsinler ve böylelikle birbirlerini kardeş olarak görsünler diye dünyanın dört bir yanına dağıtmıştı. Serbest ticaret Tanrı kanunu uyarınca kardeşliği sağlamanın bir aracıydı. 1840'lı yıllarda Richard Cobden, "Serbest Ticaret Uluslararası Tanrı Kanunudur" sloganıyla İngiltere'deki korumacı Tahıl Yasaları'na karşı başarılı bir kampanya yürüttü. Ona göre bu bir metafor değil, düpedüz gerçekti. Sonraki ekonomistler evrensel serbest ticaret gerekçesini dünyevi bir karşılaştırmalı yarar bakımından yeniden formüle etmeye çalıştılar ama bunda hiçbir zaman çok başarılı olmadılar. Birçok iktisat kuramı tartışmalı akılcı seçim aksiyomlarından serbest piyasayı çıkarsamaya yönelik çabaları içerir. Sonuçta ortaya çıkan düşünceler dağarı Smith'in inanca dayalı siyasi ekonomisinden bariz bir biçimde daha öğretiseldir. Serbest piyasa ancak dindeki temeli yadsındığında bir din olmuştur.<a id="a138"></a><a href="../Text/notes.html#a539"><span class="t21">{113}</span></a></p>

  <p class="p13">Serbest piyasanın bilime dayandığı düşüncesi Herbert Spencer'ın (1820&ndash;1903) düşününde önemli bir yer tutar. İnanç bakımından (bazı Quaker bağlantılarıyla birlikte) din-erkçiliğe iyiden iyiye karşı ama sıkı Hıristiyan muhalif bir Metodist ailenin çocuğu olan Spencer bilinemezci oldu ve yaşamını Smith'in doğal özgürlük dizgesinin bir versiyonunu bilimsel olarak yeniden formüle etmeye çalışarak geçirdi. Büyük külliyatının bir bölümünü feribotla Manş Denizi geçişleri sırasında ses kirliliğinden korunmak için kulaklık takarak yazmış ayrıksı biri olan Spencer, Amerika Birleşik Devletleri'nde büyük bir hayran kitlesiyle birlikte on dokuzuncu yüzyıl sonlarının en etkili düşünürlerinden biri oldu. Ona bu şöhreti daha çok toplumsal evrim düşüncesi getirmişti. Spencer etik için bilimsel bir temel arayışında Comte'un büyük etkisi altında kalmış ama Comte liberal değerlere saldırmak için bilime başvururken, Spencer bu değerleri savunmak için bilimden yararlanmıştı. Her iki örnekte de bilim sahteydi.</p>

  <p class="p13">Spencer, Charles Darwin'e çok az şey borçlu olan bir düşünce dizgesinin, toplumsal Darwincilik'in en etkili temsilcisiydi. "Güçlü olanın hayatta kalması" ifadesini ilk kullanan Darwin değil, Spencer'dı. Spencer'a göre toplum evrilir ve bu evrimin tek bir amacı olabilir: Serbest piyasa ya da &ndash;Comte'un izinden giderek adlandırdığı gibi&ndash; sanayicilik "Sanayi" toplumları, ekonomiyi bir buyruk temelinde örgütlemeye çalışan &ldquo;militan" toplumların &ndash;sosyalist ve ulusalcı rejimler&ndash; rekabetiyle karşı karşıyaydılar. Spencer serbest piyasanın baskın çıkacağından kuşku duymuyordu ama hiçbir zaman bu sonucu sağlayacak bir mekanizma belirlemedi. Spencer'ın suskunluğu şaşırtıcı değildi. Piyasaya dayalı toplumlar diğerlerinden daha üretken olabilirler. Bu onların her yerde benimseneceği anlamına gelmez. Mevcut oldukları yerde bile onlardan vazgeçilebilir; Spencer'ın kendisinin de yılgıyla gözlemlediği gibi, İngiltere'de, on dokuzuncu yüzyılın sonlarına gelindiğinde, <span class="t17">laissez-faire'in</span> yerini bir tür güdümlü ekonomi almıştı. Toplumsal evrime ilişkin kuramı onun bütün düşünce dizgesi üzerinde büyük bir soru işareti bırakan bu olguyu açıklamaya çalışıyordu.<a id="a139"></a><a href="../Text/notes.html#a541"><span class="t21">{114}</span></a></p>

  <p class="p13">Spencer yaşamı boyunca kendini tarihin onun düşündüğü yolu tuttuğuna inandırabilmişti. On dokuzuncu yüzyıl sonlarına doğru emperyalizmin ve korumacılığın yükselişi karşısında umutsuzluğa düştü. Bazı müritleri bu kadar yumuşak başlı değildiler. Sidney ve Beatrice Webb, Spencer'ın üretken ekonomik sistemlerin yeterince üretken olmayanları alt edeceği yolundaki görüşünü paylaşıyorlardı. Spencer gibi onlar da kendilerini <span class="t17">laissez-faire'in</span> gerilemekte olduğunu görmekten alamadılar ve Sovyet ortaklaşacılığının Batı kapitalizminden daha üretken olduğu sonucuna vardılar. Webb'lerin Stalinciliği benimsemeleri her evrimci toplum kuramındaki bir kusuru gösterir. Toplumsal evrimin hemen her zaman tek bir toplum türüne götüreceğine inanılmıştır ama tarihin &ndash;doğal ayıklanma gibi&ndash; genel bir doğrultusu, ya da önceden belirlenmiş nihai bir durumu yoktur. Uygulamada, toplumsal evrim kuramcıları eninde sonunda mevcut eğilimleri desteklerler. Bu gücü doğruyla denkleştirmekten uzak değildir ve çoğu zaman bunun kötü bir bahis olduğu görülür.</p>

  <p class="p13">Yirminci yüzyıl sonlarına doğru ortaklaşacılık gerilemekteydi. Neoliberaller küresel bir serbest piyasanın ufukta olduğuna inanıyorlardı; bu üstün geldiğinde, barış ve refah evrensel olacaktı. Codben ve John Bright gibi dindar serbest ticaret kampanyacılarının mesajı buydu. Bununla birlikte, neoliberaller bunu sosyal bilimlerin &ndash;bu örnekte, bir bilim dalı sayılan iktisat&ndash; saptadığı bir gerçek olarak sundular. Neoliberal hareket içinde çeşitli birkaç iktisadi kuram okulu temsil edilmiştir. Olguculuktan çokça etkilenmiş olan Chicago Okulu ekonominin doğa bilimleri gibi evrensel yasalar içeren bir bilim olduğunu öne sürerken, Avusturya Okulu doğabilim yöntemlerinin topluma uygulanamayacağını öne sürüyordu. Bu temel bir görüş ayrılığıydı ama hiçbir şekilde onların serbest piyasa heveslerini kırmadı; bu inançlarının sorgulanamaz bir ilkesiydi ve bunun nasıl doğrulandığı fark etmiyordu.</p>

  <p class="p13">Neoliberal ideologlar arasında en iddialı ve etkili olanı F. A. Hayek'ti (1899&ndash;1992). Habsburg İmparatorluğu'nun son yıllarında yetişen Hayek bunu bazı açılardan örnek bir liberal rejim olarak görmekte yanılmıyordu. Ulusçuluktan nefret ediyordu ve bunda son derece yıkıcı bir iktidar gücü görmekte haklıydı ama bunu kabileciliğe bir dönüş olarak görüyordu. Hayek ulusçuluğun &ndash;Nazizm, komünizm ve Jakobencilik gibi&ndash; modern bir olgu olduğunu göremedi. Güçlü bir bilimcilik &ndash;doğa bilimleri yöntemlerinin insana dair meselelerde yanlış bir biçimde uygulanmasının&ndash; muhalifiydi. Bununla birlikte, serbest piyasa savunusu başlı başına bir tür bilimcilikti. 1930'lı yıllarda J. M. Keynes'le Büyük Bunalım'ın kaynaklarına ilişkin kapsamlı bir tartışmaya girdi. Bu tartışmayı &ndash;görüş oluşturmakta daha becerikli olmanın yanı sıra daha keskin bir düşünür olan&ndash; Keynes hiç zorlanmadan kazandı. 1940'1ı yıllarda toplumsal felsefe uğruna ekonomiden vazgeçti ama öncesinde merkezi planlamayla ilgili olarak güçlü bir eleştiri ortaya koydu. Ana akım ekonomistler merkezi planlamanın uygun koşullarda son derece verimli olabileceğine inanıyorlardı. Bu uzlaşıya karşı Hayek bunun doğası gereği uygulanamaz olduğunu öne sürdü.</p>

  <p class="p13">Hayek'in savının özü planlamacıların iktisadi yaşamı verimli bir biçimde örgütlemek için gereksindikleri bilgiye hiçbir zaman sahip olamayacaklarıydı. Bilim düşünürü Michael Polanyi &ndash;1950'li yılların başında Hayek'in profesörlük yaptığı Chicago Üniversitesi'ne gitmişti&ndash; gibi Hayek de toplum bilgisinin çoğunlukla uygulamalarda somutlaştığını öne sürdü. Fiyat mekanizması bu soruna bir yanıttır; hiç kimse için bütünüyle hazırda olmayan çok dağınık bilgilerin kullanılmasına olanak verir. Hayek serbest piyasanın yatkın olduğu çarpıtmaları göz ardı etti ve merkezileştirilmiş iktisadi planlamanın olanaksız olduğunu söylerken abarttı; örneğin, güdümlü İngiliz ekonomisi İkinci Dünya Savaşı sırasında hayli iyi işledi. Ancak, Hayek Marx'ın savunduğu ve Sovyet bloğunda, Maocu Çin'de, Küba'da ve diğer komünist ülkelerde kalkışılan türden bir ekonomik planlamanın önündeki aşılmaz bir engeli tespit etti. Planlamacıların bazı hedeflerinin gerçekleştiği yerlerde bile &ndash;Sovyet askeri-sanayi kompleksinin çeşitli bölümlerinde olduğu gibi&ndash; arka planda muazzam bir israf vardı. Ekonomistlerin büyük çoğunluğunun merkezi ekonomik planlamanın piyasa temelli sistemlerinkiyle benzeş bir refah düzeyi yaratabileceğinden kuşku duymadığı bir dönemde Hayek bunun çok daha az üretken olmak durumunda olduğunu gösterdi. Yaklaşımı ancak güdümlü ekonomiler yıkıldıktan sonra ortaya bütünüyle çıkan resim sayesinde doğrulanmış oldu ve devlet sosyalizminin uzgörülü bir eleştiricisi olarak anılacaktır.</p>

  <p class="p13">Ne yazık ki, Hayek serbest piyasa kuramcısı olarak itibar kazandı.<a id="a140"></a><a href="../Text/notes.html#a542"><span class="t21">{115}</span></a> Önde gelen siyasetçiler üzerindeki etkisi zayıftı ama zararlı bir düşünce biçiminde payı oldu: Merkezi planlamanın akıldışılığını açıklarken piyasa süreçlerininkini göz ardı etti. Piyasalar yükselme, alçalma ve yinelenen çökme çevrimlerine yatkındır. Keynes ve diğerleri Büyük Buhran'ın serbest piyasanın kendi kendine istikrar kazandığı yolundaki yanlış inancın bir sonucu olduğunu öne sürdüler. Michael Polanyi'nin kardeşi ekonomist Karl Polanyi'nin deyişiyle, "Felaketin kaynağı ekonomik liberalizmin kendi kendini düzenleyen bir piyasa sistemi kurmaya yönelik ütopyacı çabasında yatmaktadır.&rdquo;<a id="a141"></a><a href="../Text/notes.html#a545"><span class="t21">{116}</span></a> Hükümet politikaları (Hayek'in öne sürdüğü gibi) otuzlu yıllarda ekonomik çöküşü ağırlaştırmış olsa da, bundan piyasalara güvenilebileceği sonucu çıkarılamaz. Piyasa süreçlerinde piyasanın kendi kendini ayarlamasını sağlayan hiçbir şey yoktur. Hayek'in başarısı iyi planlanmış bir ekonominin Ütopya olduğunu göstermekti. Bunun kendi kendini düzenleyen piyasa için de geçerli olduğunu göremedi.</p>

  <p class="p13">Hayek aynı zamanda serbest piyasanın kendiliğinden ortaya çıktığını düşünüyordu. Sayısız insan etkinliğinin amaçlanmamış bir sonucu olarak ortaya çıktığından, bir insan tasarısının sonucu değildir. Görüşlerinin en eksiksiz anlatımı olan <span class="t17">The Constitution of</span> Liberty'de (Özgürlüğün Anayasası) toplumsal kuramların akılcı bir tasarının cisimleşmesi olduğu yolundaki "Fransız" düşüncesini kabul etmedikleri için &ldquo;İngiliz düşünürler"e övgüler düzer. Kuramların kaynağını, tertip ya da tasarıda değil, başarılı olanın hayatta kalmasında bulurlar, der.<a id="a142"></a><a href="../Text/notes.html#a547"><span class="t21">{117}</span></a> Serbest piyasanın ortaya çıkışının bir açıklaması olarak bu, gerçeğin tam tersidir. <span class="t17">Laissez-faire'in</span> merkezi planlamanın bir sonucu olarak ortaya çıktığını söylemek büyük bir abartı olmaz. İngiltere'de on dokuzuncu yüzyıl ortalarındaki serbest piyasa devlet erkinin bir eseriydi. Bu yirminci yüzyıl sonları için de geçerliydi. Piyasayı yeniden icat etmek sendikalar ve (bu genelde kabul edilmese de) tekelci şirketler gibi kendiliğinden evrilmiş kurumlara gem vurmak anlamına geliyordu. Bu ancak iyiden iyiye merkezileşmiş bir devlet aracılığıyla yapılabilirdi.</p>

  <p class="p13">Serbest piyasalar genellikle kararlı bir yapılanmanın sonucuysa eğer, kendiliğinden evrilmiş toplumsal kurumlar nadiren liberaldir; hiç değilse Hayek'in anladığı anlamda. Hayek'in hayranlık duyduğu türden bir siyasal sistem İngiltere'de kimse tarafından planlanmadan ortaya çıktı; ama &ndash;Hume'un <span class="t17">History of England</span> (İngiltere'nin Tarihi) adlı kitabında gösterdiği gibi&ndash; bu herhangi bir tanrı ya da doğa yasası işleminin bir sonucu değil, rastlantısaldı. Buna çok benzer bir biçimde, feodal toplumlar da kimse buna niyet etmeksizin ya da nasıl olduğunu anlamadan ortaya çıktılar ve Victoria dönemi sonları İngiltere'sinde serbest piyasaya getirilen denetim kimse tarafından tasarlanmadı. Kendiliğinden toplumsal evrim diye bir şey varsa eğer, bu her çeşit kurumun ortaya çıkmasına neden olur.</p>

  <p class="p13">Hayek'in serbest piyasanın kendiliğinden ortaya çıktığı yolundaki kanısının yanlışlığı Rusya'da Yeltsin döneminde görüldü. Batılı yönetimler devlet planlamasının kaldırılmasıyla birlikte bir piyasa ekonomisinin kendiliğinden gelişeceğine inanıyorlardı. Bir piyasa ekonomisi ortaya çıktı ama buna örgütlü suç hâkim oldu. Putin döneminde Rus anarko&ndash;kapitalizminin yerini merkezi planlamadan daha randımanlı ama serbest piyasadan daha uzaklaştırılmış yeni bir sistem aldı; hâlâ suçla iç içe geçmiş olmakla birlikte görünüşte daha örgütlü ve herkesin gözünde öncekinden meşruydu. Kendiliğinden olan süreçlere güvenmenin sonucu yeni bir güdümlü ekonomi türü oldu.</p>

  <p class="p13">Hayek çok defa İngiliz muhafazakârlığını kurmuş olan İrlanda doğumlu on sekizinci yüzyıl parlamenteri Edmund Burke'le karşılaştırılmıştır ve ortak bir yanları vardır. Hayek gibi Burke de geleneğin kuşaktan kuşağa aktarılan bir bilgeliği içinde barındırdığını düşünüyordu. Bununla birlikte, Hayek'ten farklı olarak Burke, bu düşüncesini dini inanca dayandırdı: Geleneğin görünmez hareketi tarihte takdiri ilahinin işleyişiydi. Bu görüşü Fransız Devrimi olgusuyla bağdaştırmak zordu ama Terör'ü insanın kötülüğüne verilen tanrısal ceza olarak kabul etmeye hazır olması koşuluyla Burke kendi inancını koruyabildi. Seküler bir düşünür olarak Hayek bu kaynaktan yoksundu. Geleneğe inancını bunun yerine bilime dayandırdı ve bu noktada Auguste Comte'a daha yakındı. Hayek Olguculuk ideoloğu Comte'la ortak bir yanı olduğu imasından dehşete düşecek kadar sıkı bir Olguculuk eleştiricisiydi. Bununla birlikte, Comte gibi Hayek de mukadderatçı bir insan gelişimi görüşünü geçerli kılmak için bilime başvurdu. Bunun yapısı konusunda kökten ayrı düşseler de her ikisi de tarihin son noktasının evrensel bir düzen olduğu kanısındaydı.</p>

  <p class="p13">Hayek ve Comte tarihi tek yönlü bir yol olarak gördüler ve bu bakımdan Spencer ve Marx'la uyuşuyorlardı. Tüm bu düşünürler her çeşit ekonomik ve siyasal düzenleme için yeni teknolojilerle etkileşimde bulunan ulusçuluk ve dinin ısrarlı gücünü hafifsediler. Bu düzenlemelerden bazıları varlığını sürdüremeyecek kadar baskıcı ve verimsiz olabilir &ndash;örneğin, Sovyet tarzı merkezi planlama ve Afganistan'da Taliban rejimi&ndash; ama yirmi birinci yüzyılın başında dünyada çeşitli rejimler bulunmaktadır. Çin ulusçuluk ve devlet kapitalizminden oluşan bir karışımı; İran bir tür halk teokrasisini; Amerika serbest piyasalarla korumacılığın ve eski kapitalizmin harmanlandığı bir düzeni; Rusya ultra modern bir otoriter yönetim biçimini; Avrupa sosyal demokrasiyle neoliberal ekonomik entegrasyonun bir bileşimini benimsemiştir. Bu düzenlerin hiçbiri sonsuza dek sabitlenmemiştir. Hepsi birbiriyle etkileşim içinde ve sürekli değişmektedir. Ancak, farklı yönlerde değişirler ve sonunda birbirlerine yaklaşmalarını beklemek için bir neden yoktur.</p>

  <p class="p13">Hayek'in serbest piyasa görüşü birçok bakımdan Marx'ınkine benzer. Dizginlenmemiş piyasayı yalnızca gelmiş geçmiş en üretken düzen olarak değil, en devrimci düzen olarak da görmesi bakımından Marx'la aynı çizgidedir. Kapitalizm ortaya çıkar çıkmaz yayılmaktan kaçınamaz ve herhangi bir yıkım araya girmedikçe, evrensel olmak durumundadır. Bununla birlikte, Marx kapitalizmin ilerleyişinin burjuva yaşamını altüst edeceğini düşünürken, Hayek böyle düşünmüyordu. Piyasa toplumlarının geleneğe dayandığı kanısında olan Hayek şöyle der: "Paradoksal görünebilir ama başarılı bir serbest toplumun her zaman büyük ölçüde gelenekle sınırlanmış bir toplum olacak olması doğru olabilir."<a id="a143"></a><a href="../Text/notes.html#a549"><span class="t21">{118}</span></a> Hayek serbest piyasanın geçmişte kapitalizmi desteklemiş olan burjuva geleneklerini yıkmak üzere işlediğini göremedi. Hayek'in serbest piyasa savunusunu bir tür kültürel muhafazakârlıkla ilişkilendirme çabası engelsiz piyasanın ihlalci enerjisiyle çatıştı. Bu yeni muhafazakârların anladıkları ve bu konuda bir şey yapmaya kararlı oldukları bir uyuşmazlıktı.</p>
</body>
</html>
