<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>2. Yirminci Yüzyılda Aydınlanma ve Terör</title>
</head>

<body>
  <h1 class="h11"><a id="a44"></a><a id="a45"></a>2.<br />
  Yirminci Yüzyılda Aydınlanma ve Terör</h1>

  <p class="p8"><span class="t20">Bir kenti, devleti, dahas</span><span class="t20">ı</span> <span class="t20">bir imparatorlu</span><span class="t20">ğ</span><span class="t20">u y</span><span class="t20">ı</span><span class="t20">kmak temelde s</span><span class="t20">ı</span><span class="t20">n</span><span class="t20">ı</span><span class="t20">rl</span><span class="t20">ı</span> <span class="t20">bir eylemdir; ne var ki toplumsal s</span><span class="t20">ı</span><span class="t20">n</span><span class="t20">ı</span><span class="t20">f gibi her yerde bunca mevcut olan ama kuramsal ya da ideolojik olarak bunca tan</span><span class="t20">ı</span><span class="t20">mlanm</span><span class="t20">ı</span><span class="t20">ş</span> <span class="t20">bir</span> <span class="t20">ş</span><span class="t20">eyin topyekûn imhas</span><span class="t20">ı</span><span class="t20">na</span> <span class="t20">&ndash;</span><span class="t20">tasfiyesine</span><span class="t20">&ndash;</span> <span class="t20">kalk</span><span class="t20">ı</span><span class="t20">ş</span><span class="t20">mak ya da</span> <span class="t20">ı</span><span class="t20">rksal soyutlama farkl</span><span class="t20">ı</span> <span class="t20">bir</span> <span class="t20">ş</span><span class="t20">eydir ve Bat</span><span class="t20">ı</span><span class="t20">'ya özgü dü</span><span class="t20">ş</span><span class="t20">ünme al</span><span class="t20">ı</span><span class="t20">ş</span><span class="t20">kanl</span><span class="t20">ı</span><span class="t20">klar</span><span class="t20">ı</span><span class="t20">yla ko</span><span class="t20">ş</span><span class="t20">ullanmam</span><span class="t20">ı</span><span class="t20">ş</span> <span class="t20">bir akl</span><span class="t20">ı</span><span class="t20">n bunu tahayyül etmesi bile imkâns</span><span class="t20">ı</span><span class="t20">zd</span><span class="t20">ı</span><span class="t20">r.</span></p>

  <p class="p10"><span class="t22">Edmund Stillman ve William Pfaff</span><a id="a46"></a><a href="../Text/notes.html#a378"><span class="t23">{33}</span></a></p>

  <p class="p13">&nbsp;</p>

  <p class="p13">Yirmi birinci yüzyıl bir terör çağıdır ve bu bakımdan henüz sona ermiş olan yüzyıldan farklı olduğunu düşünmek zor değildir. Aslında, terör geçen yüzyılda tarihin hiçbir döneminde görülmemiş bir ölçekte ama günümüzde böylesine korkulan terörden farklı olarak çoğunlukla seküler umutlar yararına uygulandı. Geçen yüzyılın totaliter rejimleri en cüretkâr bazı Aydınlanma düşlerine vücut verdiler. En ağır bazı suçlarını ilerlemeci ülküler uğruna işlediler ve kendilerini Aydınlanma değerlerine düşman olarak gören rejimler bile bilimin gücünden yararlanarak insanlığı dönüştürmeye yönelik, kökleri Aydınlanma düşüncesinde olan bir projeyi hayata geçirmeye kalkıştılar.</p>

  <p class="p13">Aydınlanmanın yirminci yüzyıl teröründeki rolü Batı anlayışında bir kör nokta olarak kalmıştır. Kütüphaneler Stalinci Rusya'da ve Maocu Çin'deki kitlesel baskının despotluk geleneğinin bir yan ürünü olduğu üzerinde duran kitaplarla doludur. Bununla ima edilen, suçun komünist yönetime tabi olan ülke halklarında olduğudur. Yoksa, komünist ideolojinin bu rejimlerin işlediği suçlarda hiçbir rolü yoktur. Benzer bir ders de Bush yönetiminin Irak'taki rejim değişikliği projesinin bir sonucu olarak meydana gelen felaketten çıkarılmıştır: Bundan bu projeyi tasarlayıp hayata geçiren kimseler sorumlu değildir. Amaç ve niyetleri kınanamaz. Suç, yüce gönüllülükle sunulan özgürlüğü geri çevirmiş değersiz bir halk olan Iraklılardadır.</p>

  <p class="p13">Bu düşünme biçiminde örtük bir ırkçılıktan fazlası vardır. Geçen yüzyılda son derece farklı tarih ve gelenekleri olan ülkelerde kitlesel baskı uygulandı. Bu ülkelerin ortak tek özelliği ütopyacı bir deneyde denek olmaktı. Terör düzeneği &ndash;göstermelik mahkemeler, toplu hapis cezaları ve devletin her yerde mevcut bir gizli polis aracılığıyla siyasal ve kültürel yaşam üzerinde denetim kurması&ndash; her komünist rejimde vardı. Moğolistan ve Doğu Almanya, Küba ve Bulgaristan, Romanya ve Kuzey Kore, Doğu Almanya ve Sovyet Orta Asya&rsquo;sı hep benzer türde bir baskıdan zarar gördüler. Bu ülkelerin komünist yönetime tabi olmadan önceki yönetim biçimleri &ndash;demokratik ya da değil&ndash; büyük bir fark yaratmadı. Çekoslovakya İkinci Dünya Savaşı öncesinde örnek bir demokrasiydi ama bu komünistlerin yönetimi ele geçirmesinden sonra totaliter bir diktatörlük olmasına engel olmadı. Polonya'da kilisenin gücü büyük çaplı bir totaliter uygulamaya engel olmuş olabilir ama başka her komünist ülke gibi Polonya da yoğun baskı dönemlerinden zarar gördü. Fransa ya da İtalya, İngiltere ya da İskandinavya'da komünist rejimler kurulmuş olsaydı, sonuç farklı olmayacaktı.</p>

  <p class="p13">Komünist rejimlerin kurulduğu ülkelerin görünüşteki benzerlikleri önceki tarihlerinden çok ortak yazgılarından kaynaklanır. Bazı komünist rejimler toplumsal refah bakımından ilerleme kaydetmiş olmakla birlikte hepsi ülkeye özgü bir yozlaşma ve çevresel yıkımla birlikte kitlesel baskı yaşamıştır. Buralardaki ve diğer komünist ülkelerdeki terör, kısmen bu başarısızlıklara ve bunun sonucu olarak bu rejimlerin halkın gözünde meşruiyetten yoksunluğuna bir yanıt olmakla birlikte Avrupa'daki devrimci geleneğin de bir devamıydı. Komünist rejimler kaynağı Aydınlanma'nın özünde yatan ütopyacı bir ülküyü gerçekleştirmek uğruna kuruldular. Naziler de, her ne kadar bu olgu yaygın bir kabul görmese de, bazı açılardan Aydınlanma'nın çocuklarıydı. Aydınlanma'nın yalnızca insan özgürlüğü ve eşitlik ülkülerini küçümsediler ama Aydınlanma düşünündeki güçlü bir dar görüşlü çizgiyi sürdürdüler ve etkili bir Aydınlanma ideolojisi olan "bilimsel ırkçılık"tan yararlandılar.</p>

  <p class="p13">Geçen yüzyılda Aydınlanma düşününe hiçbir şey borçlu olmayan birçok düşmanlığa tanık olundu. Ruanda'da 1994 yılında bir milyon can alan soykırım aynı zamanda bir toprak ve su mücadelesiydi; her ne kadar bu ülkedeki sömürgecilik tarihi ve Fransa'nın &ndash;eski bir önemli sömürgeci güç&ndash; politikaları bunu kolaylaştırmış olsa da. Kaynaklar için rekabet de tıpkı ulusal ve kabilesel düşmanlıklar gibi soykırımda çok defa bir etken olmuştur. Saf yağmacı hırs da öyle. Belçika kralı II. Leopold'un Belçika Kongo'sunu kendi özel serfliği gibi yönettiği 1885&ndash;1908 yılları arasında temsilcileri aracılığıyla işlenen soykırım sonunda sekiz ila on milyon kişi adam öldürme, bitkinlik, açlık, hastalık ve doğum oranındaki düşüş nedeniyle telef oldu. Leopold bu girişimini ilerleme ve Hıristiyanlığı yaymak açısından haklı gösterdiyse de amacı ideolojik değildi. Kendisine ve iş ortaklarına servet edindirmekti.<a id="a47"></a><a href="../Text/notes.html#a381"><span class="t21">{34}</span></a></p>

  <p class="p13">Yirminci yüzyılı önceki çağlardan ayıran bu türden bir terör değildir. En berbat biçimiyle yirminci yüzyıl teröründen insan yaşamını dönüştürmek adına yararlanılmıştı. Yirminci yüzyıl terörünün kendine özgü niteliği çapı değildir; her ne kadar daha öncesinde eşi benzeri görülmemiş bir çapta olsa da. İnsan yaşamını kusursuzlaştırmak amacı gütmesidir; bu totalitarizmin vazgeçilmez bir hedefidir.</p>

  <p class="p13">Totalitarizm kavramına kuşkuyla yaklaşan bir düşünce okulu vardır ve İkinci Dünya Savaşı sonrasında düşünürlerin yaydıkları totalitarizm resminin fazlasıyla basit olduğu doğru dur. Hannah Arendt Nazizm ve komünizm arasındaki önemli farkları silikleştirdi. Komünizm bütün insanlığın paylaşabildiği bir eşitlik ülküsünün köktenci bir biçimiyken, Nazizm insanlığın büyük bölümünü dışlıyordu ve bir kesimini ölüme mahkûm etti. Stalinci rejim Nazilerin katlettiğinden daha çok insan katletti. Volga Almanları ve Kırım Tatarları gibi halkların tamamı sonuçları bakımından soykırım özelliği taşıyan sürgünlere maruz kaldı ve Gulag'ta sağ çıkmanın neredeyse olanaksız olduğu yerler vardı. Yine de, eski Sovyetler Birliği'nde imha kampları yoktu. Arendt totaliter bir devleti kişisel sorumluluğun neredeyse hiç olmadığı kişilikdışı bir aygıt olarak da resmetti.<a id="a48"></a><a href="../Text/notes.html#a383"><span class="t21">{35}</span></a> Aslında, totaliter rejimlerde yaşam bu rejimlere özgü bir kargaşa ortamıydı. Terör sistemin vazgeçilmez bir parçası olmakla birlikte kişisel kararlar olmaksızın ortaya çıkmıyordu. İnsanlar entipüften nedenlerle &ndash;Eichmann örneğinde, kariyercilik yüzünden&ndash; Nazilerin işledikleri suçlara ortak oldular. Kötülüğün sıradanlığındansa, kötülük yapanların sıradanlığından söz etmek daha iyi olurdu. İşledikleri suçlar adi değildi ve bunların işlendiği rejim açısından vazgeçilmez olan inançlardan kaynaklanıyordu.<a id="a49"></a><a href="../Text/notes.html#a384"><span class="t21">{36}</span></a></p>

  <p class="p13">Ütopya arayışının totalitarizmle sonlanması gerekmiyor. Gönüllü topluluklarla sınırlı olduğu sürece kendi kendini kısıtlama eğilimindedir; bununla birlikte, 1978'de Guyana'da bin kişinin toplu olarak intihar ettiği Jonestown Kıyımı örneğindeki gibi apokaliptik inançlarla birleştiğinde, sonuç şiddetli olabiliyor. Totalitarizme kayma toplumu yeniden oluşturmakta devlet erkinden yararlanmayla başlar. Ütopyacı projenin ancak mevcut toplumsal kurumları tasfiye ederek yürütülebilmesi olgusu geleneksel bir zorbalığın yapmaya kalkıştığı her şeyi aşan bir programla sonuçlanır. Eğer totalitarizmle sonlanmıyorsa, bu rejim devrildiği ya da yıkıldığı içindir. Yoksa, ütopyacı bağlanım zayıflar ve sistem otoriterliğe kayar. Ütopyacı bir ideoloji, Bush döneminde bir ara olduğu gibi, bir demokraside iktidarı ele geçirdiğinde, yönetimin gücünden ütopyacı projenin başarısızlıklarını örtmekte yararlanıldığından, bir özgürlük kaybı olur. Bu eğilimi tersine çevirmeye yönelik kararlı bir girişimde bulunulmadıkça, sonuç, bir tür bağnaz demokrasidir.</p>

  <p class="p13">Totalitarizmi diğer baskıcı rejimlerden ayırmak için birçok ölçütten yararlanılmıştır. Bunun bir sınaması devletin bütün toplum üzerindeki denetiminin boyutudur, ki bu insan yaşamını yeniden kurma girişiminin bir yan ürünüdür. Bolşevizm ve Nazizm böyle bir projenin araçlarıyken, İtalyan faşizmi değildi; her ne kadar "totaliter" terimi ilk defa Musolini döneminde İtalya'da kullanılmaya başlandıysa da. İki dünya savaşı arasındaki dönemde Orta ve Doğu Avrupa'daki din-erkçi faşizm de &ndash;zaman zaman son derece şiddetli olmakla birlikte&ndash; totaliter değildi. Totaliter olarak tanımlanamayacak bir yığın berbat rejim vardır. Modern dönem öncesindeki teokrasiler dinsel ortodoksluğu yürürlüğe koymak için korkudan yararlandılar ama insanlığı yeniden biçimlendirmeyi geleneksel zorbalıklardan daha çok amaçlamadılar. Leninizm ve Nazizm böyle bir dönüşümü başarmayı amaç edinmişti. Bu rejimlerin totaliter olarak tanımlanması bu olguyu yansıtır.</p>
</body>
</html>
