<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>6. Apokalips Sonrası</title>
</head>

<body>
  <h1 class="h11"><a id="a286"></a><a id="a287"></a>6.<br />
  Apokalips Sonrası</h1>

  <p class="p8"><span class="t20">... Saçmal</span><span class="t20">ı</span><span class="t20">k, insan d</span><span class="t20">ı</span><span class="t20">ş</span><span class="t20">ı</span><span class="t20">nda ba</span><span class="t20">ş</span><span class="t20">ka hiçbir canl</span><span class="t20">ı</span> <span class="t20">varl</span><span class="t20">ığı</span><span class="t20">n maruz kalmad</span><span class="t20">ığı</span> <span class="t20">bir ayr</span><span class="t20">ı</span><span class="t20">cal</span><span class="t20">ı</span><span class="t20">k.</span></p>

  <p class="p10"><span class="t22">Thomas Hobbes,</span> <span class="t20">Leviathan</span><a id="a288"></a><a href="../Text/notes.html#a799"><span class="t24">{243}</span></a></p>

  <p class="p13">Fransız Devrimi, sonrasındaki yüzyıllarda birçok can kaybına neden olan Ütopya inancı ölmüştür. Diğer inançlar gibi bu da önceden kestirilemeyen koşullarda yeniden dirilebilir; ama önümüzdeki birkaç on yıl içinde başımıza daha çok dert olması olası değildir. Apokaliptik mitin seküler biçimlerinin dünya siyasetine egemen olduğu çevrim sona ermiştir ve eskinin dini tarihin bir cilvesi olarak yeniden küresel çatışmanın ortasında belirmiştir.</p>

  <p class="p13">Irak yeni yüzyılın ilk ütopyacı deneyimiydi ve sonuncusu olabilir. Ülkedeki bitmez tükenmez kırım hâlâ Aydınlanma sonrası çağın seküler diliyle betimlenmektedir; Batı ülkeleri insan haklarını savunmaktan söz ederken, İslamcılar köktenci Batı düşününün birçok düşüncesinden yararlanıyorlar. Bununla birlikte, seküler ideolojilerin tehlikede olduğu bir çekişme olmaktan çıkmış ve bunun yerine süregiden bir kaynak savaşıyla iç içe geçmiş çok yönlü bir din savaşına dönüşmüştür.</p>

  <p class="p13">Son iki yüz yılın siyasal ideolojileri tarihte Hıristiyanlığın insanlığa en tartışmalı armağanı olan bir kurtuluş mitinin araçlarıydı. Bu mitin yol açtığı inanca dayalı şiddet Batı'ya özgü kalıtımsal bir rahatsızlıktır. İlk Hıristiyanların yeni bir insan yaşamına yol açacak bir Ahir Zaman'a duydukları inanç Ortaçağ binyılcıları yoluyla aktarılarak seküler ütopyacılığa dönüştü ve ilerleme inancında yeniden vücut buldu. Ütopyalar çağı, rakip köktendinciler tarafından yerle bir edilen Fellûce kentinde sona erdi. Seküler çağ liberal hümanistlerin sandıkları gibi gelecekte değil, hâlâ anlamak zorunda olduğumuz geçmiştedir.</p>
</body>
</html>
