<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><a id="a210"></a><span class="t17">&nbsp;</span></p>

  <h2 class="h21"><a id="ncx443"></a><a id="a211"></a>Cinler</h2>

  <p class="p10"><span class="t20">S</span><span class="t20">ı</span><span class="t20">n</span><span class="t20">ı</span><span class="t20">rs</span><span class="t20">ı</span><span class="t20">z özgürlükten ç</span><span class="t20">ı</span><span class="t20">karak s</span><span class="t20">ı</span><span class="t20">n</span><span class="t20">ı</span><span class="t20">rs</span><span class="t20">ı</span><span class="t20">z despotlu</span><span class="t20">ğ</span><span class="t20">a vard</span><span class="t20">ı</span><span class="t20">m.</span></p>

  <p class="p10"><span class="t22">Dostoyevski'nin</span> <span class="t20">Cinler</span> <span class="t22">adl</span><span class="t22">ı</span> <span class="t22">roman</span><span class="t22">ı</span><span class="t22">ndan</span> <span class="t22">Ş</span><span class="t22">igalyev'in sözleri</span><span class="t23">.</span><a id="a212"></a><a href="../Text/notes.html#a669"><span class="t23">{178}</span></a></p>

  <p class="p13">&nbsp;</p>

  <p class="p13">Yeni muhafazakârlık Amerika'da politika oluşturmada bir tutum olmanın yanı sıra bir düşünceler bütünüdür. Bir siyasal hareket olarak kaynağı 1970'li ve 1980'li yıllarda Amerikan savunma politikalarını kuşatan çatışmalardadır. George W. Bush'un üzerinde böylesine büyük bir etkisi olan yeni muhafazakâr ağ, Soğuk Savaş'ın bir yan ürünüdür. Birçok hatası, o dönemde edinilmiş düşünme alışkanlıklarını bugün baskın olan farklı koşullara uygulamaktan kaynaklanır.</p>

  <p class="p13">Yeni muhafazakârlığın ilk işaretleri Vietnam Savaşı sırasında Patrick Moynihan ve Norman Podhoretz gibi kişilerin duydukları endişede görülebilir. Savaşı protesto edenlerin sergilediklerini düşündükleri vatan sevgisizliğinden endişe duyarak ABD'nin öyle ya da böyle kötü olduğu düşüncesine karşı çıktılar. Hiç kuşku yok ki kusurlu ama hala gelmiş geçmiş en iyi toplumdu. Amerika'nın en iyi &ndash;belki de gerçekten tek meşru&ndash; rejim olduğu düşüncesi yeni muhafazakâr düşüncenin belkemiğini oluşturmaya devam ediyor. Ne var ki, tanınabilir bir siyasal güç olarak yeni muhafazakârlık daha sonraları, ABD'nin savunma politikalarını değiştirmeye yönelik bir girişimde ortaya çıktı.</p>

  <p class="p13">Bu projenin başkişisi Leo Strauss gibi Chicago Üniversitesinde profesör olan ama yeni muhafazakârlığın doğuşunda Strauss'tan çok daha önemli olan Albert Wohlstetter'dı. RAND adlı şirkette savunma analisti olarak çalışmış bir matematikçi olan Wohlstetter, Nixon yönetiminin yürüttüğü silah denetim ve yumuşama politikalarına güçlü bir itirazın öncülüğünü yaptı. Yeni teknolojilerin olanaklı kıldığı hassas silahların önemini gördü; caydırma kuramlarını eleştirdi ve Reagan döneminde hız kazanan savunma takviyesini bilfiil destekledi.</p>

  <p class="p13">Wohlstetter 1970'li yıllardan itibaren ortaya çıkan yeni muhafazakâr ağda son derece önemliydi. Himayesindekiler arasında Paul Wolfowitz ve Richard Perle (ortak yazarlığını yaptığı An <span class="t17">End to Evil</span> [Kötülüğe Son] adlı kitabı Wohlstetter'a adamıştır) vardı. Wohlstetter, Perle'yi 1974'te dışgöç özgürlüğünü sınırlayan ülkelerle (Sovyetler Birliği'nin İsrail'e göç etmek isteyen Yahudilerle ilgili olarak yaptığı gibi) normal ticaret ilişkilerine karşı çıkan yasanın destekçilerinden ve adamakıllı antikomünist olan Senatör "Scoop" Jackson'la tanıştırdı. Jackson, Perle'nin yardımıyla, SALT II silah denetim antlaşmasına karşı da canla başla lobicilik yaptı. 70'li yılların ortalarında Wohlstetter öğrencilerinden Zalmay Khalilzad'ı ABD yönetimine danışmanlık yapması için oluşturduğu bir düşünce kuruluşuna yerleştirdi ve Khalilzad, Wohlstetter'ın desteğiyle çok geçmeden Washington'da yararlı ilişkiler kurdu.<a id="a213"></a><a href="../Text/notes.html#a671"><span class="t21">{179}</span></a> 1984 yılına gelindiğinde, Dışişleri Bakanlığı'nda Paul Wolfowitz için çalışıyordu ve 90'ların başında Donald Rumsfeld'le birlikte çalışan kıdemli bir Savunma Bakanlığı görevlisiydi. Khalilzad, uzun süre, ABD'nin mücahitlere yardım etmesi durumunda Sovyet birliklerinin Afganistan'da yenilgiye uğratılabileceğini öne sürmüştü ve Sovyetler Birliği bu ülkeden çekildikten sonra Taliban rejiminin Amerikan çıkarlarını gözettiğini düşünen politika oluşturucular arasında yer aldı. 11 Eylül saldırılarından sonra Amerikan büyükelçisi olarak bu ülkeye atandığında bu görüşünü değiştirdi ve daha sonra ABD'nin Irak büyükelçisi oldu. 1985'te Wohlstetter, Perle'yi (bu sırada Reagan yönetiminin uluslararası güvenlik müsteşarıydı) varlıklı bir bankacı aileden gelen seküler bir Iraklı Şii'yle, Ahmed Çelebi'yle tanıştırdı. Çelebi Chicago'da Wohlstetter'ın gözetiminde öğrenim görmüş bir matematikçiydi. Çelebi Irak savaşına giden süreçte Amerika'nın desteklediği Irak Ulusal Kongresi'nin (INC) başkanı olarak başoyuncuydu ve yeni muhafazakârlar tarafından Saddam sonrası Irak'ın olası lideri olarak pazarlanmış ve CIA'in ve diğer Amerikan istihbarat servislerininkiyle ters düşen bir istihbarat değerlendirme kaynağı olarak kullanılmıştı.</p>

  <p class="p13">Wohlstetter'ın çevresinde oluşan ağ günümüze dek etkinliğini sürdürmüştür. Üyelerinin birçoğu Amerika'nın küresel üstünlüğünü koruması için harekete geçmesi gerektiği kanısını pekiştirmek üzere 1997'de kurulmuş Washington merkezli bir düşünce kuruluşu olan Yeni Amerikan Yüzyılı Projesi'ne (PNAC) imza atmıştı. Irving Kristol'un oğlu ve Murdoch'un sahibi olduğu <span class="t17">Weekly Standard</span>&rsquo;ın editörü olan William Kristol'un yönetim kurulu başkanı ve Patrick Moynihan'ın yardımcısı olarak çalışmış olan Chicago Üniversitesi mezunu Gary Smith'in genel müdür olduğu PNAC, Amerika'nın askeri üstünlüğünü koruması için ABD savunma harcamasında büyük bir artışı savunuyordu. Dick Cheney, Zamay Khalilzad, Donald Rumsfeld, Paul Wolfowitz ve I. Lewis "Scooter" Libby'nin (Cheney'nin eski genelkurmay başkanıdır. Mart 2007'de, kocası Bush yönetimini eleştirmiş gizli bir CIA görevlisi olan Valerie Plame'in gerçek kimliğinin kanuna aykırı olarak deşifre edilmesinden kaynaklanan birkaç suçtan mahkûm edilmiştir) de aralarında bulunduğu bazı PNAC üyeleri Bush yönetiminde hizmet verdiler. 2000'de yayımlanan <span class="t17">Rebuilding America's Defenses</span> (Amerika'nın Savunma Sistemini Yeniden Kurmak) adlı raporunda sunulduğu biçimiyle, PNAC'ın başlıca tezi yeni değildi. Amerika'nın küresel üstünlüğünü koruması gerektiği düşüncesi 90'lı yılların başında zamanın Savunma Bakanı Dick Cheney tarafından yayımlanan belgeler de içinde olmak üzere önceki belgelerde de yer almıştı ve Amerikan ulusal güvenliğiyle ilgili olarak 70'li yılların başında Wohlstetter'ın ortaya koyduğu düşüncelerin bir devamıydı.</p>

  <p class="p13">1970'li yıllardan itibaren yeni muhafazakâr politika ağını oluşturan savunma entelektüelleriyle ilgili en önemli gerçek dönemin askeri öğretilerine karşı olduklarıydı. Amerikan dış politikasında karşı çıktıkları her şeyin cisimleştiği biri varsa eğer, bu <span class="t17">realpolitik</span> anlayışından nefret ettikleri Henry Kissinger'dı. Kissinger Sovyetler Birliği'nin ideolojik kökenine karşın neredeyse normal bir devlete dönüşmüş olduğunu öne sürüyordu ve bu ülkenin çıkarlarının her zaman Amerika Birleşik Devletleri'ninkiyle ters düşmesi gerekmiyordu. Buna karşı yeni muhafazakârlar SSCB'nin totaliter yapısından dolayı her zaman düşman olacağında ısrar ediyorlardı.</p>

  <p class="p13">Yeni muhafazakârların görüşüne göre, Kissinger'ın ABD'nin Sovyetler'le işbirliği yapabileceği yolundaki inancı kendini kandırmaktı ve bunun boşa çıkmasından bir tek Kissinger zarar görmedi. Wohlstetter'a göre, CIA'in Sovyet rejimini yanlış yorumlamaya müzmin bir yatkınlığı vardı. 1974'te yayımlanan bir makalede, Wohlstetter CIA'i Sovyet füze kapasitesini sistemli olarak hafife almak ve bu şekilde SSCB'nin askeri üstünlük kazanmasına imkân vermekle suçluyordu.<a id="a214"></a><a href="../Text/notes.html#a673"><span class="t21">{180}</span></a> Wohlstetter'ın bu makalesi sağ kanadın CIA'e toplu bir saldırıda bulunmasında tetikleyici oldu ve bu 1976'da B Takımı olarak anılacak bir kuruluşla sonuçlandı. ABD yönetimi için rakip bir istihbarat kaynağı olarak kurulan B Takımı (CIA, A Takımı'ydı) Başkan'ın Dış İstihbarat Danışmanlık Kurulu aracılığıyla faaliyet gösteriyordu ve Sovyet alçak hava savunma kapasitesinin, kıtalararası Sovyet balistik füzelerinin (ICBM'ler) ve Sovyet stratejisinin ele alındığı üç bölüm olarak örgütlenmişti. CIA'in yöneticisi William Colby B Takımı'nın oluşumuna karşı çıkmış ama baba George Bush 1976'da CIA başkanı olduğunda B Takımı başkan Gerald Ford'un desteğiyle çalışmaya başlamıştı. B Takımı yumuşama ve silah denetimi politikasının sert karşıtlarından oluşuyordu. Başlıca üyeler Paul Wolfowitz, Harvardlı Rusya tarihçisi Richard Pipes ve ilk nükleer silahların geliştirildiği Manhattan Projesi'nde yer aldığı için bazen "hidrojen bombasının babası" olarak anılan ve sonradan "Yıldız Savaşları'' Stratejik Savunma Girişimi'nin (film karakteri Dr. Strangelove'ın ona dayandırıldığı düşünülür) güçlü bir savunucusu olan nükleer fizikçi Edward Teller'dı.</p>

  <p class="p13">B Takımı yeni muhafazakâr düşüncenin bazı kalıcı özelliklerini ortaya koydu. Deneysel araştırmaya güvenmiyor; mevcut kanıtların &ndash;ister açık kaynaklardan, ister gizlice elde edilmiş olsun&ndash; dezenformasyona uğrayabilecekleri ve Sovyet gücü ya da amaçları konusunda güvenilir bir rehber olamayacakları gerekçesiyle CIA ve diğer Amerikan istihbarat servislerince yapılan türden çözümlemeleri kabul etmiyordu. Bu bir dereceye kadar bir süre CIA'in karşı istihbarat başkanı olan James Jesus Angleton'la ilişkilendirilen paranoyak dünya görüşünün bir tekrarıydı. KGB'den ayrılan Anatoliy Golitsyn'in etkisi altında Angleton, Sovyetler Birliği'nin uzun yıllar kendisini zayıf gösterdiği küresel bir stratejik yanıltma kampanyası yürütmüş olduğuna inanmaya başladı. Angleton'a göre &ndash;Yale Üniversitesi'nde T. S. Eliot ve diğer çağdaş ozanları yayımlayan bir edebiyat dergisinin editörlüğünü yapmış karmaşık bir kişilikti&ndash; istihbarat, bilgi kuramının bir dalıydı. Amaç, Sovyet koşulları konusundaki gerçeği ortaya çıkarmaktı ama Sovyet dezenformasyon sicili göz önüne alındığında, kanıtların değerlendirilmesine ilişkin olağan kuralların askıya alınması gerekmişti. Sovyet tutumunu standart deneysel yöntemlerden yararlanarak değerlendirmeye yönelik her girişim bir "aynalar karmaşası"yla (bu Eliot'ın Ge<span class="t17">rontion</span> adlı şiirinden ödünçlediği bir deyiştir) sonuçlanıyordu.<a id="a215"></a><a href="../Text/notes.html#a675"><span class="t21">{181}</span></a> Bu alanda bir şeye inanmak ya da güvenmek mümkün değildi çünkü olaylar bile tezgâhlanabilirdi. Bu görüş doğrultusunda harekete geçen Angleton, CIA'de köstebek avını başlattı ve bazı Batılı liderlere ağır suçlamalarda bulundu (İngiliz istihbaratının "ajan avcısı" Peter Wright'ın, Angleton'ın suçlamalarına dayanarak, aleyhinde fesat karıştırdığı başbakan Harold Wilson da bu liderler arasındaydı). CIA içinde gözden düşen Angleton Aralık 1974'te istifa etti.</p>

  <p class="p13">B Takımı, deneysel araştırmayı küçümsediğinden, kendi değerlendirmelerini sınama işlemlerinden yoksundu ve bunun bir sonucu olarak ıska geçti. 1977'den 1980'e dek ABD Silah Denetimi ve Silahsızlanma Dairesi'nde çalışan ve Takım'ın değerlendirmelerini incelediğinde "hepsinin hatalı" olduğunu gören Dr. Anne Cahn, B Takımı'nın Sovyet yankılanımsız anti&ndash;denizaltı sistemini tespit edemeyişinin Takım'ın üyelerince nasıl böyle bir sistemin var olabileceğinin pekâlâ kanıtı olarak görüldüğünü anlatmıştır. Diğer bir deyişle, Takım kanıt yokluğunu kendi görüşünden yana bir kanıt olarak değerlendirmiştir. Bu tür bir yöntemle gerçek dezenformasyonu saptamanın hiçbir yolu yoktur. B Takımı bu bakımdan zayıftı ve Sovyet askeri üstünlüğüne ilişkin inancı kısmen CIA'in kara propagandası yüzünden budala durumuna düşmesinin bir sonucuydu. Muazzam bir Sovyet askeri-sanayi kompleksi vardı ama bu büyük ölçüde Sovyet ekonomisinin geri kalanı gibi dökülmekteydi. Sovyetler'in yıkılmasından sonra ortaya çıkan gerçek, CIA'in halka yönelik olarak uydurmuş olduğu iddialardan çok tahminlerine yakındı. B Takımı'ndaki stratejik aldatmaca kuramcılarının kendileri oyuna gelenlerdendi.<a id="a216"></a><a href="../Text/notes.html#a677"><span class="t21">{182}</span></a></p>

  <p class="p13">B Takımı'nın kanıtları hiçe sayma yönünde sergilediği tutum deneyciliğin dizgeli bir reddini yansıtıyordu ve bunun Strauss'la bir bağı olduğunu görüyoruz. Abraham Shulsky ve Gary Schmitt, Leo Strauss'un deneysel işlemden daha üstün bir seçenek olarak uyguladığı hermetik yorumlama yöntemine başvurarak sürekli olarak Amerikan gizli servislerine saldırdılar. Shulsky Strauss'un gözetiminde öğrenim gördü ve Schmitt'le birlikte yazdığı "Leo Strauss ve İstihbarat Dünyası (Bununla Kendimizi Kastetmiyoruz)'<a id="a217"></a><a href="../Text/notes.html#a678"><span class="t21">{183}</span></a> başlıklı bir makalede, Strauss'un metinlerin gizli anlamına ilişkin öğretisinin siyasal yaşamın aldatmacayla yakın bir ilişkisi olabileceği konusunda insanı uyanık tuttuğunu; "aslında, aldatmacanın bir kural olduğunu" öne sürüyordu. Bu makalenin yazarları Strauss'u nezaketi, ayrıntıya odaklanma becerisi ve sonuç olarak görünüşe aldanmamak ve satır aralarını okumaktaki başarısı ve dünya işleriyle ilgisi yokmuş gibi görünmesi bakımından hafiften de olsa John Le Carre'ın romanlarındaki George Smiley karakterine benzeyen biri olarak betimlerler. İstihbarat konularında hiçbir şey yazmamış olduğunu belirtirken çeşitli siyasi sistemlerin işleyişine ilişkin anlayışının sosyal bilimlerin istihbarat çalışmasındaki yararının sınırlı olduğunu kanıtladığını öne sürerler. Strauss siyasetin davranışları gözlemleyen, çetelesini tutan, belirli eylemlerin ve bunların gerçekleştiği bağlamın belirli özellikleri arasındaki ilintiyi hesaplayan deneysel bir yöntemle anlaşılabileceği düşüncesini, rejimin bir insanın siyasi eylemini tam da o kişinin farklı görüneceği kadar köklü bir biçimde şekillendirdiği gerekçesiyle kabul etmiyordu. Schmitt ve Shulsky, Amerikan istihbarat analistlerinin Sovyetler Birliği ya da diğer komünist devletler tarafından önemli herhangi bir konuda yanıltabileceklerine genelde inanmak istemedikleri Soğuk Savaş dönemindeki bu arızalı Amerikan politikasının anlaşılamadığını öne sürerler. Tarih bu görüşün büyük bir saflık olduğunu göstermiştir. Bu görüşe göre, ancak analistlerin insanın ruhunu okumasına olanak veren bir yöntem etkili politikalar için gerekli rehberliği sağlayabilirdi.<a id="a218"></a><a href="../Text/notes.html#a681"><span class="t21">{184}</span></a></p>

  <p class="p13">Schmitt ve Shulsky deneysel araştırmayı reddederken bilimciliğin bir eleştirisini kanıtların reddiyle karıştırdılar. Strauss'un toplumsal incelemenin doğa bilimleri yöntemleriyle yapılabileceği inancına yönelik saldırısı sağlam bir temele dayanıyordu. Kültürler arasındaki farklar, benzersiz tarihsel süreçler ve olgu ve değerlerin birbirine karışması toplumsal araştırmayı her zaman doğa bilimleri araştırmasından farklı kılacaktır. Bu yine de olgulardan vazgeçilebileceği anlamına gelmez. Tarih bir bilim dalı değildir ama iyi tarihle kötüsü arasında kanıtların nasıl kullanıldığını yansıtan bir fark vardır. Tarihsel bilgiye dayanan bir düşünme biçimiyle herhangi bir tarih duygusundan yoksun bir düşünme biçimi arasında da bir fark vardır. Yeni muhafazakâr düşün ikinci gruba girer ve yeni muhafazakâr etki altında yapılan birçok siyasi gaf, geçmiş konusunda kasıtlı bir bilgisizliğin sonucudur.</p>

  <p class="p13">Schmitt ve Shulsky'nin Strauss ve istihbarat üzerine olan makalelerinin başında kabul ettikleri gibi, konuları "ilk bakışta çok tuhaf görünüyor olmalıdır" ve "bir yanda casusların ve mütecessis istihbarat donanımın çalkantılı dünyası, diğer yanda dingin bilginlik yaşamı ve kadim metinlere gömülmek arasındaki bağ belirgin olmaktan uzaktır." Ayrıksı bir metin yorumlama yönteminin istihbarat toplamakta yardımcı olması elbette pek olası değildir ama Amerikan yönetiminin en üst kademelerinde buna benzer bir yöntem kullanılmıştır. "Gerçekliğe dayalı topluluk" diye adlandırdığı, "algılanabilir gerçekliğin sağduyulu bir incelemesinden ortaya çıkan çözümlere" inanan insanlarla dalga geçen ve "Dünya aslında artık böyle işlemiyor. Biz artık bir imparatorluğuz ve eylemimizle kendi gerçekliğimizi yaratıyoruz" diye şişinen Bush'un yardımcısı bir dönem yeni muhafazakârlar arasında yaygın olan budala bir zaferciliği dillendirmekten fazlasını yapmıyor olmayabilirdi.<a id="a219"></a><a href="../Text/notes.html#a683"><span class="t21">{185}</span></a> Bununla birlikte, yönetimin en akılsız bazı politikalarını biçimlendiren, Schmitt ve Shulsky'nin de katıldıkları bir gerçeklik görüşünü de gözler önüne seriyordu.</p>

  <p class="p13">Irak savaşını kuşatan dezenformasyonu eksiksiz bir biçimde anlatmak olanaksızdır. Öykünün tamamını ola ki bir gün öğreneceksek, bu yıllar boyu mümkün olmayabilir.<a id="a220"></a><a href="../Text/notes.html#a685"><span class="t21">{186}</span></a> Yapılabilecek şey, aldatmacanın bazı en önemli bölümlerini biçimlendirmiş olan gerçeğe yönelik yaklaşımı &ndash;hem biçimsel, hem yararlı&ndash; göstermektir. Irak savaşını tezgâhlayanlar gerçeği bildiklerine ve başkalarını aldatarak buna sadece hizmet ettiklerine inanıyorlardı. Ne var ki, olayların ardındaki gizli anlamı çözebileceklerine olan inançları bir yanılsamaydı ve sonunda pekâlâ kendi kendilerini aldatmış olabilirlerdi.</p>

  <p class="p13">Irak'ta savaşa gitme kararını destekleyecek istihbaratı sağlamak üzere Abraham Shulsky'nin yönetiminde kurulan bir birimin faaliyetlerinde de bu sürecin işlediği görülebiliyor. Shulsky 1980'li yılların başında Senato İstihbarat Kurulu'nun üyelerindendi ve Reagan yönetiminde Richard Perle'nin emrinde Pentagon'da hizmet verdi. 2002'de Özel Planlar Dairesi (OSP) başkanı yapıldı. Paul Wolfowitz ve Donald Rumsfeld tarafından kurulan ve Bush'un savunma müsteşarı Douglas Feith'e &ndash;Richard Pipes ve Richard Perle'nin himayesindeydi&ndash; bağlı olarak çalışan Özel Planlar Dairesi'nde yapılanların çoğu hâlâ karanlıktadır. Savaşa götüren tezgâhlara ilişkin kapsamlı bir anlatının yazarı olan George Packer şöyle der: "Özel Planlar Dairesi açısından gizlilik yalnızca elverişli değildi. Bunun metafizik olarak gerekli olduğu bile söylenebilirdi."<a id="a221"></a><a href="../Text/notes.html#a687"><span class="t21">{187}</span></a> Shulsky'nin hermetik yöntemine bağlı kalan OSP, köklü istihbarat değerlendirme işlemlerini bir yana attı ve olaylara kendi bakışını doğrulanmaksızın Beyaz Saray'a aktardı. B Takımı gibi OSP'nin de CIA'nin ve Savunma İstihbarat Servisi'nin (DIA) verdikleri istihbarat bilgilerine aldırmamak ve itibar etmemek gibi bir tutum sergileyen belirli bir gündemi vardı. OSP Saddam'ın kitle imha silahlarına ve Bush'un Irak saldırısını haklı çıkarmakta kullandığı el-Kaide bağlantısına ilişkin iddiaların başlıca kaynağı oldu. Bu birimin Temmuz 2003'te yeniden adlandırılmasında savaştaki rolünün eleştirilmesinin de payı vardı ve yeniden başlangıçtaki Kuzey Körfezi Meseleleri adını aldı (OSP'ye çekidüzen verildiği anlaşılıyor. 2006 yılı ortalarında, Pentagon'da, bu birimin eski yöneticisi Abraham Shulsky'nin de aralarında bulunduğu birkaç eski OSP üyesi tarafından yönetilen bir "İran Müdürlüğü" kuruldu. Yine bu sıralarda başkan yardımcısının kızı Elizabeth Cheney'ye bağlı olan Dışişleri Bakanlığı'ndaki "İran Masası" görev gücü düzeyine çıkarıldı.<a id="a222"></a><a href="../Text/notes.html#a689"><span class="t21">{188}</span></a></p>

  <p class="p13">OSP'nin ayırt edici özellikleri, deneysel araştırmadan önde tutulan bir dünya görüşüne bağlılığı; Çelebi'nin INC'i tarafından sağlanan bilgilere olan büyük güveni; başkan yardımcısı Dick Cheney'yle yakın ilişkisiydi.<a id="a223"></a><a href="../Text/notes.html#a690"><span class="t21">{189}</span></a> Bunun en önemli sonucu ABD siyasetini büyük ölçüde INC kaynaklarından gelen doğrulanmamış istihbarat bilgilerine bağımlı kılmak oldu. INC, Saddam'ın kitle imha silahlarına sahip olduğu konusunda büyük iddialarda bulunan saf değiştirmiş Iraklılar peydahladı. BM silah denetimlerinden elde edilen kanıtlarla çelişen bu iddialara CIA itiraz etti; ancak bunlar Irak'ta kitle imha silahlarının bulunmadığı artık yadsınamayacak bir noktaya gelinceye dek Cheney ve başkan Bush tarafından savaş gerekçesini pekiştirmek için tekrar tekrar kullanıldı.</p>

  <p class="p13">Cheney ve Bush'un ellerindeki istihbarat bilgilerinden işlerine geleni seçtikleri çokça söylenmiştir. Kendi inançlarını destekleyen bilgileri kullanırken, yararlı olmayanları göz ardı etmişlerdir. Cheney, Irak'la 11 Eylül arasında bir ilişki olduğunu öne sürmek için Muhammed Atta'yla (11 Eylül'de uçak kaçırma olayının önde gelenlerindendi) Irak istihbaratının Prag'da yapmış oldukları bir görüşmeye atıfta bulundu. "İstihbarat kaynaklarının" Saddam'ın nükleer silah üretimi için alüminyum tüp satın alma girişiminde bulunmuş olduğu bilgisini verdiğini de iddia etti. Cheney bu iddialarda bulunurken bazı istihbarat bilgilerini seçip geri kalanını sessizce geçiştirmiyordu. Amerikalı yazar Joan Didion'ın da dediği gibi</p>

  <p class="p8"><span class="t22">CIA Beyaz Saray'a Prag'da Muhammed Atta'yla Irak istihbarat</span><span class="t22">ı</span> <span class="t22">aras</span><span class="t22">ı</span><span class="t22">nda hiçbir zaman bir görü</span><span class="t22">ş</span><span class="t22">me olmad</span><span class="t22">ığı</span><span class="t22">n</span><span class="t22">ı</span> <span class="t22">söylemi</span><span class="t22">ş</span><span class="t22">ti. Uluslararas</span><span class="t22">ı</span> <span class="t22">Atom Enerjisi Kurulu ve Amerikan Enerji Dairesi söz konusu alüminyum tüplerin uranyumu zenginle</span><span class="t22">ş</span><span class="t22">tirmek için "do</span><span class="t22">ğ</span><span class="t22">rudan elveri</span><span class="t22">ş</span><span class="t22">li olmad</span><span class="t22">ığı</span><span class="t22">n</span><span class="t22">ı</span><span class="t22">" söylemi</span><span class="t22">ş</span><span class="t22">ti... Bu durumda ba</span><span class="t22">ş</span><span class="t22">kan yard</span><span class="t22">ı</span><span class="t22">mc</span><span class="t22">ı</span><span class="t22">s</span><span class="t22">ı</span><span class="t22">n</span><span class="t22">ı</span><span class="t22">n yapt</span><span class="t22">ığı</span><span class="t22">, istihbarat bilgileri aras</span><span class="t22">ı</span><span class="t22">ndan i</span><span class="t22">ş</span><span class="t22">ine geleni seçmek de</span><span class="t22">ğ</span><span class="t22">il, bunlar</span><span class="t22">ı</span> <span class="t22">reddederek yerlerine kendi ç</span><span class="t22">ı</span><span class="t22">karlar</span><span class="t22">ı</span><span class="t22">n</span><span class="t22">ı</span> <span class="t22">gözeten ve hikâyesine daha iyi hizmet eden duyumlar</span><span class="t22">ı</span> <span class="t22">koymakt</span><span class="t22">ı</span><span class="t22">.</span><a id="a224"></a><a href="../Text/notes.html#a692"><span class="t23">{190}</span></a></p>

  <p class="p13">Bush'un yanı sıra başkan yardımcısı da çoktan verilmiş bir savaş kararını desteklemedikleri için bilinen gerçekleri reddettiler. Bush ve Cheney savaş gerekçesiyle çatışan istihbarat bilgilerini kabul etmeyerek &ndash;kendi ya da OSP'deki danışmanlarının gözünde&ndash; gerçeği örtbas etmediler. İngiltere'de Blair'in dezenformasyona dayanarak savaşı savunması örneğindeki gibi, daha yüce olduğunu düşündükleri bir gerçeğe hizmet ettiler. Schmitt ve Shulsky <span class="t17">Sileni War</span> (Sessiz Savaş) adlı kitaplarında istihbarat çalışmalarının amacının gerçek değil, zafer olduğuna açıklık getirirler.<a id="a225"></a><a href="../Text/notes.html#a694"><span class="t21">{191}</span></a> Aslında, bu kâhinler için zafer gerçekle aynı kapıya çıkıyordu; tabii, sıradan bir gerçek değil, olgunun yanıltıcı aynasında gizlenmiş içrek gerçek.</p>

  <p class="p13">Bu yöntemde sorun, uygulayıcılarım uyardıkları türden bir yanılsamaya maruz bırakmasıydı. Özel Planlar Dairesi'nin başındakiler Irak'ta kitle imha silahlarının bulunduğu yolundaki kanılarını saf değiştirmiş Iraklıların iddialarına dayandırdılar ama bunu yaparken, bu Iraklıların gerçekte Saddam'ın etkin bir silah programı olmadığı halde varmış kanısını beslemek için (kimisi bunun gerçek olduğuna inanıyor olabilirdi) gönderilmiş olabileceklerini göz önünde bulundurmadılar. Bu Saddam'ın Irak'ta ve Arap dünyasındaki gücünü pekiştiren bir imgeyi yansıttığı sürece Saddam'ın çıkarlarına hizmet eden bir inanıştı. Aynı zamanda İran rejiminin de Iraklı diktatörün devrilmesinde stratejik bir çıkarı vardı. Bu iki ülke arasında acımasız bir savaş yaşanmış olmasının yanı sıra İranlılar Saddam'ın devrilmesi durumunda sonucun Irak'tan geriye kalanda bir Şii iktidarının kurulması biçiminde olacağını biliyorlardı. Saddam rejimini yıkmak İran'ı bölgede egemen güç kılabilirdi. Bu koşullarda, INC'nin Irak kadar İran dezenformasyonu için de bir kanal olarak kullanılabilmesi tehlikesine karşı tedbirli olmak gerekecekti.<a id="a226"></a><a href="../Text/notes.html#a696"><span class="t21">{192}</span></a> CIA uzundur Iraklı göçmen kaynaklara güvenmenin tehlikelerine karşı uyarıda bulunuyordu. OSP'yi yöneten kuramcılar bu uyarılara kulak asmadılar. Gerçeği sezinleme yetilerine güvendiklerinden, deneysel doğrulama olmaksızın da yapabileceklerine güven duydular. Onlara kalırsa saf değiştirmiş Iraklılar zaten kendi özel yöntemlerinin doğru olduğunu gösterdiği bir şeyi doğruluyorlardı. OSP'nin inanca dayalı yöntemi onu köklü Amerikan istihbarat servislerinin zahmetli işlemlerinden kurtardı. Aynı zamanda OSP'yi stratejik yanılsamanın baş hedefi durumuna getirdi.</p>

  <p class="p13">Bir rejime ya da bir kişiye ilişkin bir tür gizli içgörünün olgusal araştırma gereğini ortadan kaldırdığı görüşü harekete geçmek için tehlikeli bir temeldir. Başkan Bush Haziran 2001'de Vladimir Putin'le görüştüğünde, "onun ruhunu okuyabildiğini&rdquo;<a id="a227"></a><a href="../Text/notes.html#a698"><span class="t21">{193}</span></a> düşünmüş olabilir. Sonraki olayların Bay Bush'un algılayışını değiştirdiği görülüyor ve Saddam sonrası Irak'ta inanca dayalı istihbarata duyulan güveni azaltacak gelişmeler beklenebilirdi ama durum hiç de öyle değil. Şubat 2004'te <span class="t17">The New York Times</span>'da yeni muhafazakâr köşe yazarı David Brooks, Amerikan istihbarat yöntemlerine yeniden saldırarak şöyle yazdı: "ABD istihbarat topluluğu onlarca yıldır siyasetin gürültülü patırtılı dünyasından temizce yalıtılması gereken çözümsel yöntemlere sahip olduğu söylencesini yaymıştır." Bir yığın oyun kuramcısı ve risk değerlendirme görevlisinin söylevlerine güvenmek yerine, der Brooke, "dünyadaki caniler ve tehditleri anlamak söz konusu olduğunda... son beş yıl içinde bir Dostoyevski romanı okumuş olan herkese güvenirim.&rdquo;<a id="a228"></a><a href="../Text/notes.html#a701"><span class="t21">{194}</span></a> Yine, rejimin ruhuna ilişkin içrek bir anlayış, kanıtlara ilişkin zahmetli bir çözümlemeden daha üstün bir seçenek olarak sunulmaktadır.</p>

  <p class="p13">Terör şiddetinin Dostoyevski romanları okunarak anlaşılabileceği yolundaki yeni muhafazakâr düşünce eğlenceli bir biçimde ironiktir çünkü Dostoyevski'nin betimlediği şey, yeni muhafazakâr zihniyetin ta kendisidir. Yeni muhafazakârlar bugün var olduğu şekliyle dünyanın büyük ölçüde iflah olmaz bir biçimde kötü olduğuna inanırlar. Yeni muhafazakâr analist Michael Ledeen'ın 11 Eylül saldırılarından hemen sonra yazdığı gibi, " &lsquo;teröre karşı savaş'la 'küresel demokratik devrim' aynı kapıya çıkar":</p>

  <p class="p8"><span class="t22">Zorbal</span><span class="t22">ı</span><span class="t22">klar</span><span class="t22">ı</span> <span class="t22">y</span><span class="t22">ı</span><span class="t22">kma yetene</span><span class="t22">ğ</span><span class="t22">imiz konusunda hiçbir endi</span><span class="t22">ş</span><span class="t22">emizin olmamas</span><span class="t22">ı</span> <span class="t22">gerekiyor. Bu en iyi yapt</span><span class="t22">ığı</span><span class="t22">m</span><span class="t22">ı</span><span class="t22">z</span> <span class="t22">ş</span><span class="t22">eydir. Bizim için do</span><span class="t22">ğ</span><span class="t22">al ve kolayd</span><span class="t22">ı</span><span class="t22">r çünkü dünyan</span><span class="t22">ı</span><span class="t22">n gerçekten de devrimci tek ülkesi 200 y</span><span class="t22">ı</span><span class="t22">ld</span><span class="t22">ı</span><span class="t22">r oldu</span><span class="t22">ğ</span><span class="t22">u gibi bizim ülkemizdir. Yarat</span><span class="t22">ı</span><span class="t22">c</span><span class="t22">ı</span> <span class="t22">y</span><span class="t22">ı</span><span class="t22">k</span><span class="t22">ı</span><span class="t22">m göbek ad</span><span class="t22">ı</span><span class="t22">m</span><span class="t22">ı</span><span class="t22">zd</span><span class="t22">ı</span><span class="t22">r... Di</span><span class="t22">ğ</span><span class="t22">er bir deyi</span><span class="t22">ş</span><span class="t22">le, demokratik devrimi ihraç etme zaman</span><span class="t22">ı</span> <span class="t22">bir kez daha gelmi</span><span class="t22">ş</span><span class="t22">tir. Bunun yap</span><span class="t22">ı</span><span class="t22">lamayaca</span><span class="t22">ğı</span><span class="t22">n</span><span class="t22">ı</span> <span class="t22">söyleyenlere Moskova'dan Johannesburg'a tüm zorbalar</span><span class="t22">ı</span> <span class="t22">deviren küresel bir demokratik devrime ön ayak oldu</span><span class="t22">ğ</span><span class="t22">umuz 1980'li y</span><span class="t22">ı</span><span class="t22">llar</span><span class="t22">ı</span> <span class="t22">i</span><span class="t22">ş</span><span class="t22">aret etmek yeterli olacakt</span><span class="t22">ı</span><span class="t22">r.</span><a id="a229"></a><a href="../Text/notes.html#a703"><span class="t23">{195}</span></a></p>

  <p class="p13">Burada on dokuzuncu yüzyıl Rus anarşisti Bakunin'in ünlü bir sözü &ndash;"Yıkım tutkusu yaratıcı bir tutkudur"&ndash; yeni muhafazakâr bir dille yeniden ifade edilmiştir. Bakunin'in müridi ilahiyat öğrencisi Sergey Neçayev bu özdeyişi, devrimi sürdürmekte amacın şantaj ve cinayet de içinde olmak üzere her türlü aracı temize çıkardığını öne sürdüğü "Devrimcinin Anahtar Kitabı" (1868) adlı metninde kullanmıştır. Neçayev bundan bir yıl sonra emirleri yerine getirmekte kusur ettiği için bir yoldaşını öldürmüştü. Bakunin bu olaydan sonra Neçayev'le ilişkisini kestiyse de Neçayev, Bakunin'in projesinin mantığını ortaya koymuştu. Topyekûn bir devrimin amacından çıkan anlam terördü.</p>

  <p class="p13">Ledeen'ın askeri olarak dayatılan demokrasi projesinin de benzer bir mantığı vardır. Neçayev hiçbir zaman kendi davasının halkın davası olduğundan kuşku duymadı. Ledeen da rejim değişikliğinin dayatıldığı bir ülkede halkın kendi hükümetinin devrilmesini iyi karşılayacağını doğal sayıyordu. Yoksa, karşıt öğelerden temizlenmesi gerekir. Ancak o zaman zorla demokratikleşmenin zorbalıktan kurtuluş olarak kabul edilmesinin bir güvencesi olabilir. İşkence ve terör kötülüğe karşı küresel savaşta yardımcı olmaları durumunda kabul edilebilirler.</p>

  <p class="p13">Bu yeni muhafazakâr temel ilkeler Dostoyevski'nin yüz elli yıl önce irdelediği devrimci zihniyetin sonuncu vücut buluşudur. <span class="t17">Cinler</span> adlı romanında Dostoyevski çağının Rus devrimcilerinin ve entelektüel Sol'daki yol arkadaşlarının bir resmini çizer. Boş zamanını devrimle oyalanarak geçiren korunaklı aristokrat köktenci Stefan Trofimoviç'in portresi amansız bir anlayışın başyapıtıdır. Yeni bir dünyanın peşindeki devrimciler sonunda suçlu konumuna düşerler (Neçayev örneğindeki gibi. Cinayete karışması romanın olay örgüsünün bir bölümünde temel alınmıştır). Ütopya düşü berbat bir dehşetle sonlanır.</p>

  <p class="p13">Dostoyevski bu romanını on dokuzuncu yüzyıl ortaları Rusya&rsquo;sında sol kanattaki devrimcilere bir saldırı olarak yazmıştır. Dönemin köktenci hareketlerinin bir betimi olarak abartılmış olabilir ama devrimci zihniyetin psikolojisine ilişkin bir anlatı olarak değeri kalıcıdır. Polonyalı şair ve yazar Czeslaw Milosz'un yorumladığı gibi, "Rus Devrimi kendi kehanetini, Lunaçarski'nin açıkça kabul ettiği gibi, <span class="t17">Cinler</span>'de buldu." Milosz sözlerine "Rus binyılcı ve mesihci" Dostoyevski'yi eleştirerek devam eder<a id="a230"></a><a href="../Text/notes.html#a704"><span class="t21">{196}</span></a> ve Dostoyevski konudan uzaklaşıp kendi çağının siyasetine daldığında sonucun gülünç ve zaman zaman itici olduğuna kuşku yoktur. Rus tinselliğindeki bir uyanışın dünyayı kurtarabileceği yolundaki inancı olsa olsa mesihçi bir düşünüştü. Bununla birlikte Dostoyevski'nin kendisi binyılcı olduğundan, binyılcı inançların esinlediği devrimci hareketlerin içerdiği tehlikeleri biliyordu.</p>

  <p class="p13">Sınırlı amaçlarla yola çıkan devrimciler tekrar tekrar şiddeti dünyayı kötülüklerden temizlemenin bir aracı olarak kabul etme noktasına gelmişlerdir. Bush yönetiminin dış politikalarını biçimlendiren ideologlar bu patolojiye örneklendirirler. Yeni muhafazakârlar Dostoyevski'nin aldanmış hayalcileri gibi gücü bir Ütopya aracı olarak benimsediler.</p>

  <p class="p13">&nbsp;</p>
</body>
</html>
