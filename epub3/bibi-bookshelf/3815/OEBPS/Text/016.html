<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><a id="a144"></a><span class="t17">&nbsp;</span></p>

  <h2 class="h21"><a id="ncx318"></a><a id="a145"></a>Downing Street 10'da Amerikalı Bir Yeni Muhafazakâr</h2>

  <p class="p10"><span class="t20">Neye inan</span><span class="t20">ı</span><span class="t20">yorsam onu biliyorum.</span></p>

  <p class="p10"><span class="t22">Tony Blair</span><a id="a146"></a><a href="../Text/notes.html#a551"><span class="t23">{119}</span></a></p>

  <p class="p13">Yeni muhafazakârlık muhafazakârlığın en son çeşidi değildir. Siyasi yelpazenin her noktasında ortaya çıkabilecek yeni bir siyaset türüdür. İngiltere'de yeni muhafazakârlığın siyasal aracı Muhafazakâr parti değil, Blair'in İşçi Partisi liderliğini ele geçirdiğinde kurduğu yeni partiydi.</p>

  <p class="p13">Blair'in iktidara gelişindeki tek önemli olgu Thatcher'ın yeni uzlaşısıydı. Hem ekonomik, hem siyasal bakımdan kabul edilmiş olan bu gerçek, Thatcher'ın başarısının bir işareti ama aynı zamanda Muhafazakârlar açısından bir güçsüzlük kaynağıydı. Thatcher sık sık İngiltere'de sosyalizmi yıkmayı amaçladığını dile getirdi. Bunda başarılı olması durumunda bunun partisi üzerindeki etkisinin ne olacağını hiçbir zaman durup düşünmedi. Yirminci yüzyılın büyük bölümünde Muhafazakârlar ortaklaşacılık konusunda bir fren işlevi gördüler. Muhafazakâr Parti yalnızca sosyalizme değil, sosyal demokrasi yönünde daha çok ilerlemeye de karşı durmak için var oldu. Thatcher İşçi partisi uzlaşısını tasfiye ederek Muhafazakâr partinin en önemli varlık nedenini ortadan kaldırdı. Parti kesin olarak tanımlanmış bir düşman olmayınca, bir kimlikten yoksun kaldı. İşçi Partisi hiçbir zaman öğretisel bir sosyalist parti olmadı. İşçi Partili başbakan Harold Wilson'ın belirttiği gibi, bu parti her zaman Marx'tan çok Metodizm'e borçlu oldu ama Blair yeni İşçi Partisi'ni piyasayla özdeşleştirerek Muhafazakârları kuşaklar boyunca onlar açısından tanımlayıcı olmuş bir tehditten yoksun bırakabildi. Bunun bir sonucu olarak yaklaşık on yıl boyunca kafa karışıklığı yaşadılar.</p>

  <p class="p13">Blair'in neoliberal ekonomi politikalarını benimsemesi stratejik bir karar olduğu halde çok geçmeden ideolojik bir gerekçe kazandı. İç meseleler konusundaki düşünme biçimi çoğu siyasetçiden daha geleneksel olduğundan ve daha da kısa bir tarihsel belleğe sahip olduğundan, Blair geç modern bir bağlamda refahı ancak tek bir ekonomik düzenin sağlayabileceği yolundaki neoliberal inancı hiç sorgulamaksızın benimsedi. Modernleşme Blairci bir mantraya dönüştü ve Blair açısından bunun kesin bir anlamı vardı: Toplumun serbest piyasanın gerekleri ekseninde yeniden örgütlenmesi. Blair henüz muhalefette olduğu sırada bir Tek Ulus Tory &ndash;piyasanın önemli rolünü kabul eden ama aynı zamanda toplumsal uyumun önemini de anlayan ilerici bir muhafazakâr&ndash; adına hareket ederek düş kırıklığına uğramış Muhafazakârlara yaranmaya çalıştı. Blair iktidara gelir gelmez Thatcher döneminin üzerine sünger çekmek için değil, onun çalışmalarını sürdürmek için geldiği açıklık kazandı.</p>

  <p class="p13">Blair'in Tek Ulus Tory'ciliği siyasal bir pazarlama aracı olan efsanevi Üçüncü Yol'u gibiydi. Üçüncü Yol Bill Clinton'ın "nirengi" uygulamasından kaynaklanıyordu. Bu 1990'lı yılların ortalarında Clinton'ın danışmanı Dick Morris tarafından bulunmuş bir taktikti ve Clinton'ın kendisini Kongre'deki her iki partiden daha pragmatik bir seçenek olarak ortaya koymasını gerektiriyordu. Blair aynı taktiği benimseyerek Muhafazakârlara saldırdığı kadar kendi partisine de saldırdı. 1995'te İşçi Partisi tüzüğünden (üretim araçlarının ortak mülkiyetini zorunlu kılan) Dördüncü Madde'yi kaldırmaya yönelik başarılı kampanyası bir politika değişikliğinden çok simgesel bir hareketti. Aynı zamanda İşçi Partisi'nin sosyal demokrat mirasına daha büyük bir meydan okumanın da işaretiydi. Blair, Thatcher'ın özgün programından ortaya çıkmış olan özelleştirme gündemini devletin adalet sistemi ve hapishane hizmeti gibi çekirdek alanlarına taşıdı ve NHS (Ulusal Sağlık Hizmeti) ve öğretim sisteminin içine piyasa mekanizmalarını soktu.</p>

  <p class="p13">Bu açılardan Blair, Thatchercılığı pekiştirmekten fazlasını yapmadı. İngiliz toplumunu Thatcher'ın değiştirdiği biçimde değiştirmedi. En önemli etkisi kendi partisi üzerinde oldu. Yeni İşçi Partisi geçmişin üzerine sünger çekmek üzere kurulmuştu ve başka bir şeyde değilse bile bunda başarılı oldu. İktidarı ele geçirmenin bir aracı olarak partiyi yeniden kurmayı amaçlayan bir avuç insan &ndash;Tony Blair, Gordon Brown, Peter Mandelson, Alistair Campbell, Philip Gould ve diğerleri&ndash; tarafından tasarlanan bir hareket olarak başladı. Yeni İşçi Partisi kendinden önceki siyasal gelenekle çok az bağı olan, belirli bir amaca hizmet etmek üzere kurulmuş bir yapıydı. Geçmişten bugüne bir süreklilik sergiliyorsa eğer, bu seksenli yıllarda İşçi Partisi'nden kopmuş olan Sosyal Demokrat Parti'yleydi ama Sosyal Demokratlardan farklı olarak yeni İşçi Partisi strateji ve örgütlenme meselelerinin politika sorunlarından daha önemli olduğunu kavradı. Yeni. İşçi Partisi'nin önceliği partiyi merkezileşmiş bir kurum olarak yeniden yapılandırmaktı. Bir şeylerin yapılabilmesi için güç tek bir noktada toplanmalıydı. Yeni İşçi Partisi'nin hemen her zaman Leninci bir yönü oldu ama bu, partinin imgesini yeniden biçimlendirmeye odaklanan bir Leninizm'di. İşçi Partisi serbest piyasayı kabul etmesi bakımından "modern" idiyse, iktidarın toplumu algılama biçimini değiştirmek yoluyla uygulandığına ilişkin inancı bakımından "postmodern"di.</p>

  <p class="p13">Blair'in en göze çarpan yetileri halka ilişkiler yöntemlerinden yararlanmaktaki becerisi ve halkın haletiruhiyesine duyarlılığıydı. Bu özellikler bazı gözlemcilerin onu temelinde hiçbir inancın yatmadığı bir fırsatçı olarak görmesine yol açtı. Blairci ideoloji diye bir şeyin hiç olmadığı doğrudur ama bu Blair'in inançları olmadığı anlamına gelmez. Siyasi kariyeri en önemli kararlarında ona rehberlik eden yeni muhafazakâr düşüncelerin gücünün bir kanıtıdır. Blair hükmen neoliberal ama inancı gereği yeni muhafazakârdı.<a id="a147"></a><a href="../Text/notes.html#a553"><span class="t21">{120}</span></a></p>

  <p class="p13">Yeni muhafazakârlık yeni liberallikten önemli noktalarda ayrılır ve Blair'in dünya görüşünü özellikle yeni muhafazakâr inançlar biçimlendirmiştir. Yeni muhafazakârlar, neoliberallerden farklı olarak, düşsel bir minimum yönetim çağına dönme amacı gütmezler. Serbest piyasanın toplumsal etkilerinin hepten iyi olmadığını görürler ve serbest piyasanın göz ardı ettiği değerleri desteklemek için devletten medet umarlar. Blair her zaman "hukuk ve düzen"in güçlü bir savunucusu olmuş ve John Smith'in İşçi Partisi lideri olduğu dönemde gölge içişleri bakanı olarak hizmet verdiği sırada bunu bir gündem konusu yapmıştır. Bu kısmen Muhafazakârların ayağını kaydırmaya yönelik stratejik bir hamleydi ama içgüdülerine de uygun düşüyordu. Yeni muhafazakârlar Victoria dönemi değerlerine hep hayranlık duymuyor olabilirler &ndash;kimisi (Blair de bunlar arasındadır) kişisel ahlak konusunda liberal görüşlere sahip olduğunu düşünmüştür&ndash; ama devletin ahlak bakımından yansız olabileceği görüşünü kabul etmezler. Yönetim disiplin ve ceza gereğini kabul etmeyi gerektiren iyi yaşamı destekleyecek şekilde hareket etmelidir. Bu dini de desteklemek anlamına gelir. Yeni muhafazakârlar, dünya görüşü bakımından genelde seküler olan neoliberallerden farklı olarak dini toplumsal uyumun çok önemli bir kaynağı olarak görürler; bu Blair'in din okullarını desteklerken dile getirdiği bir görüştü.</p>

  <p class="p13">Her şeyden öte, yeni muhafazakârlar toplumsal evrime bel bağlamakta gönülsüzdürler. Genelde neoliberallerden daha zeki olan yeni muhafazakârlar kapitalizmin köklü toplumsal yapıları altüst eden ve rejimleri deviren devrimci bir güç olduğunu ama bunun kendiliğinden olmadığını anlarlar; bu süreci hızlandırmakta devlet erki ve kimi zaman askeri güç gerekmektedir. Devrimci değişime duyduğu heves bakımından yeni muhafazakârlığın neoliberalizm ya da geleneksel muhafazakârlıktan çok Jakobencilik ve Leninizm'le ortak yanları vardır. Blair'in gizli bir Tory olduğu yolundaki yaygın görüş yanlış olamaz. Gelişim konusunda Disraeli gibi Tory'lerin dile getirdikleri şüphecilikten onda eser yoktur. Ne de serbest piyasanın bir diğer neoliberal peygamberi olmaktan ibarettir. Amerikalı bir yeni muhafazakârdır ve siyasal yaşamının büyük bölümünde böyle olmuştur.</p>

  <p class="p13">Yeni muhafazakârlar Blair'i en çok uluslararası ilişkilerde şekillendirmişlerdir. Blair nasıl bir miras bırakmayı dilemiş olursa olsun &ndash;belki de İngiltere'nin Avrupa tek para birimine katılması&ndash; İngiltere'yi yıkıcı bir savaşa sokmakla anılacaktır. Irak savaşındaki rolü onun bir politikacı olarak sonunu getirdi ve bunun böyle sonuçlanmasını istemiş olamaz. Üzerinde yeterince düşünülmemiş bu girişime başında da sonrasındaki kadar baş koymuş olduğunu düşünmek yanlış olur; her evrede yanlış kararlar verdi. Savaşı desteklemesi onun en temel inançlarını da ifade ediyordu.</p>

  <p class="p13">Bir bakış açısına göre, realpolitik bakımından bu yanlış bir değerlendirmeydi. Blair de diğer İngiliz başbakanlar gibi Amerika'nın politikalarına muhalefet etmenin sonucundan çekiniyordu ve İngiltere şaşmaz bir müttefik olarak Amerika'nın uluslararası düzen içindeki tutumunu biçimlendirebileceğini düşünerek büyüklenme hatasına düştü. Anthony Eden'ın 1956'da Mısır Devlet Başkanı Nasır'ı devirme ve Süveyş Kanalı'nı yeniden İngiliz denetimi altına almaya yönelik girişimi siyasi kariyerini sona erdirmişti ve Amerikan gücüne karşı gelen her İngiliz lideri bekleyen tehlikelerin altını çizdi. Sonraki başbakanlar &ndash;özellikle de Amerikalılara destek için Vietnam'a asker göndermeyi reddederek akıllılık eden Harold Wilson&ndash; Amerikan politikalarıyla aralarına mesafe koymakta başarılı oldular. Ne var ki, Blair İngiltere'nin ABD'ye tam destek vermesinde ısrarlı oldu. ABD'nin tek başına hareket etmesi durumunda bunun uluslararası düzen üzerindeki etkisinden çekindi ve İngiltere'nin "boyunu aşan bir işe kalkışarak" Amerika'yla Avrupa arasında köprü işlevi görmesi için bir fırsat doğduğunu gördü.</p>

  <p class="p13">Aslında, bu savaş Atlantik'in iki yanını İkinci Dünya Savaşı'ndan bu yana görülmemiş ölçüde birbirinden ayırdı; İngiliz görüşü ABD'ninkinden uzaklaştı ve aynı zamanda İngiltere Avrupa'yla Thatcher dönemindekinden bile daha büyük bir uyuşmazlık içinde oldu. Ne var ki, bu daha yüksek bir stratejiye yönelik iyi hesaplanmamış bir girişimden ibaret değildi ve Bush'un Saddam'ı devirme kararının Blair'in inançlarıyla uyuştuğu konusunda kuşkuya yer yoktur. Saddam insanlık tarihinde geçmişte kalmış bir evreyi temsil eden bir zorbaydı. Amerika'nın başı çektiği yeni bir uluslararası düzen kurulmaktaydı ve Blair bu projede ön planda olmak istedi. John Kampfner'in yazdığı gibi, "Blair Irak'la savaşa zorla sürüklenmedi. Kendisiyle ve kendi inançlarıyla ilgili olarak içi rahattı."<a id="a148"></a><a href="../Text/notes.html#a554"><span class="t21">{121}</span></a></p>

  <p class="p13">Nelerdi bu inançlar? Altı yıllık bir süre içinde Blair İngiltere'yi beş defa savaşa soktu. 1998'de Saddam Hüseyin'e karşı hava saldırılarına, 1999'da Kosova savaşına, 2000'de İngiltere'nin Sierra Leone'ye askeri müdahalesine, 2002'de Afganistan ve 2003'te Irak savaşına onay verdi. 2006'da Amerikan birlikleri bitkin düştüğünde Afganistan'a ek birlikler gönderdi. Bu kararlarda sağlam bir tutarlılık vardır. Blair iyiliğin zaferini sağlamak için zor kullanmanın gücüne inanır. Bu bakış açısına göre, Irak saldırısı Balkanlar ve Afganistan'daki politikaların bir devamıydı. Her örnekte savaş bir insani müdahale biçimi olarak aklandı. Bunun Balkanlar ve Sierra Leone'de bir hükmü olmuş olabilir. Afganistan'daki tartışmalı, Irak'takiyse aldatıcıydı.</p>

  <p class="p13">Blair bu askeri müdahaleleri 1999'da Chicago'da İktisat Kulübü'nde yaptığı bir konuşmada dile getirdiği bir 'uluslararası topluluk öğretisi'ne dayanarak gerekçelendirdi. Blair'in yeni öğretisi devlet egemenliğinin artık karşılıklı bağımlılığın olduğu bir dünyada varlık gösteremeyeceği inancına dayanıyordu:</p>

  <p class="p8"><span class="t22">Yeni bir uluslararas</span><span class="t22">ı</span> <span class="t22">topluluk ö</span><span class="t22">ğ</span><span class="t22">retisinin filizlenmesine tan</span><span class="t22">ı</span><span class="t22">k olmaktay</span><span class="t22">ı</span><span class="t22">z. Bundan kast</span><span class="t22">ı</span><span class="t22">m, bugün birbirimize daha önce hiç olmad</span><span class="t22">ığı</span> <span class="t22">kadar ba</span><span class="t22">ğı</span><span class="t22">ml</span><span class="t22">ı</span> <span class="t22">oldu</span><span class="t22">ğ</span><span class="t22">umuzun aç</span><span class="t22">ı</span><span class="t22">kça tan</span><span class="t22">ı</span><span class="t22">nmas</span><span class="t22">ı</span><span class="t22">; uluslararas</span><span class="t22">ı</span> <span class="t22">i</span><span class="t22">ş</span><span class="t22">birli</span><span class="t22">ğ</span><span class="t22">inin dikkate de</span><span class="t22">ğ</span><span class="t22">er ölçüde ulusal ç</span><span class="t22">ı</span><span class="t22">karlara hâkim oldu</span><span class="t22">ğ</span><span class="t22">u; bu ö</span><span class="t22">ğ</span><span class="t22">retinin bizi uluslararas</span><span class="t22">ı</span> <span class="t22">çaban</span><span class="t22">ı</span><span class="t22">n her alan</span><span class="t22">ı</span><span class="t22">nda götürece</span><span class="t22">ğ</span><span class="t22">i do</span><span class="t22">ğ</span><span class="t22">rultuya ili</span><span class="t22">ş</span><span class="t22">kin aç</span><span class="t22">ı</span><span class="t22">k ve tutarl</span><span class="t22">ı</span> <span class="t22">bir müzakereyi gereksindi</span><span class="t22">ğ</span><span class="t22">imizdir. T</span><span class="t22">ı</span><span class="t22">pk</span><span class="t22">ı</span> <span class="t22">iç siyasetteki gibi, bir topluluk anlay</span><span class="t22">ı</span><span class="t22">ş</span><span class="t22">ı</span> <span class="t22">olu</span><span class="t22">ş</span><span class="t22">maktad</span><span class="t22">ı</span><span class="t22">r; ortakl</span><span class="t22">ı</span><span class="t22">k ve i</span><span class="t22">ş</span><span class="t22">birli</span><span class="t22">ğ</span><span class="t22">inin ki</span><span class="t22">ş</span><span class="t22">isel ç</span><span class="t22">ı</span><span class="t22">karlar aç</span><span class="t22">ı</span><span class="t22">s</span><span class="t22">ı</span><span class="t22">ndan vazgeçilmez oldu</span><span class="t22">ğ</span><span class="t22">u inanc</span><span class="t22">ı</span><span class="t22">. Dolay</span><span class="t22">ı</span><span class="t22">s</span><span class="t22">ı</span><span class="t22">yla, bunun uluslararas</span><span class="t22">ı</span> <span class="t22">alanda kendi yank</span><span class="t22">ı</span><span class="t22">s</span><span class="t22">ı</span><span class="t22">n</span><span class="t22">ı</span> <span class="t22">bulmas</span><span class="t22">ı</span> <span class="t22">gerekiyor.</span><a id="a149"></a><a href="../Text/notes.html#a556"><span class="t23">{122}</span></a></p>

  <p class="p13">Blair'in konuşması dönemin gerçekdışı entelektüel ortamım yansıtır. Doksanlı yıllarda dünyanın, 1648'deki Westphalia Antlaşması'na atfen &ndash;bu antlaşmanın genellikle modern devletin hukuken tanındığı bir noktaya damga vurduğu düşünülür&ndash; "Westphalia sonrası" denilen çağa girmiş olduğunu öne sürmek modaydı. Bu sistemin Soğuk Savaş sonrası dönemde sona erdiğine inanılıyordu: Devlet egemenliği artık küresel kurumların hâkim olduğu uluslararası sistemin odağında değildi. Aslında egemen devlet her zamanki kadar güçlüydü ve görünüşteki çöküşü ABD'nin başka güçlerin kısıtlaması olmaksızın davranabiliyormuş gibi göründüğü Soğuk Savaş sonrasındaki ara dönemin bir yan ürünüydü. Çin ve Hindistan önemli noktalarda çıkarları ayrı düşen ama Amerikan hegemonyasına dayanan her sisteme karşı koymakta uzlaşan büyük birer güç olarak ortaya çıkmaktaydılar. Geçmişteki gibi doksanlı yıllarda da bazı büyük güçler rekabet ve işbirliğiyle karışık bir etkileşim içinde oldular. Birçok bakımdan bu on dokuzuncu yüzyıl sonlarının farklı oyuncularla birlikte yeniden sahnelenmesiydi.</p>

  <p class="p13">Egemen devletin sona ermek üzere olduğu düşüncesi saçmaydı ama Blair'in işine yaradı. Öncelikle, insanlığın gelişimini her biri öncekinden daha iyi olan bir dizi evre olarak gördüğü dünya görüşüne uygun düşüyordu. Bu, Blair'in Hıristiyan dünya görüşünün bir parçası olarak onayladığı takdiri ilahi inancının Whig'ci bir çeşidiydi. Blair'in Quaker düşünür John Macmurray'den (1891&ndash;1976) &ndash;İdealist İngiliz geleneğinden gelen ve kamu yararının bir parçası olarak olumlu bir özgürlük anlayışını öne süren komünitaryen (toplulukçu) Hıristiyan düşünür&ndash; esinlendiği iddiasını fazla ciddiye almak akıllıca olmaz. Blair'in dünya görüşünü zamanın basmakalıp inanışları birçok siyasetçiyi biçimlendirdiğinden daha çok biçimlendirmişti. Küreselleşmenin eninde sonunda küresel demokrasiyle bütünlenmesi gereken dünya çapında bir piyasa ekonomisi oluşturmakta olduğundan hiçbir zaman kuşku duymadı. "Ekonomik reform"u sürdürme gereğinden söz ederken &ndash;sık sık yaptığı gibi&ndash; bunun daha fazla özelleştirme ve piyasa mekanizmalarının kamu hizmetlerine şırınga edilmesi anlamına geldiğini hiç sorgulamadan kabul etti. Bitmez tükenmez "modernleşme" talebi aslında seksenli yılların sonlarındaki görüşlerin kemikleşmiş bir biçimiydi. Blair de başkaca ortak yanının olmadığı Thatcher gibi kuşkuculuktan yoksundu. Ona göre zamanın basmakalıp görüşleri her zaman ebedi gerçekler olmuştur.</p>

  <p class="p13">Bununla birlikte, George W. Bush örneğindeki gibi, Blair'in inancının hakikiliğinden kuşku duymak için neden yoktur. Bush gibi Blair de uluslararası ilişkileri dinbilimden kaynaklanan terimlerle düşünür. Yalnız, şurası kesin ki bu Augustinus'un ya da Aquino'lu Tommaso'nun dinbilimi değildir. Bu Blair 2003 yılının Şubat sonlarında Papa II. Johannes Paulus'un huzuruna çıktığında Papa'yı ikna etmeye yetmemişti. Ortaçağ'ın Hıristiyan düşünürleri bir savaşın adil sayılabilmesi için yerine getirilmesi gereken koşullara ilişkin sıkı bir kuram geliştirdiler ve Papa haklı olarak bu koşulların karşılanmamış olduğu kanısındaydı. Bu görüşme Blair'i üzmüş olsa gerek. Ne ki, onun doğruluk anlayışını sarsamadı. Haklı olduğunu düşünmesi yeterliydi. Ortaçağ düşünürlerinin insan ediminin sonuçları konusundaki kılı kırk yaran safsataları onu ilgilendirmiyordu. Önemli olan iyi niyetti ve sonunda bu üstün gelecekti. Bununla birlikte, bu 'iyi niyet'ler, üzerinde yeterince düşünülmemiş ve ideolojik olarak güdülenmiş politikalar aracılığıyla pazarlanacaktı ve Blair bunların gerçeklere ilişkin sağgörülü bir değerlendirmeden ne denli uzak olduklarını görmekten âcizdi.</p>

  <p class="p13">Uluslararası düzenin küresel yönetime doğru yöneldiği düşüncesi savaşın geleneksel amaçlarına eklemelerde bulundu. "Uluslararası topluluk" ahlaken doğru olduğu sürece askeri harekâtı onaylayabilirdi. Yalnızca kitle imha silahları geliştirerek uluslararası düzeni tehdit eden "haydut devletler" değil, kendi yurttaşlarının insan haklarını ihlal eden devletler de silahlı kuvvetlerin hedefi olmalıydı. Amaç tehditleri, önleyici bir biçimde olsa bile, etkisiz kılmaktan ibaret değildi. İnsanlık durumunu iyileştirmekti. Savaş artık en büyük kötülüklere karşı son çare değil, insanlığın ilerlemesinin bir aracıydı. Chicago'daki konuşmasında Blair, ancak diplomasinin sonuç vermemesi durumunda ve bunda da ancak diplomasinin hedefine ulaşmak makul bir olasılıksa, askeri harekatın gerektiğini kabul ediyordu. Bununla birlikte, askeri müdahalenin ciddi bir biçimde düşünülebilmesi için bir çıkış stratejisinin belirlenmesini isteyen &ndash;birçoğu Amerikan ve İngiliz askeri kadrolarındaki kimselerin görüşlerini dikkate almadı. Blair'e göre onların temkinliliğinde yenilgiyi kabullenme kokusu vardı. Başarı dikkate almaya hazır olduğum tek çıkış stratejisidir, diyordu.<a id="a150"></a><a href="../Text/notes.html#a558"><span class="t21">{123}</span></a> Sonraki konuşmalar Blair'in uluslararası düzende baş koyduğu köklü dönüşümü askeri gücün tek başına gerçekleştiremeyeceğini kabul ettiğini gösteriyor. Ağustos 2006&rsquo;da Los Angeles'ta Dünya Meseleleri Kurulu'na hitaben yaptığı bir konuşmada terörizme karşı mücadelenin "değerler konusunda bir mücadele" olduğunu söyledi. Bu değerlerin neler olabileceğini belirtmekte ketum davrandı; bunlar her ne olursa olsun, insanlığın gelişimine öncülük ettiklerinden kuşkusu yoktu: "Değerlerimiz uğrunda mücadele etmeye değer. İnsanlığın çağlar boyu gelişimini temsil ediyorlar ve her evrede onlar uğruna savaşmamız, onları savunmamız gerekti. Yeni bir çağ işaret verirken yeniden onlar adına savaşmak zamanıdır."<a id="a151"></a><a href="../Text/notes.html#a561"><span class="t21">{124}</span></a> Blair Ocak 2007'de aynı konuya dönerek şu görüşte bulundu: "Terörizm ilerlemeyi ortadan kaldırıyor. Terörizmi yalnızca askeri yollardan yenmek mümkün değildir. Ancak, onsuz da yenilemez.&rdquo;<a id="a152"></a><a href="../Text/notes.html#a563"><span class="t21">{125}</span></a></p>

  <p class="p13">Blair'in uluslararası ilişkiler konusundaki görüşünün ardında Amerika'yla ilgili görüşü yatmaktadır. Washington'daki yeni muhafazakâr taydaşlarıyla birlikte Amerika'yı bir modern toplum paradigması olarak görür. Tarihin kazandırdığı ivmeyle birlikte yenilmezdir. Blair Irak'ta Bush yönetimine desteğini vererek büyük orduların yanında olmanın avutucu duygusuyla birlikte insanlığın ilerlemesi davasına yardım ettiğine inanabilmişti. Blair'in Amerika'nın yenilmezliğine olan inancı temelsizdi. Amerika'nın Iraklıların ayaklanması yüzünden yenilgiye uğramasını hiç beklemiyordu. Fransızlar büyük bir acımasızlıkla savaşmalarına ve bir milyonu aşkın Fransız yerleşmeci tarafından desteklenmelerine karşın Cezayir'den kovulmuşlardı. Sovyetler de daha çok Amerikan birliklerinin Irak'ta karşılaştıklarına benzer koşullarda Afganistan'dan kovulmuşlardı. Orantısız savaştan &ndash;askeri bakımdan güçsüz olanın görünüşte ezici güçte olana karşı sıra dışı taktiklerden yararlandığı bir savaş&ndash; çıkan ders, güçsüz olanın, kazanan taraf olacağıdır.</p>

  <p class="p13">Blair bu dersleri önemsemediyse, bunda bilgisizliğin bir payı vardı. İngiliz halkının haletiruhiyesini sezinlemekte olağandışı sezgisel yetileri olan bir siyasetçi olarak Blair uluslararası bağlamda temelsiz olmayan hükümlerde bulunmak için gerekli bilgiden yoksundu. İç siyasette başarı sicili geçmişi yasaklamaya dayanıyordu. Irak bozgununa tarihin kendi yanında olduğu inancıyla sürüklenmişti. İşin aslında, tarihi pek bilmiyordu ve bildiği kadarını da umutlarını kırdığında kabul etmek istemedi. Tarih ancak insan gelişiminin bir kaydı olarak önemliydi. Güncel hırsları yatıştırmak için ona başvurmak düşünülemez, dahası ahlakdışıydı. Bush gibi Blair de tarihi takdiri ilahi bir tasarının gözler önüne serilmesi olarak görüyordu ve bu görüşlerinin bir özelliği de bu tasarının inananın gözüne görünmesidir. Başkaları gözler önüne serilen bu örüntüyü görmüyor olabilirler ve bu durumda yönlendirilmeleri gerekebilir. Augustinusçu bakımdan bu kabul edilemez çünkü ancak Tanrı tarihin tasarısını bilebilir. Bu noktada Blair, olduğunu iddia ettiği modern insandı: Ona göre öznel bir kesinlik duygusu bir eylemin doğru olması için gereken tek şeydir. İlahi tasarıyı gerçekleştirmek için aldatmaca gerekiyorsa, bu gerçekten aldatıcı olmayabilir.</p>

  <p class="p13">Aldatmaca Irak savaşının her evresinde vazgeçilmez olmuştur. Dördüncü Bölüm'de Amerika'da savaşın tezgâhlanma sürecini ele alacağım. Burada İngiltere'nin savaşa müdahil olmasını sağlayan belli başlı bazı dezenformasyon kesitlerini göz önünde bulundurmak yeterli olabilir. İşgale giden süreçte Blair halka hep işgalin amacının rejim değişikliği değil &ndash;ülkeye saldırmanın bir gerekçesi olarak bunun hukuken kabul edilemeyeceğini biliyordu&ndash; Irak'ın sözde Kitle İmha Silahları'nın oluşturduğu tehdit olduğunun üzerinde durdu. <span class="t17">Iraq's Programme of Weapons of Mass Destruction: The Assessment of the British Government</span> (Irak'ın Kitle İmha Silahları Programı: İngiliz Yönetiminin Değerlendirmesi) adlı bir belge (24 Eylül 2002'de <span class="t17">Iraq's Weapons of Mass Destruction: The Assessment of the British Government</span> [Irak'ın Kitle İmha Silahları: İngiliz Yönetiminin Değerlendirmesi] başlığıyla yayımlandı) dolaşıma girdi. Bu belge "şaibeli dosya" olarak geçmeye başladı. Irak'ın Kitle İmha Silahlarıyla ilgili kapasitesi ve niyeti konusunda istihbarata dayanan güvenilir bir bildiri olduğu iddiasındaydı; ama önceki istihbarat değerlendirmeleriyle çelişiyordu. Mart 2002'de İngiltere'nin tüm istihbarat servislerinden gelen bilgileri bir araya getiren Birleşik İstihbarat Kurulu'na (JIC) sunulan bir raporda, Saddam Hüseyin'in 1991 Körfez Savaşı sonrasındaki tehditten daha büyük bir tehdit oluşturduğuna ilişkin hiçbir kanıt bulunmadığı sonucuna varılıyordu. Üstelik bu dosya istihbarat kaynaklarına dayandığı iddiasında bulunduğu halde % 90'ı yayımlanmış üç makaleden kopyalanmıştı. Bunlardan birinde, anlam, Irak'ın el-Kaide gibi İslamcı terör örgütlerini desteklediğini ima edecek biçimde değiştirilmişti; bu hiçbir dayanağı olmayan bir iddiaydı ve bu ikisi arasındaki düşmanlık ve kuşkuya ilişkin kanıtlar bunu hiç inandırıcı kılmıyordu.<a id="a153"></a><a href="../Text/notes.html#a564"><span class="t21">{126}</span></a></p>

  <p class="p13">Bush gibi Blair de, savaş işini sonuna dek götürmekteki zorluğun başlıca nedenlerinden biri olarak istihbarat yetersizliğine odaklandı. Aslında, savaşa girme kararını desteklemek için öne sürülen iddialara ters düşen istihbarat bulgularının göz ardı ya da örtbas edilmiş olması, görüş ayrılığının yinelenen bir özelliği olmuştur. Şubat 2003'te İngiltere Savunma İstihbarat Personeli'nden (DIS) sızdırılan bir belge geçmişte el-Kaide'yle Irak rejimi arasında bir ilişki olduğunu kabul ediyor ama bu ikisi arasındaki her ilişkide güvensizliğe düşüldüğünü belirtiyordu. "[Bin Ladin'in] amaçları günümüz Irak'ıyla ideolojik bakımdan çatışıyor" sonucuna varılan bu raporda<a id="a154"></a><a href="../Text/notes.html#a566"><span class="t21">{127}</span></a> Saddam'ın 11 Eylül saldırılarını örgütleyen grupla ilişki kurduğu iddiası yalanlanıyordu. Bu Blair'in "teröre karşı savaş"ın bir parçası olarak Irak'a saldırıyı savunmasında önemli bir iddiaydı. 8 Mart 2002 tarihinde Başbakanlık Dairesi Denizaşırı ve Savunma Sekreterliği tarafından sunulan "Irak Konusunda Seçenekler" başlıklı önceki bir rapor delilleri incelemiş ve açıkça şu sonuca varmıştı:</p>

  <p class="p8"><span class="t22">JIC'in karar</span><span class="t22">ı</span><span class="t22">nda Irak'</span><span class="t22">ı</span><span class="t22">n uluslararas</span><span class="t22">ı</span> <span class="t22">terörizmle suç ortakl</span><span class="t22">ığı</span><span class="t22">na ili</span><span class="t22">ş</span><span class="t22">kin yeni bir delil yoktur. Bundan dolay</span><span class="t22">ı</span><span class="t22">, Afganistan örne</span><span class="t22">ğ</span><span class="t22">indeki gibi, terör tehdidiyle sava</span><span class="t22">ş</span><span class="t22">mak üzere me</span><span class="t22">ş</span><span class="t22">ru müdafaaya dayanan bir Irak harekât</span><span class="t22">ı</span> <span class="t22">için hiçbir gerekçe yoktur.</span><a id="a155"></a><a href="../Text/notes.html#a569"><span class="t23">{128}</span></a></p>

  <p class="p13">Bu rapor ve diğerleri, İngiltere'nin istihbarat servislerinin tekrar tekrar Saddam'la el-Kaide arasında bir ilişki bulunduğu yolunda kanıt bulmakla görevlendirildiğini gösteriyor. Böyle bir kanıt bulamadıkları ve bunu icat etmekte gönülsüz oldukları için bunun hiçbir kanıtının olmadığı raporunu verdiler. Bu raporların tek sonucu Blair'in savaş gerekçesini istihbaratın daha kolay yönlendirilebileceği Kitle İmha Silahları konusundaki iddialara kaydırması oldu.</p>

  <p class="p13">Bu defa sorun, diğerlerindeki gibi, yetersiz istihbarat değildi. Savaş gerekçesini desteklemediğinde, istihbaratın dikkate alınmamış olmasıydı. Gerçeklere dayanan bir istihbaratın Blair açısından hiçbir yararı yoktu. O yalnızca "inanca dayalı istihbarat"la ilgileniyordu; Amerikan Dışişleri Bakanlığı İstihbarat ve Araştırma Dairesi adına çalışmış eski bir silah denetleme uzmanının Bush yönetiminin istihbarata bakışını betimlerken söylediği gibi.<a id="a156"></a><a href="../Text/notes.html#a571"><span class="t21">{129}</span></a> İnanca dayalı istihbaratın yönetimdeki baş savunucularından biri Özel Plan Dairesi'nin başındaydı; bu uygunsuz istihbarat bilgilerini perdelemek üzere kurulmuş geçici bir örgütlenmedir ve 5. Bölüm'de incelenecektir.</p>

  <p class="p13">İşgale yönelik gizli planlamanın Amerika'da 2001 sonlarında, 11 Eylül terörist saldırılarından aylar ya da haftalar sonra başladığı anlaşılıyor ve Bush'un Irak'a savaş açmak niyetinde olduğu Blair açısından Camp David'de Bush'u ziyaret ettiği Nisan 2002'den beri aşikârdı. Dışişleri Bakanı Jack Straw'un 25 Mart 2002 tarihinde bu ziyarete hazırlık olarak Blair'e gönderdiği bir andıçta, Bush'un kararını verdiği açıkça görülmekle birlikte savaş gerekçesinin zayıf olduğu belirtiliyordu; Saddam komşularını tehdit etmiyordu ve Kitle İmha Silahları kapasitesi Libya'nın, Kore'nin ya da İran'ınkinden küçüktü. Bu öğüde karşın Blair, Camp David'de buluştuklarında Bush'a tam destek verdi. 23 Temmuz 2002 tarihinde sabah dokuzda Downing Street 10 numarada yapılan bir toplantıda &ndash;bu toplantının ayrıntıları daha sonra "Downing Street Andıcı" başlığıyla basına sızdırılmıştır&ndash; Blair'e "C" tarafından &ndash;yakın zamanda CIA başkanı George Tenet'la Washington'da görüşmüş olan İstihbarat Servisi M16 başkanı Sir Richard Dearlove&ndash; Saddam'a yönelik bir askeri harekâtın "kaçınılmaz görüldüğünü" ve "istihbarat bilgilerinin ve gerçeklerin bu politika ekseninde sabitlendiği" söylenmişti.<a id="a157"></a><a href="../Text/notes.html#a573"><span class="t21">{130}</span></a>&nbsp; Blair, kısmen İşçi Partisi içindeki karşıt görüşlüleri yatıştırmak için, Bush'u askeri harekât yetkisi veren ikinci bir karar için BM'ye gitmeye ikna etti. Bununla birlikte, 31 Ocak 2003 tarihinde Beyaz Saray'da yapılan bir toplantıda Bush, Blair'e BM'nin kararı ne olursa olsun savaşmaya kararlı olduğunu açıkça söyledi. Blair yine tam destek için Bush'a söz verdi.<a id="a158"></a><a href="../Text/notes.html#a575"><span class="t21">{131}</span></a> Bush'un İngiltere'yi savaşa tam müdahil olmaktan kurtaracak bir teklifini de geri çevirdi. Mart 2003'te Bush, Blair hükümetinin düşmesinden endişe duyarak ona İngiliz birliklerinin işgale katılmamaları seçeneğini verdi. Blair bu seçeneği geri çevirdi ve bu işe baş koyduğunda ısrar etti.<a id="a159"></a><a href="../Text/notes.html#a577"><span class="t21">{132}</span></a> Bununla birlikte, Avam Kamarası'nda Blair (savaştan iki gün öncesine) 18 Mart'taki önemli oylamaya dek savaşın hâlâ önlenebileceği numarasını sürdürdü.</p>

  <p class="p13">Blair'in savaşa hazırlık dönemindeki aldatmacada suç ortaklığı yapması yalancı olarak görülmesine yol açtı. Bu yanlış bir yorumlamadır. Gerçek konusunda ketum davranması buna ilişkin normal bir anlayıştan yoksun olması ölçüsünde değildir. Ona göre, amaca hizmet eden her şey gerçektir ve genelde aldatmaca olduğuna hükmedilen bir işe giriştiğinde, yalnızca ortaya çıkmasına yardımcı olduğu yeni dünyayı öngörmektedir. Suskunluğu da aynı yüce amaca hizmet eder. Blair, Ebu Gureyb'deki kötü muameleler konusunda sessiz kalmış ve terörist olduğundan kuşku duyulan kişilerin yakalanarak işkence görebilecekleri ülkelere nakledildikleri "özel uygulama'' (special rendition) politikasının uygulanmasında Amerikan uçaklarının İngiliz havaalanlarından yararlandığı yolundaki sağlam kaynaklara dayalı raporları göz ardı etmiştir. Blair'in bu konulardaki tutumunun normal bir kıstasa göre hiç dürüst olmadığına hükmedilmelidir ama normal bir kıstasın kendisi için geçerli olmadığına inandığı açıktır. Aldatmaca insanlığın ilerlemesini sağlıyorsa, temize çıkarılabilir; o zaman da aldatmaca değildir zaten. Blair'in yalanları gerçek yalanlar değildir. Tarihin gelecekteki akışına ilişkin kehanet niteliğindeki öngörülerdir ve bu türden her vahyin tehlikelerini taşır.</p>

  <p class="p13">Blair'in görevde bulunduğu on yıl içinde İngiliz yönetimi kişilik değiştirdi. Her yönetim kendisinin olumlu bir imgesini vermeyi amaçlar ve kimisi bu süreçte gerçeklerden ayrılır. Blair'in benzersiz olduğu nokta, kamuoyu oluşturmayı yönetimin öncelikli amacı olarak görmekti. Sonuçta, geçmişte yalan, yönetimin ara ara kendini gösteren bir özelliğiyken, onun liderliği döneminde yönetimin işleyişi açısından vazgeçilmez oldu.<a id="a160"></a><a href="../Text/notes.html#a579"><span class="t21">{133}</span></a> Fransız siyaset düşünürü Raymond Aron, Sovyet siyasetinde yalanın rolü konusunda yazarken şöyle demiştir:</p>

  <p class="p8"><span class="t22">Kelimenin tam, kat</span><span class="t22">ı</span> <span class="t22">anlam</span><span class="t22">ı</span><span class="t22">yla bilinçli olarak gerçe</span><span class="t22">ğ</span><span class="t22">in tersini söyleyen ki</span><span class="t22">ş</span><span class="t22">i yalan söylüyordur: Lenin'in yolda</span><span class="t22">ş</span><span class="t22">lar</span><span class="t22">ı</span> <span class="t22">i</span><span class="t22">ş</span><span class="t22">lemedikleri suçlar</span><span class="t22">ı</span> <span class="t22">itiraf ettiklerinde yalan söylüyorlard</span><span class="t22">ı</span> <span class="t22">ve Sovyet propagandas</span><span class="t22">ı</span> <span class="t22">kolektifle</span><span class="t22">ş</span><span class="t22">tirme döneminde halk</span><span class="t22">ı</span><span class="t22">n mutlulu</span><span class="t22">ğ</span><span class="t22">undan dem vururken yalan söylüyordu...</span></p>

  <p class="p8"><span class="t22">Öte yandan, Bol</span><span class="t22">ş</span><span class="t22">eviklerin, Komünistlerin Sovyetler Birli</span><span class="t22">ğ</span><span class="t22">i'nin</span> <span class="t20">sosyalist</span> <span class="t22">oldu</span><span class="t22">ğ</span><span class="t22">unu söylerken yalan söylediklerini mi söylemeliyiz? ... sosyalizmin bugünkü biçimiyle özüne uydu</span><span class="t22">ğ</span><span class="t22">unda alaca</span><span class="t22">ğı</span> <span class="t22">biçim aras</span><span class="t22">ı</span><span class="t22">ndaki fark</span><span class="t22">ı</span> <span class="t22">görüyorlarsa, kelimenin tam anlam</span><span class="t22">ı</span><span class="t22">yla yalan söylemiyor, daha çok gerçe</span><span class="t22">ğ</span><span class="t22">in yerine "sözde gerçek"i (öyle betimlenebilir)</span> <span class="t22">&ndash;</span><span class="t22">ideolojiyle örtü</span><span class="t22">ş</span><span class="t22">en bir gelecek tasavvurlar</span><span class="t22">ı</span><span class="t22">yla ilgili olarak yükledikleri anlam</span><span class="t22">&ndash;</span> <span class="t22">koyuyorlard</span><span class="t22">ı</span><span class="t22">r. Sovyetçilik her</span> <span class="t22">ş</span><span class="t22">eye kar</span><span class="t22">ş</span><span class="t22">ı</span><span class="t22">n sosyalizm yolunda bir ad</span><span class="t22">ı</span><span class="t22">ma dönü</span><span class="t22">ş</span><span class="t22">ür ve bundan dolay</span><span class="t22">ı</span> <span class="t22">insanl</span><span class="t22">ığı</span><span class="t22">n kurtulu</span><span class="t22">ş</span><span class="t22">una yönelik bir ad</span><span class="t22">ı</span><span class="t22">md</span><span class="t22">ı</span><span class="t22">r.</span><a id="a161"></a><a href="../Text/notes.html#a580"><span class="t23">{134}</span></a></p>

  <p class="p13">Blair'in yöntemli bir biçimde gerçeği dikkate almayışının tarihsel bir örneği varsa eğer, bu Batılı bir komünist kuşağının SSCB'yi evrensel demokrasi yolunda bir evre olarak resmettiği Sovyet dönemindedir. Bu yol arkadaşları, yenilmez bir davaya hizmet ettikleri inancıyla, Sovyet sistemini gerçekte olduğu gibi değil, kaçınılmaz olarak olacağı gibi &ndash;buna inanıyorlardı&ndash; resmederek "gerçek uğruna yalan söylemeye" hazırdılar. Sovyetler Birliği'ni demokrasi olarak betimlemek saçmaydı. Irak'ın liberal bir demokrasi olarak gelişmekte olduğunu öne sürmek ve bu ülkeye küresel teröre karşı savaşın kazanıldığı yer olarak atıfta bulunmak da aynı derecede saçmadır. Olgusal olarak Irak batmış bir devlettir ve demokrasi benzeri bir şey varsa eğer, bu İran tarzı bir din devletini ortaya çıkarmak için işlediği kadarıyla vardır. Aynı şekilde, gerçekler bize ABD önderliğindeki işgalin ülkeyi teröristler için bir eğitim kampına çevirdiğini söylemektedir. Blair bu gerçekleri gizlemekle kalmadı. Düşünme tarzımızı biçimlendirmeyi amaçlayan bir sözde gerçeklik inşa etti. Sovyet örneğinde görüldüğü gibi, bu sözde gerçeklik tarihin sınavına karşı koyamadı. Irak'taki korkunç yaşam gerçekleri gerçeğin bir iktidar yapıntısı olduğu yolundaki postmodern dogmayı çürütmektedir. Bu gerçekler hâlâ Blair'in bilincine nüfuz etmediyse de Amerikan seçmenlerininkine etmiştir ve sonuçta başarısız bir yönetimin gereksiz bir hizmetlisi olarak günlerini tüketmeye mahkûmdur.</p>

  <p class="p13">Blair'in ve Bush'un iktidara geldikleri siyasi ortamlar birbirinden daha farklı olamazdı. Blair arkasını dayadığı popüler dini inancı Bush'un yaptığı gibi seferber edemedi ve Bush'un kurtarıcı dış politikasını destekleyen yeni muhafazakâr entelektüel hareket İngiltere'de ancak Blair'in iktidarda olduğu dönemin sonlarına doğru ortaya çıkmaya başladı. Bununla birlikte, Bush ve Blair arasında bir yakınlık vardı. Bush'un dünya görüşünü sığ ama yoğun bir dincilikle insanlığın ilerleyişine duyulan militanca bir inancın bileşimi tanımlıyordu. Aynısı Blair'in dünya görüşünü de biçimlendirdi. Blair ve Bush son yirmi yıllık tarihi &ndash;bildikleri tek tarih&ndash; insanlığın yepyeni bir çağa girmiş olduğunu gösteren bir dönem olarak yorumladılar. 1980'li yılların sonlarındaki Thatcher gibi onlar da komünizmin yıkılışını Batı evrenselciliği açısından bir aksilik değil &ndash;ki öyleydi&ndash; "Batı"nın zaferinin bir işareti olarak yorumladılar. Daha geniş bir tarihsel perspektiften yoksun olduklarından, yirmi birinci yüzyıl başlarındaki tehditleri Soğuk Savaş sonrası dönemin utkulu yanılsamaları açısından düşündüler.</p>

  <p class="p13">Blair ve Bush Batı siyasetinde ütopyacılığın yükseldiği bir dönemin sonunda ortaya çıktılar. Onlara göre insanın ilerleyişi belitseldi; ama bu hiçbir zaman seküler düşün bağlamında anlaşılmadı. Her ikisi de insanlığın kurtuluşundan aşağı kalmayan bir amaç güden misyonerce bir siyaset uyguladı.</p>

  <p class="p13">&nbsp;</p>
</body>
</html>
