<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7"><a id="a268"></a>&nbsp;</p>

  <h2 class="h21"><a id="ncx556"></a><a id="a269"></a>&ldquo;Teröre Karşı Savaş&rdquo;ın Kazanılması Neden Olanaksızdır</h2>

  <p class="p8"><span class="t20">Daha 1950'li y</span><span class="t20">ı</span><span class="t20">llardan ba</span><span class="t20">ş</span><span class="t20">layarak ayaklanma bast</span><span class="t20">ı</span><span class="t20">rma konusunda öyle büyük bir literatür olu</span><span class="t20">ş</span><span class="t20">mu</span><span class="t20">ş</span><span class="t20">tur ki, Titanik'e yüklenseydi e</span><span class="t20">ğ</span><span class="t20">er, gemi buzula gerek kalmadan batard</span><span class="t20">ı</span><span class="t20">. Bununla birlikte, dikkat çekici olan olgu, bu literatürün neredeyse tamam</span><span class="t20">ı</span><span class="t20">n</span><span class="t20">ı</span><span class="t20">n kaybedenler taraf</span><span class="t20">ı</span><span class="t20">ndan yaz</span><span class="t20">ı</span><span class="t20">lm</span><span class="t20">ı</span><span class="t20">ş</span> <span class="t20">olmas</span><span class="t20">ı</span><span class="t20">d</span><span class="t20">ı</span><span class="t20">r.</span></p>

  <p class="p10"><span class="t22">Martin van Creveld</span><a id="a270"></a><a href="../Text/notes.html#a767"><span class="t23">{227}</span></a></p>

  <p class="p13">Eylül 2006'da on altı Amerikan istihbarat servisinden gelen bilgilerin toplandığı bir gizli rapor sızdırıldı ve dünyanın çeşitli yerlerindeki İslamcı terörün körüklenmesinde ABD'nin Irak işgalinin "önemi"ne işaret eden bazı bölümleri daha sonra yayımlandı.<a id="a271"></a><a href="../Text/notes.html#a769"><span class="t21">{228}</span></a> Bu hüküm savaş başlamadan çok önce böyle bir sonucu tahmin etmiş olan analistler açısından bir sürpriz olmadı. İşgalin teröristler açısından bir antrenman sahası sağlamakta ve adam toplamakta yardımcı olmasını bekliyorlardı; Irak'ta Amerikan işgali aleyhindeki bir ayaklanmayı bastırmanın olanaksız olacağını düşünenler de vardı. Savaş bu uyarılara karşın başladıysa, bunu tezgâhlayan siyasetçilerin kamuoyunu bunun "teröre karşı savaş"ın bir parçası olduğuna ikna edebilmiş oldukları içindi. Bazı Pentagon birimleri Irak saldırısını "Uzun Savaş"ta &ndash;dünyanın her yerinde terörizmi yenmekte önleyici savaş ve rejim değişikliğinden yararlanan birkaç kuşak sürecek bir çatışma&ndash; bir hamle olarak betimledi. Yeni Amerikan stratejik düşüncesi terörle mücadelede askeri olmayan stratejilerin önemli bir rol oynadığını görmüştür. Bununla birlikte, terörizme karşı koymanın "küresel bir ayaklanma''yı bozguna uğratmayı gerektirdiği kanısı daimdir, ki bu yalnızca "teröre karşı küresel bir savaş"ın nasıl yürütüleceği konusunda konuşmanın daha incelikli bir yoludur.<a id="a272"></a><a href="../Text/notes.html#a771"><span class="t21">{229}</span></a></p>

  <p class="p13">Tam da bu tür bir savaş düşüncesi şüphelidir. Terörizm bir şemsiye terimdir ve farklı neden ve çareleriyle birlikte geleneksel olmayan birçok savaşı kapsar. Bunları tek bir küresel tehdit içinde toplamak bir anlayış eksikliğine işaret eder. Ayrıca, terörizm kesin ahlaki yargılar için bir numaralı adaydır. Terörizme karşı mücadelenin &ldquo;kötülüğe son"<a id="a273"></a><a href="../Text/notes.html#a773"><span class="t21">{230}</span></a> vermeye yönelik bir haçlı seferi olduğunu düşünenlere göre, terörü kınamaksızın çözümlemek ahlaka sığmaz. Ne var ki, askeri stratejistlerin yaptıkları türden bir ahlakdışı çözümleme daha yararlı ve sonuçta daha ahlaki olabilir.</p>

  <p class="p13">&ldquo;Küresel terörizm" terimi doğru kullanıldığında, dünyanın herhangi bir yerinde herhangi bir zamanda gerçekleşen geleneksel olmayan bir savaşın küçük &ndash;ama büyümekte olan&ndash; bir parçasına işaret eder. Bugün terörizm olarak betimlenen çoğu durum geçmişte ayaklanma ya da iç çatışma olarak görülüyor ve doğası itibariyle yerel olan mücadelelerin bir parçası sayılıyordu. Kamu yapılarını bombalamak ve devlet görevlilerine suikast düzenlemek gibi yöntemler ulusal özgürlük mücadelelerinin olağan yöntemleridir ve İngiliz yönetimindeki Filistin ve Malaya, Fransız Cezayir&rsquo;i, Amerikan işgali dönemindeki Vietnam gibi çeşitli yerlerde uygulanmıştır. Terör yöntemlerinden ucuz ve son derece etkili oldukları için yararlanılmaktadır. Bunlar genelde ancak şiddetli çatışma durumunda ve diğer yöntemler sonuçsuz kaldığında uzun bir zamana yayılan büyük bir ölçekte kullanılmaktadır. Diğer bir deyişle, terörizm çoğu zaman akılcı bir stratejidir.</p>

  <p class="p13">Terörizmi Arap kültürüyle ve İslami şehitlik kültüyle ilişkilendirmek Batı söyleminin bir parçası olmuştur. Ne var ki, İslam bir kültür değil, dindir ve &ldquo;İslam dünyası"nda yaşayan halkların çoğu Arap değildir. Endonezya'daki terör &ndash;başka topluluklar için kullanıldığında haklı olarak ırkçılıkla kınanacak bir tarzda&ndash; Araplara atfedilen kültürel özelliklerle açıklanamaz. İntihar terörizmi ne belirli bir kültüre zarar veren bir patolojidir ne de dinle yakın bir ilişkisi vardır.</p>

  <p class="p13">Terörizm büyük ölçüde diğer savaş türleri gibidir. Savaşlar hemen her zaman kültürel sınırlar içinde ya da üzerinden yürütülmüştür. İlk iki Dünya Savaşı Avrupa içi çatışmalar olarak başladı; Çin-Japon savaşı her ikisi de Konfüçyüsçü kültür dünyasının bir parçası olan ülkeler arasında yapıldı; İran-Irak savaşıysa İslam içi bir savaştı. 1990'lı yılların Balkan savaşları dini-kültürel değil, Hıristiyanlarla Müslümanların çoğunlukla müttefik oldukları etnik-ulusal bir çizgide yürütüldü. Gerçekler savaşın uygarlıklar arası bir çatışma olduğu düşüncesini &ndash;bu uluslararası ilişkileri anlamaya yönelik bir çabadan çok çokkültürlülüğe ilişkin bir Amerikan tartışma sürecinde ortaya çıkmıştır&ndash; desteklemiyor.<a id="a274"></a><a href="../Text/notes.html#a775"><span class="t21">{231}</span></a></p>

  <p class="p13">Bir medeniyetler çatışması söylemi geleneksel olmayan savaşa uygulandığında anlamsızdır. Bombalı intihar saldırısı yöntemini (sonradan Filistinliler tarafından benimsenen yelek de içinde olmak üzere) bulan, Sri Lanka'da bir Hindu kültüründe etkinlik gösteren Marksist-Leninist bir grup, Tamil Kaplanları'dır ve Irak'taki savaşa değin Kaplanlar başka hiçbir harekette görülmediği kadar çok bu tür bombalama eyleminde bulunmuşlardır. Uçak kaçırmada öncülüğü Kızıl Ordu Fraksiyonu gibi aşırı sol grupların yardımıyla seküler Filistin Kurtuluş Örgütü yapmıştır. İlk intihar saldırısını bir Japon Kızıl Ordu üyesi 1972'de İsrail'de gerçekleştirmiştir.</p>

  <p class="p13">Bombalı intihar saldırısı çeşitli kültür ve inançlardan insanların siyasal amaçlara ulaşmak için benimsedikleri bir yöntemdir. Bu konudaki ilk ayrıntılı deneysel çalışma olan <span class="t17">Dying to Win: The Strategic Logic of Suicide Terorism</span><a id="a275"></a><a href="../Text/notes.html#a777"><span class="t18">{232}</span></a> (Ölmek Pahasına Kazanmak: İntihar Terörizminin Stratejik Mantığı) adlı kitapta Robert Pape 1980 ve 2004 yılları arasındaki bilinen tüm örnekleri inceledi ve bu olayların % 95'inde açıkça siyasal bir amacın güdüldüğünü gördü. İster Çeçenistan ya da Sri Lanka'da, ister Keşmir ya da Gazze'de olsun, amaç işgalci bir gücü ülkeden kovmaktı. Bombalı saldırıları gerçekleştiren kimselerin etnik ve dini arka planı çok çeşitlidir. Lübnan'da Hizbullah 1982-1986 yılları arasında Fransız, Amerikan ve İsrail hedeflerine karşı kırk bir bombalı intihar saldırısını kapsayan (1983'te yüzü aşkın denizcinin ölümüne neden olan ve başkan Reagan tarafından Amerikan birliklerinin birdenbire çekilmesiyle sonuçlanan saldırı da bunlar arasındadır) bir seferberlik düzenledi. Bunlardan yalnızca sekizi İslamcı köktendinciler tarafından gerçekleştirilirken, yirmi yedisi Lübnan Komünist Partisi gibi seküler solcu siyasi gruplar ve üçü Hıristiyanlar tarafından gerçekleştirilmişti. Bu olaylara karışanların hepsi Lübnan'da doğmuş olmak dışında birbirinden çok farklıydı. Hizbullah'ın bombalı intihar saldırganları tanınabilir herhangi bir sosyal marjinallik profiline uymazlar (örneğin, Hıristiyanlardan biri üniversite diplomalı lise öğretmeni bir kadındı). Bunları birbirine bağlayan tek ortak etken bir dizi siyasal amaca bağlılıklarıydı. Uzun erimli, büyük ölçekli terör şiddeti yaratmakta belirleyici olan koşullar kültürel ya da dini değil, siyasaldır. Bu koşulların bulunduğu bir yerde herkes terörist olabilir.</p>

  <p class="p13">Terörizm, görüldüğü gibi, her zaman akılcı bir stratejiye hizmet etmiyor. Apokaliptik inançlar Jakobenlerden Bolşeviklere ve Nazilere dek devlet teröründe önemli bir rol oynamıştır. Amerika'nın yerli terörist hareketlerini benzer mitler güder: Oklahoma bombacısı Timothy McVeigh'i çıkaran sağ kanat milisleri ABD'de felaket ve şiddetli bir yenilenme beklentisinde olan neo-Nazi ideolojisinden esinlenmişken, kürtaj yapan doktorları öldüren Hıristiyan bir köktendinci terörist grup olan Tanrı'nın Ordusu, Amerikan devletinin Şeytani olduğunu düşünür. Japonya'da Tokyo metrosuna sarin gazı veren ve daha başka saldırılarda kullanmak için ebola virüsü elde etmeye çalışan Aum hareketi de apokaliptik bir dünya görüşünü onaylıyordu; bununla birlikte, Amerika'da sağ kanat milislere katılan marjinal gruplar yerine meslek sahibi insanları (özellikle biliminsanlarını) topluyordu. Bu tür teröristlerin Hizbullah askerleri ya da stratejistlerinden ya da Tamil Kaplanları'ndan çok kült üyeleriyle ortak yanları vardır.</p>

  <p class="p13">El-Kaide terörizminin hem stratejik hem de apokaliptik boyutları vardır.<a id="a276"></a><a href="../Text/notes.html#a779"><span class="t21">{233}</span></a> Bugün, 11 Eylül saldırılarından bu yana yeni kılıklara girdiğinden, örgütlenmiş küresel bir ağdan çok ortak bir amaç etrafında toplanmış gevşek bir topluluklar ağıdır. İşletme denetimi merkezden bölgesel ve yerel komuta merkezlerine geçmiş ve aynı zamanda bu ağlar giderek daha internete dayalı olmaya başlamıştır. Soğuk Savaş'ın sonlarına doğru, Batı tarafından kullanıldığı Sovyet-Afgan çatışması sırasında kurulan el-Kaide merkezsizleşmiş, neredeyse sanal bir varlığa dönüşmüştür. Amaçları geçmişteki kadar kesin tanımlanmamıştır. Bu biraz da Batı'nın askeri harekâtına bir yanıttır. Taliban rejiminin yıkılması bu sırada var olan çoğu birimi etkisiz kılmış olmakla birlikte Irak işgalinden bu yana yenileri türemiştir. El-Kaide'nin başlangıçtaki hedefleri açık seçikti: Suudi Arabistan'dan ABD birliklerinin çekilmesi ve Suud Hanedanı'nın yıkılması. Oysa, artık ilkel bir öfkenin aracı olmuştur. Bu yeni evre İngiltere, İspanya ve Hollanda'da yalnızca Batı politikalarına değil, Batı toplumlarına da bir itiraz niteliğindeki terörist saldırılara yol açan şiddetli cihatta görülmektedir.<a id="a277"></a><a href="../Text/notes.html#a781"><span class="t21">{234}</span></a></p>

  <p class="p13">El-Kaide küresel bir kapsamı olan tek terörist ağdır ve başka açılardan olduğu gibi bu açıdan da küreselleşmenin bir yan ürünüdür. Köktenci İslam çok defa moderniteye karşı bir tepki olarak yorumlanmış olsa da 11 Eylül'de uçak kaçıranların yaşamlarının modern bir anomi stereotipine adamakıllı uyuyor olması dikkat çekicidir. Yarı göçebe bir hayat sürdürdüklerinden herhangi bir topluluğa ait değildiler ve somut bir hedefi gerçekleştirmekten çok yaşamlarına bir anlam bulmak için terörizme başvurdukları izlenimine kapılmamak zordur. Terörü iş edinerek başıboşluğa son verip savaşçı oldular. Uçak kaçıranların çoğu İslam dininin gereklerini uzundur yerine getiren kimseler değildi ama Avrupa'da dine dönmüşlerdi. Onların temsil ettikleri İslam geleneksel kültürlerde yoktur. Köktendinciliğin ancak Batı'yla ilişki yoluyla ortaya çıkabilen bir biçimidir. Dünya ölçeğinde bir mümin cemaatine ilişkin ütopyacı tasavvuru destekleyen küreselleşmedir. Küresel İslam konusunda titiz bir toplumbilimsel çözümleme yapan Fransız biliminsanı Olivier Roy'un belirttiği gibi, "düşsel bir ümmetin siyasal olarak yeniden formüle edilmesine İslam'ın giderek yersiz&ndash;yurtsuzlaşması yol açmıştır".<a id="a278"></a><a href="../Text/notes.html#a783"><span class="t21">{235}</span></a></p>

  <p class="p13">El-Kaide on dokuzuncu yüzyıl sonlarının anarşist teröristleriyle karşılaştırılmıştır ve benzer noktalar vardır. Taliban rejiminin yıkılmasından bu yana el-Kaide devlet desteği olmaksızın faaliyet göstermiş ve yeni devletler kurmak yerine mevcut devletleri yıkmaya odaklanmıştır. El-Kaide kısmen yöntemlerinin acımasızlığı &ndash;anarşistler çoğunlukla devlet görevlilerini hedef alırken, el-Kaide sivillere saldırmakta uzmanlaşır&ndash; ve kitlesel bir taban ediniyor olması bakımından anarşist terörizmden farklıdır. Anarşist terörizm hiçbir zaman halk desteğine sahip olmamış küçük bir hizbin işiyken, el-Kaide bugün çoğu Batı ülkelerinde yaşamakta olan yönetimden hoşnutsuz sayısız Müslüman'a cazip gelmektedir. Bu koşullarda New York ve Washington'da, Bali, Madrid, Ankara ve Londra'da ve daha başka kentlerde görülen türden saldırıları önlemek kolay olmayacaktır.</p>

  <p class="p13">İslamcı terörizm tehlikesi somut olmakla birlikte dünyaya karşı savaş açmak bununla başa çıkmanın makul bir yolu değildir. Birkaç ülke dışında &ndash;Suudi Arabistan, İsrail ve Irak gibi&ndash; teröristler stratejik bir tehditten çok bir güvenlik sorunu oluştururlar. Savaşın yöneltilebileceği belirgin bir düşman ya da zaferin ilan edilebileceği bir nokta yoktur. Çok defa belirtildiği gibi, teröristleri etkisiz kılmak ev sahibi toplumun desteğini gerektiren bir tür emniyet işidir. İslam topraklarında nafile savaşlar ya da Batı ülkelerinde Müslümanları hedef alan ayrımcı politikalar bunu kolaylaştırmaz. Yoğun askeri harekât kimi zaman etkili olabilmekle birlikte &ndash;Afganistan'da eğitim üslerinin yok edilmesi örneğindeki gibi&ndash; geleneksel askeri operasyonlar genellikle geri teper. Güvenlik önlemlerinin artırılması ve kesintisiz siyasal bağlanım, bugüne dek terörizmi denetim altına almış olan tek stratejidir.</p>

  <p class="p13">Bu tür bir strateji Kuzey İrlanda'da sonuç vermiştir.<a id="a279"></a><a href="../Text/notes.html#a785"><span class="t21">{236}</span></a> IRA ve çevresindeki muhalif gruplar bir ayaklanmaya giriştikleri halde uyguladıkları terörizm bir savaş nedeni sayılmadı. Suçlu muamelesi gördüler ve bazı yanlışların yapıldığı bir başlangıç döneminin ardından &ndash;terörist olduğundan şüphe duyulanların topluca gözaltına alınması da içinde olmak üzere&ndash; öncelikli politika amacı, teröristleri bağlı oldukları topluluklardan ayırmak ve terörist liderlerini siyasi kanallara yöneltmek oldu. Bu strateji ağır saldırılar boyunca da sürdürüldü &ndash;bazı önemli İngiliz şahsiyetlerin öldürülmesi ve 1984'te Brighton'da Muhafazakâr Parti konferansını bombalayarak İngiliz yönetiminin başını uçurmaya yönelik bir girişim de bunlar arasındadır&ndash; ve işe yaradı. Terör şiddeti artık Kuzey İrlanda'da ve İngiltere topraklarında iyiden iyiye azalmıştır.</p>

  <p class="p13">Terör tehdidiyle baş etmeninin önündeki bir engel de bunun geçmişteki hiçbir şeye benzemediği kanısıdır. El-Kaide dünyanın her yerinde faaliyet göstermesi bakımından önceki terörist hareketlerden farklıdır ama küresel terörizmin ortaya çıkışı uluslararası ilişkilerde bazı Amerikalı kuramcıların varsaydığı türden önemli bir gelişmeyi yansıtmaz. Philip Bobbitt küresel terörizmin Westphalia düzenindeki gerilemeyi yansıttığını öne sürmüştür. Bunun yerini devlet egemenliğinin artık olmadığı ABD önderlikli bir düzen almıştır. Bu yeni düzende devletlerin başlıca görevi artık vatandaşlarının değerlerini yansıtmak olmayacaktır. Küresel ekonomide hizmet veren "piyasa devletleri" olacaklardır. Bu yeni düzeni kurmak birkaç "teröre karşı savaş" da içinde olmak üzere son derece önemli bir dizi çatışmayı gerektirecektir. Bu dönemde ABD &ndash;sözde dünyanın geri kalanının erişmeye çabaladığı yeni devlet tipini temsil eder&ndash; yeni küresel düzenin koşullarını kabul etmeyen haydut rejimlere yönelik "önleyici" savaşlar başlatma gerekliliğiyle karşı karşıya kalacaktır.<a id="a280"></a><a href="../Text/notes.html#a787"><span class="t21">{237}</span></a></p>

  <p class="p13">Bobbitt'in çözümlemesinin, her ne kadar daha inceden inceye geliştirilmiş olsa da, Fukuyama'nınkiyle birçok ortak yanı vardır. Her ikisi de Amerikan yönetim sisteminin bir versiyonunun dünyanın pek çok yerine yayılmakta olduğu tarihsel bir sürecin başladığı kanısındadır. Bobbitt tarihin sonunun barışçıl olacağına inanan Fukuyama'dan farklı olarak bunun büyük ölçekli bir savaşlar dönemi olacağını sezer; ama Fukuyama gibi o da insana dair meselelerde önemli bir değişimin başladığına kani olmuştur. Fransız yazar Bernard-Henri Levy'nin belirttiği gibi, "Fukuyama'nın düşünme biçiminin çağdaş Amerikan ideolojisindeki can alıcı önemini hafife aldık."<a id="a281"></a><a href="../Text/notes.html#a789"><span class="t21">{238}</span></a></p>

  <p class="p13">Birkaç istisnayla birlikte Amerikalı analistler son yirmi yılda uluslararası ilişkilerdeki büyük değişiklikleri eski etnik ve dini bölünmeler dünyasının ve büyük güçler arasındaki çatışmaların sona erişinin bir işareti olarak yorumladılar. Bu gerçeklere ilişkin net bir görüşten çok inanca dayalı düşünme alışkanlıklarını yansıtan bir inanıştır. Başlamış olan gerçek değişim bunun tersidir: Tüm eski çatışmalar yeniden başlamıştır ama başoyuncular yenidir ve ABD'nin rolü azalmaktadır. Tek büyük değişiklik bu çatışmalara yeni bir boyut kazandırmış olan yeni teknolojilerdir. İşletimsel anlamda devlet egemenliğinin eskimesi tek bir devletin &ndash;son yıllarda kendi yasaları evrensel yargı yetkesine sahipmiş gibi davranan ABD&ndash; sınırsız egemenliği anlamına gelir ama ABD'nin bu yetkeyi uygulayabileceği koşullar artık mevcut değildir (eğer mevcut oldularsa). Küreselleşmenin vazgeçilmez bir parçası olan Amerikan gücünün Irak savaşı yüzünden hızla azalması onu iyiden iyiye diğer devletlere bağımlı bir durumda bırakmıştır. ABD doğal kaynaklara ulaşmak, tırmanan borcu ve uluslararası krizlerle baş etmekte diplomatik yardım için finans sağlamakta başka ülkelere bel bağlamıştır. Elinde tuttuğu tek taraflı tek güç bombalama gücüdür ve bunun sınırları Irak'ta sergilenmiştir.</p>

  <p class="p13">Diğer devletler piyasa-devlet olmakta ABD'nin yolundan gitmek yerine kendi egemenliklerini ilan etmek bakımından ABD'ye öykünüyorlar. ABD hiçbir zaman bir piyasa-devlet olmadı; piyasanın gerekleri hemen her zaman ulusal güvenlik ve ulusal kimlikten sonra geldi. Çin, Hindistan ve Rusya artık kendi güçlerini artırmak için küresel piyasalardan yararlanmak bakımından ABD gibi davranırken, Amerikan gücü hızla azalmaktadır. Sonuç, şaşmaz bir biçimde giderek daha çoğulcu olan bir dünyadır ama illaki daha güvenli değildir. Egemen devletler düzeni yeni güçlerin statükoya meydan okudukları ve kendi aralarında yarıştıkları başka bir evreye girmiştir; bu daha önce birçok defa yaşanmış bir süreçtir.<a id="a282"></a><a href="../Text/notes.html#a791"><span class="t21">{239}</span></a></p>

  <p class="p13">Terörizm tehlikesi de &ndash;önemli bir istisnayla birlikte&ndash; tarihte önemli bir değişikliğe damga vurmaz. 11 Eylül saldırılarının benzeri görülmemiş değilse de &ndash;örneğin, Afrika'da Amerikan büyükelçiliklerine yönelik önceki saldırılar&ndash; bunlar daha büyük ölçekteydi ve önceden benzeri görülmemiş bir derecede küresel bir ağın işiydi. Bu farklılıklara karşın 11 Eylül, çatışmanın doğasındaki niteliksel bir değişiklikten çok geleneksel olmayan önceki savaş türlerinin daha gelişmiş bir biçimiydi. El-Kaide, birbiriyle hiç tanışmamış öfkeli mücahitlerin sanal hücreler oluşturmalarına olanak veren internetin yardımıyla, daha geniş bir alanda daha etkili olmaktadır. Aynı zamanda, silah yapımındaki gelişmeler Hamas ve Hizbullah gibi grupların daha iyi bir silah donanımına sahip olmalarını sağlamaktadır. Ancak, İslamcı terörizm tutarlı bir strateji uygulamaz ve herhangi bir büyük gücün kaynaklarına sahip olamaz. Yirminci yüzyılda karşı karşıya kalınmış ve alt edilmiş türden uygar yaşama yönelik ölümcül bir tehdide benzer bir şey olmaktan hâlâ çok uzaktır.</p>

  <p class="p13">Bu durum terörist gruplar kitlesel yıkım araçlarına ulaşırlarsa değişecektir. Yalnızca el-Kaide değil, Aum gibi kültler de biyolojik savaşla ilgilendiklerini göstermişlerdir. Bilişim teknolojisi modern toplumların altyapısını &ndash;örneğin, santral ve havalimanları&ndash; çökertebilecek, çok sayıda insanın ölümüne neden olma potansiyeline sahip çeşitli siber savaşların yürütülmesine imkân vermektedir. En feci risk nükleer terörizmden kaynaklanıyor. Teröristler "çanta bombaları" ya da "pis bombalar" (radyoaktif atıklarla çeşnilenmiş geleneksel patlayıcılar) kullanarak yüz binlerce insanı öldürebilir ve toplumsal ve ekonomik yaşamı felce uğratabilirler. Bu tür aygıtlar için gerekli malzemenin sıkı sıkıya gözetildiğine kuşku yoktur ama dünyanın nükleer devletlerinden birinin istikrarsızlaşması durumunda bu malzemelerin teröristlerin eline geçme tehlikesi yüksek olacaktır. Pakistan'da &ndash;köktendinci güçlerin sağlam bir yer edindiği yarı çökmüş bir devlet&ndash; bu risk çoktan mevcut olabilir. Kasım 2006'da, ölümcül dozda radyasyon aldıktan haftalar sonra Londra'da ölen eski bir Rus istihbarat görevlisinin, Aleksandr Litvinenko'nun öldürülmesi nükleer terörizmin çoktan bir gerçeklik olabileceğini akla getiriyor.</p>

  <p class="p13">Amerikan politikaları nükleer güce sahip ülkelerin sayıca artması tehlikesine hız vermiştir. Kuzey Kore Pakistan'dan &ndash;"teröre karşı savaş"taki rolü onu bu tür bir sızmayı önlemeye yönelik etkili bir baskıdan kurtarmıştır&ndash; teknik bilgi aktarımının bir sonucu olarak nükleer kapasiteye sahip olmuştur. Bu riskler Bush yönetiminin silah denetim anlaşmasından çekilmesinden ve ABD nükleer öğretisinde Kitle İmha Silahlarına sahip olduğu düşünülen ülkelere karşı önleyici nükleer silah kullanımına olanak veren bir değişiklikten dolayı artmıştır.<a id="a283"></a><a href="../Text/notes.html#a792"><span class="t21">{240}</span></a> Her şeyden önce, Amerikan saldırısına karşı güvende olmanın tek yolunun, Saddam'ın yoksun olduğu Kitle İmha Silahları kapasitesine sahip olmak olduğu Irak sonrasında herkesin bildiği bir gerçektir. Uluslararası Atom Enerjisi Kurulu'nun Kasım 2006'daki bir duyurusuna göre, altı İslam ülkesi nükleer teknoloji edinmek istediğini belirtmiştir. Hepsi de &ndash;Cezayir, Mısır, Fas, Tunus, Birleşik Arap Emirlikleri ve Türkiye&ndash; bunu barışçıl amaçlarla istediğinde ısrar ediyor ama bir nükleer silah yarışı çoktan başlamış olabilir. Bununla ilgilenebilecek diğer ülkeler arasında Nijerya ve Ürdün vardır. Irak devletinin günün birinde &ndash;hâlâ mevcut olursa&ndash; ABD'nin önleyici askeri harekâtla önlemeye niyet ettiği türden bir nükleer güç kazanması imkân dahilindedir.</p>

  <p class="p13">ABD'de nükleer çoğalmadan caydırmanın bir yolu olarak İran'a bir saldırıyı gözden geçirenlerin bulunduğu anlaşılıyor ama Irak örneğindeki gibi sonuç bunu artırmak olacaktır. Ortadoğu ve Asya'da şimdilerde üç savaş oyununun sahnelendiği &ndash;Irak, Filistin ve Afganistan'da&ndash; geniş bir dilim silahlı bir çatışma bölgesi olurken,<a id="a284"></a><a href="../Text/notes.html#a794"><span class="t21">{241}</span></a> Irak'tan alınan ders &ndash;Amerikan saldırısından korunmanın tek yolunun nükleer silahlara sahip olmak olduğu&ndash; pekişecektir. Aynı zamanda bir saldırı İran'ın nükleer programını durdurmakta başarılı olmayabilir. İran etnik açıdan çeşitlilik içermekle birlikte hayli kaynaşmış bir devlet olması bakımından bölgedeki çoğu ülkeden farklıdır. Eski ve zengin bir Pers uygarlığının yurdu olarak bugün şimdiki liderine bir derece meşruiyet veren bir tür demokrasi uygulamaktadır; bu aslında Irak'ta ortaya çıkmakta olan sistemin daha istikrarlı bir biçimidir. Bir Amerikan hava saldırısı, nükleer programından dolayı zaten halk tarafından daha çok rağbet gören bu liderliğin meşruiyetini artırabilir. Daha liberal bir demokrasi biçiminin gelişecek olması durumunda bile İran'ın nükleer amaçlarından vazgeçmesinin bir garantisi yoktur. Daha kötüsü, bir bombalama seferberliği nükleer programı ortadan kaldırmakta başarılı olamayabileceği gibi, ülke yönetimini mevcut ne gibi nükleer tesisi varsa bunları artık denetleyemeyecek kadar zayıf düşürebilir. Daha da kötüsü, bir Amerikan saldırısı Pakistan da &ndash;zaten bir nükleer güçtür ve çöken bir diğer devlet olması işten bile değildir&ndash; içinde olmak üzere birçok İslam devletinde ayaklanmaları tetikleyebilir.</p>

  <p class="p13">Küresel güvenlik açısından nükleer teknolojinin devletlerin denetimi dışına sızmasını önlemekten daha önemli pek az şey vardır. Karşılıklı Garantili İmha nükleer silahların elli yılı aşkın bir süre için kullanımının önüne geçti. Bu tür bir caydırma apokaliptik bir peygamberin önderlik ettiği bir nükleer devlete karşı tam bir güvenlik sağlayamayabilir; ama liderlik kadrosunun kimi mensupları yaşamlarını sürdürmek isteyeceğinden, bir parça korunma sağlayabilir. Düşman, kolları dünyanın her yerinde üslenebilen, ele avuca sığmaz bir ağ olduğunda, caydırma hepten çöker. Kitlesel yıkımın failleri, kimliklerinin bilinmiyor olması durumunda imhayla tehdit edilemezler. Amerikan silah denetim analisti Fred Ikle şöyle yazmıştır: "Askeri tarih, devletlere büyük felaket getiren yıkım araçlarının kesintisiz küresel dağılımıyla nasıl başa çıkacaklarını söyleyen bir ders vermez."<a id="a285"></a><a href="../Text/notes.html#a796"><span class="t21">{242}</span></a> İşin önemli bir parçası devletin çökmesini önlemektir. Devletler tarih boyunca iflas etmiştir; Roma İmparatorluğu yıkıldıktan sonra yüzyıllarca süren anarşiyi ya da eski Çin'deki Savaşan Devletleri düşünmek yeterlidir. Gelecekte devletlerin batmasına engel olmak her zaman olanaklı olmayacaktır. Bu acizliği teşvik etmek budalalık olur; özellikle de teknolojideki gelişimin anarşiyi hiç olmadığı kadar tehdit edici kıldığı bir zamanda. Bununla birlikte, uygulamada, yerlerine bir şey koyma yetisinden yoksunken, yönetimleri devirmenin anlamı işte budur.</p>

  <p class="p13">"Teröre karşı savaş" insana dair meselelerde eşi benzeri görülmemiş bir değişimi &ndash;tarihin sonu, egemen devletin ortadan kalkması, demokrasinin evrensel düzeyde kabulü, kötülüğün yenilgisi&ndash; bekleyen bir zihniyetin belirtisidir. Bu siyasal bir çerçeve içindeki apokaliptik dinin başlıca mitidir ve son on yılın boşa çıkmış ütopyacı projelerinin temelinde yatan ortak bir etkendir. Yakın gelecekte bir dönüşüm vaadi, buna kendileri inanmayan liderlerin başka alanlarda benimsedikleri politikalara iliştirilmiş kinik bir taktik değildi. Bush ve Blair, tıpkı onlara Irak konusunda destek veren yeni muhafazakârlar ve müdahale yanlısı liberaller gibi, böyle bir değişimin yolda olduğuna ya da gerçekleştirilebileceğine gönülden inanıyorlardı. Apokalips gelemedi ve tarih eskisi gibi ama bir miktar daha kanlı olarak devam etti.</p>

  <p class="p13">&nbsp;</p>
</body>
</html>
