<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>5. Silahlı Misyonerler</title>
</head>

<body>
  <h1 class="h11"><a id="a231"></a><a id="a232"></a>5.<br />
  Silahlı Misyonerler</h1>

  <p class="p8"><span class="t20">Bir siyaset dü</span><span class="t20">ş</span><span class="t20">ünürünün zihninde olu</span><span class="t20">ş</span><span class="t20">abilecek en akla s</span><span class="t20">ığ</span><span class="t20">maz dü</span><span class="t20">ş</span><span class="t20">ünce, bir halk</span><span class="t20">ı</span><span class="t20">n elinde silahla yabanc</span><span class="t20">ı</span> <span class="t20">bir halk</span><span class="t20">ı</span><span class="t20">n içine girmesinin kendi kanunlar</span><span class="t20">ı</span><span class="t20">n</span><span class="t20">ı</span><span class="t20">n ve anayasas</span><span class="t20">ı</span><span class="t20">n</span><span class="t20">ı</span><span class="t20">n benimsenmesi için yeterli oldu</span><span class="t20">ğ</span><span class="t20">unu sanmakt</span><span class="t20">ı</span><span class="t20">r. Akl</span><span class="t20">ı</span><span class="t20">n geli</span><span class="t20">ş</span><span class="t20">iminin yava</span><span class="t20">ş</span> <span class="t20">olmas</span><span class="t20">ı</span> <span class="t20">ş</span><span class="t20">eylerin do</span><span class="t20">ğ</span><span class="t20">as</span><span class="t20">ı</span><span class="t20">ndad</span><span class="t20">ı</span><span class="t20">r ve kimse silahl</span><span class="t20">ı</span> <span class="t20">misyonerleri sevmez; do</span><span class="t20">ğ</span><span class="t20">an</span><span class="t20">ı</span><span class="t20">n ve sa</span><span class="t20">ğ</span><span class="t20">görünün ilk dersi onlar</span><span class="t20">ı</span> <span class="t20">dü</span><span class="t20">ş</span><span class="t20">man olarak geri püskürtmektir. Özgürlük ancak te</span><span class="t20">ş</span><span class="t20">vik edilebilir, asla i</span><span class="t20">ş</span><span class="t20">galci bir güç taraf</span><span class="t20">ı</span><span class="t20">ndan yarat</span><span class="t20">ı</span><span class="t20">lamaz.</span></p>

  <p class="p10"><span class="t22">Maximilien Robespierre,</span><span class="t22"><br /></span><span class="t22">1792'de Paris'te Jakobenler Kulübü'ne yapt</span><span class="t22">ığı</span> <span class="t22">konu</span><span class="t22">ş</span><span class="t22">madan</span><a id="a233"></a><a href="../Text/notes.html#a706"><span class="t23">{197}</span></a></p>

  <p class="p13">Irak savaşının başlangıcı hep bir dereceye kadar karanlıkta kalacaktır. Bunun nedeni, kimilerinin sandığı gibi, bir komplo ürünü olması değildir. Bu savaşı haklı çıkarmak için bir kısmı görünüşte akılcı olan birçok stratejik hedef gösterilmiştir. Bununla birlikte, bu savaşın tarihi yazılacağı zaman, destekçisi olan hiçbir grubun gerçekleştirilebilir bir amacı olmadığı görülecektir. Eğer Bush yönetiminin genel bir stratejisi olduysa, bu Irak'ta rejim değişikliğinin bölgede terörizme gem vurup demokrasiyi geliştirdiği sırada Amerikan çıkarlarını da gözeteceğini varsaymaktı; ne var ki, bunlar tek bir programın hep birden gerçekleştirilebilir çeşitli yönleri değildir. Bunlar birbirinden ayrı ve birbirine rakip hedeflerdir ve Bush yönetimi bunların aynı olduğu inancıyla hareket etmek bakımından gerçeklikten uzaklığını gözler önüne serdi.</p>

  <p class="p13">Ortadoğu'nun çoğu ülkesinde liberal bir demokrasi kurulamıyor. Bölgenin büyük bölümünde seküler despotlukla İslamcı yönetim arasında bir seçim yapılıyor. Bush yönetimi Ortadoğu'nun zorla demokratikleştirilmesine kalkışarak sonucun Amerika Birleşik Devletleri gibi rejimler biçiminde olacağını varsaydı. Bunların bağnaz bir demokrasi olabileceğini gözden kaçırdı. Bağnaz bir demokrasi kamu yararının aşikâr olduğu inancına dayanır. Yoldan çıkmamış ya da yozlaşmamış olan herkes aynı politikaları destekleyecek ve böylece kişisel özgürlüğü ya da azınlık haklarını korumaya gerek kalmayacaktır. Kamu yararıyla özdeş olan halk iradesinin tam olarak ifade edilebilmesi yeterlidir. Uygulamada halkın rehberliğe gereksinimi vardır. Rousseau'nun kuramında bu rehberlik Yasa Koyucu &ndash;onları perde arkasından yöneten bir hayalî gibidir&ndash; tarafından sağlanır. Rousseau'nun Yasa Koyucusuyla karanlık müdahaleleriyle teokratik İran'a biçim veren Büyük Ayetullah arasında ortak bir yan vardır. Bu ülkede varlık gösteren rejim türü Rousseau'nun bağnaz düşününün İslamcı bir versiyonudur ve Ortadoğu'nun geri kalan otoriter rejimleri devrildiğinde yerlerini bu tür bir demokrasinin alması olasıdır. İran'la aynı çizgide, Şiilerin hâkim olduğu halk destekli bir teokrasinin su yüzüne çıkmaya başladığı Irak'ın büyük bölümünde bu sürece çoktan girilmiştir. Günümüzden yirmi yıl sonra Ortadoğu'nun büyük bölümü bağnaz bir demokrasinin İslamcı versiyonlarına göre yönetiliyor olacak gibi görünüyor. Bunlar yerlerini aldıkları rejimlerden bir bakıma daha meşru olabilirler ve terörizmin ardındaki bazı güçleri etkisiz kılmaları olasılığı varsa, bunları bu şekilde kabul etmek gerekecektir. Zaman içinde bazı ülkeler evrilerek daha çok Avrupa'nın çoğulcu demokrasilerine benzeyen bir şekil alabilirler (bunun bir versiyonu bu süreç savaş yüzünden raydan çıkıncaya dek Lübnan'da yeniden ortaya çıkıyor gibiydi). Yine de, bu ülkeler Batılı bir siyasi sistemin klonları olmayacaktır ve Amerika Birleşik Devletleri'ni model olarak kabul edecek "yeni bir Ortadoğu" düşüncesi hayaldir.</p>

  <p class="p13">Terörün kökünün kazınabileceği düşüncesi de aynı derecede aldatıcıdır. ABD ve diğer ülkeler İslam ülkelerine "modernleşme" &ndash;yani, Batılı ülkelerin gelişim örüntüsünü yineleme&ndash; gereği konusunda söylev veriyorlar. Yirminci yüzyıl Avrupası benzeri görülmemiş bir devlet kıyımına sahne olmuşken, Batılı olmayan ülkelere Batılı bir yönetim modelinin dayatılmaya kalkışıldığı her yerde, bunun kitlesel bir terörü gerektirdiği gerçeği gözden kaçırılmıştır. Terör modern Batı'nın vazgeçilmez bir parçası olmuştur. Modern devletlerin bulunduğu Ortadoğu'da da &ndash;on üç yıllık ekonomik yaptırım ve sonraki Amerikan saldırısı yüzünden yıkılmadan önce en gelişmiş Arap ülkelerinden biri olan Saddam yönetimindeki Irak'taki gibi&ndash; terör uyguladılar. Liberal bir demokrasi kurulabilse bile bu terörist şiddeti sona erdirmeyecektir. Birçok liberal demokrasi &ndash;örn. İngiltere, İspanya, İtalya, Almanya, Japonya ve ABD&ndash; ciddi tehditlerle yüz yüze kaldı. Rusya'da terörizm demokratikleşmeden bu yana daha kötüleşmişken, Çin'de denetim altında tutuluyor. Siyasal süreçler terörle başa çıkmakta yardımcı olabilir ama demokrasi her derde deva değildir. Ortadoğu'nun çoğu yerinde baskın olan türden koşullarda, terörist örgütlenmeler halk desteğinden yoksun, tecrit edilmiş hizipler değildir; Lübnan'da İsrail'le son çatışmanın ardından Hizbullah halkın çoğunluğu adına konuşurken, Filistin'de Hamas seçimle iş başına gelmiş bir hükümet oluşturmuştur. Bu bölgenin her yerinde terörizm çözülmemiş, kimi örnekte belki de çözümsüz çatışmaların bir yan ürünüdür.</p>

  <p class="p13">Filistin'le İsrail arasındaki çatışma bu bölgesel çatışmaların en zorlusu olabilir ama İslamcı ülkeler arasında da ufukta büyük çarpışmalar belirmiştir. Suudi Arabistan ve İran, Körfez'de egemenlik için rakiptirler &ndash;bu her ikisinin de on yıl kadar bir süre içinde nükleer güç olması durumunda tehlike yaratabilecek bir rekabettir&ndash; ve Saddam'ın devrilmesi sonrasındaki Şii uyanışına Sünni rejimler canla başla karşı koyacaktır. Birçok ülkede siyasi istikrarsızlık hızlı nüfus artışıyla birlikte büyüyecektir. Körfez nüfusu yaklaşık yirmi yıl içinde ikiye katlanacaktır; bu köktendinci bir eğitimin biçimlendirdiği bir tutuma sahip milyonlarca genç erkeği işsiz bırakacak bir süreçtir. Bu koşullarda barış sağlanamaz. Sabırlı bir diplomasi ve terörist şiddet uygulayan başıbozuk milisler üzerinde bir etkisi olan İslamcı rejimlerle bağ kurmak yoluyla ateşkes dönemleri sağlanabilir. Ne var ki, istikrar uzak bir olasılıktır ve terörist şiddet azaltılabilse de bu süreğen bir durum olacağa benzemektedir.</p>

  <p class="p13">Liberal bir demokrasi kurmak ve terörizmi ortadan kaldırmak farklı amaçlardır ve her ikisini de Ortadoğu'nun büyük bölümünde gerçekleştirmek olanaksızdır. Bölgede daha büyük bir istikrara doğru her ilerleme bu amaçların bulanıklaştırılması ve Amerikan jeopolitik çıkarlarıyla birleştirilmesi yüzünden zorlaşmıştır. Bu kafa karışıklığının Irak'ta tahmin edildiği üzere feci sonuçları olmuştur.</p>
</body>
</html>
