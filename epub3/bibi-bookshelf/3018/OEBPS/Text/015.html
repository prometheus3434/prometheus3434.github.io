<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Tufan Devri: Sunuş</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 5pt;
    margin-top: 5pt
    }
  @font-face {
    font-style: italic;
    font-family: "amasis", serif;
    font-weight: normal;
    src: url(res:///system/fonts/amasis30_italic.ttf)
    }
  @font-face {
    font-style: normal;
    font-family: "amasis", serif;
    font-weight: normal;
    src: url(res:///system/fonts/amasis30.ttf)
    }
  @font-face {
    font-style: italic;
    font-family: "amasis", serif;
    font-weight: bold;
    src: url(res:///system/fonts/amasis_bolditalic.ttf)
    }
  @font-face {
    font-style: normal;
    font-family: "amasis", serif;
    font-weight: bold;
    src: url(res:///system/fonts/amasis_bold.ttf)
    }
</style>
</head>

<body class="calibre">
  <h2 class="calibre6"><a class="calibre2" id="a87"></a>Tufan Devri: Sunuş</h2>

  <p class="p32">MÖ 3000 ile 2000 arasında bir zamanda Mezopotamya'da büyük bir sel baskım olmuştur. Bu olayın o bölgede yaşayan insanlar üzerinde öyle büyük etkisi olur ki, birbirine çok benzeyen bir çok tufan efsanesi ortaya çıkar. Bunlardan biri Sümer, biri Yunan mitolojisine, Öteki de Kitabı Mukaddes'e aittir.</p>

  <p class="calibre5">Her üç efsanede de bir ölümlü, büyük bir sel baskınına karşı uyarılır. Bir gemi inşa eder, yaşaması için gerekli olanları gemiye yükler, hayatta kalır: Tufandan sonra sağ salim bir dağ eteğinde karaya çıkar. İnsan ırkı devanı eder. Tufan, ister ölümlülerin yanlış davranışlarına tanrısal bir ceza ister geçici bir tanrısal kapris olsun, tanrının ya da ilgili tanrıların doğasıyla ilgilidir. Kutsal Kitap'taki tufan gibi, Yunan tufanı da ahlaksız davranışa karşı bir cezadır.</p>

  <p class="p33">Eski Yunanistan'da davranış kuralları ilahi emirler yerine söylenceler yoluyla nakledilmiştir. Lykaon söylencesi. Yunan halkına, tanrıların (Artemis dışında) insan kurbanına, yamyamlığa karşı olduğunu Öğretmesi nedeniyle özellikle önemlidir.</p>

  <p class="calibre5">İnsan kurban etmek, tarihsel açıdan dinsel kurbanın en eski şekillerinden biridir. Bir toplum uygarlaştıkça insan kurbanından hayvan kurbanına, yiyecek kurbanına, sonra dualara, gönül tokluğuna doğru gelişir. Anaerkil toplumlarda, Ulu Tanrıça'ya tapınmanın bir parçası olarak, kutsal kral Öldürülerek parçalanırdı. Organları etle karıştırılarak, bereketlerini devam ettirmeleri için tapınanlara sunulurdu. Lykaon söylencesinin oluşumundan önce, yamyamlığın Yunanistan'da bir süre yaşadığı görülmektedir.</p>

  <p class="calibre5">Yaratılış efsanelerinde geleneksel olarak İlk İnsanlar, belirli bir toplumda hangi malzeme daha fazlaysa ondan yaratılmışlardır. Örneğin, Navajo Kızılderilileri mitolojisinde ilk Adamla ilk Kadın mısır başaklarından, Norveç mitolojisinde İki ağaçtan yaratılmışlardır. Yunanistan'ın çok dağlık, toprağının çok kayalık olması nedeniyle, yeni kuşak insanların yaratılışında taşların kullanılması akla yakındır.</p>

  <p class="calibre5">Romalı şair Ovidius, <span class="t2">Dönü</span><span class="t2">ş</span><span class="t2">ümler'de</span> aşağıdaki söylenceyi anlatır.</p>

  <p class="p2">&nbsp;</p>

  <p class="p29"><span class="t1">Tufan Devri</span></p>

  <p class="p34"><span class="t1">Lykaon: Tufan</span><span class="t1">ı</span><span class="t1">n Nedeni</span></p>

  <p class="p35">Olympos'un efendisi olan Zeus'un egemenliğinin İlk dönemlerinde, sadece kendilerini düşünen bir Ölümlüler ırkı yaşıyordu. Bu insanların, ölümlü ya da tanrısal, hiç kimseye saygıları olmadığı Zeus'un kulağına çalınınca, duyduklarının gerçek olup olmadığını kendisi görmek istedi. İnsanların gerçek doğasını öğrenmek için sıradan bir ölümlü, gezgin kılığına girerek dünya üzerinde dolaşmaya çıktı.</p>

  <p class="p36">Zeus, ölümlülerin, duyduklarından daha da kötü olduklarını dehşet İçinde gördü. Nereye gittiyse, İnsancıl olmanın ne demek olduğunu bilmediklerinden, her türlü suçu işlediklerine tanık oldu. Birbirlerine kötü davranıyorlar, davetsiz tanrı konuklarını ağırlamıyorlar, ölümsüz tanrıları onurlandırmıyorlardı. Yine de Zeus, yeterince çok ve uzaklara yolculuk ederse ölümsüz tanrılardan korkan, duygulu, sevecen, nazik insanlara rastlayacağından emin olduğu için yolculuğuna devam etti.</p>

  <p class="calibre5">Öyle de oldu. Alacakaranlık, Gece'nin arabasını gece göğüne çektiğinde Zeus, çam ormanları İle ünlü Arkadia bölgesindeki Kral Lykaon'un sarayına yaklaşmıştı. Sarayın avlusunun boş olduğunu görünce, kralın, ailesinin, soyluların akşam yemeği yedikleri büyük salona kadar insan seslerini izledi.</p>

  <p class="calibre5">Lykaon, salonun girişinde bir yabancının durduğunu fark edince "Sen, oradaki! Sarayımda ne yapıyorsun? Eğer yiyecek dilenmeye geldiysen hizmetçilerim senin için biraz kırıntı bulurlar. Dışarıda, kapıda bekle" diye bağırdı.</p>

  <p class="p23">Zeus bu sözlere şöyle karşılık verdi: "Olympos'un efendisi Zeus için yolcuyla dilenciler değerli olduğundan, yabancıyı aranıza kabul etmeniz daha uygundur. Kuzeydeki ülkelerden geldim ve konukseverliğinizi bekliyorum. Önünüzde hem bir yabancı hem de Zeus, tanrıların ve ölümlülerin babası olarak duruyorum."</p>

  <p class="p23">Soylulardan bazıları aniden kapıdaki yabancıya saygıyla, korkuyla baktılar. Bununla birlikte, Lykaon gülerek dedi ki; "Arkadialılar, duyduklarınıza hemen inanıyorsunuz! Sıradan bir yabancıya tapınmak niye? Eğer bu tanrı iddia ettiği gibiyse, kesinlikle bu gerçeği bilmemizi sağlayacaktır. Eğer değilse bu salonlarda hiçbir özel muameleyi hak edemez. Onu nasıl sınayacağımı görün; ölümlü mü yoksa tanrısal mı olduğunu anlamak için kuşku götürmez bir yol biliyorum. Elbette önce yapılması gereken en doğru şey olduğundan, bizimle yemek yemesine izin vereceğim."</p>

  <p class="calibre5">"Taze hazırlanmış etlerden bir tabak getirin" diye emretti hizmetçilerden birine. "Tanrıların efendisini soğuk yiyecekle onurlandıramayız, değil mi! Şimdilik" dedi kral yabancıya, "onur yeri olduğu, sen de büyük Zeus olduğunu söylediğin için masanın başındaki yer senin olacaktır."</p>

  <p class="p19">Kısa bir süre sonra hizmetçi bazıları haşlanmış, bazıları kızartılmış taze etlerle dolu bir tabakla geri döndü. Kral et tabağını aldığında gözleri neşeyle, heyecanla parladı. Büyük gösterişle şimdi masanın başında oturan yabancının önüne koydu.</p>

  <p class="calibre5">"OIympos'un efendisi, her tanrının, her yabancının tanınmış babası Zeus" diye bağırdı Lykaon, "bu kurbanı burada, Arkadia'daki biz ölümlülerin selamlarıyla büyük saygının bir işareti olarak kabul et!"</p>

  <p class="p22">Yabancı, tabağa bakınca vücudu İğrenmeyle, tiksintiyle sarsıldı. Etin bir parçası genç bir adam elinin kemikli yapısını sarıyordu, bir diğeri İse ayağıydı. Onların arasında, yahni parçaları gibi dağılmış duran ise kurbanın kalbiyle ciğeriydi. Analık tanrıçası Artemis dışında hiçbir Olymposlu tanrı, insan kurban kabul etmeyeceğinden, aslında bu, Lykaon'un konuğunun kimliğini sınamasıydı.</p>

  <p class="calibre5">Yabancı, aniden ve hiçbir şey söylemeden masayı devirdi, ayağa kalktı. Kral Lykaon'a bakarken gözleri, gün ortasında Helios'un arabası kadar parlaktı. Birden büyük salonu dolduran sağır edici bir gürlemeyi kör edici bir ışık parlaması izledi. Masayı, tavan kirişlerine değin ulaşan alevler sardı. Soylular, Zeus'un gazabından kaçmak için sandalyeleri ve birbirlerini devirdiler. Ancak çabalan boşunaydı. Sadece Lykaon hayatta kalmıştı.</p>

  <p class="calibre5">Kral, gözlerini, yangının içinde kocaman bir insan şeklinde, parlak bir alev gibi duran yabancıdan alamadı. Lykaon ona baktıkça yabancı gittikçe daha çok uzuyor gibiydi. Kral ona bakarken omurgasının eğildiğini hissetti, artık dik durmak ona acı veriyordu. Sadece elleriyle ayakları yerdeyken rahat edebiliyordu. Sonunda Lykaon, gözlerini yabancının bakışından çektiğinde kafasının yere çok yakın olduğunu gördü. Orada, daha önce ellerinin olduğu yerde iki pençe ve onlara bağlı iki uzun, kıllı bacak bulunduğunu gördü. Kral, korkudan bağırmak için ağzını açtı; ancak tek çıkarabildiği ses uzun bir ulumaydı.</p>

  <p class="calibre5">Lykaon, Arkadialılaro tehlikeye karşı uyarmak için tekrar tekrar uluyarak ve dört bacağının taşıyabildiği kadar hızla koşarak odadan çıktı. Dışarıda hava serin, ferahlatıcıydı. Ancak Lykaon son derece açtı. Çiğ etin tadını düşünürken ağzından köpükler aktığını hissediyordu. Koyun ağılına yaklaştı. Ilık kan tadının verdiği keyifle en yakınındaki koçu parçaladı.</p>

  <p class="calibre5">Kral artık bu değişimi dehşet içinde düşünmüyordu. Tarlalarda koşarken çimen kokusunun, ayaklarının altındaki yer hissinin, taze çiğ et tadının ona gerçekten de yettiğini anladı.</p>

  <p class="calibre5">Yine de Lykaon çok değişmemişti. Vücudunu zengin elbiseler yerine gri tüyler sarsa da gözleri hâlâ kırmızı, yüzü hâlâ öfkeliydi, düşünceleri kral olduğu zamankinden daha hayvansı değildi. Lykaon her zaman bir kurt olmuştu.</p>

  <p class="p2">&nbsp;</p>

  <p class="p37"><span class="t1">Tufan: Ceza</span></p>

  <p class="p2">&nbsp;</p>

  <p class="p29">Kara bulutların ve gökgürültüsünün efendisi Zeus, kötü davranışları nedeniyle bütün ölümlüleri cezalandırmaya karar vererek Olympos Dağı'na döndü. Ölümsüz tanrılar, krallarının insan ırkını yok etme kararını onaylasalar da gelecekten kaygılıydılar, ölümlüler olmadan tanrılara güzel kokulu kurbanları kim sunacaktı? Zeus, halen var olan insan ırkını yok edince daha iyi bir başkasını yaratacağına güvence vererek onları yatıştırdı. '</p>

  <p class="calibre5">Zeus, dünyayı yıldırımlarıyla yok etmeye hazırlandı. Sonra böyle bir yangınla Olympos Dağı'nın da tutuşacağını fark edince silahlarını bir kenara bıraktı. Bunun yerine, kara fırtına bulutlarım serbest bırakarak bütün dünyayı basan bir sel felaketiyle ölümlüleri yok etmeye karar verdi.</p>

  <p class="calibre5">Zeus, habercisi Hermes'i hizmetçisi Aeolus'a, rüzgârların efendisine göndererek ona, dünyayı kurutup, temiz hava gerimi rüzgârları mağarasına kapatarak bütün kasırgaları serbest bırakmasını emretti. Kara bulutlara sarınmış korkunç Güney Rüzgarı dışarı çıktı. Sakalı sağanaklarla şişmişti. Kanatlarından ve giysilerinden yağmur dökülüyordu. Uçtuğu zaman elleri gökyüzünü gürletiyordu, çevresindeki bulutların nemini sıkıştırarak sağanak yağmurların karaya, denize düşmesine neden oluyordu.</p>

  <p class="calibre5">Yağmurlar, tahılların, buğdayların tümünü mahvedince, çiftçiler, bir yılın boşa giden emeğinin yasını tuttular. Ancak Zeus'un öfkesi, yatışmamış bir halde kalbinde hâlâ kuduruyordu. Kardeşi Poseidon'un yardımını alınca o da ırmaklara, derelere, bütün engelleri aşarak çekinmeden dünyanın üzerine atılmalarını emretti. Denizin efendisi de su dolup akmak için yeni çatlaklar, yarıklar bulsun diye koca üç dişli mızrağıyla dünyayı salladı.</p>

  <p class="p23">Sudan bir battaniye açık tarlaları, ormanları, meyve bahçelerini, sığırları, koyunları, evleri, insanları, tanrıların tapınaklarını bile örterek dünyanın üstüne serildi. Su, dünya görünürde kıyısı olmayan kocaman bir deniz olana kadar en yüksek yapıları yutarak yükseldikçe yükseldi.</p>

  <p class="calibre5">İnsanlar, felaketi ellerinden geldiğince atlatmaya çalıştılar. Bazıları en yüksek tepelere tırmandılar, ötekiler daha önce sürdükleri toprakların veya suya gömülmüş kendi kentlerinin ya da üzüm bağlarının üzerinde kürek çekerek kayıklarla açıldılar. Balıklar, ağaçların yapraklı dallarına takıldı. Deniz hayvanları daha önce dağ keçilerinin otladığı yerlerde dinlendi. Yunuslar orman patikalarını izlerken, deniz perileri telaşla kentleri, tapınakları, meyve bahçelerini keşfe çıktılar.</p>

  <p class="calibre5">Kurtlar koyunların arasında yüzdüler. Aslanlarla kaplanlar birlikte su üstünde kalmaya çalıştılar. Ne yaban domuzu ölümcül boynuzlarıyla bu yeni düşmanı yaralayabildi ne de hızlı ayaklarının tavşana bir faydası oldu. Kuşlar, sığınabilecekleri bir yer bulma umuduyla denizlerin üstünde sinirli sinirli uçtular. Sonunda hiçbir yer bulamadan umutsuz, yorgun, sonsuz sulara düştüler. Durmadan yükselen sular tepelerden aştı; en yüksek dağ doruklarını dalgalarıyla yıkadı. Boğularak ölmekten kurtulan birkaç kişi de açlıktan Öldü.</p>

  <p class="p2">&nbsp;</p>

  <p class="p31"><span class="t1">Deukalion ve Pyrrha: Yeniden Do</span><span class="t1">ğ</span><span class="t1">u</span><span class="t1">ş</span></p>

  <p class="p24">Yaratıcı Titan Prometheus, Zeus'un yok etmekte olduğu ırkı, yani ilk ölümlüleri toprakla sudan ortaya çıkarmıştı. Prometheus, insanlarına ölümsüz demirci Hephaistos'un ocağından ateş çalarak yardım ettiği için Zeus onu, Hephaistos'a Skitya'daki, (İskit ülkesi, Karadeniz'in kuzey-kuzeydoğusunda bir bölge) Kafkas Dağı'na çivilemesini emrederek cezalandırmıştı.</p>

  <p class="calibre5">Prometheus, kendi ölümsüz geleceğini etkileyenler dışında bütün gelecek olayları önceden bilebiliyordu. Yüce gökgürültücü Zeus'un, yarattığı, sevdiği insanları yok edeceğini anladığı zaman Ölümlü oğlu Deukalion'u çağırdı. Uyumakta olan Deukalion, rüyasında babasının çok büyük bir sandık yaparak içinde yiyecek, elbise, avadanlık gibi her çeşit malzemeyi saklamasını öğütlediğini duydu.</p>

  <p class="calibre5">Sağanak yağmurlar gelip topraklarını sel bastığında, Deukalion'la karısı Pyrrha sandıklarına binerek denize açıldılar. Dokuz gün dokuz gece kabarmış denizlerin üzerinde sürüklendiler.</p>

  <p class="p19">Zeus aşağıya baktığında, denizlerin, masum, iyilik dolu, tanrıdan korkan DeukalionTa Pyrrha dışında erkeklerle kadınların tümünü boğmuş olduğunu gördü. Aeolus'a Güney Rüzgârı'nı hapsedip fırtına bulutlarını kovalayarak denizleri kurutacak olan Kuzey Rüzgârı Boreas'ı serbest bırakmasını emretti. Kara bulutların efendisi Poseidon'a da üç dişli mızrağını bırakıp azgın dalgalan yatıştırmasını buyurdu.</p>

  <p class="calibre5">Bunun üzerine Poseidon, bir deniz tanrısı olan Triton'dan, koca sesli deniz kabuğunu üfleyerek bütün sellere geri çekilmelerini emretmesini istedi. Onlar emirlere uyunca, denizler tekrar kendi kıyılarına çekildi. Akarsular alçalarak kendi yataklarının sınırlarında kaldı. Tepeler suyun üzerinde bir kez daha yükseldi.</p>

  <p class="p23">Sonunda yağmurlar durduğunda Deukalion'la Pyrrha, bulutların üstüne ulaşıp akşam yıldızlarına değdikleri için sel sularından kurtulmuş olan Parnassos Dağı'nın ikiz tepelerini gördüler. Karı-koca, çekilen sular teknelerini toprağa bırakana kadar sandıklarını o yöne, Parnassos Dağı kıyısına doğru yüzdürdüler.</p>

  <p class="calibre5">Büyük bir neşeyle tekrar karaya ayak bastılar. Ancak kısa bir süre sonra keder, sevinçlerini aldı götürdü. Çünkü hiçbir canlının bulunmadığı dünya ölüm sessizliğinde, ıssızdı. Yalnızdılar.</p>

  <p class="p19">Deukalion Pyrrha'ya gözyaşları içinde "Sevgili karıcığım, sen cinsinden hâlâ hayatta olan tek insansın, Helios arabasını gökyüzünde sürerken, deniz bizden başka herkesi yuttuğundan, görebileceği yegâne iki kişiyiz. Üzerimizdeki bulutlar hâlâ kara, hâlâ yıldırıcıyken şimdi bile güvenlikte yaşayabileceğimizden emin olamayız."</p>

  <p class="calibre5">"Bununla birlikte, en azından birbirimize sahibiz!" diye devam etti Deukalion. "Eğer Kader seni sağ bırakıp beni senden alsaydı; şu an olduğumuz gibi dünyada yapayalnız kakaydın ne yapardın? Korkularını kim yatıştırır, acını kim dindirirdi? Teselli ve dostluğu nerede bulabilirdin? Şunu biliyorum ki eğer denizler seni yutsaydı, bu yalnızlığa sensiz katlanamayacağımdan senin peşinden giderdim!"</p>

  <p class="calibre5">"Ah, keşke babamın yaratıcı yeteneklerine sahip olsaydım!" diye tamamladı. "Öyle olsaydı ben de çamurdan insanlar yapar, vücutlarına canlı ruhlar yerleştirirdim. Gördüğün gibi ölümlü ırkımızın son iki üyesiyiz."</p>

  <p class="calibre5">Bu sözlerle Deukalion da, Pyrrha da ağladılar. Hayatlarını kurtardıkları için Olympos Dağı'ndaki tanrılara minnettarlık duaları ettiler. Daha sonra, olacak olan her şeyi bilen, Titanların Büyük Tanrıçası Themis'in kehanet merkezini bulmaya karar verdiler.</p>

  <p class="p19">Themis'in tapınağı, yosunlar ve çamur yüzünden kaygandı. Bir zamanlar sunağın üzerinde sürekli yanan ateş artık parlamıyordu. Yere eğilip soğuk taşları Öperek dua ettiler. "Eğer ölümsüz tanrılar öfkelerini bir kenara bırakabilirse bizi dinleyip dileğimizi kabul etsinler. Büyük Themis, ırkımızı nasıl yenileyeceğimizi söyle; onlar boğuldu, kurtulan bizler keder içindeyiz "</p>

  <p class="calibre5">Şefkatli tanrıça karşılık verdi: "Tapmağımdan ayrılınca, kemerlerinizi çözün ki giysileriniz serbest kalsın. Sonra yüzlerinizi saklayıp büyük annenizin kemiklerini arkanıza atın."</p>

  <p class="calibre5">Uzun bir sessizlikten sonra Pyrrha Deukalion'a "Büyük Tanrıça'nın dediklerini yapamam. Affına sığınırken titriyorum, ancak eğer kemiklerini rahat bırakmazsam annemin gölgesi evsiz kalıp başıboş dolaşacaktır."</p>

  <p class="calibre5">Ancak Ulu Tanrıça bu sorunun çok iyi farkındaydı. Böylece Deukalion'la Pyrrha, bu sözlerde başka bir anlam bulabilmek umuduyla yavaş yavaş bir dizi acayip talimatı tekrarladılar. Sonunda Deukalion "ölümsüz tanrılar adildir. Kötü bir şey yapmamızı emretmezler. Kerameti yanlış anlamadıysam, dünya bizim büyük annemiz, kemikleri ise çevremizdeki taşlar, kayalar" dedi.</p>

  <p class="calibre5">O zaman Pyrrha, "Haklı olabilirsin Deukalion, ancak bu düşünce bana mantıklı gelmedi. Ama bir zararı da olmayacaktır. Tanrılara güvenmeliyiz" dedi.</p>

  <p class="calibre5">Pyrrha'yla Deukalion elbiselerini gevşettiler, başlarını örttüler, elbiselerinin eteklerinde taşıyarak çevrelerindeki taşları topladılar. Sonra Parnassos Dağı’nın yamacından aşağı doğru yan yana yürüdüler. Taşlan omuzlarının üzerinden arkaya atarken doğruca karşıya baktılar.</p>

  <p class="p23">Taşlar yere çarpınca sertliklerini kaybediyorlardı. Yumuşadıkça büyüdüler, insan şeklini almaya başladılar. Kısa süre sonra canlı görünmeleri için heykeltıraşın son rötuşlarına gerek duyan pürüzlü, bitmemiş mermer heykeller gibiydiler. Her kayanın katı bölümü insan kemiğine dönüşürken yumuşak, nemli toprak içeren tarafı et oldu. Damarlar kayada olduğu gibiydi, sadece şimdi insan damarlarıydı. Deukalion'un attığı kayalar erkek oldu; Pyrrha'nın kayaları kadın. Birlikte yaratıldıkları malzemenin gücüne, dayanıklılığına sahip bir ırk yarattılar.</p>

  <p class="calibre5">Bereketli toprak, yaşama özgü bütün Öteki biçimleri bizzat yeniden yarattı. Helios, bir kez daha güneşin ışığını, büyük tufan nedeniyle hâlâ çok çamurlu, nemli olan dünyanın üzerinde ışıması için getirdiğinde Ulu Tanrıça yaşamın bütün eski biçimlerinin yanında bazı yenilerini de ortaya çıkarmıştı.</p>

  <p class="calibre5">&nbsp;</p>
</body>
</html>
