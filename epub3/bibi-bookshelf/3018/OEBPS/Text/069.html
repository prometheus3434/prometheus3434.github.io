<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Ahaiyuta ile Bulut-Yiyen: Sunuş</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 5pt;
    margin-top: 5pt
    }
  @font-face {
    font-style: italic;
    font-family: "amasis", serif;
    font-weight: normal;
    src: url(res:///system/fonts/amasis30_italic.ttf)
    }
  @font-face {
    font-style: normal;
    font-family: "amasis", serif;
    font-weight: normal;
    src: url(res:///system/fonts/amasis30.ttf)
    }
  @font-face {
    font-style: italic;
    font-family: "amasis", serif;
    font-weight: bold;
    src: url(res:///system/fonts/amasis_bolditalic.ttf)
    }
  @font-face {
    font-style: normal;
    font-family: "amasis", serif;
    font-weight: bold;
    src: url(res:///system/fonts/amasis_bold.ttf)
    }
</style>
</head>

<body class="calibre">
  <h2 class="calibre6"><a class="calibre2" id="a217"></a>Ahaiyuta ile Bulut-Yiyen: Sunuş</h2>

  <p class="p2">&nbsp;</p>

  <p class="p21">Zuni kabilesi New Mexico çölünde sekiz yüz yıldan beri yaşamaktadır. Francisco de Coronado, 1540 yılında Kİbola'nın efsanevi Yedi Kenti'ni ve altınlarını ararken, kızılderili çadırlarında (pueblo) yaşayan yedi Zuni kabilesinden ilkini keşfetmiş, ancak tek hazinelerinin mısır olduğunu görmüştür.</p>

  <p class="calibre5">Günümüzde Zuniler, yedi bin kişilik nüfusuyla, yaşayan en büyük Pueblo halkıdır. New Mexico'da Gallup yakınlarındaki beş katlı büyük pueblo, yaklaşık iki bin beş yüz kişiyi barındırabilmektedir.</p>

  <p class="calibre5">Zunılerin uzun barış dolu bir geçmişleri vardır ve bugün de yüzyıllardır yaşadıkları gibi yaşarlar. Yabancılarla çok az ilişkileri olduğu için birbirlerine sıkı sıkıya bağlı, geleneklerin hâlâ çok Önemli olduğu bir toplum olarak kalmışlardır. Atalarının yaptığı gibi sulama yapmadan mısır yetiştiren bir çiftçi toplumudurlar. Dinsel törenleri de, ekim ve haşatın önemli olaylar olduğu tarım takvimini izler. Güzel takıları ve kaçina bebekleriyle ünlüdürler. Bu bebekler gerçekte, çocuklara kabilenin çok sayıdaki cin ve perilerini tanıtmak için yapılır.</p>

  <p class="p2">&nbsp;</p>

  <p class="p29"><a class="calibre2" id="a218"></a><span class="t1">Çekicili</span><span class="t1">ğ</span><span class="t1">i ve De</span><span class="t1">ğ</span><span class="t1">eri</span></p>

  <p class="p2">&nbsp;</p>

  <p class="p21">Zuni mitolojisi, tanrı benzeri bir varlığın, halkının toprağına bereketi geri vermek İçin kahramanca bir görev yerine getirmesi bakımından başka birçok toplumun söylencelerini andırır. Söylence, Amerika Birleşik Devletleri'nin güneybatısında sürekli var olan kuraklık tehdidini yansıtır. Pek çok diğer kızılderili kabilesi gibi, Zuniler de yaşamlarını sürdürebilmek için mısır hasadına bağımlıdırlar. Güneş ışığı her zaman yağmurdan daha bol olduğundan, yağmur hem söylencelerin hem ayın danslarının konusunu oluşturur.</p>

  <p class="p19">Çoğu kızılderili kabilesinde, bütün canlı varlıklar arasında yakın akrabalık olduğu kabul edilir ve hayvanlara büyük bir saygıyla davranılır. Ahaiyuta ile Gofer* arasındaki ilişki de bu yaklaşımı yansıtır. Çoğu zaman, doğanın korkulan özellikleri, canavarlar ya da devler olarak kişileştirilir. Bu nedenle, bu söylencede, yağmurun yokluğunun nedeni dev gibi bir canavardır.</p>

  <p class="p19">&nbsp;</p>

  <p class="p71"><span class="t2">* Gofer: Amerika'ya özgü çukur kaz</span><span class="t2">ı</span><span class="t2">c</span><span class="t2">ı</span> <span class="t2">bir tür kemirgen (ç.n.).</span></p>

  <p class="p19">&nbsp;</p>

  <p class="calibre5">Bu söylencenin başka versiyonlarında, Ahaiyuta, tek bir oğlan çocuk değil, maceralara tek kişiymiş gibi katılan ikiz erkek kardeştir. Benzer geleneksel kahramanlar gibi bu ikizlerde alışılmadık biçimde doğmuşlardır. Zunilerin iki savaşçı tanrısı, ikizlerin babası Güneş'ten, kendilerine yardım edecek iki savaşçı tanrı daha isterler. Güneş bu isteğe, bir dağ çavlanını, daha büyük, neşeli bir çağlayana dönüştürdüğü şiddetli bir yağmur oluşturarak karşılık verir. Güneş Baba, Gülen Su denilen çağlayanı kucaklayınca, annelerinin köpüğünden ikiz oğlanlar ortaya çıkar.</p>

  <p class="calibre5">Zuni mitolojisinde oğlan çocuklar, maceralarının özelliğine bağlı olarak birbirlerinin seçeneği unvanlar taşırlar. Savaş zamanında onlara "savaşın küçük tanrıları" denir. Barış zamanında ise "Ahaiyuta"dırlar. Bu söylence, Ahaiyuta'nın, halk için tehlikeli olan bir dizi canavarı yok ettiği bir barış dönemi döngüsünün bir parçasıdır.</p>

  <p class="calibre5">Ahaiyutalar dahil önemli Zuni söylenceleri, Matilda Coxe Stevenson'un 1904'te yayımlanan <span class="t2">Zuni Indians</span> {Zuni Kızılderilileri), Ruth Benedict’in <span class="t2">Zuni Mythotogy</span> (Zuni Mitolojisi) adlı çalışmalarında toplanmıştır. Benedict'in kitabında, 1884'ten kitabın yayımlanışına kadar, bütün Zuni söylenceleri yer alır.</p>

  <p class="p2">&nbsp;</p>

  <p class="p71"><a class="calibre2" id="a219"></a><span class="t1">Ahaiyuta ile Bulut-Yiyen</span></p>

  <p class="p2">&nbsp;</p>

  <p class="p64">Çok çok uzun zaman önce, doğuda büyük bir Dagda, Bulut-Yiyen adında bir canavar yaşardı. Bulutlara karşı bitmek tükenmek bilmeyen bir iştahı vardı. Bu nedenle her sabah dağının zirvesinde oturur, dev gibi ağzını açar ve ufukta kendini gösteren her bulutu yutardı. Bulutlar olmadan yağmur düşmüyordu. Çok kısa sürede bütün ülke çok büyük bir kuraklık çekmeye başladı.</p>

  <p class="p19">Güneş her gün bulutsuz gökyüzünde parlıyor ve yoğun ısısıyla toprağı kavuruyordu. Tarlalardaki mısır kurudu ve Öldü, hayvanlar ve insanlar açlık çekmeye başladılar. Daha önceden yiyecek saklamış olanlar bile kısa sürede saklamış olduklarını yiyip bitirdiler. Aradan aylar geçip de yine yağmur yağmayınca, insanlar artık ancak biri Bulut-Yiyen'i öldürebilirse sağ kalabileceklerini anladılar.</p>

  <p class="p19">Ahaiyuta, ninesiyle birlikte uzaklarda, Mısır dağının batısında yaşıyordu. Babası güneş kadar güçlü ve bir geyik kadar hızlıydı. Ahaiyuta, ninesinin Bulut-Yiyen'in neden olduğu kuraklıktan yakındığını duyunca, ona dedi ki: "Ben doğudaki o büyük dağa gidip, Bulut-Yiyen'i öldüreceğim. O zaman bereketli yağmurlar gelecek ve halkımız İyi ve mutlu olacak."</p>

  <p class="p19">"Dikkatli ol!" diye öğütledi ninesi. "Bulut-Yiyen tehlikeli bir düşmandır. En yürekli ve en güçlü savaşçılar bile onun karşısında aciz kaldılar."</p>

  <p class="p19">Ahaiyuta en büyük yayını ve en uzun oklarını seçti. Vedalaşırken, ninesi dedi ki: "Bu dört tüyü al ve iyi sakla, çünkü onlar çok değerlidirler. Kırmızı tüy sana doğru yolu gösterecektir. Mavi tüy tüm hayvanlarla konuşmanı sağlayacaktır. Sarı tüy kendini en küçük yaratık kadar küçültmeni sağlayacaktır. Siyah tüy, yapmaya koyulduğun görevlerde sana gerekecek gücü verecektir."</p>

  <p class="calibre5">Ahaiyuta tüylerin üçünü cebine koydu ve kırmızı tüyü saçına taktı. Sonra ninesine teşekkür etti ve doğuya yöneldi. Yürüdü, yürüdü, yürüdü. Toprak, ninesinin dediği gibi kuruyup çatlamıştı. Uzun, yeşil mısırların dimdik durduğu tarlalarda şimdi yalnızca kahverengi, kıvrılmış saplar, devrilmiş ve kurumuş bir biçimde çatlamış toprakta yatıyordu. Ülke sessizdi. Kuşlar ötemeyecek kadar açtılar ve hayvanlar umutsuzca da olsa yiyecek arayamayacak kadar zayıftılar.</p>

  <p class="calibre5">Güneş ara vermeden başına vurdukça, Ahaiyuta susadı, acıktı ve yoruldu. Uzunca bir boşluk ve sessizlikten, deliğinin yanında duran bir gofer görünce şaşırdı. Hemen hem mavi hem de sarı tüyü saçına taktı ve boyu gofer'in boyu kadar oldu.</p>

  <p class="calibre5">"Bu sıcakta dolaşmak için hem güçlü hem de yürekli olmalısın! Ve gerçekten inanılmaz güçlerin var!" diye heyecanla bağırdı Gofer. "Nereye gidiyorsun?"</p>

  <p class="calibre5">Ahaiyuta görevini anlatınca, Gofer dedi ki: "Benim deliğime gel. Oradan Bulut-Yiyen'in dağına kadar benim yeraltı geçitlerimden gidebilirsin. Yol boyunca yiyecek ve su bulacaksın ve seni canavara götüreceğim."</p>

  <p class="p23">Gofer toprağın içinden tünel kazarak ilerledi ve sonra uyuyan canavarın soluğunu aşağıda duyana kadar Bulut-Yiyen'in dağının altını kazdı. Gofer, topraktan çıkıp canavarın yüreğinin üstündeki tüyleri kemirerek koparmaya başladı.</p>

  <p class="calibre5">Bulut-Yiyen gözlerini açtı, küçük Gofer*i gördü ve uykulu bir sesle homurdandı. "Burada ne yapbğını sanıyorsun?"</p>

  <p class="calibre5">"Sakin olun büyükbaba" diye yanıtladı Gofer. "Yalnızca yuvam için birkaç tüy aldım. Yokluğunu fark etmeyeceksin bile!" Sonra bir geyik hızıyla tüneline geri döndü.</p>

  <p class="p23">Ahaiyuta'nın yanına vardığında, Gofer fısıldadı: "Canavar tam uyanmadan, çabuk yayını tünelimden getir ve oklarını kalbine at! Tünel doğrudan kalbine gidiyor ve ben de üstündeki tüyleri kemirdim. İlk okunla onu öldürebilmelisin."</p>

  <p class="calibre5">Ahaiyuta siyah tüyü saçına taktı, tünelin sonuna yürüdü, yayını kaldırdı, bir ok yerleştirdi ve dikkatle canavarın kalbine nişan aldı. Bulut-Yiyen dağın içinde yankılanan ve dünyayı titreten bir kükremeyle yerinden fırladığında yayın ipi hâlâ titriyordu. Canavar çarptıkça toprak ve kayalar çevrelerine düşüyordu. Sonunda sessizlik çöktü. "Bulut-Yiyen son bulutunu yedi!" diye sevinçle bağırdı Ahaiyuta. "Artık yağmurlar mutlaka gelecektir!"</p>

  <p class="calibre5">Canavarın gövdesi cansız ve hareketsiz yatıp kaldığında, Ahaiyuta okunu aldı ve Gofer onu tekrar tünelin çıkışına götürdü. Ahaiyuta dışarı çıkarken, siyah bulutlardan oluşan yoğun bir örtünün güneşi gizlediğini gördü.</p>

  <p class="calibre5">Ninesine ve Mısır dağına doğru yoluna yeni başlamıştı ki, kocaman yağmur damlaları üstüne düşmeye başladılar. Gittikçe hızlanarak düşüyorlardı. Sonunda Ahaiyuta'nın yolu hızla akan bir dereye dönüştü. Çevresinde her yerde aç toprak büyük susuzluğunu giderirken neşeli sesler çıkarıyordu.</p>

  <p class="calibre5">Ahaiyuta sevinçle gülümsedi. Yapmaya koyulduğu işi başarmıştı. Halkını kurtarmıştı ve artık büyük bir kahraman olarak tanınacaktı.</p>

  <p class="p2">&nbsp;</p>
</body>
</html>
