<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Birleşik Devletler-Kanada Gökten Düşen Kadın: Sunuş</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 5pt;
    margin-top: 5pt
    }
  @font-face {
    font-style: italic;
    font-family: "amasis", serif;
    font-weight: normal;
    src: url(res:///system/fonts/amasis30_italic.ttf)
    }
  @font-face {
    font-style: normal;
    font-family: "amasis", serif;
    font-weight: normal;
    src: url(res:///system/fonts/amasis30.ttf)
    }
  @font-face {
    font-style: italic;
    font-family: "amasis", serif;
    font-weight: bold;
    src: url(res:///system/fonts/amasis_bolditalic.ttf)
    }
  @font-face {
    font-style: normal;
    font-family: "amasis", serif;
    font-weight: bold;
    src: url(res:///system/fonts/amasis_bold.ttf)
    }
</style>
</head>

<body class="calibre">
  <h2 class="calibre6"><a class="calibre2" id="a224"></a>Birleşik Devletler-Kanada&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gökten Düşen Kadın: Sunuş</h2>

  <p class="p2">&nbsp;</p>

  <p class="p72"><a class="calibre2" id="a225"></a><span class="t1">Tarihsel Arkaplan</span></p>

  <p class="p2">&nbsp;</p>

  <p class="p60">irokua dili konuşan beş halk, doğudan batıya doğru, Atlantik kıyısında Mohavkiar, Oneydalar, Onondagalar, Orta New York'ta Kayugalar, Erie Gölü çevresinde Senekalardı. İrokualar, 1452'de irokua Birliği veya Beş Ulusun Konfederasyonu adıyla anılan büyük bir siyasal örgüt kurmayı başararak sonsuz bir ün kazandılar. Bu birlik, o dönemin bütün Öteki hükümetlerinden daha demokratikti ve üç yüz yıldan fazla yaşadı. Gerçekten de birlik o kadar etkileyici bir siyasal örgütlenmeydi ki, Birleşik Devletler Anayasasının oluşumunda bile etkili oldu.</p>

  <p class="calibre5">İrokua Birliği'nin kurucu babaları, Onondaga şefi Hiavata ile, bir Huron olan Deganavida'ydı; iki şefin otoritesi Mohavkiar tarafından da kabul edilmişti. Birliğin örgütlenmesi siyasal beceri gerektiriyordu. Onondagalar, kurul başkanlığı kendilerinde olmak koşuluyla birliğe onay verdiler. Deganavida, beşinci ulus Senekaları kendilerine kablmaya, mısırları diz boyuna geldiğinde güneşi izlemelerini söyleyerek ikna etti. Bu öğüdü tuttuklarında güneşin tutulduğunu gördüler ve Senakalar da birliğe katıldılar. Birlik, I722'de altıncı ulus olarak Kuzey Carolina'da yaşayan bir irokua boyu olan Tuskaroraların da birliğe katılmasıyla genişledi.</p>

  <p class="calibre5">irokua Birliği, üye uluslar arasında eşitlik, huzur ve refahı sağlamak üzere tasarlanmıştı. Yalnızca savaş sorunuyla ilgileniyordu. Üyeler, oybirliği sağlanmadıkça savaş kararının alınmamasına ve bütün üyelerin aynı tarafta savaşmalarına karar vermişlerdi. Bu anlaşma, onur, ün, görkem kazanmanın temel yolu savaş olduğu için, özellikle önemli bir kazanımdı.</p>

  <p class="calibre5">Birlik, elli sakhem, yani kabile önderi tarafından yönetiliyordu ve bunlar ulusların soylu kadınları tarafından seçilip, kendi ulusal kurulları tarafından onaylanıyordu. Kurulda her ulusun oransal temsili söz konusuydu. İkinci grup temsilciler olan, Çam Ağaçları denilen önderler konuşabilirler, ancak oy kullanamazlardı.</p>

  <p class="calibre5">İrokualar, kazıklarla çevrili anaerkil esasa göre örgütlenmiş köylerde yaşıyorlardı. Bütün mal ana soyundan geçiyordu. Yaşadıkları evlerin sahibi kadınlardı, kocaları bu evlere ziyaretçi gibi geliyorlardı. Ailenin erkek reisi en büyük kızın erkek kardeşiydi. Kız kardeşler ve kız evlatlar aynı büyük evde yaşarlardı ve bu evler sekiz on aileyi barındırabilirdi.</p>

  <p class="p40">Toprağın ve ailenin çiftçilik yaptığı tarlaların mülkiyeti de kadınlara aitti. Mısır, kabak ve fasulye yetiştirirlerdi, irokualar bunlara, "Üç Kız Kardeş" derler ve üç dişi ruh tarafından korunduklarına inanırlardı.</p>

  <p class="calibre5">1614'te Hollandalılar Hudson Irmağı'na geldiler ve New York-Albany'de Fort Orange'ı inşa ettiler. Hollanda tüfeği karşılığında kunduz kürkü vererek ticaret yaparak zenginlik ve güç kazandılar. Ancak 1600'lerin ortalarında yerel kunduz varlığını tükettiler ve ticareti sürdürebilmek için gereksindikleri kürkü elde edebilmek amacıyla 1648'de batıya göç ederek, gene İrokua dili konuşan Huronların topraklarını işgal ettiler.</p>

  <p class="calibre5">Devrim, ulusları bölerek irokua Birliği'ni yıktı. Mohavklar, Senekalar, Kayugalar, Onondagalar İngilizleri desteklerken, Oneida ve Tuskaroralar Amerikalıları desteklediler. Sonunda, Ocak 1777'de Birliğin büyük kurul ateşi, resmi bir törenle söndürüldü.</p>

  <p class="p23">Savaştan sonraki yıllarda Irokualara, Ontario'daki Brant-ford yakınlarında toprak verildi; burası Altı Ulus Rezervasyonu olarak bilinir. Bugün burada yedi binden fazla irokua yaşamaktadır. Birleşik Devletler*de Oneidalar'ın çoğu 1832'de Visconsin'e göç etti, Senekaların çoğu da Oklahoma'ya gitti.</p>

  <p class="calibre5">İrokua toplantı ateşi 1960'larda tekrar yakıldı. 1971'de, Altı Ulus, altı merkezde yaşıyordu ve modem bir cumhuriyet oluşturmuşlardı. Irokuaların çoğu, hâlâ irokua geleneğine uygun bir yaşam sürdürüyorlar, halklarının değerlerine bağlılık gösteriyorlar ve şeflerinden birinin önderliği altında uzun ev törenlerine katılıyorlar.</p>

  <p class="calibre5">Kendilerine Vendatlar adını veren Huronlar, gerçekte dört ulustan oluşmuş bir federasyondu. Avrupalılar ilk geldiğinde nüfusları kırk beş bin ile altmış bin arasındaydı, irokualar 1648'de çoğunu yıkana kadar, Ontario çevresinde dört ile altı bin kişiden oluşan büyük köylerde yaşamaktaydılar. Huronlar, savaşta ingilizlerin tarafını tuttular. 1867'den beri çoğu Oklahoma'da yaşıyor.</p>

  <p class="p2">&nbsp;</p>

  <p class="p29"><a class="calibre2" id="a226"></a><span class="t1">Çekicili</span><span class="t1">ğ</span><span class="t1">i ve De</span><span class="t1">ğ</span><span class="t1">eri</span></p>

  <p class="p24">Kutsal bir dedeyle torunu arasındaki ilişkiler ve ikiz kardeşlerin maceraları mitolojideki ortak temalardandır, ikizlerden biri iyi öteki kötü olduğundan, ikizlerin, iyilik ve kötülüğü içinde barındıran tek bir insanı temsil ettikleri düşünülebilir.</p>

  <p class="calibre5">Irokuaların yaratılış söylencesi bir irokua kabilesinden ötekine fazla değişiklik göstermez. En eski versiyonlarından biri Tuskaroralı irokua tarihçisi, David Cusick tarafından kaydedilmiş olan <span class="t2">Sketches of Ancient&nbsp; History of ihe S</span><span class="t2">ı</span><span class="t2">x Nations</span> (Altı Ulusun Antik Tarihinden Kısa Öyküler) 1827'de yayımlanmıştır. En eski Huron versiyonu, 1874'te, yetmiş beş yaşındaki bir Hu-ron küçük şefi tarafından anlatılmıştır. Şef bunu XVIII. yüzyılın ortalarında hayatta olanlardan çocukken dinlemiştir. Horatio Hale'in 1888'de yayımlanan <span class="t2">Huron Folktoru'nda</span> bir bölüm olarak yer alır. Tuskarora kökenli önemli bir mitoloji derleyicisi olan .1. N. B. Hevvitt, İrokua varatılış söylenceleri üstünde uzmanlaşmıştır ve Amerikan Etnoloji Dairesi adına, Mohavk, Se-neka ve Onondaga versiyonlarını ayrıntılı biçimde derlemiştir.</p>

  <p class="p2">&nbsp;</p>

  <p class="p2"><a class="calibre2" id="a227"></a><span class="t1">Gökten Dü</span><span class="t1">ş</span><span class="t1">en Kad</span><span class="t1">ı</span><span class="t1">n</span></p>

  <p class="p2">&nbsp;</p>

  <p class="p29">Zaman daha gençken, iki dünya vardı; yukarı ve aşağı dünyalar. Kutsal Gök Halkı yukarı dünyada yaşıyordu. Aşağı dünya, Ulu Su tarafından kaplanmıştı ve burada yalnızca yüzme bilen hayvanlar yaşıyordu. Büyük Su'yla yukarı dünya arasındaki her şey, Ulu Karanlık tarafından kaplanmıştı.</p>

  <p class="calibre5">Yukarı dünyada Gök Halkı'nın büyük bir reisi, onun da Atahensik adlı sevimli kızı vardı. Bir zaman, tanrıça Atahensik garip bir hastalığa tutulup çok hasta oldu. Büyücü bütün dermanları sırayla denedi, ama onu hiçbir şey iyi leş t iremedi.</p>

  <p class="calibre5">Reisin evinin yanında kocaman bir mısır vardı ve Gök Halkı'nın ana besinini o veriyordu. Gök Halkından biri rüyasında, ancak reis bu ağaçla birlikte kızını yere indirir ve koca ağacı kökleriyle sökerse tanrıçanın iyileşeceğini gördü.</p>

  <p class="calibre5">Reis İçin kızının sağlığı halkının durumundan önemliydi. Sonuçta, reis Gök İnsanının rüyasını duyar duymaz, gecikmeden bu çareye başvurmaya karar verdi. Atahensik'i koca mısır ağacının yanına koydu ve Gök Halkına toprağı köklerle birlikte kazmalarını söyledi. Çok geçmeden koca ağaç korkunç bir gürültüyle devrildi.</p>

  <p class="calibre5">Korkunç sesi duyan başka bir Gök İnsanı (genç biri) koca mısır ağacına koştu ve köklerinin söküldüğünü görünce korktu. Reisin berbat bir iş yaptığı ortadaydı. Genç adam reise dönüp Öfkesini kustu: "Onun meyvesi olmadan hepimiz aç kalırız! Reisin kızının yaşamı bile bu kadar önemli olamaz!"</p>

  <p class="calibre5">Mısır ağacının köklerinin çıkarılmasıyla yerde kocaman bir çukur açılmıştı. Genç adam o kadar öfkelenmişti ki, reis ona engel olamadan Atahensik'i çukura yuvarladı.</p>

  <p class="calibre5">Tanrıça aşağılara düştü; çukur, yukarıdaki dünyadan başlayıp karanlığın içinden geçerek aşağı dünyaya varan bir tünel oluşturuyordu.</p>

  <p class="calibre5">Dalgıçkuşu tanrıçanın düşüşünü gösteren parlaklığı ilk fark eden oldu. Onu kurtarmaya karar verdi. Öteki hayvanlara seslendi: "Bakın! Gök Kadını dünyamıza düşüyor! Yardımımıza İhtiyacı var, yoksa boğulacak."</p>

  <p class="calibre5">Dalgıçkuşu Atahensik'i kanatlarıyla yakaladı ve onunla yumuşak bir biçimde üstünde yaşadığı Ulu Su'ya indi. Bu sırada birçok hayvan, kızı kurtarmak için ellerinden geleni yapma gayreti içindeydi ve bir araya gelerek kızın üstünde durabileceği bir sal oluşturdu.</p>

  <p class="calibre5">Gök Kadını güvenle kondu ve hayvanlardan oluşan sal onu taşıyabildi. Fakat hayvanlar hep sal biçiminde yaşayamazlardı ve Gök Kadını da hep onların sırtında kalamazdı. Hayvanların dinlenmeye ve tanrıçanın dolaşmaya ihtiyacı vardı. Böylece salı oluşturan su hayvanları: "Gök Kadınını taşımak için daha iyi bir yol bulmalıyız" dediler; "hepimiz yorulduk! iyi bir fikri olan var mı?"</p>

  <p class="calibre5">Ulu Kaplumbağa ilk gönüllüydü: "Benim sırtıma binsin" dedi, "benim sırtım hepinizinki bir araya gelse yine daha geniş ve güçlü."</p>

  <p class="calibre5">Böyle yaptılar, ama Misk Faresi: "Bu kadarı yeter artık! Gök Kadını, üstünde yaşayabileceği bir toprak parçası yaralamazsak ölecek. Gündüzleri dolaşabileceği, geceleri rahatça uyuyabileceği kadar bir yer gerekli ona" dedi.</p>

  <p class="calibre5">Ulu Kaplumbağa, "Doğru!" dedi, "bunu başarabileceğini düşünenler Ulu Su'nun dibine dalsınlar ve orada bulacakları bir parça toprağı ağızlarına alıp gelsinler."</p>

  <p class="calibre5">Derin dalışı yapmak için gönüllü olmaya ilk cesaret eden Misk faresi oldu. Peşinden Kunduz, sonra Su Samuru gitti.</p>

  <p class="p19">Kunduz İlk canlı dönen oldu. Çok yorgundu ve soluğu kesilmişti, ama Ulu Kaplumbağa ağzına baktığında toprak göremedi. Su Samuru Kunduz'dan az sonra döndü. O daha da yorgundu ve soluk alamıyordu. Ama Ulu Kaplumbağa ağzına baktığında toprak yoktu.</p>

  <p class="calibre5">Bu sırada bütün öteki hayvanlar Misk Faresi için kaygılanmaya başladılar. Hâlâ dönmemişti. Ne yapacaklarını tartışmaya başlamışlardı ki, Misk faresi aniden suyun üstünde göründü. Ölmüştü. Fakat Misk faresi cesur olduğu kadar da becerikliydi, çünkü pençelerinde ve ağzında denizin dibinden aldığı toprak vardı.</p>

  <p class="p25">Ulu Kaplumbağa toprağı Gök Kadınına verdi, o da bunu dikkatli biçimde Ulu Kaplumbağa'nın kabuğunun çevresine serpti ve o serptikçe Ulu Kaplumbağa'nin kabuğu büyüdü ve sonunda Ulu Ada adı verilen kocaman bir ülke haline gelene kadar büyüyüp genişlemeye devam etti. O günden beri Ulu Ada, Ulu Kaplumbağa'nın kabuğu üstünde durur.</p>

  <p class="calibre5">Zamanla Ulu Ada'da oturan tanrıça Atahensik'in tuhaf hastalığı rüyada görüldüğü gibi iyileşti. Gök Kadını şimdi kendine bir ev yapmıştı ve sonsuz karanlığa karşın, komşusu su hayvanlarıyla mutlu biçimde yaşıyordu. Zamanla bir bebek doğurdu ve o da Toprak Kadını olarak bilindi.</p>

  <p class="calibre5">Günlerden bir gün Toprak Kadını, Ulu Ada'nın çamurunda biten yabani patatesleri çıkartırken dalgınlıkla yüzünü batıya dönmeyi unutup doğuya döndü. Çok geçmeden hamile olduğunu anladı. Batı Rüzgârı içine esmiş ve onu hamile bırakmıştı.</p>

  <p class="calibre5">Doğum sancıları başladığında Toprak Kadını, içindeki ikiz oğullarının hangisinin ilk doğacağı konusunda tartıştıklarını duydu. Kötü İkiz cesur ve bencildi ve annesinin koltuk altından ilk çıkmaya kararlıydı. Yumuşak ve bencillikten uzak olan [yi İkiz, normal yoldan ikinci çıkmaya razı oldu. Böylece İyi İkiz doğarken Kötü İkiz sabırsızlıkla annesinin yanından fırlayıp çıktı ve annesinin ölümüne neden oldu.</p>

  <p class="calibre5">Gök Kadını, Toprak Kadını'nı Ulu Ada'da gömdü ve ikiz torunlarına kendisi baktı. İyi İkiz'i daha çok seviyordu. Kızının Ölümünden sorumlu tuttuğu Kötü İkiz'e hiç sevgi duymuyordu. Her gün Toprak Kadını’nın mezarı başında oturup ağlardı.</p>

  <p class="calibre5">Zamanla İyi İkiz sonsuz karanlıkta yaşamaktan sıkıldı. Kardeşine, "dünyamızı aydınlatacak kocaman bir ışık yaratmak istiyorum" dedi.</p>

  <p class="calibre5">"Saçmalama!" dedi Kötü İkiz. "Dünyamız bu haliyle iyi! Uğraşma!"</p>

  <p class="calibre5">Kardeşinin düşüncesine karşın İyi İkiz, aydınlık bir dünyada yaşamaya karartıydı. Dolayısıyla ölü annesinin yü2ünden parlak bir küre yaptı, bunu her gün Ulu Ada'yı aydınlatsın diye Ulu Karanlık'a fırlattı. Annesinin başının arkasından İyi İkiz daha küçük bir küre ve birçok küçük küreler yaptı ve bunları da her gece Ulu Ada'yı aydınlatmaları için Ulu Karanlık'a fırlattı. Böylece Ulu Ada ve Ulu Su, Güneş, Ay ve Yıldızlar'a ve onlarla birlikte Gündüz ve Geceye sahip oldular.</p>

  <p class="p23">Sonra Gök Kadını'nın gözyaşlarıyla ve Güneş'le beslenen Üç K12 Kardeş, Toprak Kadını'nın gövdesini kaplayan toprağı itmeye başladılar, kabak asması Toprak Kadını'nın başının kalanlarından, mısır bitkisi göğsünden ve fasulye bitkisi kol ve bacaklarından çıktı. İyi İkiz bu bitkileri çok sevdi ve Gök Gürültüsü'nden, büyümeleri için gereksindikleri yağmuru yağdırmasını istedi.</p>

  <p class="p25">Zamanı gelince ikiz çocuklar büyüyüp genç adam oldular. Farklı kişiliklere ve görüşlere sahip olmayı sürdürdüler. Ancak kısa süre sonra Ulu Ada'nın üstünde yaşamaya başlayacak olan Eagwehoewe halkı için Adayı hazırlamak gerektiği görüşünde ikisi de anlaşmışlardı. Birlikte çalışmaya karar verdiler; gündüzleri ayrı ayrı çalışacaklar, geceleri her zamanki gibi büyük evde buluşacaklardı. Ayrıldıklarında, Kötü İkiz batıya, iyi İkiz doğuya gidecekti. Ve yürürlerken her biri göl, orman, bitki, hayvan gibi şeyler yaratacaklardı. Sonra izleyen iki günde, her kardeş ötekini alıp yarattıklarını gösterecekti.</p>

  <p class="calibre5">Böylece, İyi İkiz doğuya doğru yürürken, ayaklarının dibinde toprağa uzanıyor, bir avuç çamur alıyor, savuruyordu. Bazen önüne, bazen arkasına atıyordu. Bazen sağına, bazen soluna atıyordu. Bazen yere, bazen havaya atıyordu. Ama İyi İkiz bir avuç çamuru nereye atarsa atsın, canlı hayvan veya bitkiler yaratıyordu. Bu arada İyi İkiz'in ayaklarının değdiği yerlerde akçaağaçlar büyüyordu.</p>

  <p class="calibre5">Her şeyde hâlâ birinci olmak isteyen ve İrokua dilinde "çakmak taşı gibi" diye adlandırılan Kötü İkiz, yarattıklarını ilk gösteren olmak istedi. İyi İkiz'in tersine, o kötü imgelere sahipti ve kötülükler yaratmaktan hoşlanıyordu. Sonuç olarak da Ulu Ada'nın bu bölümünü kapsayan kocaman bir dağ sırası yaratmıştı. Burada yürümek güçtü, çünkü her yer taş ve tehlikeli kayalarla doluydu.</p>

  <p class="calibre5">Gezerlerken İyi İkiz, Hindi büyüklüğündeki Sivrisineği görüp şaşırdı. İyi İkiz Sivrisineğe defolmasını söyledi ve Sivrisinek genç bir ağaca koştu, sivri, hortumlu burnunu ağacın yumuşak gövdesine daldırdı ve ağaç yere devrildi.</p>

  <p class="calibre5">"Bunu yapamazsın!" diye bağırdı İyi İkiz. "Eagwehoewe halkı çok geçmeden Ulu Ada'da yaşamaya gelecekler ve sen</p>

  <p class="p2">ağaçlara böyle yaparsan, kim bilir onlara neler yaparsın! Onlar ağaçtan çok daha zayıflar, burnunu sokunca muhakkak ölürler!"</p>

  <p class="p19">İyi İkiz bunları söyleyerek Sivrisineği yakaladı ve küçücük olana kadar avuçlarında ufaladı. Sonra ellerini açıp sivrisineği serbest bıraktı. O günden beri Sivrisinek İyi İkiz'in yaptığı büyüklüktedir.</p>

  <p class="p19">Yürüyüşleri sırasında Kötü İkiz, İyi Ikiz'e, yaptığı saldırgan hayvanları da gösterdi: Ayı, kurt ve panter, tilki, kirpi, rakun ve yılan. Bu hayvanlar bugün olduklarından çok daha büyüktüler.</p>

  <p class="calibre5">İyi İkiz bu korkunç yırtıcılara baktı ve bağırdı: "Kardeşim, sen ne yaptın? Eagwehoewe halkı çok geçmeden Ulu Ada'da yaşamaya gelecek ve yırtıcı hayvanlar muhakkak onları öldürecek!"</p>

  <p class="p19">İyi İkiz'in kardeşinin yarattıklarını yok etme gücü yoktu ama bütün hayvanları küçültebildi; böylece Eagwehoewe halkı onları etleri ve derileri için avlayıp tuzağa düşürebilirdi. O sırada İyi İkiz kendisinin yarattığı, ama şimdi Kötü İkiz'in ülkesine gelmiş olan Keklik'i fark etti.</p>

  <p class="p2">"Sen burada ne arıyorsun, Keklik?" diye sordu.</p>

  <p class="calibre5">"Kurbağa ülkemize gelip bütün suyu içti" dedi Keklik, "biraz su kaldıysa, burada Çakmaktaşı ülkesinde bulabileceğimi duydum."</p>

  <p class="p2">İyi İkiz kardeşine, "Kurbağa nerede?" diye sordu.</p>

  <p class="calibre5">"Şimdi sana gösterecektim" dedi kardeşi; "yarattığım bütün hayvanlar içinde en çok onu seviyorum! Onu o kadar suya kanmaz yarattım ki, Ulu Ada'daki her damla suyu içip bitirecek!"</p>

  <p class="p19">iyi İkiz Kurbağa'yı bulduğunda, şişkin gövdesine şöyle bir baktı ve boynuna bir ok attı. Aniden Ulu Ada'nın bütün taze sulan büyük bir şelale gibi boşaldı ve ilk ırmakları oluşturarak her yöne aktı.</p>

  <p class="p19">İyi İkiz hemen ırmakları ikiye böldü, böylece yarısı bir yana, yarısı başka yana akü. "Her ırmağın bir yanının daima öbür tarafa akıntılı olmasını istiyorum" dedi kardeşine. "Böylece Eagwehoewe halkı kanolarını kürekle götürmek zorunda kalmayacak. Akıntıyla gidebilecekler."</p>

  <p class="calibre5">"Bunu yapmana izin veremem" dedi Kötü İkiz. "Eagwehoewe halkı nereye gitmek isterse çalışmak zorunda kalacak!"</p>

  <p class="p2">Ve ırmakların akıntısını tek yana çevirdi. Ayrıca, her birine şelaleler, girdaplar yerleştirmeden rahat edemedi. O günden sonra ırmaklar Kötü İkiz'in değiştirdiği gibi kaldı.</p>

  <p class="calibre5">Kötü İkiz, yarattığı hayvanları, sürüngenleri ve böcekleri değiştirdiği için İyi İkiz'e çok kızmıştı. Ama yüksek sesle bir şey diyemedi. Kendi kendine, "Yarına kadar bekle, kardeşim" dedi, "hele sen yarattıklarını bana göster! Irmaklarına ne yaptığımı gördün. Yarın, Eagvvehoewe halkını memnun etmek için yarattıklarına neler yaptığımı göreceksin!"</p>

  <p class="calibre5">Ertesi gün İkizler, İyi İkiz'in Kötü İkiz'e yarattığı güzel ağaçlan ve hoş hayvanları göstermesi İçin doğuya doğru yürüdüler. Kötü İkiz kardeşinin yarattıklarını görünce rahatsız oldu; bufalo, geyik, köpek, tavşan, sincap ve kuşlar, Eagvvehoewe halkına yararlı olacaklardı. O kadar şişmanlardı ki yakalanmaları çok kolay ve yenmeleri çok tatlı olacaktı.</p>

  <p class="p33">Kötü İkiz daha sonra bu bölgeye geldi. Hayvanların hantal gövdelerine karşın, İyi İkiz'in yarattıklarının hepsini sessizce bir araya topladı ve birlikte kocaman bir mağaraya sürdü. İyi İkiz'in yiyeceklerini yem olarak kullanıp onları mağaraya soktu, girişi kocaman bir kayayla kapattı. Hepsinin açlıktan nasıl öleceklerini düşünüp hoşnutlukla sırıttı.</p>

  <p class="p23">Fakat Kuş, Kötü İkiz'i izlemiş ve yukardan onu gözlemişti. Kuş uçup İyi İkiz'e gitti ve Kötü İkiz'in yaptıklarını anlattı. İyi İkiz, ormandaki ağaçların arasından uçarken Kuş'u izledi ve tam zamanında mağaranın girişini kapatan kocaman kayanın yanma ulaştı. İyi İkiz bütün gücünü toplayıp kayayı yana çekti ve hayvanlarını özgürlüklerine kavuşturdu.</p>

  <p class="p33">Kötü İkiz, kardeşinin, tatlı meyveler veren frenkinciri ve şurubu dallarından damlayan tatlı akçağaçlar da yarattığını fark etmişti.</p>

  <p class="calibre5">Elbette Kötü İkiz, İyi İkiz'in yaptıklarından memnun olmamıştı. "Kardeşim, seninle hiçbir konuda anlaşamadığımızı görüyorum" dedi, "senin dediklerini kabul edersem, Eagwehoewe halkı çok mutlu olacak! Ama anlamaya başladığın gibi, senin istediklerini yapmana izin vermeyeceğim!"</p>

  <p class="calibre5">Böylece Kötü İkiz, yine hayvandan hayvana giderek her birini daha zayıf ve küçük olana kadar sarstı. O günden sonra bu hayvanlar Kötü İkiz'in onları soktuğu biçimde kaldılar.</p>

  <p class="p23">Sonra Körü ikiz dikkatini frenk incirine yöneltti ve meyvelerini işe yaramayacak kadar küçülttü. Tatlı akçağaç şurubunu tatlı suya çevirdi. Ve o günden beri bu ağaçlar, Kötü İkiz'in onları değiştirdiği gibi kaldılar.</p>

  <p class="p19">Çok geçmeden bir gece. Toprak Kadını İyi İkiz'in rüyasına girdi. "Kötü kardeşinden sakın, oğlum" diye seslendi. "Bir fırsatını bulup seni öldürmeye çalışacak. Onun hilesine kendininkiyle karşılık ver." Ve bu sözleri söyleyip kayboldu.</p>

  <p class="calibre5">Ertesi sabah Kötü İkiz kardeşine, "Bir arada yapamayacağımız belli oldu" dedi. "Sen benim yarattıklarımı değiştirdiğin için, ben de senin yarattıklarını değiştirdiğim için birbirimize kızıyoruz. Sana Ulu Ada'yı kimin yöneteceğini belirlemek için dövüşmeyi öneriyorum. Kabul ediyor musun?"</p>

  <p class="calibre5">"Yenişmeyi ve ödülü kabul ediyorum" dedi İyi İkiz, "ama şiddetten kaçınmak isterim. Yalnızca yarışalım."</p>

  <p class="calibre5">"Kabul ediyorum" diye yanıtladı Kötü İkiz. "Ama kazananın kaybedene her istediğini yapma hakla olmasında ısrar ediyorum! Eğer kazanırsam (ve elbette kazanacağım) senden yaşam rüzgârını çekip alacağım!"</p>

  <p class="calibre5">"Şimdi söyle bana" diye sürdürdü sözlerini Kötü İkiz, "sana zarar verecek olan nedir? Sen bana sırrını söylersen, ben de sana söylerim."</p>

  <p class="p21">"Ben yabani gülden korkanın" diye yanıtladı İyi İkiz.</p>

  <p class="calibre5">"Ve ben de dağ keçisinin boynuzlarından korkarım" diye İtiraf etti Kötü İkiz.</p>

  <p class="p19">Ve İkizler yarış yollarını seçtiklerinde, Kötü İkiz, yabani gülün yaratıcısı olan büyükanneleri Atahensik'ten kucak dolusu yabani gül aldı. İyi İkiz'in yolu boyunca yetişen ağaçların dallarına bunları yerleştirdi ve yolun üstüne de çiçeklerini yaydı. Bu sırada İyi İkiz ormanda dolaşıp birçok dağ keçisi boynuzu topladı, bunları yolun Kötü İkiz'e ait olan tarafına dağıttı.</p>

  <p class="p19">Güneş sabah yolculuğuna başlamak üzereyken, İkizler yarışa başladılar. Her şeyde daima birinci olmak isteyen Kötü İkiz, İyi İkiz'i geçeceğinden o kadar emindi ki, onun önce başlamasına izin verdi.</p>

  <p class="p19">Kötü İkiz bütün gün İyi İkiz'in peşinden koştu, korkunç bir fırtına gibi dağlan ve ormanları devirdi. Ama İyi İkiz ne zaman yorulsa, durup biraz yabani gülden yiyor ve gücünü yine topluyordu. Kötü İkiz ise yorgunluğuna bir çare bulamadı, çünkü dağ keçisi boynuzlan sürekli ayaklarına dert oluyordu. Kötü İkiz o gün kardeşine yetişemedi; ne kadar yalvardıysa İyi İkiz durmadı ve dinlenmesine izin vermedi.</p>

  <p class="calibre5">Kötü İkiz ikinci gün güneş yolculuğuna başladığında İyi İkiz'in peşinde koşmaya, dağları ormanları devirmeye devam ediyordu. Ama İyi İkiz ne zaman yorulsa, durup biraz yabani gülden yiyor ve gücünü yine topluyordu. Kötü İkiz ise yorgunluğuna bir çare bulamadı, çünkü dağ keçisi boynuzları sürekli ayaklarına dert oluyordu. Kötü İkiz o gün kardeşine yetişemedi; ne kadar yalvardıysa İyi İkiz durmadı ve dinlenmesine izin vermedi.</p>

  <p class="calibre5">İkinci gün güneş yolculuğunu bitirmek üzereyken İyi İkiz de bitiş yerine yaklaşmıştı. O sırada Kötü İkiz yorgunluktan tükenmişti ve ayakları da boynuzlar yüzünden harap olmuştu. İyi İkiz'e olduğu yerde durup dinlenmesine izin vermesi için yalvardı. Fakat İyi İkiz'in, yarışı kazandığı için kardeşinin yarışı tamamlamasını İsteme hakkı vardı. Kötü İkiz kendisini bitiş yerine zorla sürükledi ve İyi İkiz'in ayaklarının dibine yığıldı.</p>

  <p class="p2">"Beni öldürme kardeşim" diye yalvardı.</p>

  <p class="calibre5">"Ama anlaşmamıza göre yapmam gereken bu!" dedi İyi İkiz. "Yarışma senin fikrindi. Ve benim görüşüme karşın şiddette sen ısrar ettin. Kazanan olarak, sana, senin bana davranmış olacağın gibi davranmam gerekiyor!" İyi İkiz bu sözleri söyleyerek keçi boynuzlarından birini aldı ve yaşam soluğu Kötü İkiz'in gövdesini terk edene kadar ona vurdu.</p>

  <p class="calibre5">O gece, Kötü İkiz'in ruhu İyi İkiz'e geldi ve "Seninle evinde kalmak istiyorum" dedi.</p>

  <p class="p2">"Buna izin veremem" diye yanıtladı İyi İkiz.</p>

  <p class="calibre5">"O zaman elveda" dedi Kötü İkiz, "çünkü bir daha beni göremeyeceksin! Kuzeybatıya, Ulu Sessizlik Ülkesi'ne gideceğim. Orada Eagwehoewe halkından Ötenlerin yanıma gelmesini bekleyeceğim. Bu andan itibaren, birinin yaşam soluğu gövdesinden çıktı mı, ruhunun bana ait olacağını bil! Ölülerin ruhtan Ulu Ada'yı terk edecek ve sonsuza kadar benim ülkemde yaşayacak." Ve bu sözlerle Kötü İkiz yola koyuldu ve Kötü Ruh oldu.</p>

  <p class="calibre5">İyi İkiz, dağların ve ormanların gördüğü zararları giderdi. Sonra Ulu Ada'da yaşayacak olan Eagwehoewe halkını yarattı. Ayaklarındaki çamurdan kendisine ve annesine benzeyen erkek ve kadınları biçimlendirdi. Sonra eğilip burun deliklerinden yaşam soluğunu üfledi, ruhlarına can verdi. Sonra, iyi İkiz Ulu Ada'dan yok oldu.</p>

  <p class="calibre5">İlk Erkek ve İlk Kadın birbirlerini sevdiler ve onların birleşmelerinden, Ulu Adanın kalbinde ilk altı çift Eagwehoewe insanı dünyaya geldi. Hepsi İrokua dili konuşuyordu ve bunlar Eagwehoewe halkının ataları oldular.</p>

  <p class="calibre5">İlk çift, güneşin yolculuğuna başladığı yere doğru gitti ve büyük bir ırmağın yanına yerleşü. Bunlar Mohavk halkının ana babası ve doğu kapısının koruyucuları oldular. İki buçuk gün sonra ikinci çift, güneşin yolculuğunu bitirdiği yere gitti ve kocaman bir kayanın yanma yerleşti. Bunlar "Dik Duran Taş halkı" Oneidaların ana babası oldular. Üçüncü çift güneşin yolculuğunu bitirdiği yere doğru gitti ve Onondaga dağının yanına yerleşti. Onondaga halkının ana babası ve merkezdeki kurul ateşinin koruyucusu oldular.</p>

  <p class="calibre5">Dördüncü çift güneşin yolculuğunu bitirdiği yere doğru gitti ve içinden kocaman pipo gibi bir dağın yükseldiği bir gölün yanma yerleşti. "Uzun Pipo halkı" Kayugaların ana babası oldular. Beşinci çift güneşin yolculuğunu bitirdiği yere doğru gitti ve Eagwehoewe halkının sınırını oluşturan yerin batısına yerleşti. "Büyük Tepe halkı" Senekaların ana babası ve batı kapısının koruyucusu oldular. Son çift güneşin yolculuğuna başladığı yere doğru gitti ve Ulu Su'yun kıyısına yerleşti. Bunlar da Tuskarora halkının ana babası oldu.</p>

  <p class="calibre5">Başlangıçta, ilk beş aile, yerleştikleri yerlerin ve dillerinin farkına karşın, o günden itibaren ve sonsuza kadar, çocuklarının ve çocuklarının çocuklarının daima birbirlerine anlayış göstermesi ve birlik olması kararına vardı. Ulu irokua ulusunu oluşturan bunlardı. Sonra altıncı aile de irokua Birliği'ne katıldı.</p>

  <p class="calibre5">Böylece Eagwehoewe halkı, tam da İyi İkiz'in istediği gibi Ulu Ada'ya yerleşti. Ve onların Altı Ulus Konfederasyonu, uluslarının bildiği ne varsa ortaya çıkardı.</p>

  <p class="p2">&nbsp;</p>

  <p class="p2">&nbsp;</p>
</body>
</html>
