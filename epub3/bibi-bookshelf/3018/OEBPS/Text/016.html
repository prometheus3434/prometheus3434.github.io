<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Herakles'in Görevleri ve Ölümü: Sunuş</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 5pt;
    margin-top: 5pt
    }
  @font-face {
    font-style: italic;
    font-family: "amasis", serif;
    font-weight: normal;
    src: url(res:///system/fonts/amasis30_italic.ttf)
    }
  @font-face {
    font-style: normal;
    font-family: "amasis", serif;
    font-weight: normal;
    src: url(res:///system/fonts/amasis30.ttf)
    }
  @font-face {
    font-style: italic;
    font-family: "amasis", serif;
    font-weight: bold;
    src: url(res:///system/fonts/amasis_bolditalic.ttf)
    }
  @font-face {
    font-style: normal;
    font-family: "amasis", serif;
    font-weight: bold;
    src: url(res:///system/fonts/amasis_bold.ttf)
    }
</style>
</head>

<body class="calibre">
  <h2 class="calibre6"><a class="calibre2" id="a88"></a>Herakles'in Görevleri ve Ölümü: Sunuş</h2>

  <p class="p2">&nbsp;</p>

  <p class="p29">Herakles Yunan kahramanlarının en ünlüsü, en tanınmış olanıdır. Genellikle "dünya savunucusu" olarak anılır. Görevleri, onu bilinen dünyanın her yerine taşımış, her nereye gittiyse o ülkeyi insanların yaşaması için daha güvenli bir yer yapmıştır. Tanrılardan çok az yardım almıştır; başarıları tamamen kendine aittir.</p>

  <p class="calibre5">Herakles, ün ya da iktidar peşinde koşmadığı için farklı bir Yunan kahramanıdır. Düşük ahlaklı birine boyun eğmemek için, onu ünlü yapacak bile olsa verilen görevleri yapmayı önce reddeder. Sonunda görevi kabul etmesi, insanlık tarihi boyunca ölümlülerin, gerçekleşmesini en çok istedikleri dilek olan ölümsüzlük ödülünü almak için değil, sadece tanrısal bir emir olduğu içindir.</p>

  <p class="p23">Herakles'in görevleri, onun büyük olasılıkla anaerkil kültüre ait olduğunu gösterir. Kadın egemenliğindeki toplumda bir erkeğin kazanabileceği en büyük onur olduğundan, kutsal kral, yani Ulu Tanrıça'nın yönetimdeki rahibelerin arkadaşı olmak isteyen genç, öteki pek çok rakiple yarışmak zorundadır. Böyle bir genç, Eurystheus'un Herakles'e verdiği görevlerin benzeri olan pek çok yarışı kazanmalıdır. Geleneksel yarışlar, atıcının okunu bir ya da bir dizi halkadan geçirdiği atıcılık yarışması; aslan, yaban domuzu, boğa gibi yabanıl hayvanlarla yapılan dövüşler; güçlü bir rakiple yapılan güreş karşılaşması; bir günde bir tepeyi ya da tarlayı sürmek; vahşi atları ehlileştirmek gibi konuları içerir.</p>

  <p class="p23">Herakles'in görevlerinin en eksiksiz Örneğini Apollodorus, <span class="t2">Kütüphane</span> adlı eserinde anlatmıştır.</p>

  <p class="p3"><span class="t1">Herakles'in Görevleri ve Ölümü</span></p>

  <p class="p24">Herakles, Zeus'un ölümlü bir kadından olan oğluydu. Olympos'un efendisi, hem Herakles'in sonsuz üne erişeceğinden emin olmak hem de başka kadınlardan olan çocuklarından nefret eden Hera'yı memnun etmek istiyordu. Bu nedenle Zeus, Hera'ya Herakles'in Tiryns kralı Eurystheus'un emrettiği on iki görevi yapmak zorunda olduğunu söyledi. Herakles'i ancak o zaman ölümsüz yapacaktı.</p>

  <p class="calibre5">Hera, istemeyerek, onun büyük görkem (Hera + kleos: Saygınlık [ün]) kazanmasına neden olduğu için, Herakles sekiz aylıkken ünlendi. Hera, onu öldürmek niyetiyle odasına iki büyük yılan yolladı. Yılanlar onun yatağına yaklaşınca, Herakles neşeyle kollarını uzatıp elleriyle birer yılan kaptı; ikisini de boğdu.</p>

  <p class="p23">Herakles yetişkinliğe erişirken ün kazanmaya devam etti. Bir prensesle evlenip üç oğul sahibi oldu. Eurvstheus, Herakles'in iktidarını tehdit edeceğinden korkarak ünlü görevleri yapmasını emretti. Herakles, Eurystheus'un hizmetçisi olmayı reddedince, Hera Herakles'i delirtti. Bir çılgınlık nöbetinde çocuklarını düşman sanarak yayını çekip onları vurdu.</p>

  <p class="calibre5">Deliliği geçene kadar, Herakles toplumdan kaçtı, suçundan arındı, Delphoi Kâhini'nin öğüdüne başvurdu. Kâhin, Herakles'e Eurystheus'un emrettiği on işi yaparak tanrıların isteğine boyun eğmesini, ancak o zaman ölümsüz olabileceğini söyledi. Herakles, kâhinin sözünü tutarak kralın hizmetine girdi.</p>

  <p class="p23">Eurystheus, Herakles'e önce Nemea aslanının postunu getirmesini emretti. Herakles bu hayvanın taş ya da tunçla yaralanmayacağını biliyordu. Bu nedenle onu öldürmek için başka bir yol bulmalıydı., Aslanla karşılaştığında oklarının da, büyük tahta sapanının da bir işe yaramadığını anladı. Aslan, Herakles'in saldırısı karşısında iki çıkışı olan bir mağaraya girdi. Herakles, çıkışın birini büyük bir kayayla kapatarak ötekinden içeri girdi. Sonunda bir kolunu aslanın boynuna atana kadar güreşti, boynunu kıstırarak öldürünceye kadar sıktı. Mağaradan üzerinde zaferinin korkutucu andacı olan aslanın postuyla çıktı.</p>

  <p class="calibre5">Herakles, Tiryns'e Nemea aslanı kılığında döndüğünde Eurystheus gördüğünden o kadar korktu ki, Herakles'e kent kapısının dışında kalmasını emretti. Daha sonra Eurystheus Herakles'le, habercilik görevini yüklenen bir hizmetçisi aracılığıyla görüştü.</p>

  <p class="calibre5">İkinci görev olarak Eurystheus, Herakles'e Lerna Ejderi'ni öldürmesini emretti. Bu canavar bir bataklıkta yaşıyor, yiyecek sığır ararken yakındaki yerleşim yerlerini birbirine kalıyordu, koca gövdesinin üzerinde yılana benzeyen dokuz başı vardı. Ortadaki baş ölümsüzdü. Herakles, önce üzerine yanan oklar alarak canavarı bataklıktan çıkmaya zorladı. Sonra canavarın başlarını yakalayıp sopasıyla ezmeye çalıştı. Ancak bir başı ezdiğinde başka iki baş çıkıyordu. Yaptığının sadece görevini zorlaştırdığını gören Herakles, kuzeni ve yol arkadaşı lolaos'tan ateşe bir küçük odun koyarak kor gibi bir dağlayıcı yapmasını istedi.</p>

  <p class="p25">Sonra, canavarın ölümlü başlarını bir bir kesti. O kestikten hemen sonra lolaos yeni bir baş çıkmadan çiğ eti dağlayıp mühürledi. Herakles ölümsüz başı da kesti. Yolun kenarındaki bir kayanın altına gömdü. Ejderin vücudunu parçalara böldü. Ejderin ölümcül zehirinin bulaştığı yaranın iyileşmesi olanaksızdı, bu nedenle oklarını canavarın kanına batırdı. Herakles, Tiryns'e döndüğünde Eurystheus, Iolaos yardım ettiği için bu görevin başarılmış sayılmayacağını iddia etti.</p>

  <p class="p25">Üçüncü görev olarak Eurystheus Herakles'e, Tiryns'e av tanrıçası Artemis için kutsal olan altın boynuzlu hızlı geyiği getirmesini emretti. Herakles, eğer geyiği yaralarsa Artemis'in kızacağım anladı. Bu nedenle vurmak yerine onu, bütün bir yıl boyunca kovaladı. Sonunda yorgun geyik yere uzanınca Herakles onu yakaladı. Bir ağıla kapattı, omuzlarına yükleyerek Tiryns'e döndü.</p>

  <p class="calibre5">Herakles'in dördüncü görevi Erymanthoslu yaban domuzunu yakalayıp sağ olarak Tiryns'e getirmekti. Keskin dişleri yüzünden vahşi yaban domuzu çok tehlikeliydi. Kısa bacaklarına rağmen inanılmayacak kadar da hızlıydı. Herakles onu, hızlı koşamayacağı dağ yamacındaki derin kar yığınına kadar kovaladı. Hayvan dişleriyle saldıramayacak kadar yorgun düştüğünde kahraman onun ayaklarını bağladı. Omuzlarında Tiryns'e taşıdı.</p>

  <p class="p19">Beşinci görev olarak Eurystheus, Herakles'i küçük düşürmek için Kral Augias'ın ahırlarını bir günde temizlemesini emretti. Ahırlar bir zamanlar temiz idiyseler bile, kimse bunu anımsamıyordu. Sayısız sığır sürüsü, dağ gibi yığılmış pislik bırakmıştı. Herakles, onurunu korumak için Eurystheus'un emrinden söz etmeden, krala gidip birkaç sığır karşılığında bir günde ahin temizlemeyi önerdi.</p>

  <p class="calibre5">Augias kabul edince, Herakles yakındaki iki ırmağın yatağını ahırların içinden geçecek şekilde değiştirerek pisliği yıkadı. Ama kral, Herakles'in ahırları temizlemesi için emir aldığını öğrenince ona karşılığını vermedi. Eurystheus da sığır sözü karşılığında yaptığı için işi başarılmış kabul etmedi.</p>

  <p class="p25">Altıncı görev olarak Eurystheus, Herakles'e Stymphalos kuş sürüsünü, Arkadia'daki aynı adı taşıyan gölden kovalamasını emretti. Kuşlar çiftçilerin bahçelerinden meyvelerini çalıyordu. Tüylerini ok gibi attıkları için tehlikeliydiler de. Athena, Herakles'e korkunç bir ses çıkaran tunç bir çıngırak vererek yardım etti. Bu, kuşları korkutup kaçırdı.</p>

  <p class="p23">Yedinci görev, Herakles'in Girit'e gidip Poseidon'un Kral Minos'a özel bir kurban olarak gönderdiği boğayı yakalamasını gerektiriyordu. Kral, söz verdiği halde güzel boğayı öldürmeyince denizin efendisi, boğayı kudurmuş bir hayvana çevirmişti. Herakles boğayı yakaladı. Tiryns'e getirerek serbest bıraktı.</p>

  <p class="p23">Sekizinci görev olarak Herakles, Kral Diomedes'in insan eti yiyen kısraklarını yakalamak zorundaydı. Onları tunç yalaklarına zincirlenmiş halde, yabancıların kollarını bacaklarını yerken buldu. Kralın zalimliği Herakles'i o kadar kızdırdı ki Diomedes'i öldürdü, vücuduyla kısraklarını besledi. Atlar, kendilerini insanları yemek üzere eğiten adamın etini yiyince Herakles'in denetimine girdiler. Herakles atları Eurystheus'a götürdü, o da onları serbest bıraktı. Kısraklar, Olympos Dağı'na tırmandılar, orada onları vahşi hayvanlar öldürdü.</p>

  <p class="calibre5">Bu görevi yerine getirirken Herakles iyi arkadaşı Kral Admelos'a uğradı. Karısı Alkestis henüz ölmüştü. Herakles, onun hayali için ölümle güreşti, kazandı ve Alkestis'i kocasına geri verdi.</p>

  <p class="calibre5">Dokuzuncu görev olarak Eurystheus Herakles'e, kızının istediği, Amazon kraliçesi Hippolyte'ye kemerini getirmesini emretti. Amazonlar saldırgan bir kadın savaşçılar kabilesiydi. Savaş tanrısı Ares, kemerini Hippolyte'ye vermişti. Herakles gittiğinde Hippolyte onu karşıladı; kemerin neden gerektiğini öğrenince ona verdi. Hera bunun çok kolay olduğunu düşündü. Bu nedenle Amazon kılığına girip, Herakles'in kraliçelerini kaçırdığını haykırdı. Savaşçı kadınlar ona saldırınca Herakles, Hippolyte'nin kendisini aldattığını sanarak onu öldürdü. Kemerini alıp Tiryns'e döndü.</p>

  <p class="p23">Onuncu görev olarak Eurystheus Herakles'e, belden birbirine yapışık üç adam şeklindeki canavar dev Geryoneus'un güzel kırmızı sığırlarını getirmesini emretti. Sığırları iki başlı köpek Orthos koruyordu. Orthos ona saldırınca Herakles, köpeği öldürünceye dek sopayla dövdü. Sığırları gütmeye başladı. Geryoneus Herakles'e ırmağın kenarında rastladı. Onu durdurmaya çalıştı. Herakles devin yanına yaklaştı, kudretli yayını kaldırdı, üçlü vücuduna bir ok atarak Geryoneus'u öldürdü.</p>

  <p class="calibre5">Herakles, Geryoneus'un sığırlarıyla Tiryns'e dönerken Tiber Nehri'nde durdu. Yere uzanıp dinlendi. Bu sırada Kakus adlı canavar ruhlu, ateş püskürten dev güzel sığırları gördü. En iyi öküzleri çaldı. Öküzleri kuyruklarından sürükleyerek mağarasına giden yolu ustaca gizledi. Herakles uyanınca sığırlardan bazılarının kayıp olduğunu fark etti. En yakın mağarayı buldu. Ancak gördüğü hayvan İzleri mağaradan içeri değil, dışarı doğruydu. Ama sığırlarıyla ayrılırken hayvanlar böğürdü. Herakles şaşkınlıkla içeriden karşılık geldiğini duydu.</p>

  <p class="calibre5">Bunun üzerine Herakles, koca sopasını alarak mağaraya yöneldi. Kakus, onun yaklaştığını görünce kapıya dev bir kaya indirdi. Kendini ve çalıntı sığırları mağaraya kapattı. Herakles deve ulaşmak için bir yol bulmaya çalışarak, üç kez mağaranın üstünde, çevresinde dolaştı. Sonunda mağara tavanının bir parçası olan büyük bir kayaya yüklendi. Bütün gücünü kullanarak itti. Kakus'un mağarası tüm görkemiyle açığa çıktı.</p>

  <p class="calibre5">Aşağıya, kükreyen, ateş püskürten deve bakarken Herakles mağaranın duvarına çivilenmiş insanların solgun, çürüyen başlarını gördü, kanın kötü kokusunu aldı. Önce Kakus'a koca kayalar, ağaç kütükleri fırlattı. Sonra derinliklerden gelen kara duman bulutlarından ürkmeden mağaranın içine atladı. Kolunu devin boğazına sardı. Bütün gücüyle sıktı. Kakus'un ateşini tamamen söndürdüğünde dev yerde cansız yatıyordu. Herakles taşı kapıdan çekti. Devi ayaklarından dışarı sürükledi, sığırları çıkardı. Yoluna devam etti.</p>

  <p class="calibre5">Herakles görevlerine başlayalı sekiz yıl olmuştu. On birinci görev olarak Eurystheus, Herakles'e gökkubbeyi omuzlarında tutan Titan Atlas'ın kızları olan Hesperidlerin altın elmalarını toplamasını emretti. Elma ağaçlarını Gaia, Hera'ya evlilik armağanı olarak vermişti. Onları yüz başlı, çok farklı seslerle konuşan ölümsüz bir ejderha koruyordu.</p>

  <p class="calibre5">Herakles bahçeyi bulabilmek için eski deniz adamı Nereus'a danışmak zorunda kaldı. Onu kıyı boyunda bulup elini ona uzattığında deniz tanrısı, bir sürü korkunç görünüme girerek Herakles'i korkutmak istedi. Şiddetli bir ateş, kükreyen bir aslan, kayan bir yılan, bir su girdabı oldu, ancak görünüşteki her değişiklikte Herakles, görünenin altındaki biçimi bırakmadı. Sonunda Nereus vazgeçti ve Herakles'e sorduğu yeri tarif etti.</p>

  <p class="p19">Herakles, bahçeye giderken Gaia'nın (Toprak) Antheus adlı dev oğlu tarafından yönetilen Libya'dan geçti. Antheus olağanüstü güçlü, yetenekli bir güreşçiydi. Her yabancıya güreş karşılaşmasıyla meydan okurdu. Antheus mutlaka kazanır, kaybedeni öldürürdü. Sonra en son kurbanının kafasını, Posiedon tapınağının üzerindeki öteki andaçların yanına asardı.</p>

  <p class="p23">Antheus, Herakles'i kendisiyle güreşmeye zorladığında Herakles, devin vücudunun toprağa değen noktasının hemen çok daha güçlendiğini fark etti. Yarışmayı kazanmak için, Antheus'un annesinin oğlunun gücünü tazelemesini Önlemek gerekiyordu. Bu nedenle Herakles Antheus'a sarıldı, ölümcül kavrayışını kullandı; devi havaya kaldırıp boğazlayarak, ölünceye kadar orada tuttu. Sonra ülkedeki çiftçilerin zeytin bahçeleri, asma bağlan yapmalarına olanak vermek için bütün yaban hayvanlarını öldürdü.</p>

  <p class="p22">Herakles, kendini Kafkaslar'a götüren yolculuğuna devam elti. Orada Titan Prometheus'u dağa çivilenmiş, Zeus'un kartalı ciğerini parçaladığı için çaresiz halde buldu. Herakles koca yayını kaldırdı. Kuşu öldürdü. Prometheus'u serbest bıraktı. Kargılığında Prometheus Herakles'e, Atlas'ı bulmasını, gökkubbeyi onun omuzlarından alarak, ejderhayla kendisi uğraşıp, altın elmaları toplamaya çalışmasındansa Atlas'ı onları almaya yollamasını önerdi.</p>

  <p class="p19">Herakles, Prometheus'un öğüdünü tuttu. Atlas elmalarla döndü; ancak gök kubbeyi omuzlarında taşımaktan yorulduğunu, elmaları Kral Eurystheus'a kendisinin vereceğini söyledi. Herakles, Atlas'ın görevini devralmayı hemen kabul etti. Ancak ustaca, Atlas'tan, ağırlığı daha dayanılır hale getirmek için başının üzerine bir destek koyana kadar geçici bir süre gökkubbeyi tutmasını istedi. Atlas, yardımseverlikle elmaları yere bıraktı, gökkubbeyi tuttu. Herakles çabucak elmaları topladı; dev Titanı korkunç yüküyle bıraktı.</p>

  <p class="p38">On ikinci ve son görev olarak Eurystheus Herakles'e, Yer altı dünyası'na gidip, Hades'in korkunç krallığının girişini koruyan üç başlı canavar köpek Kerberos'u getirmesini emretti.</p>

  <p class="p2">Herakles'e ölülerin gölgelerini Yeraltı Dünyası'na götüren, yol bulucu Hermes eşlik ediyordu.</p>

  <p class="p19">Herakles Hades'e yaklaştı. Kerberos'u Kral Eurystheus'a götürmek için izin istedi, ölülerin efendisi, canavar köpeği hiç bir silah kullanmadan yakalaması koşuluyla izin verdi. Hades'in emri Herakles'i zorladı. Çünkü Kerberos'un üç başından başka yılanlarla kaplı bir sırtı, ejderha kuyruğu vardı. Herakles, kendini koruyucu aslan derisiyle sardı. Üç başlı canavara sarıldı, bir daha bırakmayıp Tiryns'e taşıdı. Eurystheus'a gösterdikten sonra Hades'e geri götürdü.</p>

  <p class="calibre5">Herakles, görevlerini bitirdikten sonra da pek çok maceraya atıldı. Yıllar sonra, Herakles'in karısı, başka bir kadını sevebilir düşüncesiyle onu kıskandı. Kocasına ejderhanın kanına batırılmış bir tünik armağan etti. Herakles'in bir düşmanı onu, tünik sayesinde, kocasının gözünün kendisinden başka kadını görmeyeceğine inandırmıştı.</p>

  <p class="calibre5">Herakles tüniği giydiğinde, vücut ısısı zehiri hareketlendirerek derisine yapışıp yakmasına neden oldu. Herakles acıyla tüniği ve onunla birlikte derisini de soyup çıkardı. Acısını ancak ölüm yatıştırabilirdi. Cenaze için odunları yığdı, üzerine uzandı. Ancak istediği hiç kimse meşaleyle odunları tutuşturup onu öldürmek istemedi. Sonunda, oradan geçen Philoktetes Herakles'i dayanılmayacak acılar içinde görünce odun yığınını yakmayı kabul etti. Ödül olarak Herakles Philoktetes'e, daha sonra genç adamın Troya'ya götüreceği koca sopasını, yay ve oklarını verdi.</p>

  <p class="p19">Yanan meşale cenaze odunlarına değer değmez, bir yıldırım ışığı açık gökyüzünde parlayarak odunlara çarptı. Aniden bir bulut, gürüldeyen alev yığınının içine indi, Herakles'i sardı ve onu Olympos Dağı'na taşıdı. Ateş bütün odunları tükettiğinde küller arasında Herakles'in kemikleri bile kalmamıştı. Zeus sözünü tutmuş ve Herakles ölümsüz olmuştu.</p>

  <p class="p2">&nbsp;</p>
</body>
</html>
