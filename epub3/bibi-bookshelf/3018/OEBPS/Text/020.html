<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Aeneid: Sunuş Tarihsel Arka plan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 5pt;
    margin-top: 5pt
    }
  @font-face {
    font-style: italic;
    font-family: "amasis", serif;
    font-weight: normal;
    src: url(res:///system/fonts/amasis30_italic.ttf)
    }
  @font-face {
    font-style: normal;
    font-family: "amasis", serif;
    font-weight: normal;
    src: url(res:///system/fonts/amasis30.ttf)
    }
  @font-face {
    font-style: italic;
    font-family: "amasis", serif;
    font-weight: bold;
    src: url(res:///system/fonts/amasis_bolditalic.ttf)
    }
  @font-face {
    font-style: normal;
    font-family: "amasis", serif;
    font-weight: bold;
    src: url(res:///system/fonts/amasis_bold.ttf)
    }
</style>
</head>

<body class="calibre">
  <h2 class="calibre6"><a class="calibre2" id="a92"></a>Aeneid: Sunuş Tarihsel Arka plan</h2>

  <p class="p2">&nbsp;</p>

  <p class="p21"><span class="t2">Aeneid'in</span> odak noktası Roma kentinin kuruluşu ve geleceğidir; dolayısıyla Roma tarihini özetlemek epiği daha anlaşılır kılabilir.</p>

  <p class="calibre5">Yaklaşık MÖ 2600-1000 tarihlerinde kuzeyden gelip Yunanistan'ı işgal eden insanlar, İtalya'yı da istila etmişlerdir. İlk gelen kabileler bölgeye bakır ve tuncu da sokmuş, çok daha sonra ikinci bir dalga, demir alet ve silahları getirmiştir. Zamanla bu iki grup karışır ve bütün İtalyan yarımadasına yerleşir.</p>

  <p class="p23">Latinler olarak bilinen kabileler, Tiber Irmağı'nın aşağı vadilerine, Latium diye adlandırılan ovaya yerleşirler. Arkeologlar, efsaneye göre Romulus'un Roma'yı kurduğu MÖ 753 yılında, yedi tepede birçok küçük Latin yerleşimi bulunduğunu belirtmektedirler (Aeneid kronolojisine göre ise Roma MÖ 1176 yılında, Troya Savaşı'ndan sekiz yıl sonra kurulmuştur).</p>

  <p class="p23">Arkeologlara göre küçük Latin köyleri MÖ 800 ile 700 yılları ardında birleşmiştir. MÖ 700 yılına gelindiğinde, Latinlerin</p>

  <p class="p2">tepelerin dibinde, sığır alışverişi dahil ticari amaçları için ortak bir Forum alanı kurdukları bilinmektedir. MÖ 625 yılında, Forum çevresinde birçok küçük kulübe kurulmuştur. Latinler Tiber Irmağı'nın taşkınları nedeniyle ova topraklarının çoğunu kullanamamaktadırlar. Daha ileri teknolojiye sahip Etrüskler gelene kadar, ova topraklarının çoğu bataklık sıtma alanı olarak kalmış ve fazla yerleşime açık olmamıştır.</p>

  <p class="p23">MÖ 900-800 yıllarında Etrüskler, Küçük Asya'daki yurtlarından çıkarak İtalya'yı istila etmişler, kendileriyle birlikte kent devleti anlayışını da getirmişlerdir. MÖ 607'de Latin köylerini işgal ettiklerinde Tiber Irmağı'na ağlan kanallar inşa etmişler ve ova topraklarını kurutarak yedi tepenin dibindeki yerleri kent kurulabilir duruma getirmişlerdir. Yaklaşık MÖ 575'te Etrüskler, mevcut kulübeleri kaldırıp Rumlua adını verdikleri yeni büyük kentin ticari ve siyasal merkezi olarak geniş bir Forum <span class="t2">(Forum Romanum)</span> kurarlar. Romulus (Roma'nın efsanevi ilk yöneticisi) ve Roma (Latin) sözcüğü de Etrüskçe "Rumlua"dan gelmektedir.</p>

  <p class="calibre5">Bu sırada, MÖ 800 yıllarında Fenikeliler, Numidya'da, Sicilya' nın güneybatısında, Afrika kıyılarında kent devleti Kartaca'yı kurmuşlardı. MÖ 750'ye gelindiğinde Yunanlar da, Sicilya Adası'nda ve İtalya Yarımadası'nda koloniler kurmaya başlamıştır.</p>

  <p class="calibre5">Etrüksler, ilişkiye girdikleri kültürlerden yararlanmasını bilen, girişimci bir halktır. Yunan kolonilerinden teknoloji yanında birçok dinsel ve sanatsal düşünce almışlardır; Yunan tanrıları ve Fenike alfabesi de bunların içindedir. MÖ 545Terde Kartaca, güçlü ve zenginken ve Akdeniz'in bah bölümüne egemenken, bu devletle siyasal bağlaşma da kurarlar.</p>

  <p class="calibre5">MÖ 509 ile 133 yılları arasında Roma, büyük bir güç durumuna gelmiştir. 270 yılına gelindiğinde, Etrüskler ve Yunan kolonileri de dahil İtalyan Yarımadası'nı işgal etmişlerdir. Sonra Kartaca, Yunanistan ve Asya'nın bir bölümü işgal edilir. Kartaca'yla yapılan üç savaş (Pön Savaşları), dökülen kanın çokluğuyla ve iki generalin kullandığı görülmemiş stratejilerle ün salar. Kartacalı general Anibal kırk bin piyade, dokuz bin atlı ve Afrika fillerinden oluşan ordusunu İspanya'dan getirip Alp Dağları'nı aşarak İtalya’ya sokar. Romalılar, bir general bulup (Scipio) onu yenene kadar, yaklaşık yirmi yıl uğraşmak zorunda kalırlar.</p>

  <p class="p19">Romalılar kendi yurtlarında, ilk monarşiye göre daha demokratik bir sistem geliştirmişlerdi; halka birçok haklar sağlanmış ve bunlar yasalar halinde on iki tablete yazılarak Forum'da sergilenmiştir. Romalılar fethettikleri ülkelere karşı davranışla-rın-da da komşularından çok daha demokratiktiler. Yunanların ve zamanın birçok halkının tersine Romalılar, düşmanlarının çoğunu öldürmemişler veya köle etmemişlerdir. Yenilen ülkeler Roma'ya vergi ödemek ve bütün eyaletleri savunmak için birlikler göndermek zorundadırlar, ama kendi yönetimlerinde birçok yönden bağımsızdırlar. Buna karşılık Romalılar da bütün eyaletlere kendi yollarını ve İleri teknolojilerini, yasal sistemleriyle dil ve kültürlerini getirmişlerdir.</p>

  <p class="p47">Fetih savaşları, Roma'nın anayurduna birçok toplumsal ve ekonomik sorun getirir. MÖ 133 ve 30 yıllan arasında iç savaşlar çıkar. MÖ 59 yılında Julius Caesar dokuz yıllık süre için Konsül seçilir. Sonra görev süresini yaşam boyu uzatmıştır. En önemli başarısı Galya'nın (Fransa) fethidir, çünkü bu fetih Roma kültürünü Kuzey Avrupa'ya sokmuştur. MÖ 44 yılında, Roma Cumhuriyetini diktatörlüğe dönüştürdüğüne inanan kişilerce öldürülür.</p>

  <p class="calibre5">Caesar'ı, Marcus Antonius ve Octavianus izler. Bunlar başlangıçta imparatorluğu birlikte yönetmiştir. Antonius, Mısır kraliçesi Kleopatra'ya âşık olup Roma eyaletlerini armağan olarak kendisine verince, Octavianus onunla savaşır. Octavianus' un güçleri MÖ 31'de ünlü Actium Savaşı’ın kazanır ve ertesi yıl Mısır'daki İskenderiye'yi fethederler. Antonius'a karşı kazanılan zaferle, yüz yıl süren iç savaşlar sona ermiştir.</p>

  <p class="p23">Augustus ekonomik, toplumsal ve ahlaki yönlerden iç karartıcı bir miras devralmıştır. Roma aristokratları yurtseverlikten uzak, bencil ve tembel olmaya alışmıştır. Ayrıca Roma, toplumun başka katmanlarından gelen, yerinden yurdundan olmuş köylüler, tatminsiz gaziler, yabana ülkelerden gelen köleler gibi beleş ekmeğe, eğlenceye ve az çalışmaya alışmış işsiz insanların çekim merkezi olmuştur. Bu ekonomik karışıklıklar üzerine Augustus, profesyonel bir memur kadrosu (yeteneği</p>

  <p class="p2">olan kişilerin katılabileceği eğitimli işçiler çekirdeği) ve ülke sınırlarında bekleyerek sınırları koruyacak olan kalıcı, profesyonel bir ordu kurar.</p>

  <p class="p22">Roma Senatosu Octavianus'a "Augustus" (saygın) adını verir, çünkü yönetim biçimi bu sanı hak etmektedir. Augustus Roma'nın altın çağını yaşatmıştır. Onun önderliği altında bütün Roma toprakları tek ülke olarak yönetilmiş ve Roma dünyasında iki yüz yıl sürecek bir barış ve huzur döneminin <span class="t2">(Pax Roma</span><span class="t2">na)</span> koşulları yaratılmıştır.</p>

  <p class="p25">Augustus Roma'yı ve imparatorluğu yönetmek İçin senatoyla birlikte çalışmış, senatoya yasa yapma yetkisini vermiş ve senato üyelerine danışmış, fakat Roma ordusunu tek başına yönetmiş ve böylece kimse onu alaşağı edememiştir.</p>

  <p class="calibre5">Augustus zamanında Romalılar, bütün imparatorluğa ve sayısız kente yayılan geniş bir yol ağı kurmuşlardır. Roma hukuku içinde yerinden yönetim, uzun bir huzur ve zenginlik dönemi getirmiştir. Bu istikrarlı dönem, birçok Roma eyaletindeki çeşitli ırk ve kültürlerin serbestçe kaynaşmasına yardımcı olur. Romalılar çeşitli kültürlerden değer verdikleri öğeleri benimsemişler, sentezini yapmışlar ve Latin dilinde ifadesini bulan bu geliştirilmiş bilgi birikimi, kamu binaları, su yolları, karayolları ve köprülerle bütün imparatorluğa yayılmıştır.</p>

  <p class="calibre5">Augustus, baba egemenliğindeki güçlü Roma ailesi, atalara ve hukuka saygı, güçlü adalet duygusu, nefsine hâkim olma, dindarlık, aile ve ülkeye sadakat gibi değerleri de yaygınlaştırmaya çalışmıştır.</p>

  <p class="p19">Romalılar, kültürel miraslarını Yunanlardan alırlar. Romalı adlar vererek Yunan <span class="t2">pantheon</span> undaki&nbsp; tanrıların çoğunu, Yunan söylencelerini, mimarisini, heykelciliğini ve edebiyatını da benimsemişlerdir. Yunan öğretmenler Romalılara Yunanca öğretmiş ve bir Yunan köle, Homeros'u MÖ 250-200 yılları arasında Latinceye çevirmiştir. Şair Ovidius (MÖ 43-MS 17) Yunan söylencelerini öyle başarılı biçimde dile getirmiştir ki, bugünkü versiyonların çoğunun temeli onun öyküleridir.</p>

  <p class="p25">Yüzyıllarca en büyük Roma şairi kabul edilmiş olan Vergilius (MÖ 70-19), Roma'yı övdüğü büyük destanı <span class="t2">Aeneid</span> İçin <span class="t2">İ</span><span class="t2">lyada</span> ve <span class="t2">Odysseia'yi</span> temel almıştır. Gerçekten de <span class="t2">Aeneid'duki</span> her olayın (Troya Savaşı dahil <span class="t2">Aeneas’</span><span class="t2">ı</span><span class="t2">n</span> başından geçen bütün tehlikeli maceralar, Aeneas’ın Dido ile arkadaşlığı ve Latin savaşçı Turnus'un Öldürülmesi gibi) <span class="t2">İ</span><span class="t2">lyada</span> veya Odysseia'da bir koşutu vardır.</p>

  <p class="p2">&nbsp;</p>

  <p class="p21"><span class="t1">Vergilius ve Aeneid</span></p>

  <p class="p3">Vergilius (Publius Vergilius Maro), Mantualı bir çiftçinin oğluydu, fakat o dönemdeki birçok genç gibi büyük kentlerde, Milano ve Roma'da öğrenim gördü. Augustus, Vergilius'un büyük edebi yeteneğini keşfetti ve onun koruyucusu oldu.</p>

  <p class="calibre5">Augustus, büyük amcası Julius Caesar tarafından evlat edinilmişti ve onun tarafından soyu, Troyalı kahraman Aeneas'a ve böylece Aeneas’ın kutsal annesi Venüs'e kadar uzanmaktaydı. Latin geleneğine göre, Roma'nın efsanevi kurucusu Romulus'tu. Fakat Romalılar Öteki Latin halklarını yendikten sonra Aeneas'ı başkentlerinin kurucusu olarak kabul etmeye karar vermişlerdi.</p>

  <p class="calibre5">Aeneas'ı Roma'nın kahraman kurucusu olarak benimseyen Etrüsk kültürüydü. Aeneas aynı zamanda Yunan tarih ve edebiyat geleneğinin de bir parçasıydı. Romalılar, Yunanların geleneksel olarak öteki Latin halklarından daha uygar olduklarını düşünüyorlardı ve barbar atalara sahip olmak istemiyorlardı. Dolayısıyla bulabildikleri her yolla Yunanlarla kendileri arasında yakın siyasal ve kültürel bağlar yaratmaya çalışmışlardı.</p>

  <p class="calibre5">Augustus ve Vergilius zamanında Roma'nın havası İyimser ve yurtseverdi. İnsanlar kişisel olarak yeni bir çağın, dünya tarihinde daha önce görülmemiş bir barış ve zenginlik çağının şafağında olduklarını hissediyorlardı. Roma'nın görece çok kısa bir sürede ve başlangıçtaki sıradan koşullara karşın dünyanın en önemli gücü olarak ortaya çıkması, onları uluslarının ilahi kaderlerine inandırıyordu. Vergilius için, epik şiirine konu olarak Aeneas’ın Roma'yı kuruluş söylencesini seçmesi, <span class="t2">İ</span><span class="t2">lyada</span> ve <span class="t2">Odysseia'y</span><span class="t2">ı</span> temel alarak Augustus'u ve Roma tarihi içinde onun zamanını övmesi doğaldı.</p>

  <p class="calibre5">Homeros'un tersine Vergilius, yapıtını okuryazarlar için düzenledi. Dinleyiciler değil okuyucular için yazıyor olması, bazı sınırlamaları kaldırmasına olanak verdiği gibi yeni ölçütler</p>

  <p class="p2">kullanmasını da sağladı. Vergilius, gelişmiş sözlü geleneğin belirlediği konulara ve konunun işlenme biçimindeki sınırlarına da bağlı değildi. Onun okuyucuları için, yineleme bir olumsuzluktu. Düğüm ve tanımlarına çok daha fazla aynntı ekleyebiliyordu ve sözcük seçimine ve her satırın yapısına çok daha fazla özen gösterebiliyordu.</p>

  <p class="calibre5">Vergilius <span class="t2">Aeneid'e</span> MÖ 29'da, Actium Savaşı'ndan iki yıl sonra başladı ve üstünde çalışmaya, yaşamının sonraki (ve son) on yılı boyunca devam etti. önce bütün öyküyü nesir olarak yazdı. Sonra bunu yoğun epik şiir yapısına geçirme sürecine girişti. Her satırın yapısı ve elde etmek istediği etkiyi en iyi verecek sözcükler üstünde yoğunlaşarak her gün birkaç satır yazdı.</p>

  <p class="calibre5">Vergilius, MS 19'da Yunanistan ve Asya'ya gitti. Burada üç yıl kalarak bütün şiirini elden geçirmeyi tasarlıyordu. Atina'da Augustus'a rastladı; Augustus şairi, birlikte İtalya'ya dönmeye ikna etti. Ama Vergilius Megara'da hummaya tutuldu ve hastalığı gün geçtikçe kötüleşti, elli bir yaşında öldü. Vergilius ölürken <span class="t2">Aeneid'in</span> yakılmasını istedi, fakat Augustus Vergilius'un isteğine karşın yapıtın yayımlanmasını emretti.</p>

  <p class="p2">&nbsp;</p>

  <p class="p20"><span class="t1">Çekicili</span><span class="t1">ğ</span><span class="t1">i ve De</span><span class="t1">ğ</span><span class="t1">eri</span></p>

  <p class="p24"><span class="t2">Aeneid,</span> öyküsünün yapısı ve biçemiyle yüzyıllardır beğenilmektedir. Birçok tarihsel dönemde, dünyanın İncil'den sonraki en önemli edebi yapıtı olarak kabul edilmiştir. Öğrenciler üzerinde çalışmış, yetişkinler sevmiş, şairler biçemini taklit etmişlerdir. Büyük İtalyan şair Dante Alighieri (1265-1321), eseri ülküselleş-tirmiş ve kendi büyük epiği <span class="t2">İ</span><span class="t2">lahi Komedya'da</span> ölümsüzleştirmiştir. Vergilius'un biçeminden Anglosakson şairler bile etkilenmişlerdir. Ortaçağın ilk dönemlerinde Hıristiyanlar, antik çağın şairlerini, pagan oldukları için yok saydıkları halde, <span class="t2">Aeneid'i</span> okumayı sürdürmüşlerdir. Aeneas’ın erdemlerine, yaşamının yüce amacına ve dış dünyadaki iyilik ve kötülük güçleri arasındaki çatışmaya, Hıristiyanlıkta da aynı düşünceler bulunduğu için, özellikle yakınlık duymuşlardır.</p>

  <p class="calibre5"><span class="t2">Aencid'de</span> belirleyici olay Aeneas’ın Roma'yı kurmak üzere Dido'yu terk etmesiyle başlar. Sevdiği kadını terk eder ve kaderini yaşamak üzere kişisel arzularını feda eder. Hareketi kişisel trajediye yol açar, çünkü Dido intihar eder. Aeneas’ın, onun yasını tutmasına karşın, tarihsel misyonunu yerine getirme iradesi hiç zayıflamaz.</p>

  <p class="calibre5"><span class="t2">Aeneid'de,</span> Aeneas’ın ilahi kararla önceden belirlenmiş kaderinin oynadığı merkezi rol, <span class="t2">İ</span><span class="t2">lyada</span> ve <span class="t2">Odysseia'da</span> yoktur. Bu yapıtlarda egemen olan insan dürtüleridir, örnek olarak <span class="t2">Ody</span><span class="t2">sseus</span> da, Aeneas’ın Dido'yu terk ettiği gibi Kalypso'yu terk eder, fakat bunu belirlenmiş ilahi yolculuğu nedeniyle değil, sadece eve gitmek İstediği için yapar.</p>

  <p class="calibre5"><span class="t2">Aeneid'in</span> en fazla sevilen bölümlerinden biri, Vergilius'un, Troya'nın düşüşünü canlı ve seçkin bir dille dramatize ettiği bölümdür. <span class="t2">Aeneid'in</span> 20. yüzyılda daha az popüler olmasının bazı nedenleri vardır. Öncelikle, çok daha az kişi Latince okuyabilmektedir ve okuyucular çevirinin niteliğine göre karar vermek durumundadırlar. En iyi çeviride bile Vergilius'un biçeminin özellikleri yok olacaktır. Ayrıca, birçok kişi Vergilius'un Roma mirasına duyduğu ilgiyi pay (aşmamaktadır. Son olarak bugün birçok okuyucu iyilikle kötülük arasındaki kutuplaşmada duygudaş değildir ve Vergilius'un bazı karakterlerinin gerçekçi olmaktan çok simgesel olduklarını hissetmektedirler. Ama birçokları da, Homeros ve Shakespeare gibi, bazı yönleriyle Vergilius'un de her kuşağa seslendiğini kabul ederler.</p>

  <p class="p2">&nbsp;</p>

  <p class="p31"><span class="t1">Vergilius'un Kahramanlar</span><span class="t1">ı</span></p>

  <p class="p2">&nbsp;</p>

  <p class="p21">Vergilius'un kahramanları kuramsal olarak, yaşamlarında yaptıkları seçimlerle tarih yaratma gücüne sahiptirler. Ama aynı zamanda tanrıların, onların da ötesinde bütün olayları yönlendirip denetleyen nihai ve gizemli güç olan Kader'in elinde tutsaktırlar. Bazı tanrıların kahramanın kaderini bilebilmesine ve belki de erteleyebilmesine karşın, içlerinde en güçlüleri bile onu değiştiremez. Kâhinler ve öte dünyaya göçmüş akrabalar da kahramanın kaderini bilebilir ve onlar veya tanrılar bunun bir bölümünü ona açıklayabilirler. Fakat kahramanın kaderine ilişkin bilgisi daima, kendisine açıklayanların bilgisi içinde olan ve kendisine açıklamayı yeğledikleri bölümüyle sınırlıdır.</p>

  <p class="calibre5">Vergilius kahramanı, yaşamı süresince kendisine yardımcı olan ve engel olan varlıklarla bir arada olmak zorundadır. Kahramanın, hem kendisine yardım etmelerini isteme hem de kaderini reddetme seçeneği olduğu anlaşılmaktadır. Gerçekte kahramanın kişiliği ve kaderini ona açıklayanların ikna edici niteliği, onların yönlendirmelerine karşı çıkmasına pek yer bırakmayan bir yapı İçinde kaynaşmaktadır.</p>

  <p class="p23"><span class="t2">Aeneid'de</span> Vergilius kahramanının kaderi, yaşadığı dünya veya geleceğin dünyası için iyilikler taşır. Dolayısıyla ona yardım eden varlıklar iyidir ve onu engelleyenler kötüdür. Vergilius'un kahramanı, kendisinin koruyucu tanrı veya tanrıçası da dahil, kendi yanında bulunan bir veya daha fazla ilahi varlığa güvenebilir. Bu tanrılar ona doğrudan doğruya ve düşlerinde görünür ve Öğütler verirler. Öte dünyaya göçmüş akrabalar da öğütlerde bulunur.</p>

  <p class="calibre5">Vergilius kahramanı, Vergilius'un yaklaşımını temsil etmeyen başka kahramanlarla da baş etmek zorundadır. Vergilius'un karşı kahramanları, birer engel veya kötülüğün güçleri olarak hareket ederler. Vergilius kahramanının kendi koruyucu ilahı tarafından yönlendirilmesi gibi, onlar da kendi koruyucu tanrılarının öğütlerine uyarlar. Sonuçta, yukarıdan bakıldığında görünüm, her ilahın kendi rehinesini piyon gibi oynattığı çekişmeli bir satranç oyunu gibidir.</p>

  <p class="calibre5">Tanrılar, satranç oyununa ara vererek birbirlerini yönlendirmeye çalışabilirler, çünkü kahramanlar gibi her Ölümsüz tanrı da, duygu ve tutum olarak Vergilius yanlısı veya değildir. Tanrılar ayrıca, belirli bir kahramana yardımcı olmak veya zorluk çıkarmak üzere, iyi veya kötü hava koşullan yaratıp doğal çevreyi etkileyebilirler.</p>

  <p class="calibre5">Vergilius kahramanı ve onun ilahları düzenin, nefis disiplininin, akılcı düşünce ve yapıcı tavrın; onlara karşı çıkanlar ise, hem insan ve doğa dünyasında hem de tanrılar dünyasında düzensizliğin, tutkunun, akıl dışı düşüncenin ve şiddetin simgeleridir. <span class="t2">Aeneid,</span> duygu ve akıl, savaş ve insancıllık ile ilkellik ve uygarlık arasındaki etkileşimi irdeler. Kahramanın kaderi, düzensizlik ve kargaşadan düzen ve uygarlık yaratmakken ve zaferi önceden bilinirken, Vergilius, okuyucularım kahramanının fedakârlığını ve zaferinin değerini ölçmeye zorlar.</p>

  <p class="p2">Başlıca Karakterler</p>

  <p class="p2">&nbsp;</p>

  <p class="p37"><span class="t1">Troyal</span><span class="t1">ı</span><span class="t1">lar</span></p>

  <p class="p2">&nbsp;</p>

  <p class="p29"><span class="t2">Aeneas:</span> Tanrıça Venüs ve Ankhises'in oğlu. Roma halkının atası.</p>

  <p class="p2"><span class="t2">Ankhises:</span> Venüs'ün kocası, Aeneas’ın babası. <span class="t2">Ascanius:</span> Aeneas’ın ve karısı Kreusa'nın (Priamos ve Hekabe'nin kızı) oğlu.</p>

  <p class="p2"><span class="t2">Akhates:</span> Aeneas’ın yakın arkadaşı.</p>

  <p class="p21"><span class="t2">Priamos:</span> Troya kralı, Hekabe'nin kocası, Hektor, Paris, Kas-sandra, Kreusa ve Helenus'un babası.</p>

  <p class="p21"><span class="t2">Hekabe:</span> Troya kraliçesi, Priamos'un karısı, Hektor, Paris, Kasandra, Kreusa ve Helenus'un annesi.</p>

  <p class="p2"><span class="t2">Hektor:</span> Priamos ve Hekabe'nin oğlu, Troya güçlerinin kumandanı, en büyük Troya savaşçısı.</p>

  <p class="p2"><span class="t2">Paris:</span> Helena'yı (Sparta kralı Menelaos'un karısı) kaçıran, Priamos ve Hekabe'nin oğlu.</p>

  <p class="p2"><span class="t2">Helenus:</span> Priamos ve Hekabe'nin oğlu, kâhin.</p>

  <p class="p2"><span class="t2">Laokoon:</span> Troya'daki Neptün rahibi.</p>

  <p class="p2">&nbsp;</p>

  <p class="p20">Yunanlar</p>

  <p class="p24"><span class="t2">Agamemnon:</span> Menelaos'un ağabeyi, Miken kralı, Troya Sava-şı'ndaki bütün Yunan güçlerinin kumandanı.</p>

  <p class="p2"><span class="t2">Menelaos:</span> Agamemnon'un kardeşi, Sparta kralı, Helena' nın kocası.</p>

  <p class="p2"><span class="t2">Helena:</span> Menelaos'un karısı ve Paris tarafından kaçırılıp Troya'ya getirilene kadar Sparta kraliçesi.</p>

  <p class="p2"><span class="t2">Ulysses (Odysseus):</span> Yunan güçlerinin strateji uzmanı. <span class="t2">Neoptolemus:</span> Akhilleus'in oğlu, büyük bir savaşçı.</p>

  <p class="p2"><span class="t2">Sinon:</span> Troyalıları aldatan Yunan casusu.</p>

  <p class="p2">&nbsp;</p>

  <p class="p31">Kartacalılar</p>

  <p class="p55">&nbsp;</p>

  <p class="p56"><span class="t2">Dido:</span> Kartaca’nın kurucusu ve kraliçesi.</p>

  <p class="p56"><span class="t2">An</span><span class="t2">ıı</span><span class="t2">a:</span> Dido'nun kızkardeşi.</p>

  <p class="p2">&nbsp;</p>

  <p class="p2">İtalyanlar</p>

  <p class="p2">&nbsp;</p>

  <p class="p29"><span class="t2">Latinus:</span> Latinum kralı, Amata'nın kocası, Lavinia'nın babası.</p>

  <p class="p21"><span class="t2">Amata:</span> Latium kraliçesi, Latinus'un kansı, Lavinia'nın annesi.</p>

  <p class="p29"><span class="t2">Lavinia:</span> Latinus ve Amata'nın, Aeneas’ın karısı olacak olan kızı.</p>

  <p class="p21"><span class="t2">Turnus:</span> Kurulların kralı, Lavinia'nın nişanlısı, büyük İtalyan savaşçı.</p>

  <p class="p2"><span class="t2">Evandrus:</span> Pallenteum kralı, Latinlere karşı Aeneas’ın bağlaşığı.</p>

  <p class="p2"><span class="t2">Pallas:</span> Evandrus'un oğlu, kahraman genç savaşçı.</p>

  <p class="p2"><span class="t2">Sibyl:</span> İtalva'daki Apollon kehanet merkezinin rahibesi. Romalılar Yunan tanrılarını kabul edip onlara Latince adlar verdiler. Tanrıların listesi için 32-54. sayfalara Bkz.</p>

  <p class="p24"><span class="t1">Aeneid</span></p>

  <p class="p24"><span class="t1">1. Bölüm</span></p>

  <p class="p2">&nbsp;</p>

  <p class="p29"><span class="t2">(Troyal</span><span class="t2">ı</span><span class="t2">lara olan öfkesini, Aeneas ve bir grup Troyal</span><span class="t2">ı</span> <span class="t2">sürgünden ç</span><span class="t2">ı</span><span class="t2">ka</span><span class="t2">ran juno (Hera), onlar</span><span class="t2">ı</span> <span class="t2">İ</span><span class="t2">talya yolculu</span><span class="t2">ğ</span><span class="t2">unda f</span><span class="t2">ı</span><span class="t2">rt</span><span class="t2">ı</span><span class="t2">nal</span><span class="t2">ı</span> <span class="t2">denizlerde yol al</span><span class="t2">maya zorlar. Sonuçta Kuzey Afrika'da, Kartaca yak</span><span class="t2">ı</span><span class="t2">nlar</span><span class="t2">ı</span><span class="t2">nda karaya ç</span><span class="t2">ı</span><span class="t2">karlar ve kraliçe Dido’ya rastlarlar.)</span></p>

  <p class="p2">&nbsp;</p>

  <p class="p29">Ben, silahların ve insanların şarkısını söylüyorum. Aeneas yıllarca dolaştıktan sonra İtalya'ya, Lavinium kıyılarına geldi. Kader onu, Yunanlar Priamos'un yüce kentini yağmaladığında yurdu Troya'yı terk etmeye zorladı. O zaman acımasız Juno, bütün Troyalılara karşı duyduğu dinmez nefretle onu, fırtınalı denizlere açılmaya ve İtalya'da savaşlara girip bir kent kurmaya zorladı; tanrılarını buraya, Latium'a taşıyacak, Latin soyunu, Alba Longa efendilerini ve yüksek duvarlı Roma'yı burada kuracaktı.</p>

  <p class="p19">Tanrıça, Olympos'un kraliçesi, böyle iyi birini niçin böyle acılara boğdu ve tehlikelere attı, bana söyle. Troyalıların Yunanlara ve acımasız Akhilleus'a yenilmesi yetmiyor muydu? Ama Juno onları yedi yıl dolaştırdı, bütün denizlerde gezdirdi ve hep Latium'un uzaklarına attı. Ölümsüz tanrılardan biri niçin böyle öfke ve şiddet gösteriyor?</p>

  <p class="p23">Juno bütün ülkelerden çok, eski Kartaca kentini seviyordu. Kent, Fenike'deki Sur'dan gelen kraliçe Dİdo ve diğerleri tarafından kurulmuş, zenginliği ve savaştaki becerisiyle ün kazan-mışü. Fakat juno, Troya soyundan gelen ve birçok ülkelere hükmeden saldırgan bir halkın, bir gün kraliçenin güzel kentini fethetmesinin kaderde yazılı olduğunu biliyordu. Dahası, Olympos kraliçesi, Paris'in kendi güzelliği hakkında verdiği kararı unutmamıştı ve Troyalıların Yunanlar eliyle uğradığı yenilgi bile onun nefretini tatmin etmiyordu.</p>

  <p class="p23">Juno "İtalya'ya varmadan önce, Troyalıları cezalandırmama kaderlerinin engel olmasına niçin izin vereyim?" diye düşünüyordu. "Eğer Minerva (Athena), bir Yunan önderin kibri yüzünden, Yunan gemilerini batırıp denizcilerini boğuyorsa, elbette ben de, tanrıların kraliçesi, Jüpiter'in kızkardeşi ve karısı olarak bu halka boyun eğdİrebilirim."</p>

  <p class="p23">Juno, yüreğini kabartan bu düşüncelerle Aeolia'ya, fırtına bulutlarının ülkesine geldi. Kral Aeolius gürültülü rüzgârları ve kükreyen fırtınaları burada, kasvetli bir mağarada tutuyor ve bekletiyordu. "Aeolius" diye kralı selamladı, "nefret ettiğim bir halk Fenike denizlerinde yelken açmış, Troya'nın tanrılarını İtalya'ya getiriyor. Güçlü rüzgârlarını kanatlandırıp şiddetle bu Troyalıların üstüne göndermeni, gemilerini batırıp gövdelerini denizin dalgalarına atmanı istiyorum."</p>

  <p class="calibre5">"İstediğini yapacağım" diye yanıtladı Aeolius, "çünkü sen ve Jüpiter beni bulut ve fırtınaların efendisi yaptınız." Mızra-ğıyla mağaranın duvarına vurdu ve rüzgârlara dışarı çıkıp koca dalgalar ve güçlü rüzgârlarla Troyalıların gemilerine saldırmalarını emretti.</p>

  <p class="calibre5">Troyalıların gözleri önünde bulutlar aniden gündüzü geceye çevirdi. Yıldırım çakmaları bulutları aydınlatır ve gökgürül-tüsünün dehşeti çevrelerini sararken insanlar korkuyla bağrıştılar. Aeneas ellerini göğe açtı ve seslendi: "Kaderi Troya ovasında babalarının gözleri önünde ölmek olanlar, bizimle karşılaştırılınca, meğer üç dört kat daha fazla kutsanmışlarmış."</p>

  <p class="calibre5">Sözlerinin peşinden gökleri yırtan bir rüzgâr tüm hızıyla yelkenine doldu, dağ gibi dalgalar kaldırıp kürekleri kırdı ve geminin yanını dalgalara verdi. Sular gemiye dolup gemicileri güverteden süpürdü. Bazıları dalganın tepesinde taşınırken, bir kısmı da dalgaların kabartıları arasından yeri görebiliyordu. Fırtına üç gemiyi su altındaki gizli kayalara doğru sürdü, üçü de sığ kumsala doğru sürüklendi. Biri, burgu gibi dönen suların içinde tamamen yitmişti. Şimdi denizde gemilerin tahtaları, Troya hazineleri ve silahları arasında insan gövdeleri yüzüyordu.</p>

  <p class="p23">Neptün (Poseidon) bu vahşi çalkantıyı fark edince, fırtınanın ne olduğunu daha iyi anlayabilmek için başını dalgaların üstüne çıkardı. Aeneas’ın donanmasının uğradığı felaketi görünce kızkardeşi Juno'nun öfkesini hemen tanıdı ve Doğu Rüzgârı ile Batı Rüzgârını çağırıp dedi ki: "Benim emrim olmadan böyle bir boraya nasıl kalkışabiliyorsunuz? Hemen kralınıza dönün ve ona, kendisinin değil, benim denizin efendisi olduğumu anımsatın!"</p>

  <p class="calibre5">Neptün denizi sakinleştirdi ve bulutları uzaklaştırdı, güneş tekrar parlayıp ortaya çıktı. Tartışma ve çekişmelerin koca bir ülkeyi bölüp sıradan insanların, iyi kişiliği ve değerli hizmetleriyle tanınan bir kişiyi görene kadar birbirlerine saldırması ve onu görür görmez sakinleşip, onun sözleriyle duygularının yatışması gibi; deniz de, denizin efendisi arabasını suların üstünde sürünce, sessiz bir durgunluğa gömüldü.</p>

  <p class="p23">Aeneas ve kalan yoldaşları, denizle boğuşmaktan halsiz, Libya sahillerine doğru yöneldiler, en yakın kıyı oradaydı. İyi bir liman bulunca, kalan yedi gemiyle korunaklı sulara girdiler, gemilerinden çıktılar; ayaklarının altında toprağı hissetmekten memnundular.</p>

  <p class="calibre5">Aeneas ve yoldaşı Akhates, kaybolan gemileri hakkında bir şeyler öğrenebilmek için yola koyuldu. Yakındaki uçurumun kenarından denizi çok iyi görebiliyorlardı, fakat gemilerden bir iz yoktu. Üç kocaman erkek geyik gördüler; her biri kıyı boyunca yayılmış otlayan bir sürüye önderlik ediyordu. Aeneas Akhates'den yayını aldı ve üç erkek geyikle dört tane iri dişi geyik vurdu. Her gemi için bir gevik sağlamış oldu. Sonra uçurumdan indiler, geyikleri yüklendiler ve gemilerine taşıdılar. Aeneas onları arkadaşlarına pay etti.</p>

  <p class="p23">Jüpiter (Zeus) onları seyrederken Venüs (Aphrodite) yanına geldi, gözleri yaş doluydu. "Ah tanrıların yöneticisi, Aeneas ve Troyalılar hangi korkunç suçları işlediler ki İtalya'ya varamıyorlar? Onların soyundan, karalara ve denizlere hâkim olacak Romalıların doğacağına söz vermiştin. Oğlumun erdemini böyle mi ödüllendiriyorsun?"</p>

  <p class="p23">Tanrıların ve ölümlülerin babası güldü, "Korkma kızım, fikrimi değiştirmedim. Troyalıların kaderleri de değişmedi. Lavinium kentini ve yüce ruhlu Aeneas’ın ününü göreceksin. Sonra onun oğlu Ascanius, başkenti, Hektor'un soyunun üç yüz yıl süreyle İtalya'yı yöneteceği Alba Longa'ya taşıyacak. Sonunda rahibe İlia, Mars'tan ikiz çocuk sahibi olacak ve onlardan biri olan Romulus Roma'yı kuracak" dedi.</p>

  <p class="calibre5">"Romalılar, güçlerinin süresine ve topraklarının genişliğine hiçbir ilahi sınır olmadan hüküm sürecekler. Troyalıların Romalı torunlarının, Peleus ve Akhilleus'un kenti Phtia'yı, Argos'u ve Agammemnon'un ünlü Mikenya'sını fethedecekleri gün de gelecek."</p>

  <p class="calibre5">"Augustus Caesar, bu soylu Troyalılardan doğacak" diye devam etti Jüpiter, "onun imparatorluğuna yalnız okyanuslar, görkemine yalnız yıldızlar sınır olabilecek. Bu ünlü Caesar, Janus tapınağını kapatacak, vahşi Öfke'yi hapsedecek. Ölümcül silahları üstünde oturan, elleri yüz tunç-düğümle bağlı bu Kötülük, güçsüz düşmüş, kanamış dudaklarıyla dehşetli çığlıklar atacak. Juno, şimdiki öfkesine karşın, dünyayı yönetecek olan Roma halkının mutluluğuna katkıda bulunacak. Bunu Kader istiyor."</p>

  <p class="p19">Bu sözlerle Jüpiter, habercisi Merkür'ü (Hermes) Kartaca' ya gönderdi ve kaderinden habersiz Dido Troyalıları hoş karşıladı. Jüpiter'in iradesiyle Kartacalılar savaş düşüncelerini bir yana bıraktılar ve güçlü kraliçeleri Troyalılara yakınlık duydu.</p>

  <p class="p23">Sabahın ışıklarıyla Aeneas, gemilerini kaya kovuğunun kuytusunda gizledi ve Akhates'le birlikte yabancı ülkeyi keşfetmeye çıktı. Çok geçmeden, genç bir avcı kılığında kimliğini saklayan annesi Venüs'le karşılaştı.</p>

  <p class="calibre5">"Söyleyin bana gençler, buralarda avlanan kızkardeşimi gördünüz mü?" diye sordu avcı kız.</p>

  <p class="p19">"Kızkardeşini ne gördüm, ne duydum" dedi Aeneas, "ama sen kimsin? Tanrıça gibi görünüyor ve konuşuyorsun. Lütfen bize nerede olduğumuzu söyler misin? Denizde çıkan bir fırtına bizi buraya attı ve burada kimlerin yaşadığı hakkında hiçbir fikrimiz yok."</p>

  <p class="calibre5">"Sur kentinin yerlisi olup Kartaca adlı kenti inşa edenler yaşıyor burda" diye yanıtladı Venüs, "ve çevrelerini Libya krallığı sarıyor. Kraliçeleri Dido, kardeşi kocasını öldürdükten sonra ondan kaçıp bu kenti kurdu. Peki siz kimsiniz? Nerelisiniz? Nereye gidiyorsunuz?"</p>

  <p class="calibre5">"Ben eski Troya'danım, tanrıça, eğer bu adın senin için bir anlamı varsa. Ben iyi Aeneas'ım ve benim ünüm Olympos Dağı'nda da bilinir. Yanımda düşman elinden kurtardığım ev tanrılarım da var. İtalya'ya, yeni ülkeme gidiyorum. Başlangıçtaki yirmi gemimden yalnızca yedi tanesi kaldı, bunlar da rüzgâr ve dalgalardan çok büyük zarar gördüler" dedi Aeneas.</p>

  <p class="calibre5">Venüs "Kim olursanız olun" dedi, "ölümsüz tanrılar sizi seviyor olmalı; yoksa sağ kalıp bu kente gelemezdiniz. Keçi-yolunu izleyin ve kraliçenin sarayına gidin. Eğer annem babam bana kehanet bilimini Öğretirken yalan söylemedilerse, fırtınalarda kaybettiğiniz gemilerinizi ve adamlarınızı güven içinde Kartaca'ya ulaşmış olarak bulacaksınız."</p>

  <p class="p33">Venüs, Aeneas ve Akhates'i kalın bir sis perdesiyle Örttü ki görülmeden ve soruşturulmadan kente girebilsinler. Keçiyolu onları tepeden kenti görebildikleri bir sırta getirdi. Aeneas etkileyici binalara ve taş döşenmiş yollara hayran kaldı. Her yerde işçiler başka inşaatlarla meşguldü. Yaz başında anların bal yapmak için her yana dağılması, gün ışığında bazılarının çiçek özlerini toplaması, bazılarının tatlı balla taşan petekleri doldurmakla uğraşması gibi, Sur halkı da yeni kentlerini inşa etmekle meşguldü.</p>

  <p class="p25">Sis içinde saklı olan Aeneas ve Akhates, Juno'ya adanmış hanedan tapınağına girdiler. Kraliçe Dido yerine oturur oturmaz, kayıp gemici arkadaşları gelerek onunla konuşmaya başladılar.</p>

  <p class="calibre5">"Ey Jüpiter'in bu yeni kenti inşa etmesine izin verdiği kraliçe" dedi sözcüleri, "biz mutsuz Troyalılar gemilerimizi ve canımızı bize bağışlamanı istiyoruz. Size saldırmaya veya evlerinizi soymaya gelmedik. Fırtınalar bizi denizden denize attı ve kralımızı, erdemde ve savaşta bütün insanların en büyüğü Aeneas'ı kaybettik. Bize, fırtınadan parçalanmış gemilerimizi yeni kereste ve küreklerle onarana kadar sahile çekme izni ver. Eğer kralımızı ve yoldaşlarımızı bulursak İtalya'ya, Latium'a gideceğiz. Yok olmazsa, geldiğimiz yolu dönüp halkımızdan Sicilya Boğazı yakınlarına yerleşenlerin yanma katılacağız."</p>

  <p class="calibre5">Dido şöyle yanıtladı: "Yüreklerinizden bütün korkuları çıkarın Troyalılar. Aeneas’ın adamlarını, Troya'nın cesur savaşçılarını ve savaşta Yunanlara karşı yaptıklarını biliyoruz. Eğer Sicilya'ya dönmek isterseniz güvenliğiniz ve refahınız için yanınıza gemi katarım. Eğer isterseniz benim kentimde kalabilirsiniz. Surluyla Troyalıyı birbirinden ayırt etmem. Bu arada ben, kıyı boyuna ve tüm Libya'ya arayıcılar gönderirken siz de gemilerinizi sahile çekin. Aeneas’ın gemisi yolda batmış olabilir."</p>

  <p class="calibre5">Sis aniden dağıldı ve Akhates ile Venüs'ün ışıklara boğduğu tanrı benzeri Aeneas'ı ortada bıraktı. Aeneas "İşte burada, önünüzdeyim" dedi, "Libya dalgalarından kurtulmuş Troyalı Aeneas. Size ne sözlerle ne davranışlarla şükranlarımızı belirtmenin olanağı var Dido; evinizi ve kentinizi, paylaşmak için bize açtınız. Eğer ölümsüz tanrılar erdem ve adalete saygı duyuyorlarsa sizin ödülünüzü onlar verebilir."</p>

  <p class="calibre5">"Hangi kader seni böyle tehlikelere atıyor Aeneas?" diye sordu Dido, onu sarayına götürürken, "Mutsuz talihim bana kötü zamanlar yaşattı, ama sonunda bu ülkede huzuru buldum."</p>

  <p class="calibre5">Dido, Aeneas’ın limandaki yoldaşlarına yemek şöleni verdirirken Aeneas Akhates'ten, küçük oğlu Ascanius ve Troya' nın alevlerinden kurtardığı armağanları saraya getirmesini istedi.</p>

  <p class="calibre5">O sırada Venüs, Dido Aeneas'a âşık olursa, bunun Aeneas'ı Juno'nun tasarılarından korumakta yardımcı olabileceğine karar verdi. Ve tanrıça, oğlu Cupido'yu yanına çağırıp dedi ki: "Yalnızca bu gece için Ascanius'un yerine gir ve Dido şölende sana sarıldığında ona tutkunun gizli ve zehirli alevini üfle."</p>

  <p class="calibre5">Her şey Venüs'ün planına uygun gelişti. Dido, Aeneas'ı dinleyip Aeneas’ın küçük oğlu sanarak Cupido'ya sarılınca eski kocasına duyduğu sevgi söndü, uyuyan yüreğini Aeneas'a karşı duyduğu güçlü ve canlı tutku doldurdu. Dido, akşamı uzatmak için, Aeneas'a Priamos, Hektor ve Akhilleus hakkında sorular sorup durdu. Sonunda "Bize Yunanların Troya'yı İşgal etmek için kurdukları planları, adamlarının çektiği acılan ve uzun yedi yaz boyunca karada ve denizde dolaşmalarını başından itibaren anlat" dedi.</p>

  <p class="p2">&nbsp;</p>

  <p class="p37"><span class="t1">II. Bölüm</span></p>

  <p class="p2">&nbsp;</p>

  <p class="p29"><span class="t2">(Aeneas Dido'ya Troya at</span><span class="t2">ı</span><span class="t2">n</span><span class="t2">ı</span> <span class="t2">ve Troya'n</span><span class="t2">ı</span><span class="t2">n y</span><span class="t2">ı</span><span class="t2">k</span><span class="t2">ı</span><span class="t2">l</span><span class="t2">ı</span><span class="t2">ş</span><span class="t2">ı</span><span class="t2">n</span><span class="t2">ı</span> <span class="t2">anlat</span><span class="t2">ı</span><span class="t2">r.)</span></p>

  <p class="p2">&nbsp;</p>

  <p class="p29">Surlular derin bir sessizlikle, gözleri anlatmaya başlayan Aeneas'ta, oturuyorlardı.</p>

  <p class="calibre5">Ah Kraliçem, benden anımsamamı istediğin acılar sözle anlatılmaz. Yunanlar Troya'nın yüce ve zengin krallığını nasıl da alaşağı ettiler ve gördüğüm sahneler ne kadar da acıydı. Akhilleus gibi bir savaşçı veya sert Ulysses (Odysseus) bile böyle bir öyküyü anlatırken gözyaşlarını tutamaz! Ama Troya'nın yıkılışını dinlemek istiyorsan, olayları anımsamak aklımı oynatsa ve ayrıntılarından acılarım tazelense de sana olanları anlatacağım.</p>

  <p class="p23">Troya'yı dokuz yıl vuruşarak savaş becerileriyle ele geçiremeyen Yunan önderler, Minerva’nın talimatlarını dinlemeye karar verdiler ve çam ağacından, dağ kadar büyük bir at inşa ettiler. Bu at dinsel bir sunakmış gibi davrandılar ve Troya'ya böyle bir dedikodunun yayılmasını sağladılar. Bu sırada, hilekâr Yunanlar atın kocaman, boş karnına cesaret ve yetenekleriyle ünlü bir grup silahlı savaşçıyı gizlice yerleştirdiler.</p>

  <p class="calibre5">Biz, Yunan güçlerinin Mikenya'ya dönmekte olduklarını düşünüyorduk, ama gerçekte gemileri Troya yakınlarındaki Tenedos (Bozcaada) Adası'nın boş sahillerine gizlenmişti. Sonunda savaşın bitmiş olmasına seviniyorduk. Skaia kapıları açılmıştı ve herkes Akhilleus'in ordugâh kurduğu, Yunan gemilerinin yanaştığı ve savaşın yapıldığı yerleri görmeye gidiyordu.</p>

  <p class="calibre5">Çoğunluk merakla Minerva'nın ölümcül armağanım seyrediyordu, içimizden bazıları atı duvarların içine almamamız gerektiğine emindi, ama düşünce bakımından daha zeki olan bazılarımız da bu garip Yunan armağanını denize atmayı veya ateşin alevlerine vermeyi ya da en azından mızraklarla ahşap karnını yoklamayı Öneriyordu. Kalabalık gürültüyle ne yapılması gerektiğini tartışıyordu.</p>

  <p class="calibre5">Sonra Neptün rahibi Laokoon, kaleden koşarak geldi ve uzaktan bize seslenerek, "Ey sefil yurttaşlar, aklınızı mı kaçırdınız! Yunanların evlerine döndüklerine inandınız mı? Bir Yunan armağanının hainlik taşımadığını nasıl düşünebilirsiniz? Ulyses'i tanımıyor musunuz? Ya bu hayvanın ahşap karnında Yunan savaşçıları saklanıyor veya bu, bizim duvarlarımızın üstünden evlerimizi görebilen bir araç. Kesinlikle karnında bir kötülük saklı veya kentimize yukarıdan girecek. Ata güvenmeyin Troyalılar. Görünüşü ne olursa olsun ben Yunanlardan korkarım; armağan taşıdıklarında bile" dedi.</p>

  <p class="calibre5">Rahip bu sözlerle koca mızrağını büyük bir güçle alıp eğri yanlarına vuruyordu. Mızrak ahşap karnı titrettikçe içinden derin bir boşluk sesi geliyordu. Tanrılar bizi desteklese veya kararımız mantıklı olsaydı, Laokoon bizi Yunan yapısını tunç silahlarımızla imha etmeye ikna edebilirdi. O zaman Priamos'un yüce kenti hâlâ ayakta olurdu. Ama rahibin görüşü sağır kulaklara çarpmıştı.</p>

  <p class="calibre5">Bu sırada bazı Troyalı çobanların bağırtısı dikkatimizi, Priamos'un Önüne sürükledikleri bir gence yöneltti. Elleri arkasından bağlanmış tutsağın bizim merhametimize kaldığı o kadar belliydi ki, onun dürüstlüğünden kuşku duymadık. Büyük bir cesaretle kendisini bulabileceğimiz bir yere gizlenmiş olduğu ve yalanlarıyla bizi aldatmaya veya tutsak olarak ölmeye hazır olabileceği aklımıza gelmedi. Gençlerimiz her yandan ona yaklaştılar ve sataşmaya başladılar. Ama konuşmaya başlar başlamaz bize Yunanların ne kadar hilekâr olabileceklerini öğretecekti.</p>

  <p class="p23">Tutsak, silahsız ve korkmuş aramızda dikiliyordu. "Heyhat" diyordu, "beni hangi toprak veya deniz alacak? Kaderimde daha neler var? Yunanlar beni bıraktı ve Troyalılar da ölümüm İçin öfkeyle bağrışıyorlar."</p>

  <p class="calibre5">Bu sözlerle bizim merhamet duygularımızı uyandırdı; "Söyle kimsin ve nerelisin" dedik, "ve niçin buradasın?"</p>

  <p class="p23">Korkusu geçince dedi ki, "Size gerçeği söyleyeceğim ey Kral, başıma ne gelecekse gelsin, ben insanların en talihsizi Sinon'um ve Yunan olarak doğdum. Fakat size, sizi ilgilendirmeyen bir öykü anlatmak istemem. Eğer yalnızca doğumları nedeniyle bütün Yunanlardan nefret ediyorsanız, beni hemen şimdi öldürün. Ulysses buna memnun olur, Agamemnon bunun için size para verebilir!"</p>

  <p class="calibre5">O zaman elbette öyküsünü dinlemek istedik. Tutsak, titreyerek masalını anlatmaya başladı; hilekârlıkla ve sahte duygularla konuşuyordu.</p>

  <p class="calibre5">"Yunanlar sık sık uzun savaştan bıkıp yorularak ve evlerini özleyerek geri çekilmek istediler. Bunu yapmış olmalarını ne kadar isterdim! Birçok defa denizdeki şiddetli bir fırtına onları korkuttu ve Troya topraklarında kalmalarına neden oldu. Sonra bu atın ahşap çatısı çatıldığında, gökte fırtına bulutlan dolaşmaya başladı. Askerler kehaneti yorumlayamadılar ve Apollon kâhinlerine sordular. Tanrı, 'Troya sahiline ulaşabilmeniz için, ey Yunanlar, rüzgârları bir bakirenin kurban kanıyla yatıştırmanız gerekiyordu' diye yanıt verdi. 'Şimdi de evinize ulaşmanız için, rüzgârları bir savaşçının kurban kanıyla razı etmelisiniz."</p>

  <p class="calibre5">"Yunanlar bu sözleri duyunca yürekleri dondu ve aralarından soğuk bir titreme geçti. Apollon kimi seçiyordu? Ulysses kâhin Kalkhas'ı öne itti ve ona Apollon'un isteğini öğrenmesini söyledi. Kalkhas o gün çadırında konuşmadan oturdu, bir savaşçının ölümünü bildirmeyi istemedi. Sonunda Yunanların arzuları onun isteksizliğini yendi ve benim hükmümü açıkladı. Elbette buna kimse İtiraz etmedi, çünkü hepsi benim kaderim kendilerininki olmadığından rahatlamıştı."</p>

  <p class="calibre5">"Korktuğum gün gelince Ölümden kaçtım. Bağlanım kopardım ve gece çalılıkta saklandım. Yunanların beni bulamadan yelken açıp gideceğini umuyordum ve öyle yaptılar. Artık yurdumu bir daha görmeyi umamazdım, sevgili çocuklarımı veya sevgili babamı... Yunanların suçumun kefaretini aileme ödetmek, benim yerime ailemden birinin canını almak isteyebileceklerinden üzülüyorum. Ama sizden, yukarıdaki tanrılar adına bana acımanızı istiyorum, ben böyle bir acıyı hak etmedim."</p>

  <p class="p23">Tutsağın yakarışına kayıtsız kalamadık. Ona acımakla kalmadık, yaşamını da bağışladık. Priamos, ellerinin çözülmesini emretti ve ona yumuşak sözlerle hitap etti.</p>

  <p class="calibre5">"Yunanların senin halkın olduğunu unut" dedi kral ona. "Bu andan itibaren bizden birisin. Şimdi bana gerçeği söyle: Yunanlar bu ah niçin inşa ettiler? Onu kim tasarladı ve niçin? Bu bir savaş aracı mı? Tanrılara bir sunu mu?"</p>

  <p class="calibre5">Genç adam' kollarını göklere kaldırıp yanıtladı: "Yunanlara sadakatimi bir tarafa bırakıp bana çektirdikleri acı nedeniyle onlardan nefret etmeli miyim? Artık hiçbir ülkenin yasalarına bağlı değilim; onların gizli amaçlarını da açıklayabilirim. Yalnızca sözünüzü tutun Troyalılar ve size yapacağım yardımın karşılığında canımı bağışlayın."</p>

  <p class="calibre5">"Savaşın başından beri Yunanlar, Minerva'dan aldıkları yardıma güvendiler. Ama bu yıl sizin kâhininizi yakaladılar ve onu savaşı nasıl kazanabileceklerini söylemeye zorladılar. Akıllı Troyalı onlara, ilk olarak Troya'dan Minerva heykelini kaldırmalarını söyledi. O zaman, suç işlemekten çekinmeyen Ulysses ve tanrısız Diomedes gizlice Helena'nın yardımını sağladılar ve heykeli kutsal yerinden çaldılar, onu lanetli elleriyle kirlettiler. O zamandan beri Minerva Yunanlara yardımı kesti ve güçleri kırıldı."</p>

  <p class="calibre5">"Heykeli kamplarına yerleştirir yerleştirmez gözleri alev alev oldu, gövdesinden tuzlu ter aktı ve tanrıça, üç kez kalkanı ve titreyen mızrağıyla yerinden hopladı. O zaman kâhinleri onlara. Önce Argos'a dönmedikçe ve orada yeni, kendilerinden yana kehanetler bulmadıkça Troya'yı alamayacaklarını söyledi. Bu nedenle Yunanlar Mikenya'ya gidiyorlar, ama dönecekler."</p>

  <p class="calibre5">"Bu arada Yunanlar, Kalkhas’ın öğüdüne uydular ve Minerva'ya yaptıkları hakaretin kefareti olarak bu koca ahşap atı burada bıraktılar. Kâhin onlara ah çok büyük yapmalarını, böylece sizin onu kapılarınızdan geçilemeyeceğinizi ve sizi korumasını sağlayamayacağınızı söyledi. Çünkü atı yüce kentinize alırsanız, kader sizin savaşı denizin karşısına, Yunan kentlerine taşıyıp onları yıkabilmenizi sağlayacak, öte yandan Minerva'nın bu armağanına zarar verirseniz, o zaman Priamos'un ülkesine büyük felakete gelecek."</p>

  <p class="p23">Sinon öyküsünü o kadar güzel anlatıyor ki ona inanıyoruz. Akhilleus'un on yıldır bizi fethedemezken onun yalanları ve göz-yaşlarına bir anda teslim oluyoruz! Sonra en korkutucu kehaneti görüyoruz: Laokoon, Neptün sunağında güçlü bir boğa kurban ediyor ve Tenedos'un sakin sularında (anımsarken titriyorum) sayısız büklümle kıvrıla kıvrıla iki yılanın bize yönelip geldiklerini görüyoruz. Başlarını dalgaların üstünde tutuyorlar ve geri kalan yerleri suyun üstünde kayıyor, sonsuz kıvrımları denizi köpürtüp gürletiyor. Gözleri kan ve ateşle parlıyor ve şakırdayan dilleri tıslayan ağızlarından dışarı uğramış, toprağı aşıp doğrudan Laokoon'a yönelmelerini seyrediyoruz. Sonra korkuya kapılıp oradan kaçıyoruz.</p>

  <p class="p23">Sunağa ulaşan yılanlar gövdeleriyle Laokoon'un iki küçük oğlunu sarıyorlar, onları ölümcül biçimde kucaklıyorlar ve zehirli dişlerini çocukların yumuşak derilerine geçiriyorlar. Sonra babalan silahlarını onlara kaldırınca, yılanlar ona sarılıyorlar, beline iki defa dolanıyorlar, pullarla kaplı gövdelerini boğazına sarıyorlar ve başlarını onun başının üstünden kaldırıyorlar.</p>

  <p class="calibre5">Laokoon onların zehirli kara salgısı ve kanıyla kaplanıyor, ölümcül kıvrımlarını çözmek için ellerini uzatıyor ve yanlış indirilen baltayla yaralanıp, sunaktan kaçan boğa gibi göklere yükselen çığlıklar atıyor, ama çaresi yok. Kâhin ölünce yılanlar Minerva'nın kutsal makamına doğru akıyorlar, orada tanrıçanın ayakları dibinde kalkanının kıvrımına sığınıyorlar.</p>

  <p class="calibre5">Bu kehanet bize korku salıyor. "Laokoon işlediği suç nedeniyle cezalandırıldı" diyor bazıları. "Mızrağını atın kutsal gövdesine vurdu ve Minerva'yı kızdırdı."</p>

  <p class="calibre5">"Atı Minerva tapınağının yanma çekin" diye bağırıyor herkes. "Rahibimizin işlediği suçun bedelini ödemeliyiz."</p>

  <p class="calibre5">Böylece duvarlarımızda yer açıyoruz, kente giren bir yol yapıyoruz. Herkes katılıyor. Atın ayakları altına, kayması için felenkler koyuyor, boynundan ipler bağlıyor, canavarı duvarlarımızın içine çekiyoruz. At ilerlerken, kız ve oğlan çocuklar ilahiler söylüyor ve mutlulukla ipi tutuyorlar. Ve at tehlikeli biçimde Priamos'un yüce kentine giriyor. Ah savaşta ün almış Troya!</p>

  <p class="p19">At kentin kapılarında dört kez durdu ve dört kez koca karnından silah sesleri geldi. Gene de duymayan kulaklar ve korkudan kör olan gözlerle atı ileri çektik, ta ki sonunda kötü kehanet sahibi canavar duvarlarımızın içine girene kadar. Priamos' un kızı Kassandra bize geleceğimizi söyledi, ne ki ona inanmadık; çünkü Apollon, kızgınlıkla, ona geleceği görme yeteneğinin yanı sıra inanılmama cezasını vermişti. Ve gün sona ererken, sonumuzun geldiğini aklımıza hiç getirmeden, neşe içinde, tanrıların tapınaklarını renkli çelenklerle süsledik ve kutlamayla geçecek bir akşama başladık.</p>

  <p class="p19">Zamanla denizden gece doğdu, toprağı, gökyüzünü ve Yunanların hilesini güçlü örtüsüyle Örttü. Biz kaderimizden habersiz rahatça uyurken, Yunan gemileri Tenedos Adası'ndan ayrıldı ve Troya'nın bildik sahillerine döndü. Sonra Agamemnon'un kraliyet gemisi alevli bir işaret yollayınca Sinon, sessizce canavar ata yaklaştı ve gizli mandalını açtı.</p>

  <p class="p25">Yunanlar neşe içinde, birer birer canavarın karnından çıktılar ve gecenin sessizliğinde indirdikleri merdivenden kaydılar. Korkutucu Ulysses, Menelaos, Akhilleus'un oğlu Neoptolemos ve bu acayip aracı tasarlayan Epeios da onlarla birlikteydi. Muhafızlarımızı öldürdüler, kentimizin kapısını açtılar, binlerce arkadaşlarını içeri aldılar. Ve biz uykudayken saldırdılar.</p>

  <p class="p2">&nbsp;</p>

  <p class="p31"><span class="t1">III. Bölüm</span></p>

  <p class="p2">&nbsp;</p>

  <p class="p31"><span class="t2">(Aeneas Dido'ya Troya'n</span><span class="t2">ı</span><span class="t2">n y</span><span class="t2">ı</span><span class="t2">k</span><span class="t2">ı</span><span class="t2">l</span><span class="t2">ı</span><span class="t2">ş</span><span class="t2">ı</span><span class="t2">n</span><span class="t2">ı</span> <span class="t2">anlatarak öyküsüne devam eder.)</span></p>

  <p class="p2">&nbsp;</p>

  <p class="p21">Ben uyurken, gözlerimin önünde Hektor'un ağlayan gölgesi belirdi. Saçı kana bulanmış, gövdesi kan tozu içinde ve şişmiş ayaklan, hâlâ Akhilleus'un onu kentimizin duvarı çevresinde sürüklemek için kullandığı şeritlerden patlaktı. Bana "Kaç, tanrıçadan doğan" diye seslendi, "kendini alevlerden kurtar! Yunanlar surlarımızı geçtiler, Troya yanıp yıkılıyor. Priamos ve yurdumuz için elinden geleni yaptın. Troya'yı güç kurtarabilseydi Yunanlar surlanmızı asla yaramazlardı. Troya şimdi sana kutsal şeylerini ve tanrılarını veriyor. Onları kent kurmak için bir yer ararken yanında görür." Bu sözlerle kumaş parçalarını, sonsuz ateşi ve Ulu Tanrıça Vesta'yı kutsal yerlerinden çıkardı.</p>

  <p class="calibre5">Kendimi uyanmaya zorlarken, uzaktan gelen savaş seslerini tanımaktan korkuyordum. Çığlıklar, bağırtılar, her yandan silah vuruşmaları... Babamın evinin çatısına çıktım ve olan biteni daha iyi anlamak için kulak verdim, çünkü bizim evimizle Troya arasında arazi ve ağaçlar vardı. Yalnız bir çobanın, kayaların tepesinde, dağdan akan taşkın su lan m n ekinleri basıp ormanı devirdiğini duyması gibi, Troya'nın yıkıldığını anladım. Sinon ve canavar atın anlamını şimdi anlıyordum. Yunanların hilesi başarılı olmuştu.</p>

  <p class="p19">İçeri koşup silahlarımı kaptım. Onları kullanmaya zamanım olmayacağını biliyordum, fakat yüreğim öfke ve kırgınlıktan yanıyordu. Bir grup arkadaşı toplayıp Yunanlarla ölümüne savaşmayı çok isterdim, çünkü ölmenin en onurlu biçimi buydu.</p>

  <p class="calibre5">Kapımda Apollon rahibi ve Hektor'un babası, zeki Polydamas'ın dostu Panthus'u buldum. Bir eliyle torununu yakalamış, ötekinde kutsal eşyaları ve tanrıları tutuyordu. "Troya'nın son saati geldi" diye bağırdı. "Troya öldü, Troya halkı öldü, yüce görkemimiz öldü. Jüpiter her şeyi Yunanlara verdi, artık yanan kentimizde efendilerimiz onlar. Canavar attan silahlı savaşçılar çıkıyor ve Sinon, zaferden sarhoş olmuş, gittiği her yeri ateşe veriyor. Binlerce Yunan savaşçı içimize girmiş, ardına kadar açık kapılarımızı kolluyor ve dar sokaklarımıza girişi tutuyor."</p>

  <p class="p23">Ondan kutsal eşyaları aldım ve yurdum için üstüme düşeni yapmaya hazırlandım. Ay ışığının aydınlattığı sokaklardan geçtim ve yoldaşlarım çevremde toplandı. Onların da savaşma isteğiyle dolu olduğunu görünce, "Eğer sizin yürekleriniz de bu umutsuz davaya atılacak kadar size cesaret veriyorsa, beni izleyin. Halkımızın kaderi belli oldu. Krallığımızı destekleyen tanrılar bizi terk ettiler ve kentimiz tutuştu. Dövüşerek ölelim" dedim.</p>

  <p class="p25">O gecenin kargaşasını size kim anlatabilir? Dökülen kanı kim anlatabilir? Kimin gözyaşları bizim dertlerimize yeter? Kara sis içindeki yırtıcı kurtlan açlığın körcesine ileri fırlatması ve yavrularının inlerinde bekledikleri yemeğin tadını damakların da duyması gibi ileri atıldık; kara gece üstümüzü örtmüştü, kesin olan ölümümüzle buluşmak için kentin merkezine doğru ilerledik. Kentlerin artık düşmüş olan kraliçesini görüyorduk. Sokakları dolduran ceset yığınlarını aşıyorduk. Ama cesetlerin hepsi Troyalıların değildi. İstilaya uğrayan bizler, zafere eren Yunanlardan birçoğunu son uzun yolculuklarına göndermeye yetecek kadar güç ve cesaret toplayabilmiştik Yoldaşlarımın çoğu öldürüldü. Her yerde acı vardı; her yerde panik görülüyordu ve her yerde ölüm!</p>

  <p class="calibre5">Silahların çarpışması bizi Priamos'un sarayına götürdü; burada korkunç bir savaş sürüyordu. Duvarlara merdivenler dayanmıştı; Yunan savaşçılar bir elleriyle onlara tutunup Ötekiyle yağan oklardan korunmak için kalkanlarını tutuyorlardı. Bu sırada, çatıya çıkmış Troyalılar kuleleri yıkıyor, çatılan söküyor, kendilerini son kez savunmak için ellerine ne geçerse silah olarak kullanıyorlardı. Onlara yardım etmek için çatıya çıktık. Aşağıda başka Troyalılar sarayın içine giden kapıları tutuyorlardı.</p>

  <p class="calibre5">Çatıdan Akhilleus'un oğlu Neoptolemos'u görüyorduk; bir grup savaşçıyı Priamos ve Hekabe'nin odalarına götürüyordu. Zehirli otlarla beslenen bir yılanın eski derisini atması ve baharın sıcak günlerinde deliğinden, gençliğin görkemiyle çıkıp ağzında üç çatallı dilini oynatması gibi, Neoptolemos da babasının parlak, tunç zırhı içinde ışıldıyordu. Savaş baltasını kullanarak kapı ağzında dövüşüyor, tunç kakmalı kapılan menteşelerinden söküyordu.</p>

  <p class="p19">Neoptolemos kargaşa içinde babasının gücüyle yolunu açıyordu. Ne kol demirleri, ne muhafızlar onu durduramıyordu. Kıyılarını dövüp taşan köpüklü bir ırmağın bütün engelleri şiddetle aşıp tarlaları basması, sürüleri ve ağılları önüne katması, Akhilleus'in şu oğlundan daha sönük kalırdı.</p>

  <p class="p19">Yüz kızıyla Hekabe'yi ve Priamos'u da görebiliyordum. Yaşlı kral, yaşlı omuzlarına çoktandır terk ettiği zırhını almış, yararsız kılıcını kapmış, işgalci Yunanların elinden Ölmeyi bekliyordu. Hekabe ve kadınları, ev tanrılarına sığınmaya çalışıyorlardı. Tanrıların heykellerine sarınmış, kara fırtınanın sürdüğü güvercinler gibi üst üste yığılıyorlardı.</p>

  <p class="calibre5">Hekabe kocasını gençlik zırhının içinde görünce ona, "Hangi yılgınlıkla eski zırhını giyiyorsun? Nereye gitmek niyetinde-sin? Hektor bile burada olsa, bizi kurtarmak için yapabileceğin bir şey yok. Yanıma gel. Ya bu kutsal sunak bizi korur veya birlikte ölürüz" dedi.</p>

  <p class="p19">O anda Priamos'un oğullarından biri koşarak ana babasının yanına geldi. Düşmanlar ve oklar arasında Neoptolemos'un kılıcından kaçmaya çalışıyordu. Sonunda Akhilleus'un oğlu onu sırtından mızrakladı ve çocuk ana babasının Önüne ölü düştü.</p>

  <p class="p19">Ölümle yüz yüze olmak yaşlı kralın öfkesini veya dilini bastırmıyordu. "Tanrılar bir babaya oğlunun ölümünü gösterdiğin için sana hak ettiğin ödülü versin!" diye bağırdı. "Akhilleus, yanlışlıkla baban olduğunu iddia ettiğin savaşçı, düşmanı Priamos'a bundan daha saygılı davranırdı." Yaşlı kral mızrağını Neoptolemos'a fırlattı, fakat kolu o kadar güçsüzdü ki mızrak Akhilleus'un koca kalkanının tunç süslemelerine zorla ulaştı ve orada zararsız, asılı kaldı.</p>

  <p class="p19">Neoptolemos yanıtladı: "Seni bir mesajla babamın yanına göndereceğim. Ne kadar kötü dövüştüğümü ve nasıl utandığımı ona anlatırsın! Şimdi öl!" Titreyen yaşlı kralı sunağa doğru çekti. Priamos Ölmüş oğlunun birikmiş kanında kayınca Neoptolemos Priamos'u sol eliyle saçından yakaladı ve sağ eliyle parıldayan kılıcını yaşlı krala indirdi.</p>

  <p class="calibre5">Asya'nın en büyük krallarından birinin yaşamı böyle son buldu. Kaderinde oğullarının öldürüldüğünü ve kentinin alevler içinde kaldığını görecek kadar uzun yaşamak varmış. Şimdi cesedi başsız, adsız bir gövde, deniz kıyısında yatıyordu.</p>

  <p class="calibre5">Ölü krala bakarken aklımdan kendi babam, karım, oğlum ve yağmalanan evimiz geçti. Hayal beni terk ettiğinde yalnız olduğumu anladım. Kadınlar ya çok aşağıdaki yere atlamış veya kendilerini ateşe atmışlardı.</p>

  <p class="p19">Aniden ateşlerin ışığı içinde, Helena'nın Vesta mabedinde sessizce saklandığını gördüm. Nefret edilesi kadın ne yapacağını bilemiyordu. Troya'nın yıkımına yol açtığı için Troyalıların kendisinden nefret ettiğini biliyordu. Öte yandan, Yunanların intikam almasından ve terk etmiş olduğu Menelaos'un öfkesinden de korkuyordu. Butun acılarımızın kaynağına bakarken yüreğim eziliyor, bütün ölümleri ve yıkımı ona ödetmeyi istiyordu. Troya onun yüzünden yanmışb. Onun yüzünden Troya toprağı kana bulanmıştı. Onun için iyi kralımız öldürülmüştü.</p>

  <p class="calibre5">Düşünmeden, yüksek sesle "Helena suçunun bedelini nasıl Ödeyecek?" dedim: "Sparta'ya hiç zarar görmeden, büyük bir zaferden dönen kraliçe gibi mi gidecek? Babasının evine dönüp ailesi arasında yaşama mutluluğuna mı erecek? Kadın öldürmek onursuz bir iştir, ama ailemin küllerinin öcünü almak beni tatmin edecek."</p>

  <p class="calibre5">Aniden, bütün kutsal ışınımıyla annem önüme çıktı. "Oğlum" dedi, "suçlanması gereken Helena veya Paris değil. Troya'yı tanrılar yıktı. Şimdi eve dön ve hâlâ hayatta olan babanı, karını, çocuğunu bul. Eğer ailene duyduğum sevgi engel olmadıysa. Yunan kılıçları onların da kanlarını içmek ister ve alevler gövdelerini yutar."</p>

  <p class="calibre5">Eve döndüğümde ilk düşüncem, yaşlı babamı güvenli tepelere taşımaktı. Ama yalvarmalarımı inatla reddetti. "Sen kaçabilecek kadar genç ve güçlüsün" dedi, "kendi yaşamımı ben alır ve malımı da Yunanlara bırakırım."</p>

  <p class="calibre5">Babama donakalmış baktım. "Kaçmamı ve sizi burada bırakmamı mı bekliyorsunuz?" dedim. "Eğer tanrılar kentimizi yerle bir etmeye niyetlendilerse ve sen de burada kalmakta ısrarlıysan, o zaman Priamos'un kanına girmiş olan Neoptolemos, babanın gözü önünde kutsal mabette oğulu öldüren o Neoptolemos buraya da ölüm getirir."</p>

  <p class="calibre5">"Beni buraya bunun için mi getirdin anne? Beni kılıçtan ve ateşten, Yunanların evime girip babamı, karımı, oğlumu öldürmelerini seyredeyim diye mi kurtardın? Asla! Yunanlarla savaşarak ve halkımın Öcünü alarak öleceğim!"</p>

  <p class="p33">Kılıcımı kuşanıp kalkanımı koluma taktığımda karım, küçük oğlumuzu kaldırıp bana yalvardı: "Eğer burayı ölmek için terk ediyorsan bizi de birlikte götür, yoksa bizi Yunanlara bırakmış oluyorsun. Veya silahlarını kendi evini savunmak için kullan."</p>

  <p class="p19">Ve karım öyle dikilip ağlarken, muhteşem bir kehanet göründü. Oğlumuz Ascanius'un başında birdenbire yakmayan alevler görünüp saçında oynaşırken, kırmızı parıltılarla yüzünü aydınlattılar. Korku içinde kutsal ateşi suyla söndürdük.</p>

  <p class="p19">Fakat babam sevinçle gözlerini ve kollarını göğe kaldırdı ve dua etmeye başladı: "Jüpiter, tanrıların ve insanların babası, eğer senin sevgini hak ediyorsak bu kehaneti bir İşaretle doğru-!a." Daha konuşmayı bitirmemişti ki, ani bir gök gürültüsü duyduk ve göklerden ormana düşen, peşinde akşam göğünde ışıktan kuyruk bırakan bir yıldız gördük. Ankhises bana, "Şimdi nereye istersen seninle giderim oğlum" dedi. "Babalarımın tanrıları" diye dua etti, "evimi ve torunumu koru. Eğer bu kehaneti siz gönderdiyseniz, Troya sizin korumanıza kalmalı."</p>

  <p class="p22">O sırada, gittikçe yaklaşan alevlerin çıtırtısını duyabiliyordum. "Burayı hemen terk etmezsek ateş tufanının içinde kalacağız" dedim aileme. Sonra omuzlanma ve boynuma bir aslan postu aldım, eğildim ve "Gel baba, omuzlarıma çık ve boynumu tut. Kutsal eşyaları ve Troya'nın tanrılarını yanına al. Savaş kanını köpüren sularda yıkayana kadar, benim onları taşımam doğru olmaz" dedim. "Ne olursa olsun sen ve ben, birlikte yaşayacağız. Küçük Ascanius, elimi tut ve bana yetişmeye çalış. Karıcığım, sen de hemen bizi izle."</p>

  <p class="p19">Karanlık tarafından korunarak yanan Troya'dan geçtik. Kapılara ulaştığımızda babam bağırdı: "Koş oğlum! Yunanların tunç kalkanlarının yaklaştığını görüyorum!"</p>

  <p class="calibre5">Babam ve oğlum için korkarak arka sokaklara, daha karışık bir yola yöneldim; karımın peşimizden geldiğini unutmuştum. Ve onu Troya'nın gölgelerinde kaybettim. Durdu mu, bizi izliyor mu, kaybetti mi bilmiyorum. Ev hizmetçilerimizin olduğu Ceres'in (Demeter) kutsal tepesine gelene kadar geri bakmayı bile akıl edemedim.</p>

  <p class="p19">Sonra elbette çılgına döndüm! Ankhises ve Ascanius'u gizli bir yerde bırakıp eve geri koştum, aynı yoldan geri dönmeye çalıştım. Karımı göremiyordum; evimizi yiyip bitiren kule gibi alevler vardı. Çılgınlar gibi adını bağıra bağıra kentin yıkıntıları içinde koşturdum.</p>

  <p class="p25">Aniden karımın üzgün silüeti önüme çıktı. Ben dilim tutulmuş dururken, hayal konuştu: "Üzülme sevgili kocacığım. Olympos'un yüce efendisi, bana sizin yolculuğunuza katılma izni vermiyor. Senin kaderinde yıllarca dolaşmak var, peşinden krallık, hanedandan bir eş ve Tiber Irmağı'nı çeviren zengin toprakta tatmin olmak var. Ben hiçbir zaman bir Yunan kadının kölesi olmayacağım, fakat tanrıların Ulu Anası Kybele (Rheia) ile burda kalacağım. Çocuğumuzu sev. Elveda!"</p>

  <p class="p23">Orada, ona söylemek istediğim o kadar çok şeyle, ağlayarak kaldım. Üç kez ona sarılmaya çalıştım, ama hayal her seferinde serin bir esinti gibi kollarımdan sıyrıldı. Sonunda şafağın sökmesiyle aileme döndüm.</p>

  <p class="calibre5">Şaşkınlık İçinde birçok Troyalının bize katılmış olduğunu gördüm. Nereye gidersem benim Önderliğimi kabul etmeye hazırdılar. Yunanlar kentin kapılarını tutmuş olduklarından arka yollardan dağlara yöneldik.</p>

  <p class="p2">&nbsp;</p>

  <p class="p29"><span class="t1">IV. Bölüm</span></p>

  <p class="p2">&nbsp;</p>

  <p class="p31"><span class="t2">(Aeneas Dido'ya yolculu</span><span class="t2">ğ</span><span class="t2">unu anlatarak öyküsünü bitirir.)</span></p>

  <p class="p24">Gemilerimizi yapınca yurdumuzu terk ettik ve denize açıldık Fırtınalı günler ve bize kılavuzluk edecek tek yıldız olmadan geceler boyu yol aldık. Artık rotamızdan çok uzaktaydık. Sonunda dağlar ve yükselen dumanlar gördüm ve o yönde ilerledik.</p>

  <p class="p23">Gemilerimizi iyi bir limanda bırakıp hemen çevremizde yayılan yabani sığır ve keçileri avlamaya koyulduk. Taze yiyeceklerle ziya/ete oturunca, Jüpiter ve öteki tanrıları yemeğimizi paylaşmaya çağırdık.</p>

  <p class="p23">Aniden kanat çırpmaları duyduk. Yukarı bakınca koca kanatlı yaratıkların dağlardan üstümüze doğru geldiğini gördük. Harpialar üstümüzdeydi! Bu koca kuşlar kadın yüzlüydü, ama yüzleri açlıktan zayıftı ve çökmüştü. Tunçtan tüyleri, pençeli elleri ve korkunç çığlıkları vardı. Yemeğimizin üstünde uçarken, arzuladıklarını kapıyor ve kalanı da iğrenç kokulu pislikleriyle berbat ediyorlardı.</p>

  <p class="p25">Sonra derin, üstüne uzanan kayalıklarla korunan, çalılarla sarılmış bir yer fark ettik. İyi korunmuş olduğundan, orada yeniden yemek hazırladık. Ama karşıdaki gizli evden gürültücü kuşlar yine üstümüze çullandı ve yine yemeğimizi kapıp berbat ettiler.</p>

  <p class="p19">Umutsuz ve aç, kalkanlarımızı gizledik ve kılıçlarımızı, sonraki saldırı için otların içinde hazır tuttuk. Pis kuşlar geldiğinde hazırdık. Ama pek başarı elde edemedik. Kılıçlar gövdelerini yaralayamıyor, darbelerimiz kanatlarına zarar vermiyordu. Onları kovaladık, ama yemeğimizi yine berbat etmişlerdi.</p>

  <p class="calibre5">O sırada bir Harpia'nın geride kaldığını fark ettim, yüksek bir kayaya tünemişti. "Bize savaşı mı getiriyorsunuz Troyalılar? Masum Harpiaları yurtlarından kovacak mısınız? Sürümüzü kestiniz ve bizimle dövüştünüz. Şimdi bu sözleri yüreğinize kazıyın. Jüpiter'in Apollon'a ve Apollon'un bana, ilk doğan Harpiya'ya söylediklerini size açıklayacağım."</p>

  <p class="calibre5">Harpia "Yolunuz İtalya'ya gidiyor ve orada esenlik bulacaksınız" diye kehanette bulundu. "Fakat bize karşı gösterdiğiniz şiddet nedeniyle açlıktan masalarınızı kemirene kadar, kaderiniz olan kentinizin duvarlarını kuramayacaksınız!" Canavar kuş, bu keskin sözlerle ormana doğru uçtu.</p>

  <p class="calibre5">Arkadaşlarımın korkudan kanı donmuştu. Tanrılara dualar ederek hemen o ülkeyi terk ettik. Ulysses'in ülkesi İthaka'yı geçtik ve onu besleyen topraklara lanet ettik. Sonunda şimdi Priamos'un oğlu kâhin Helenus'un hüküm sürdüğü kente vardık.</p>

  <p class="calibre5">Sıcak karşılamadan sonra Helenus'a Harpia'nın kehanetini sordum. "Ey tanrıçadan doğan" diye yanıtladı, "masaları kemirmekten korkma, çünkü Kader sana yardım etmenin bir yolunu bulacak. Bu sırada sizin kaderiniz Jüpiter'e bağlı olduğundan, size denizlerde nasıl güvenle seyahat edebileceğinizi söyleyeceğim."</p>

  <p class="calibre5">Helenus "İtalya'ya yakınsınız" diye başladı, "fakat Kirke' nin adasından geçip gitmeli ve İtalya'nın bizim denizimiz tarafından yıkanan kıyılarından uzak durmalısınız, çünkü oralarda kötü Yunanlar yaşıyor. Sicilya sahiline varınca, yol uzun da olsa sol tarafa doğru yelken açın. Ne olursa olsun kıyıdan ve sağdaki sulardan kaçının, çünkü orası İtalya'yla Sicilya arasındaki dar boğaza götürür. Boğazın sağ tarafını canavar Skylla korur. Sol tarafta ise hırslı Kharybdis vardır."</p>

  <p class="calibre5">"Kharybdis günde üç kez deniz suyunu yutar ve göklere fışkırtır, göklere su çarpar. Skylla derin bir mağarada yaşar. Belden yukarısı insan biçimlidir, belden aşağısı deniz canavarıdır. Karnından çıkan yunus kuyruğu vardır ve üstü kurtlarla doludur. Ağızlarıyla gemileri kayalara çeker. Kayaların üstündeki koca mağarasında Skylla'ya rastlamaktansa uzun yoldan gitmek çok daha iyidir."</p>

  <p class="calibre5">"İtalya'nın kıyılarına varınca" diye Helenus sözlerine başladı, "Cumae kentini bulun. Orada kayalık bir mağarada bir kadın kâhin yaşar. Kehanet dolu şarkılar söyler ve bunları yapraklara yazar. Size İtalya'nın uluslarını, gelecekteki savaşlarını ve hangi işi yapmanın veya hangi işten kaçınmanın doğru olacağını anlatacaktır. Sonunda size iyi yolculuklar diyecektir. Son olarak, size dualarınızda önce Juno'ya yer vermenizi ve armağanlarla onun sevgisini kazanmaya çalışmanızı öğütlerim."</p>

  <p class="calibre5">Helenus'tan bu kehanetleri Öğrenip yine yola koyulduk. Zamanı gelince Sicilya'daki Etna Dağı'nı gördük. Uzaktan kayalara vuran dalgaların gürültüsünü işitiyorduk. Skylla ve Kharybdis boğazına ulaştığımıza emindik ve solumuzdaki çalkantılı denize saptık. Rüzgârlar suları korkunç yüksekliklere çıkarıyordu. Önce gemilerimiz sudan dağlarda göklere tırmanmış gibi oluyor ve sonra hızla denizin derinliklerine düşüyordu.</p>

  <p class="p23">Sonunda geniş, güvenli bir limana girdik ve geceyi geçirmek için kıyıya çıktık. Yakındaki Etna Dağı, gürültüsü ve göklere fırlattığı tutuşmuş taşlarıyla bize korku salıyordu. Ormanda gizlendik ve gece boyunca bizi saran canavar seslerini unutmaya çalıştık.</p>

  <p class="p33">Ertesi sabah, şafak gölgeyi gökyüzünden süpürdüğünde, ağaçların içinden garip bir adam çıktı ve kollarını yalvarır gibi bize uzattı. Aç kalmış gibi görünüyordu. Yüzü ölü yüzü gibi solgundu, sakalı traş edilmemişti, parçalanmış elbiselerinden kalanlardan, bir zamanlar bir Yunan savaşçı olduğu anlaşılıyordu.</p>

  <p class="p19">Bizim Troyalı giysilerimizi ve silahlarımızı fark eder etmez korktu. Ama umutsuz durumu korkusunu alt etti ve bize doğru koşturdu; kendisini de beraber götürmemizi istedi. Babanı bizimle güvende olduğuna onu inandırdıktan sonra başına gelenleri anlattı.</p>

  <p class="calibre5">"İthaka ülkesinden geliyorum. Talihsiz Ulysses'in yoldaşıydım. Onunla birlikte Troya'ya gittim ve onunla birlikte döndüm, fakat beni burada, Kyklop Polyphemos'un koca mağarasında terk etti."</p>

  <p class="calibre5">"Bu in, geniş olduğu kadar karanlıktır da" diye devam elti. "Tabanı ve duvarları kanlı ziyafetlerin artıklarıyla doludur. Burada yaşayan devin, ayağa kalktı mı başı göğe değer (tanrılar onu yeryüzünden yok etsin) ve onunla konuşulamaz, çünkü insan eti ve kanıyla beslenir. Gözlerimin önünde koca eliyle iki yoldaşımı yakaladı, gövdelerini ininin kayalık duvarlarına çarptı ve onları yedi."</p>

  <p class="calibre5">"Ama Ulysses, Kyklop'un kanlı işlerini cezasız bırakamazdı. Polyphemos insan yemeğine dalmışken Ulysses ona öyle fazla miktarda tatlı şarap sundu ki, mağarasının tabanına devrilip uykuya daldı. Ağzından kan ve şarapla karışık et parçaları dökülürken tanrılara dua ettik ve ona yoldaşlarımıza gösterdiği davranışın aynısıyla muamele ettik. Hep birlikte kocaman, ucu sivri bir kazığı kaldırıp vahşi kaşının altındaki kocaman tek gözünü çıkardık."</p>

  <p class="p23">"Yoldaşlarım kaçmayı becerdiler, ama aceleyle benim onlarla birlikte olmadığımı anlamadılar. Mağaradan kaçıp çıktığımda çoktan yelken açmışlardı."</p>

  <p class="p23">Sonra Yunan akıl verdi: "Hemen gemilere binip bu korkunç ülkeyi terk etmeliyiz, çünkü daha yüz canavar Kyklop, sürülerini bu dağlarda gezdiriyor ve bu kıyılarda yaşıyor. Tam üç aydır onlardan saklanıp ormanda gizleniyorum; sürekli korku içindeyim. Kabuklu kabuksuz yemişlerle ve otlarla beslendim, hep buradan bir gemi geçmesini umut ettim. Kykloplar tarafından yenilmektense sizin elinizde ölmeyi yeğlerim."</p>

  <p class="calibre5">Yunan sözlerini bitirmemişti ki Poİyphemos'un, dağların tepelerinden sürüsüyle sahile doğru indiğini gördük. Kör canavar sopasıyla yolunu bulmaya çalışırken ortalığa korku salıyordu; göremezken bile alışkın olduğu yolda hızla ve güvenle yürüyordu. Denize varınca dalgalara giriyor, göz yuvarından sürekli akan kanı yıkıyor, hırlayıp acıyla dişlerini gıcırdatıyordu. Sonra sulan yalnız beline kadar gelen açık denizde yürüyordu.</p>

  <p class="calibre5">Limandan hızla ve sessizce çıkmak için bütün gayretimizi gösterdik, ama Polyphemos küreklerimizin sesini duydu. Yakalamak için sese doğru döndü ve bizi göremeyince güçlü bir kükreme koyverdi. Öteki Kykloplar onu duyunca ormandan dışarı, dağdan aşağı koştular. Limanda birikip bizi seyrettiklerini gördük, ama artık yetişemeyecekleri kadar açılmıştık.</p>

  <p class="calibre5">Korku içinde aceleyle gidebildiğimiz kadar girme düşünce-sindeydik ama Helenus'un Skylla ve Kharybdis hakkında söylediklerini anımsadık ve onların boğazlarından uzak durmaya çalıştık.</p>

  <p class="p33">Kartaca'ya varmadan önceki son sınavım, sevgili babamın ölümüydü. Ne Harpialar ne Helenus bana bu acıdan söz etmişlerdi.</p>

  <p class="calibre5">Bu sözlerle Aeneas seyahatleriyle ilgili sözlerini tamamladı ve sustu.</p>

  <p class="p2">&nbsp;</p>

  <p class="p20"><span class="t1">V. Bölüm</span></p>

  <p class="p2">&nbsp;</p>

  <p class="p29"><span class="t2">(Dido ve Aeneas birbirlerine â</span><span class="t2">ş</span><span class="t2">ı</span><span class="t2">k olurlar ve Aeneas, bir süre için so</span><span class="t2">rumluluklar</span><span class="t2">ı</span><span class="t2">m unutur.)</span></p>

  <p class="p24">Dido Aeneas'ı öyle seviyordu ki, bütün düşünebildiği onun görünüşü, sözleri, işleriydi. Şafak, dünyayı Apollon'un lambasıyla ışıtınca, kraliçe sırrını kız kardeşine açtı.</p>

  <p class="calibre5">"Anna" dedi, "düşlerim beni korkutuyor. Konuğumuz olan bu Troyalı yabancı öyle soylu ve cesur ki, bir daha evlenmemek için verdiğim kesin sözüme karşın onunla evlenirim diye korkuyorum. Aeneas içimde ateş yaktı. Sevgili kocam öleli beri, kararımı zayıflatan ilk erkek olduğunu itiraf etmeliyim."</p>

  <p class="calibre5">"Ah canım" dedi Anna, "bütün yaşamını sevgi ve anneliği bilmeden yalnız mı geçirmek niyetindesin? Kocanın gömülmüş gölgesinin bu fedakârlıktan hoşnut olacağını mı sanıyorsun?"</p>

  <p class="calibre5">"Sanırım Troya gemilerini buraya Juno getirdi!" diye bağladı sözlerini. "Seninle Aeneas’ın evliliğinden ne büyük bir kent doğar! Bize yardıma olan Troya silahlarıyla nasıl görkem kazanırız! Tanrılara hoşnut edici kurbanlar vermeni öğütlerim; Aeneas'ı hoşnut et ve ayrılışını olabildiği kadar geciktir. Gemilerinin parçalanması ve kışın denizdeki boğazın fırtınalı olması senin iyiliğine."</p>

  <p class="calibre5">Kız kardeşinin sözleri Dido'nun suçluluğunu azalttı, yüreğine umut verdi ve içinde sönen tutku ateşini körükledi. Bir geyiğin, çok uzaktan attığı okun İsabet edip etmediğini bilmeyen bir çobanın okuyla vurulması ve geyiğin ormanlarda ve çayırlarda böğrüne saplanmış Ölümcül okla koşmak zorunda kalması gibi Dido da, Aeneas’la Kartaca kentinde dolaşıyor, Cupido' nun oku içinde yanıyordu.</p>

  <p class="p23">Troya'nın üzücü öyküsünü defalarca dinleyemezdi, ama Aeneasla olmadığı zamanlar bile zihninde onu görüyor ve sesini duyuyordu. Bu sırada Dido'nun dikkati dağılmış, Kartaca'da birçok iş aksamıştı. Savaş eğitimi ve savunma inşaatı durmuş, yarı tamamlanmış binalar öyle kalmıştı.</p>

  <p class="calibre5">Bir gün Dido ve Aeneas birlikte ava gittiler. Açık çayırlarda erkek geyikler dolanıyor, dağ koyaklarında keçiler geziyor, sanki bizi avlayın diyorlardı. Ani bir fırtına ırmakları taşırıp ortalığı su basınca, Aeneas ve Dido bir mağaraya sığındılar. Orada aşklarını yaşadılar ve gökyüzünde tanrıların onayını gösteren ateşler parladı. Fakat olay, acı ve ölüm getirdi. Dido kutsal töreni meşru kabul etti ve Dedikodu öyküyü her yerde anlatıp durdu.</p>

  <p class="calibre5">Bütün kötülüklerin en hızlısı Dedikodu'dur ve gezdikçe güç ve enerji bulur. Havada olduğu kadar karada da hızlıdır. Canavar görünüşüyle, karnında birçok gözlemci göz vardır; kanatları ve sırtı tüylüdür; gözleri kadar çok kulağı ve ağzı vardır. Önce ondan korkmak gerekir, ama sonunda başı göğe değen o olur. Asla uyumaz. Geceleri karanlıkta sinerek İlerler. Gündüzleri insanların tepelerine çöker, gerçek gibi yalanları sıralar.</p>

  <p class="calibre5">Dedikodu, Libya'ya Dido'nun Aeneas'a duyduğu tutkuyla ve krallığını ihmal ettiği masalıyla girdi, Dido'nun reddettiği Kral larbas'ı çıldırttı. larbas Jüpiter'e şikâyet etti: "Dido Kartaca'yı, benim hükmümün geçtiği ve ona satın alma izni verdiğim değerli topraklarda inşa etti. Benimle evlenmeyi reddettiğine göre ona, efendi olarak Aeneas'ı seçme iznini ve aslında benim hakkım olan bütün o yararları nasıl veririm? Biz Ölümlülerin sahip olduğunuza inandığımız güçlere sahip misiniz yoksa tapınaklarda sunduğumuz kurbanlar boşuna mı?"</p>

  <p class="calibre5">Jüpiter onun sözlerini duydu ve habercisi Merkür'ü Aeneas'a yolladı. Olympos'un efendisi: "Ona söyle" diye emretti, "anasının oğlunu, İtalya'ya hükmetsin diye, bunun için seçmedik, Yunanların elinden iki kez ölümden kurtarmamızın nedeni de bu değildi. Hem böyle bir ün ve görkem kazanmakla ilgilenmiyorsa, oğlunun geleceğine de engel olmasın. Hemen yelken açıp yola çıksın!"</p>

  <p class="calibre5">Aeneas Merkür'ün, günün parlak ışığında yüzüne baktığını görünce korkudan dili tutuldu. Jüpiter'in habercisi onu öyle korkuttu ki Kartaca'yı hemen terk etmek istedi, ama Dido'ya bunu söyleyemiyordu. Uzun uzun düşündükten sonra, gemileri gizlice hazırlamanın en iyisi olacağına karar verdi. Bu, ona doğru sözleri bulmak için zaman kazandırır ve istenmeyen haberleri iletmek için en iyi fırsatı yaratabilirdi.</p>

  <p class="calibre5">Dedikodu ise Dido'yu hemen haberdar etti ve kraliçe hemen Aeneas'ı soru ve rica yağmuruna tuttu. "Seni ikiyüzlü" diye başladı, "burayı gizlice terk etmeyi mi umuyordun? Sevgimiz ve andımız seni burada tutamıyor mu? Beni terk etmeyi mi, daha fazla ün kazanmayı mı seçiyorsun? Fırtınalı kış havasında Troya'ya dönmeyi mi" seçerdin? Bana acı ve kal. Senin yüzünden Libya kabileleri, göçebe reisleri, hatta benim kendi Surlularım benden nefret ediyorlar. Senin için onurdan, ünden, ülkemin siyasal güvenliğinden vazgeçtim, ölümden başka umabileceğim ne kaldı? En azından senin çocuğunu taşısam, bana yaşamımda anlamlı bir şey bırakmış olurdun."</p>

  <p class="calibre5">Dido'nun serzenişlerini dinlerken, Aeneas'ın aklında Jüpiter' in emri vardı ve acısını yüreğinin derinlerine gömmeye çalışıyordu. "Benden en iyisini beklemeyi hak ettiğini itiraf ederim" diye başladı, "ve yaşadığım sürece anılarımı aziz bileceğim. Sana söylemeden seni terk etmemeliydim; fakat unutma ki seninle evlenmedim."</p>

  <p class="calibre5">"Eğer Kader yaşamımın biçimine karar vermeme izin verseydi" diye devam etti, "Troya'da kalır ve orayı yeniden inşa ederdim. Ama Apollon, sevgimin ve ülkemin İtalya'da olduğunu söyledi. Sen Kartaca'yı seçtin; ben de İtalya'yı seçebilirim. Düşlerimde babam, oğlumun kaderini feda etmemem için beni</p>

  <p class="p2">uyarıyor ve şimdi Jüpiter güpegündüz bana habercisini yollayıp burayı terk ermemi emrediyor. Dolayısıyla kendine hâkim ol ve bana öfkelenme. İtalya'ya yelken açıyorum. Çünkü yaşamımı nasıl geçireceğim benim kendi seçimim değil. Benim kaderim büyük bir ülke kurmak. Ben başka insanlar gibi kendi kişisel arzularımı tatmin edemem."</p>

  <p class="p19">Dido kızgınlıkla yanıtladı: "Yalana! Sen tanrıçanın oğlu veya ölümlü değilsin, taştan yapılmışsın! Sende acıma yok. Benim için dökecek bir gözyaşın veya bir iç çekmen bile yok! Böyle adalet dışı işler yapıyorlarsa, tanrılara niçin inanalım? Gemisi batmış, evsiz birini konuk ediyorum ve ona sevgimi ve krallığımdan pay veriyorum. Onun gemilerini ve yoldaşlarını kurtardım. Şimdi tanrılar ona git diyorlar, öyleyse İtalya'ya git! Ama eğer tanrılarda adalet varsa bunun acısını çekeceksin! Ve ben öldüğümde gölgem seni takip edecek. Bana yaptıklarını ödeyeceksin!" Dido, bu lanetlemeyle Aeneas'ı terk etti.</p>

  <p class="p23">İyi Aeneas onu rahatlatmayı çok istiyordu, yüreği Dido'ya duyduğu büyük sevgiyle dolup taşıyordu. Ama Jüpiter'in emrine uydu ve gemilerine döndü; Troyalılar çoktan ayrılmaya hazırlanmışlardı. Bir ovada, otun içinde ve dar bir keçiyolunda kara karınca sürüsünün ilerlemesi ve koca darı tanesini omuzlarında itelemeye çalışmaları, bazılarının arkadan itip gecikmeye üzülmeleri gibi, Aeneas’ın adamlarından bazıları da gemileriyle açılmış, bazıları kürek yapmak için ormandan kereste taşıyordu; herkes önemli bir işle meşguldü.</p>

  <p class="calibre5">Bu sırada Dido saraydan onların çalışmalarını izliyordu. "Anna" dedi kardeşine, "Troyalıların gidecekleri için nasıl mutlu olduklarını görüyor musun? Bu acıya dayanmak için gücümü toplayabilirim, çünkü olacakları görüyorum. Bana bir iyilik yap. Aeneas senin arkadaşın, onu, bekleyip iyi rüzgârlar başlayınca gitmeye ikna et. Ondan daha fazla kalmasını isteyecek değilim."</p>

  <p class="calibre5">Ama Aeneas Dido'yu reddettiği gibi Anna'yı da reddetti; çünkü Kader kulaklarını gözü yaşlı isteklere tıkamıştı. Gürültülü rüzgârların dağ tepelerinden inip olgun bir meşe ağacını sökmeye çalıştığı ve ağacın kayaya yapışmaya devam ettiği gibi Aeneas da her türlü isteği reddetti. Yüreği yanmasına karşın gitmeye kararlıydı.</p>

  <p class="calibre5">O zaman Dido Ölmeye karar verdi. Aeneas'ı döndürme veya kendisini onun sevgisinden kurtarma planı kurar gibi yapıp kız kardeşine ölümcül olayın emirlerini verdi. "iç avluda bir cenaze odunu hazırla" dedi, "üstüne düğün yatağımızı, Aeneas’ın silahlarını ve burada bıraktığı her şeyi yerleştir. Rahibenin öğütlediği gibi bu hainle ilgili her şeyi yok etmek istiyorum." Bunlar Dido'nun kocası öldüğünde yaptıklarının aynısı olduğundan, Anna talimatlarına uydu.</p>

  <p class="calibre5">O gece yeryüzündeki bütün yorgun yaratıklar uyurken, Dido uyanıktı, seçenekler arasında kıvranıyor, "ne yapacağım" diye kendi kendisine soruyordu. "Eski taliplerin arasından koca bulup kendimle alay mı ettireceğim, yoksa benden aşağı olduğunu düşündüğüm erkeklerden biriyle mi evleneceğim? Troya gemilerinin peşinden gidebilirim, ama beni kim kabul edecek? Yoksa Surlularımı toplayıp Troyalıları Kartaca'dan kovmalı mıyım, onları fırtınalı denizlere mi sürmeliyim? Hayır, kılıçla ölmeliyim, çünkü ölü kocama verdiğim sözü bozdum!"</p>

  <p class="p23">O gece Aeneas uyurken Merkür düşüne girdi ve dedi ki, "Tanrıçadan doğma, böyle büyük tehlikedeyken nasıl uyuyabilirsin? Dido her türlü tehlikeli plan peşinde. Elverişli rüzgârlar kaçmana olanak verirken, hemen bu sahillerden uzaklaş!"</p>

  <p class="calibre5">Bu rüyayla korkuya kapılan Aeneas uyanmaya çalıştı ve "Çabuk olun, uyanın ve yelken açın!" diye bağırdı. "Yüce Olimpos'tan bir tanrı gelip bize hemen yola çıkmamızı emretti! Bizim sevinçle senin emrine uyduğumuz gibi ey Jüpiter, sen de lütfen bizimle ol ve bize yardım et."</p>

  <p class="calibre5">Erken şafak, ışınlarını yeryüzüne yayarken, Dido, Aeneas’ın gitmiş olduğunu gördü. Acıyla dolu ve kırgın, kendi kendine "Şu aşağılık yabana beni aptal yerine koydu! Onu yakalamalı, parçalamalı, fırsat varken parçalarını dalgalara atmalıydım. Adamlarım hatta çocuğunu öldürmeliydim ve Ascanius'u hoş geldin yemeği olarak babasına sunmalıydım" dedi.</p>

  <p class="calibre5">"Apollon, Juno ve öç alıcı FuriaTar, size sesleniyorum" diye devam etti, "duamı duyun. Eğer bu hain İtalya'ya ulaşmalıy-sa orada savaşla karşılansın, ülkesinden kovulsun, oğlundan kopsun, arkadaşlarının ölümünü görsün. Sonra haksız bir barış yapıp erkenden ölsün ve gömülmeden kıyıda kalsın."</p>

  <p class="calibre5">"Bu duayı kanımla yapıyorum. Surlular, halkım, şimdi ve sonsuza kadar Aeneas’ın soyundan nefret ederek beni onurlandırın. Halkımla onun halkı arasında asla barış olmasın. Troyalılar, onların çocukları ve çocuklarının çocukları savaş içinde yaşasın."</p>

  <p class="p25">Sonra Dido, kocasının yaşlı dadısına döndü ve dedi ki: "Sevgili dadı, törene başlıyorum. Kardeşimi çağır ve sunakları getirmesini söyle."</p>

  <p class="calibre5">Dido, kararlıbgın ateşiyle iç avluya girdi, odun yığınının üstüne çıktı ve Aeneas’ın kılıçını çekti, "beni dertlerimden kurtar!" diye dua etti. "Büyük bir kent inşa ettim ve şimdi kraliçe gölgem yerin dibine girecek. Mutlulukla karanlıklara giriyorum. Katı kalpli Troyalı denizden alevler görsün ve ölümümün kehaneti onunla olsun." Bu sözlerle Dido kılıcın üstüne atladı ve öldü.</p>

  <p class="p23">Saraydan çığlıklar ve figânlar yükseldi. Dedikodu, Kartaca' nın üstünden uçtu ve korkunç haberlerle Surluların kanını dondurdu. Kız kardeşinin ölümünü Dedikodu'nun ağzından duyan Anna saraya koştu. Yüzünü tırmalayıp göğsünü dövüyordu. "Kendi yaşamını alarak benimkini, kentininkini, yönetimininki-ni ve halkınınkini de mahvettin" diye ağladı.</p>

  <p class="calibre5">Aeneas, Kartaca surlarından yükselen cenaze alevlerini gördüğünde denize iyice açılmıştı. Büyük bir üzüntüyle Dido'nun ölmüş olduğunu anladı.</p>

  <p class="p2">&nbsp;</p>

  <p class="p20"><span class="t1">VI. Bölüm</span></p>

  <p class="p24"><span class="t2">(F</span><span class="t2">ı</span><span class="t2">rt</span><span class="t2">ı</span><span class="t2">na Aeneas'</span><span class="t2">ı</span> <span class="t2">babas</span><span class="t2">ı</span> <span class="t2">Ankhises'in öldü</span><span class="t2">ğ</span><span class="t2">ü yere döndürür. Ankhi-ses'in ruhu Aeneas’</span><span class="t2">ı</span><span class="t2">n halk</span><span class="t2">ı</span><span class="t2">n</span><span class="t2">ı</span><span class="t2">n ço</span><span class="t2">ğ</span><span class="t2">unu oraya yerle</span><span class="t2">ş</span><span class="t2">tirmesini sa</span><span class="t2">ğ</span><span class="t2">lar. Aeneas Sibyl'e ba</span><span class="t2">ş</span><span class="t2">vurur ve babas</span><span class="t2">ı</span><span class="t2">yla konu</span><span class="t2">ş</span><span class="t2">mak üzere Yeralt</span><span class="t2">ı</span> <span class="t2">dünyas</span><span class="t2">ı</span><span class="t2">na gider. Orada Ankhises Aeneas'a Roma'n</span><span class="t2">ı</span><span class="t2">n gelece</span><span class="t2">ğ</span><span class="t2">ini aç</span><span class="t2">ı</span><span class="t2">klar.)</span></p>

  <p class="p24">Dümenci, "Rüzgârlar karşımızdan esiyor" diye Aeneas'ı uyardı: "Eğer onların kılavuzluğuna uyarsak halkımızın yaşadığı Sicilya'ya vanrız."</p>

  <p class="calibre5">"Öyleyse gemilerimizi o yöne çevir, babamın küllerini ziyaret etmevi çok istiyorum" diye yanıtladı Aeneas.</p>

  <p class="calibre5">Karaya çıkınca Aeneas babasının anısına atletizm yarışma-lan düzenledi. Erkekler yarışmalarla meşgulken Juno, Aeneas' ın İtalya'ya seyahatini daha da geciktirmeyi kararlaştırdı. Habercisi İris'i kadınların araşma yolladı; kadınlar yedi yıl yolculuktan sonra yerleşmek istiyorlardı, tris'in önderliğinde Troya donanmasını ateşe verdiler.</p>

  <p class="p19">Aeneas gördüklerine şaşırmıştı. "Jüpiter" diye dua etti, "eğer Troyalıları biraz gözetiyorsan gemilerimizi kurtar. Yok gazabını hak ediyorsam, güçlü yıldınmlarınla şu kalan birkaçımızı da öldür." Konuşmayı bitirdiğinde tepelerinde kara bulutlar toplandı ve bir fırüna koparak yanan gemilerin üstüne seller gibi yağmur döktü, alevleri söndürdü. Böylece Troyalılar gemilerinden dördünü kurtarabildiler.</p>

  <p class="p23">O gece babasının gölgesi Aeneas'a göründü: "Sevgili oğlum" dedi, "Jüpiter beni yaşlı, zayıf ve korkakları burada bırakmanı ve yalnız en cesur Troyalıları italya'ya götürmeni söylemem için gönderdi; çünkü orada güçlü bir halkla savaşmak zorunda kalacaksınız. Ama İtalya'da Önce Sibyl'i ara ve seni Plüton'un krallığına indirmesini iste. Beni orada, Elisium'da kutsanmışlar arasında bulacaksın. Orada sana soyunun geleceğini açıklayacağım. Elveda!"</p>

  <p class="calibre5">Aeneas hemen arkadaşlarını çağırdı ve onlara Jüpiter'in emrini anlattı. Gemiler hazır olur olmaz İtalya'daki Sibyl kâhinine ve Apollon kehanet merkezine doğru yola çıktılar. Sibyl'in mağarasını dağlarda gizlenmiş buldular. Yaşadığı koca mağaranın yüz girişi vardı ve sesi birinden ötekine yankılanıyordu. Girer girmez kâhin kadın emir verdi: "Tanrıyı aramanın zamanıdır! Aeneas, dua et!"</p>

  <p class="calibre5">Aeneas "Apollon" diye başladı, "Troyalılara daima iyi davrandım Akhilleus'i öldürürken Paris'in eline ve yayına yön gösterdin. Varmak İstediğimiz İtalya sahillerinde bizi koru. Sibyl, senden kaderimde çizilen yoldan fazlasını istemiyorum."</p>

  <p class="calibre5">Mağaradaki yüz girişten şu yanıt geldi: "Lavinium'a varacaksınız Troyalılar, ama orada acı savaşlar yaşayacaksınız, Tiber kandan kırmızı akacak. Latium'da Akhilleus gibi tanrıçadan doğma bir kahramanla savaşacaksınız ve Juno size karşı olacak, sizi İtalya'nın birçok halkından yardım istemeye mec</p>

  <p class="p2">bur edecek. Troya'nın acılarının nedeni, Helena gibi yabancı bir gelin; yabancıyla evlilik olacak. Ama kaderinizi metanetle karşılayın. Size yardım, şaşırtıcı bir yerden, bir Yunan kentinden gelecek." Sibyl kehanetini böyle dile getirdi, gerçeği karanlığın sözlerinde sakladı.</p>

  <p class="p25">Aeneas yanıtladı: "Teşekkür ederim Sibyl. Şimdi babamın ruhu senden bana Yeraltı'na giden yolu bulmama yardım etmeni istiyor. Bana Plüton'un (Hades) krallığına giden yolun buradan uzak olmadığını söyledi."</p>

  <p class="p19">"Tanrıçadan doğan" diye yamtladı Sibyl, "kasvetli Yeral-ü'na inmek kolay, çünkü kapıları daima açıktır. Bir kez girince zor olan ölüm krallığından çıkmakhr! Ancak Jüpiter'in yardım ettiği birkaç tanrının oğlu bunu yapmayı becerebilmiştir."</p>

  <p class="calibre5">"Eğer yüreğinde babana karşı böyle büyük bir sevgi varsa" diye sürdürdü Sibyl, "ormanda Proserpina (Persephone) için kutsal yaprakları olan altın bir dal bulacaksın. Plüton'un kraliçesi bu armağanı ister. Eğer kaderinde bu dalı bulmak varsa onu kırmayı başarırsın, o seni izleyecektir. Sonra kara sığır kurban ettiğinde, daha canlıyken ölüm krallığına inmeyi becerebilirsin."</p>

  <p class="p22">Aeneas ormana girdi ve o kadar dal arasında kaybolmuş altın dalı bulmaya çalıştı. Ama onu görmeyi diler dilemez iki güvercin, annesinin kuşları önündeki otlara kondu. Onu yeşil yapraklı dalları olan bir ağaca götürdüler. Aeneas altın parıltılarını görebiliyordu. Dokununca dal kırılıp elinde kaldı. Aeneas Altın dalı bulunca Sibyl'a döndü ve kara sığır kurban etti.</p>

  <p class="p23">Şafağın ilk ışıklarıyla toprağın derinliklerindeki sarsıntılar ayaklarının albndaki yeri salladı, orman oynadı ve köpekler uludu. Sibyl "Koşun! Koşun!" diye bağırdı, "Şimdi kutsal olma-yanlarınız hemen kaçmalı! Sen Aeneas, kılıcını çek, cesaretini topla ve beni izle."</p>

  <p class="p39">Sibyl, mağaranın derinliklerine koştu ve Aeneas korkusuzca onu izledi. Plüton'un karanlık krallığının girişinde insanları etkileyen kötülüklere rastladı. Kaygı, Huzursuzluk, Hastalık, Yaşlılık, Acı, Korku, Açlık, Anlaşmazlık, Savaş ve Ölüm.</p>

  <p class="p23">Orada da birçok ünlü canavarla karşılaştı: Kentauros denilen yarı insan yarı at yaratıklar, tıslayan yılan başlarıyla Ler</p>

  <p class="p2">na'run Hydralan, Gerionius denilen üç gövdeli dev; hepsi yüce Herakles'in öldürdüğü canavarlar. Bellerophontes'in öldürdüğü alev yiyen Kimaira, Perseus'un öldürdüğü, ölümlüleri taşa çeviren yüzüyle yılan saçlı Gorgon Medusa, Ulysses'in altı yoldaşını yiyen altı başlı Skylla, Olympos tanrıları kendisine isyan ettiğinde Jüpiter'i kurtaran yüz elli Dev Briareus ve Harpialar. Aeneas kılıcını onlara çevirdi ve onları öldürmeye niyetlendi, ama Sibyl onların yalnızca canavarların ruhları olduklarını söyledi.</p>

  <p class="p23">Aeneas Sibyl'İ Akeron Irmağı'na kadar izledi. Burada yaşlı Kharon, ölülerin gölgelerinin acılı dümencisi, teknesinde bekliyordu. Kemikleri kalmış gözçukurlarında alevler parlıyordu, sakalı dolaşıktı ve pis giysileri omuzlarından bağlanmıştı. Kharon bu haliyle gölgelere korku sabyor, yelkenlere bakıyor, teknesini sırıkla yürütüyor ve Akeron'u hangi varlıkların aşabileceğine karar veriyordu.</p>

  <p class="calibre5">Aeneas, yaklaşan tekneye doğru koşturup, kendilerini alması için yaygara koparan ruhlar kalabalığını seyretti. İlk soğukta düşen sonbahar yaprağı kadar ve kuzey kıyılarına kışı getiren soğuk rüzgârların sıcak ülkelere uçurduğu kuşlar kadar çok gölge, kollarını uzatmış, Kharon'a, kendilerini karşı kıyıya geçirmesi için yalvarıyordu. Kasvetli gemici, yolcularını büyük özenle seçiyor, bazılarını kabul ederken, bazılarını itiyordu.</p>

  <p class="calibre5">Aeneas Sibyl'e sordu: "Bütün bu ruhlar niçin ırmağın bu kıyısında toplanıyor? Kharon niçin bazılarını kabul edip bazılarını reddediyor?"</p>

  <p class="calibre5">Sibyl yanıtladı: "Aeneas, önünde Olympos tanrılarının suyuna yemin verdikleri ırmağı görüyorsun. Kharon karşı kıyıya, doğru dürüst gömülüp Plüton'un krallığına girebilecek ruhları geçiriyor. Reddettikleri, doğru dürüst gömülmeyenlerdir. Gö-mülmeyenler, Plüton'un karanlık krallığına girme hakkını elde etmeden önce bu ırmağın kıyısında yüz yıl dolaşmak zorundalar."</p>

  <p class="calibre5">Akeron'un kıyısına doğru yürürken Aeneas, kendilerini Kartaca'ya sürükleyen fırtınaya tutulduklarında dalgalara kapılıp giden gemilerin kaptanlarına rastladı. Kendi gemisinin, güverteden yuvarlanıp fırhnalı denizde boğulan dümencisiyle konuştu.</p>

  <p class="calibre5">Kharon, Aeneas ve Sibyl'i kıyıya varmadan fark etmişti. "Siz kimsiniz?" diye sordu: "Canlı ve silahlı olarak Gölgeler, Uyku ve Gece ülkesine yaklaşan sizler kimsiniz? Olduğunuz yerde kalın ve bana amacınızı söyleyin. Yaşayanları gemimle karşı kıyıya götüremem. Herakles, Theseus ve Peiritos'u götürdüm, çünkü onların babaları tanrıydı. Herakles Plüton'un üç başlı köpeği Kerberos'u yürüttü ve diğer ikisi Plüton'un kraliçesini çalmaya çalışh."</p>

  <p class="p19">Sibyl yanıtladı: "Korkma. Zarar vermek için gelmedik. Ker-berus, sonsuz lıavlamasıyla kansız, ruhları korkutmaya devam edebilir ve Proserpina burada güven içinde kalacaktır. Tanrıçadan doğan Troyalı, erdem ve savaştaki becerisiyle ünlü Aeneas, babasının gölgesini görecek. Eğer bana inanmıyorsan bu altın dal seni inandırır."</p>

  <p class="p25">Merakla altın dala bakan Kharon gemisini boşalttı ve Aeneas ile Sibyl'e gemiye çıkmaları için yol açtı. Gemi Aeneas’ın ağırlığıyla inledi ve birleşme yerlerinden içeriye su sızdı. Fakat Aeneas ve Sibyl'i güven içinde Akheron'un karşı kıyısına taşıdı.</p>

  <p class="calibre5">Kerberos mağarasında çömelmiş üç başıyla uluyordu. Boyunlarını saran yılanların öfkeyle başlarını kaldırdıklarını görünce, Sibyl köpeğe tatlı bal ve uyku verici ilaçta pişmiş çörek attı. Üç ağız iştahla tatlı yiyeceği kaptı ve canavar köpek hemen uyuyakaldı. Aeneas Akheron'un kıyısından uzaklaştı ve Plüton' un krallığına girdi.</p>

  <p class="calibre5">Rastladığı ilk ruhlar arasında sevgi kurbanları vardı; Dido da aralarındaydı. Aeneas sevgiyle ona seslendi: "Zavallı Dido! Kutsal olan her şey adına sana yemin ederim ki, seni terk etmek istemedim! Şimdi beni bu yolculuğu yapmaya zorlayan tanrılar beni Kartaca'dan uzaklaştırdı. Ayrılmamın, yaşamına son vermene yol açacağını asla bilemezdim!"</p>

  <p class="calibre5">Dido Aeneas’ın gözyaşlarını ve yumuşak sözlerini görmezlikten geldi. Gözlerini yere dikili tuttu ve duygularını taş gibi gizledi. Sonunda hâlâ düşman gördüğü Aeneas'a sırtını döndü ve sevgili kocasına koştu. Aeneas, Dido'nun adaletsiz kaderine şaşırarak acıyla ağladı.</p>

  <p class="p23">Aeneas ve Sibyl yollarına devam ederek savaş kahramanlarının ruhlarına ulaştılar. Aeneas’ın Troyalı arkadaşları onu gör-</p>

  <p class="p2">mekten mutluydular. Ama Yunan kahramanlar, onu kılıcı kasvetli yerde parıldarken görür görmez korkuya kapılıp kaçtılar.</p>

  <p class="calibre5">Sonra bir yol ayrımına geldiler. Sibyl, "Baban ve Elysium sağda" dedi. "Solda, bu üç katlı duvarın arkasında, Flegeton lr-mağı'nın alevleriyle sarılmış yerde, büyük suçluların cezalandırıldığı kale var. Her biri canavarca suçlar işlemiş. Yüz ağzım ve demirden sesim olsa, onların bütün suçlarını ve cezalarını sana anlatamazdım. Ana babasını öldüren, akrabalarından nefret eden, zenginliğini paylaşmayı reddeden, zina eden ve iç savaşa katılanlar burada."</p>

  <p class="calibre5">Sibyl devam etti: "Kralın biri, yasaları değiştirmek için rüşvet kabul etti ve Altın karşılığında ülkesini bir tirana sattı. Biri 'seni adil olman ve tanrılan küçümsememen için uyarıyorum!' diye bağırmaya mahkûm oldu. Sisyphos, bir tepeden yuvarlanan koca bir kayayı, sürekli olarak zirveye çıkanyor; İksion sürekli dönen ateşten bir tekere gerilmiş; Peiritos unutkanlığın taştan sandalyesine bağlanmış, sonsuza kadar orada oturacak. Fakat gel, babanı bulup buraya gelmekteki amacımızı gerçekleştirelim. Altın dalı yerleştireceğimiz kemerli kapıları görüyorum."</p>

  <p class="calibre5">Sonra Aeneas ve Sİbyl, Mutlu Orman'a girdi; burası ormanlar, çayırlar ve ırmaklarla kaplı, üstünde özel bir güneş ve özel yıldızların parladığı bir yerdi. Ruhlardan bazıları güreşiyor, bazıları dans ediyor, bazıları da şarkı söylüyordu. Aeneas, Troya'nın kurucusu Dardanos'u, ülkelerini savunurken ölen kahramanları ve en büyük kâhinleri, şairleri, filozoflan burada gördü.</p>

  <p class="calibre5">Ankhises, Aeneas’ın geldiğini görünce gözyaşlarını tutamadı. İki kolunu açıp seslendi; "Sonunda geldin! Babana olan sevgin sana bu korkulu yolculuğu yapma cesaretini verdi. Kim bilir hangi tehlikelerle karşılaştın! Kartaca sana zarar verir diye korktum."</p>

  <p class="calibre5">"Senin üzgün hayalin, baba, sık sık bana göründü ve beni doğru yola yöneltti. Ben de bu krallıkta seni bulmaya geldim. Bırak elini sıkıp seni kucaklayayım!" Aeneas ağlayarak An-khises'e böyle dedi. Üç kez onu kucaklamaya çalıştı, ama üç</p>

  <p class="p2">kez de babasının hayali serin rüzgâr gibi kollarından sıyrıldı. Sonra Aeneas "Bütün bunlar kimler?" diye sordu.</p>

  <p class="calibre5">Ankhises "Bunlar, KaderTn kendilerine ikinci bir gövde vermesini bekleyen ruhlar" diye yanıtladı. "Bin yıl burada kalınca, Lethe Irmağı'ndan içiyorlar ve bütün geçmişlerini unutuyorlar. O zaman, yeni bir gövdede yukandaki dünyaya dönüyorlar. Onları göstermek için seni çok bekledim; çünkü onlar, senin soyunun gelecekteki üyeleri. Bu bilgiyle İtalya'daki kaderinden çok daha hoşnut olacaksın."</p>

  <p class="p19">"Gel ve Troya soyunun kazanacağı görkemi gör; senin İtalyan çocukların, adımıza nasıl ün ve onur getirecekler" dedi Ankhises. "Senden ve İtalyan kann Lavinia'dan son doğacak Albanlı Silvius var. Kral ve kralların babası olacak ve onun çocukları yoluyla soyumuz Alba Longa'da hüküm sürecek."</p>

  <p class="p19">"Bu Romulus; Mars ve İlia'nın oğlu. Dedesi Numitor'a katılacak. Mars'ın, oğlunu kendisi gibi nasıl iki sorguçlu miğferle işaretlediğine bak; onun dünyadaki yeri daha şimdiden güvence altında. Onun yönetiminde, Roma’nın yedi tepesini tek bir sur kuşatacak. İmparatorluğu dünyayı saracak ve Roma ruhu tanrıların Olympös'uyla eşit olacak."</p>

  <p class="calibre5">"Roma soyuna bak. İşte Julius Caesar ve bütün çocukları; onlar da yukarıdaki dünyaya çıkacaklar. Bu Augustus Caesar; Latium'a Altın çağı getirecek ve Roma İmparatorluğu'nu yıldız-ların ve güneşin yolunun ötesine uzanan topraklara kadar genişletecek. Herakles bile Arkadia geyiğini yakalamasına, Eury-mantos'a huzur getirmesine ve Lerna'nın Hydra'sını öldürmesine karşın, dünyada bu kadar çok yolculuk yapmamıştır."</p>

  <p class="calibre5">"Bu Numa; Roma'nın ikinci kralı. Yoksul bir ülkeden krallığa gelecek ve kente yasa getirecek. Ve bunlar. Yunanları kesip Ko-rinthos'u fethetmekle ün alacak olan Mumius, Argos ve Agamemnon'un Mikenya'sını yıkarak, Troya'yı yıkan Yunanla-n cezalandıracak olan Amilius Paulus. Yüce Kato, Kosus ve Roma devletine eski gücünü verecek olan güçlü Fabius Maximus da burada."</p>

  <p class="p19">"Son olarak iki Marcellus var; ilki Kartacalılan ve Galyalıla-n yenecek. Sonra yetenekli genç Marcellus, Latin atalarını erdem, soyluluk ve savaştaki yeteneğiyle o kadar iyi temsil edecek ki, Kader, potansiyel gücünden çekinerek onu uzun yaşatmayacak. Unutma Romalı, senin büyük katkın imparatorluğunda^ ulusları hukuka bağlı olarak barış içinde yönetmek, gururluları savaşla terbiye etmek, fethettiklerine merhametle davranmak olacak."</p>

  <p class="p23">Ankhises, Aeneas’ın içinde geleceğin görkemli ateşini yaktıktan sonra ona, katılacağı savaştan, Laurent halklarını ve Latinus kentini anlattı, her birinden nasıl kaçınacağını veya her biriyle nasıl yüzleşmesi gerektiğini Öğretti.</p>

  <p class="calibre5">Sonra Ankhises, Aeneas ve Sibyl'i Uyku kapısına götürdü, burada onlardan aynldı. Aeneas aceleyle gemilerine döndü, arkadaşlarına katıldı ve yollarına devam ettiler.</p>

  <p class="p2">&nbsp;</p>

  <p class="p31"><span class="t1">VII. Bölüm</span></p>

  <p class="p24"><span class="t2">(Aeneas ve arkada</span><span class="t2">ş</span><span class="t2">lar</span><span class="t2">ı</span> <span class="t2">italya'ya var</span><span class="t2">ı</span><span class="t2">rlar. Kehanetteki gibi, Turn</span><span class="t2">ıı</span><span class="t2">s ko</span><span class="t2">mutas</span><span class="t2">ı</span><span class="t2">ndaki Latinlerle sava</span><span class="t2">ş</span><span class="t2">mak zorunda kal</span><span class="t2">ı</span><span class="t2">rlar. Aeneas'a Pallas yard</span><span class="t2">ı</span><span class="t2">m eder. Turn</span><span class="t2">ıı</span><span class="t2">s Palias'</span><span class="t2">ı</span> <span class="t2">öldürür. Sonunda Jüpiter, juno'yu öfke</span><span class="t2">sinden vazgeçmeye zorlar. Aeneas ve Turn</span><span class="t2">ıı</span><span class="t2">s teke tek sava</span><span class="t2">ş</span><span class="t2">ı</span><span class="t2">rlar ve Ae</span><span class="t2">neas, Pallas'</span><span class="t2">ı</span><span class="t2">n k</span><span class="t2">ı</span><span class="t2">l</span><span class="t2">ı</span><span class="t2">ç kemerini takt</span><span class="t2">ığı</span><span class="t2">n</span><span class="t2">ı</span> <span class="t2">gördü</span><span class="t2">ğ</span><span class="t2">ü Tumus'u öldürür.)</span></p>

  <p class="p3">Aeneas ve yoldaşları, elverişli rüzgârlarla ay ışığı altında yelken açtılar. Kirke'nin adasını geçtiler; burada Güneş'in kızının tezgâhta kumaş dokurken şarkı söylediğini duydular. Onun zincirli aslanlarının kükremesini, kafesteki domuz ve ayılarının böğürmesini ve kurtlarının ulumasını da duydular. Acımasız tanrıça, sihirli otlarla insanları her türlü canavara çeviriyordu. Neptün, Troyalıların yelkenlerini güçlü rüzgârlarla doldurdu ve onların bu korkutucu ülkeden güvenle geçmesini sağladı.</p>

  <p class="p23">Şafağın ışınları denizi kırmızıya boyarken, Aeneas, Tiber Irmağı'nın içinden geçerek denize aktığı kocaman bir orman gördü. Ağaçlar arasında uçan renkli kuşlar şarkı söylüyordu. Aeneas sevinç içinde gemilerini sakin bir ırmağın geniş ağzına soktu. Orada demir atıp kıyıya çıktılar.</p>

  <p class="p23">Yolcular yemeklerini hazırlarken Jüpiter, onlara topladıkları vahşi meyvelerin yerde kalmaması için dan keklerini kullanma esinini verdi. Meyvelerden sonra keklerini yediler. Genç As-cınius güldü: "Bakın! Masalarımızı da yiyoruz!"</p>

  <p class="p31">Aeneas Harpiaların kehanetini hemen anımsadı ve "Troya' nın vefalı tanrılarına selam! işte yeni evimiz, işte yeni yurdumuz" dedi.</p>

  <p class="p22">Kral Latinus, Troyalıları iyi karşıladı; çünkü bir kâhin, kızı Lavinia'nın bir yabancıyla evleneceğini ve çocuklarının büyük bir imparatorluk kuracak olan bir soyun atası olacaklarını söylemişti. Aeneas’ın Latin kaderinden hâlâ hoşnut olmayan Juno yeraltından bir tanrıçayı Latiumlular arasına gönderdi ve savaş çıkarttı.</p>

  <p class="p25">Önce Lavinia'nın annesi Amata'ya, kocasının Lavinia'yı savaşçı Turnus'la evlendirmeye söz verdiğini anımsattı. Sonra Turnus'un düşlerine girerek ona, İtalya'yı Aeneas ve işgalci Troyalılara karşı savunma düşüncesini verdi. Son olarak bir grup katinle Troyalılardan bazıları arasında kavga çıkarttı. Halkın duyguları şimdi Troyalıların aleyhine dönmüştü.</p>

  <p class="calibre5">Kral Latinus'un Aeneas’la savaşmaktan sürekli kaçınarak, savaş ilanı anlamına gelen, Janus tapınağının iki kapısını açmayı reddetmesine karşın Juno, Olympos'dan inerek kapıları kendisi açtı. O zaman Turnııs savaş bayrağını açtı ve birliklerini yürüttü.</p>

  <p class="p19">Aeneas, Tiber kıyısında uyur, çıkacak olan savaş nedeniyle kaygılanırken, ırmak tanrısı gelip ona öğütte bulundu: "Kalk, tanrıçadan doğan! Senin evin burası ve tanrıların seni destekliyor. Bu savaş tehditlerinden korkma. Ascanius, otuz yıl içinde yüce Alba kentini kuracak, bu sırada Palenteum'daki Kral Evandrus'u bul. O, Latinlerle sürekli savaşır; seninle bağlaşma yapmayı hemen kabul edecektir."</p>

  <p class="calibre5">Aeneas iki gemi ve seçkin adamlarla, sakin Tiber Irma-ğı'ndan yukarı kürek çekip Palenteum kentine geldi. Burası bir gün Roma olarak bilinecekti. Aeneas geldiğinde, kral, oğlu Pallas ve kent görevlileri kent yakınındaki bir korulukta güçlü Herakles'e ve tanrılara kurbanlar sunuyorlardı. Aeneas'ın ziyaretinin amacını öğrenince, Kral Evandrus onu sıcak karşıladı; Ankhises ve Kral Prİamos'u gençliğinden anımsıyordu. Sonra Aeneas'a Herakles onuruna düzenlenen törenlerin tarihini anlattı; Herakles dev Kakus'u, o anda oturdukları uçurumun dibinde Öldürmüştü.</p>

  <p class="calibre5">Evandrus Aeneas'a, kaynaklarının kıt olmasına karşın, onu Latinlere karşı destekleyeceğini söyledi. Pallas ve kırk adamını yollayacaktı. O anda Venüs, Aeneas'a güneşli günde bir gök gürültüsüyle işaret göndererek, tanrıların ünlü demircisi, kocası Vulcanus'un (Hephaistos) yaphğT zırhı göndereceğini bildirdi. Sonra Aeneas ve Pallas, Turnus ve Latinlerle savaşmak üzere adamlarının önüne düştüler.</p>

  <p class="p19">Eiu sırada, Aeneas’ın yokluğunda, Lalinler Troyalılara saldırmışlardı. İki taraftan da çok ölen Öldü. Ascanius, Turnus'un kayınbiraderini öldürdükten sonra Apollon ona: "Aeneas’ın oğlu Apollon'un sana verdiği bu onurla yetin. Sende tanrıların oğlunun ve doğacak tanrıların babasının cesaret ve yeteneği var. Daha fazla savaşmaktan kaçın" dedi. Devam etmeye istekli olan genç, yine de yüce tanrının buyruğunu dinledi.</p>

  <p class="calibre5">Troyalı kaptanlar adamlarını, karşılarında tek başına duran Turnus'a karşı yürüttüler. Turnus, tıpkı bir avcı grubunun mız-raklarıyla karşılaşan, cesaret ve öfkeyle kaçmazken, silahlı avcıları varıp geçemediği için geri çekilmek zorunda kalan bir aslan gibi; yüreğinde hiddet, ırmak yönüne çekildi... Troyalılar tarafından sıkıştırılan Turnus silahlarının işe yaramadığını gördü. Zırhına ve miğferine oklar, taşlar ve sonunda mızraklar yağdı. Sıçrayarak tüm donanımıyla Tiber'e atladı ve gövdesini kaldıran sular onu adamlarının yanına taşıdı.</p>

  <p class="calibre5">Aeneas bağlaşıklarıvla geldiğinde, savaş tüm şiddetiyle sürüyordu. Pallas birçok Latini öldürdü. Turnus, savaşçı Lausus'u kurtarmaya ve Pallas'la'teke tek dövüşmeye karar verdi. Bir aslanın, ovada gördüğü boğanın üstüne dağdan atlaması gibi Turnus arabasını terk etti. Turnus'un kendisinden ne kadar güçlü olduğunun farkında olan Pallas, Herakles'e dua etti: "Babamın içtenliğiyle, Turnus'un kanla lekelenmiş zırhını ölen gövdesinden çıkarmama yardım et ve son gördüğü, kendisini yenen kişi olsun."</p>

  <p class="calibre5">Herakles bu duayı duyup üzülünce Jüpiter oğlunu yatıştırdı: "Her ölümlünün ölüm günü gelecektir" dedi tanrıların babası, "ve hiçbirinin uzun bir yaşamı yoktur. Cesur insanlar kendilerine kalıcı bir ad bırakacak işler yaparlar, çünkü ün ölümden sonra da yaşar. Turnus da zamanı gelince ölecek."</p>

  <p class="calibre5">Pallas'ın mızrağı Turnus'un omzunu sıyırdı. Turnus'un mızrağı da Pallas'ın kalkanının ortasından geçti ve yüreğini deldi. Pallas'ın üstüne akan Turnus bağırdı: "Yunanlar, Evand-rus'a Pallas'ın cesedini ve doğru dürüst gömülmeyi bağışladığımı söyleyin." Sonra Pallas'ın kalın kılıç kemerini zafer yadigân olarak aldı. Bu hareketinden ne kadar çabuk pişman olacağından haberi yoktu.</p>

  <p class="calibre5">Aeneas’ın intikamından korkan Juno, Turnus'u kurtarmak ve kaçınılmaz kaderini ertelemek için Jüpiter'den izin aldı. Aeneas’ın, savaş donanımı içinde sisten bir görüntüsünü yaptı. Hayalet, Troya kuvvetlerinin önünde göründü, mızrağı ve küstah naralanyla düşmanı kızdırıyordu. Tumus saldırınca, hayalet dönüp kaçtı ve Turnus kılıç elde peşine düştü.</p>

  <p class="calibre5">Hayalet, demirli bir gemiye sığındı. Turnus peşinden güverteye çıkar çıkmaz Juno demirin zincirini kopardı, geminin yükselen suda yüzmesine yol açtı. Sonra hayalet, kara bir bulut oldu ve göğe çekildi, Turnus'u çaresiz denize açılmış durumda bıraktı.</p>

  <p class="calibre5">"Jüpiter baba!" diye bağırdı Turnus, "Beni neden böyle cezalandırıyorsun? Arkadaşlarımı ölümün karşısında yalnız bırakmaktan utanıyorum. Yer yarılsa da içine girsem. Rüzgârlar, acıyın bana ve bu gemiyi parçalayın veya beni utancımı kimsenin duymayacağı bir yere götürün."</p>

  <p class="calibre5">Pallas'ın cesedini alan Evandrus, Aeneas'a haber gönderip Turnus'u öldürerek Pallas'ın öcünü almanın onun görevi olduğunu söyledi. Bu sırada savaş tüm şiddetiyle sürüyordu. Latin kuvvetlerinde Turnus olmadığından Troyalılar zaferi kazandılar.</p>

  <p class="calibre5">Aeneas, Latinlerden Ölülerini gömmek için ateşkes isteyen elçiler gelince, "Ölüler kadar yaşayanlar için de barış istiyorum" dedi: "Kader beni bu kıyılara getirdi ve ben asla savaş arzulamadım. Eğer Turnus o kadar savaşı istiyorduysa, bu kadar insanın ölmesindense benimle teke tek dövüşmesi çok daha iyi olurdu."</p>

  <p class="calibre5"><span class="t2">O</span> sırada Turnus dönmüştü ve Latinler fikir ayrılığına düşmüşlerdi. Liazıları savaşa devam etmek isterken ötekiler. "Turnus yurttaşlarına acı ve teslim ol. Yeteri kadar ölüm gördük! Eğer onur ve krallık kazanmak istiyorsan. Aeneas'la teke tek dövüş. Senin kişisel onurun ve kazancın için bizler neden ovalarda gömülmeden ve ardımızdan ağlanmadan ölelim?" diyorlardı.</p>

  <p class="p39">Turnus onları yanıtladı: "Çoğunuz güzel konuşuyorsunuz; fakat savaş alanından korkuyorsunuz. Eğer Troyalılar Aeneas’la teke tek dövüşmemi istiyorlarsa, yüce Akhilleus'tan üstün olsa ve Vutcanus'un yaptığı zırhları hile giyse onun karşısına çıkarım."</p>

  <p class="p25">Tartışma, Troyalıların ve bağlaşıklarının Tiber'i aşıp kentlerinin bulunduğu ovaya doğru ilerlediğini bildiren habercilerin gelmesiyle kısa sürede kesildi. "Yurttaşlar" diye bağırdı Turnus, "düşman duvarlarımıza saldırmak üzereyken siz, burada oturup toplantılarda barışı övün!"</p>

  <p class="calibre5">Turnus, Latinlerin yenildiğini ve daha fazla savaşacak ruh durumuna sahip olmadıklarını anlayınca öfkelendi. Göğsünden yara alan aslanın öfkeye kapılıp, tüylü yelesini küstahça silkip kanlı ağzından kükremeler savurarak etine girmiş silahı kırması gibi hiddete kapıldı. Kral Latinus'a "Aeneas’la teke tek dövüşeceğim, bir kavga ayarla" dedi, "ya ulusumuzun utancını kaldıracağım veya Troyalı, Lavinia'yı gelin edecek ve bizim fatihimiz olacak."</p>

  <p class="p47">Latinler bu eşitsiz yarışma olasılığından şaşkınlığa düşmüşlerdi; huzur ve güvenliği özleyenler bile silahlanmak ve Turnus'un adil olmayan kaderine karşı çıkmak istediler. Ve içlerinden biri ateşkesi bozdu. Savaş başlayınca Aeneas bağırdı: "Öfkenize engel olun! Ateşkese saygı gösterin! Antlaşmayı uygulayacağım. İtalya'da barış hüküm sürecek!" Fakat Turnus Aeneas’ın sözlerini duymazlıktan geldi ve birçoklarını öldürerek ilerledi. Aeneas da birçoklarına ölümü tattırdı, meydanı kana buladı.</p>

  <p class="calibre5">O zaman Venüs, Aeneas’ın aklına kenti işgal edebileceğini getirdi. Kraliçe Amata, çatıdan savaşın gelişimini izleyerek Tru-valıların direnişle karşılaşmadan ilerlediğini, kentin duvarlarına tırmandıklarını ve evlere meşaleler attıklarını görüyordu. Ovalarda çılgınca Turnus'u aradı, ama onu göremedi. Öldürüldüğünü düşünerek ve halkının yıkımından kendini suçlayarak canına kıydı. Karısının Ölümü ve kentinin işgaliyle karşı karşıya kalan Latinus elbiselerini yırttı, başına çamur sürdü ve korku içinde sersemlemiş olarak sokaklara daldı.</p>

  <p class="p23">Turnus felaketleri duyunca yanan kente baktı, yüreği utanç, acı ve Öfke gibi çelişen duygularla doldu. "Aeneas'la dövüşmeye kararlıyım" dedi, "ölümün acısına dayanabilirim, ama utanç içinde yaşayamam."</p>

  <p class="calibre5">Arabasından atlayan Turnus, düşman ateşi altında kentin duvarlarına koştu. Koca bir kayanın dağdan başıboş aşağı yuvarlanması ve ağaçları, sürüleri, insanları dağıtıp toprağa çarpması gibi, dağılmış birlikler arasından duvarlara koştu, toprağın kana bulandığı ve çarpışan mızrakların sesinin göğe çıktığı yere geldi.</p>

  <p class="calibre5">"Savaştan çekilin" diye bağırdı. "Kaderim neyse, bu savaşın sonucuna katlanmam ve kılıcımla karar vermem daha iyi."</p>

  <p class="p23">Turnus'un sözlerini duyan Aeneas savaşı bırakıp onu karşıladı. Tıpkı çobanlarını korkuyla kaçırdıktan sonra, sürünün düvelerini, yeni önder kim olacak diye merak içinde ve ölüm sessizliğinde bekleten iki boğa gibi kafa kafaya, ölümüne birbirlerine saldırdılar, boğaların hırçın biçimde tokuşup boynuz, boyun ve omuzların kanla yıkanması, ormanın darbelerinden inlemesi gibi, Aeneas ve Turnus da kalkan kalkana çarpıştılar, ortalığı inlettiler.</p>

  <p class="p23">Gökyüzündeki Jüpiter, teraziyi aldı ve her kefeye bir kahramanın kaderini yerleştirip dövüşün kimin yaşamını bitireceğini anlamak istedi, çünkü kaybedenin yakın olan ölümü, kaderinin ağırlığıyla kefesini aşağı çekecekti. Turnus'un kılıcı, Vulcanus' un zırhı üstünde küçük, kırılgan bir buz parçası gibi kırıldı. Babasının kılıcını bıraktığına pişman olan Turnus, Aeneas'tan kaçtı. Troyalı, dizindeki ok yarasına karşın peşini bırakmadı.</p>

  <p class="p19">Av köpeklerinin, ırmakta sıkışmış ve çılgınca sağa sola atlayan erkek geyiğin ayaklarına saldırması ve bırakmaması, hırslı dişlerin tatlı et beklentisiyle ete geçmesi gibi, Aeneas da Turnus'u kovaladı. Turnus yurttaşlarından başka kılıç istedi, ama Aeneas kılıç verecek olanı ölümle tehdit etti.</p>

  <p class="calibre5">Bir kez daire çizdiler, bir o kadar da tersine döndüler. Basit bir ödül için değil Turnus'un yasamı için koşturuyorlardı! Bir başka tanrıça Turnus'a kılıç verince, Venüs de Aeneas’ın bir ağaca saplanmış olan mızrağını almasına yardımcı oldu.</p>

  <p class="calibre5">O zaman Jüpiter karısına: "Olympos'un Aeneas'a İtalya'nın kahramanlığını verdiğini biliyorsun. Sona geldik, acı çekmeyi bırak ve bana karşı çıkma. Troyalıların peşini denizde de karada da bırakmadın, kötü savaşı başlattın, hanedana Ölüm getirdin ve geline büyük acı verdin. Daha fazla karışmana izin vermiyorum" dedi.</p>

  <p class="calibre5">Juno yanıtladı: "Senin duygularını bildiğimden burada, seninle, uzakta kaldım. Savaş alanında Troyalılarla kendim savaşabilirdim. Şimdi tamamen senin arzularına uyuyorum. Yalnızca Aeneas Lavinia'yla evlenince, Latinlere eski ad ve dillerini koruma izni vermeni istiyorum. Latium'u koru. Alban kralları hüküm sürsün, soya Romalı adını ver ve bırak Troya adı kentle birlikte ölsün."</p>

  <p class="p23">Jüpiter güldü ve "Öfkenin derinliklerinde benim kız kardeşim ve Satürn'ün çocuğu olduğunu kanıtlıyorsun. İşte isteğini kabul ediyorum. Aeneas ve Lavinia'dan yepyeni bir soy, bir dil ve bir dizi yasa ve ritüel yaratacağım. Erdemde ve sana inanmakta, bütün ölümlülerden ve tanrılardan üstün olacaklar" dedi.</p>

  <p class="p22">Aeneas koca mızrağıyla Turnus'u dürttü, "Daha niye gecikelim?" dedi, "silahlarımızla el ele dövüşelim, ayak ayağa değil."</p>

  <p class="calibre5">"Benim güçlü bir düşmanım olduğunu sanma, Aeneas" diye yanıtladı Turnus, "benim güçlü düşmanlarım Jüpiter ve öteki tanrılar!" Bu sözleri söylerken Turnus'un gözleri, on iki güçlü adamın omuzlarıyla zorlukla kaldırabileceği yaşlı, kocaman bir kaya parçasını fark etti. Aceleyle onu kaptı ve Aeneas'a atmaya çalıştı. Ama kayayı kaldırıp atmak isterken dizleri titredi, kanı dondu ve kaya ilen gitmedi, hedefine yanaşamadı bile. Korkutucu tanrıça Kader, Turnus'un başarısını engellemişti ve kahraman, Aeneas’ın mızrağının ve kesin olan ölümün yaklaşmasından korkuyla titredi-</p>

  <p class="p19">Turnus'un sendelediğini gören Aeneas ölümcül mızrağını nişanladı ve düşmanına fırlattı. Mızrak Turnus'un kalkanını, zırhını deldi ve kalçasına girdi. Koca savaşçı yaralı bacağının</p>

  <p class="p2">üstüne yere devrildi. "Merhamet için yalvarmıyorum" dedi, "ama babanı düşün ve gövdemi aileme ver. Sen kazandın, Lavinia senin. Nefretini daha fazla körükleme."</p>

  <p class="calibre5">Zırhı içinde huşuya kapılmış Aeneas’ın kılıçlı eli düştü ve yere düşen düşmanına karşı merhamet duydu. Ama Turnus'un omuzunda genç Pallas'ın kılıç kemerini görünce cesur delikanlının anısı Aeneas’ın büyük acısını ve dinmez öfkesini canlandırdı. "Acımasızca öldürdüğün sevgili arkadaşımın kemerini ganimet olarak takarken benim merhametimi kazanmayı nasıl bekleyebilirsin" diye kükredi, "Senin kan bedeli ödemeni İsteyen Pallas ve seni öldüren de o." Aeneas öfkeyle kılıcını Turnus'un göğsüne gömdü. Turnus'un kolu bacağı gevşeyip ürperdi ve gücenik canı aşağıdaki gölgelerin arasına uçtu.</p>

  <p class="p2">&nbsp;</p>

  <p class="p2">&nbsp;</p>

  <p class="p2">&nbsp;</p>

  <p class="p2">&nbsp;</p>

  <p class="p2">&nbsp;</p>
</body>
</html>
