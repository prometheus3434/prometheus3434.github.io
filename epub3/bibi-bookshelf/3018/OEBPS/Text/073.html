<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Sedna: Sunuş</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 5pt;
    margin-top: 5pt
    }
  @font-face {
    font-style: italic;
    font-family: "amasis", serif;
    font-weight: normal;
    src: url(res:///system/fonts/amasis30_italic.ttf)
    }
  @font-face {
    font-style: normal;
    font-family: "amasis", serif;
    font-weight: normal;
    src: url(res:///system/fonts/amasis30.ttf)
    }
  @font-face {
    font-style: italic;
    font-family: "amasis", serif;
    font-weight: bold;
    src: url(res:///system/fonts/amasis_bolditalic.ttf)
    }
  @font-face {
    font-style: normal;
    font-family: "amasis", serif;
    font-weight: bold;
    src: url(res:///system/fonts/amasis_bold.ttf)
    }
</style>
</head>

<body class="calibre">
  <h2 class="calibre6"><a class="calibre2" id="a232"></a>Sedna: Sunuş</h2>

  <p class="p35"><a class="calibre2" id="a233"></a><span class="t1">Tarihsel Arkaplan</span></p>

  <p class="p2">&nbsp;</p>

  <p class="p29">Kutup halklarının ataları, on bin yıl önce Sibirya'dan Alaska'ya uzanan ve bugün Bering Boğazı olarak bilinen kara köprüsünü geçmişlerdir. Kendilerine İnuit (insan) adını veren bu halklar, beş bin yıl Alaska'da kalmışlar ve Kutup bölgesine yayılıp doğu Sibirya'dan Grönland'a kadar uzanan 12.000 mil karelik bir alanda yerleşmişlerdir. İnuitlere ilk kez Eskimo adını verenler, komşuları Abnakilerdir; bu sözcük onların dilinde "çiğ et yiyenler" anlamına gelir.</p>

  <p class="calibre5">Inuitler binlerce yıl boyunca Alaska'da yaşamalarına karşın, onlara kimliklerini veren Thule kültürü yaklaşık ancak bin yıllıktır. Köpekle çekilen kızaklar ve hayvan derisinden yapılma kayıklar da bu kültürde vardır. Thule kültürü daha Önceki yaşama göre öyle büyük avantajlar içeriyordu ki, dört yüz yıldan kısa bir sürede, Alaska'dan Grönland'a bütün İnuit topluluklarına yayılmıştır.</p>

  <p class="calibre5">Bugün nüfusları yüz bin kadar olan inuitler, su yollarının, her yıl iki ay süren yazlar dışında buzlarla kaplı olduğu sert toprakların kıyılan boyunca yaşamayı sürdürmektedirler. Küçük, yalıtılmış topluluklar halinde yaşayanlar, geleneksel İnuit avcı toplumu olmaya devam etmektedirler ve yaşamları yiyecek elde etmenin yıllık döngüsü üstüne kuruludur. Karibu gibi kara hayvanları, fok gibi deniz hayvanları avlarlar ve yiyecek, giysi ve çadırları için gerekli malzeme konusunda bu hayvanlara bağımlıdırlar. Ama bugün iaşe kayıkları, Kanada kutup bölgesindeki ve Grönland'daki küçük büyük İnuit topluluklarına çağdaş yiyecekler, elbiseler, inşaat gemileri, tüfekler, motorsikletler ve video bantlan getirmektedir. Birçok İnuit ailesi, Grönland dağlık olduğu için köpek kızakları önemini korusa da, motosiklet veya kar motoru kullanmaktadır.</p>

  <p class="p19">Artık bazı İnuit toplulukları geleneksel biçimde yaşamamaktadır. Alaska'da İnuit topluluğunun üyeleri eyaletin ekonomik ve siyasal örgütlenmesinde önde gelen roller oynamışlardır. Grönland'da başarılı olan İnuit öğrenciler Danimarka'da yüksek öğrenimlerine devam edebilmektedirler. Birçok İnuit, Alaska'dan Grönland'a kadar yayılan erken uyarı radar sistemlerinde veya hava üslerinde çalışmaktadır.</p>

  <p class="p2">&nbsp;</p>

  <p class="p41"><a class="calibre2" id="a234"></a><span class="t1">Çekicili</span><span class="t1">ğ</span><span class="t1">i ve De</span><span class="t1">ğ</span><span class="t1">eri</span></p>

  <p class="p2">&nbsp;</p>

  <p class="p29">Sedna (Aşağıdaki Kadın) söylencesi. Kutup bölgesindeki İnuit halkı arasında yaşamaktadır. Avcı toplumun sözlü geleneğinin bir parçasıdır ve İnuit kültüründe önemli olan değerleri yansıtır. Sedna söylencesi, Inuitlerin, erkek kadın ilişkilerine karşı yaklaşımını ve yaşadıkları sert dünyayı yansıtır. Aynı zamanda inuitler İçin yiyecek bulmanın ne kadar önemli olduğunu, bu zor koşullar altındaki insanlar için kara ve deniz hayvanlarının önemini ve doğayla olan ilişkilerinde denge ve uyuma ne kadar önem vermek zorunda olduklarını gösterir.</p>

  <p class="p23">Sedna, mitolojideki en güçlü ilahlardan biridir. İnuit söyleni ve dinsel ritüelinin tek odak noktası ve İnuit doğaüstü dünyasının yüce yöneticisi odur. İnuit halkıyla, İnuitlerin yaşamak için muhtaç oldukları hayvanlar (Sedna'nın çocukları) arasında aracı rolü oynar.</p>

  <p class="calibre5">Kendisine saygılı davranılmadığı zaman, Sedna düşman bir tanrıçadır ve toplumun yaşamını sürdürebilmesi İçin ritüel olarak yatıştınlması gerekir. Sedna hakaret gördüğünü hissettiğinde, yiyeceklerini saklayarak halkına ceza verir. Sonuç olarak Sedna söylencesi, İnuitlerin tabu gereksinimini ve aynı derecede önemli olan, bu tabular çiğnendiğinde Sedna'nın hoşnut edilmesi için gereken ritüelleri ortaya koyar. Bu tabular ve ritüeller inuit toplumunun düzen içinde ve verimli biçimde işlemesine yardımcı olmuştur.</p>

  <p class="calibre5">Sedna söylencesi, İnuit toplumunda Şamanın-büyücünün önemini de yansıtmaktadır. Doğu Kutup bölgesinde, Şamanın trans durumuna geçmesi ve denizin altında yaşayan tanrıça Sedna'yı ziyaret ederek, onu, İnuit toplumunun iyiliği için, yiyecek olarak bağımlı oldukları hayvanları, yani çocuklarını serbest bırakmaya ikna etmesi gerekir. Bu ritüel İnuitlerin, kara ve deniz hayvanları kıt olduğunda şamanlarının bolluk sağlama yeteneğine duydukları güveni yansıtır.</p>

  <p class="calibre5">Bugün bazı İnuit toplulukları, maskeli dansçıların toplumların ana söylencesini canlandırdıkları geleneksel kış danslarını yapmayı sürdürüyorlar. Bu danslardan biri, Ooyalu (çakmaktaşı kalpli veya ters kadın) adlı bir kadını anlatır. Bu kadın kendisine eşlik etmek isteyen birçok erkeği reddeder ve bir canavar tarafından kaçırılarak cezalandırılır.</p>

  <p class="calibre5">İnuit söylenceleri ilk kez 1800'lerin sonlarında ve 1900'lerin başlarında Franz Boas ve 1920'Ierde Knud Rasmussen tarafından kaydedilmiştir. Sedna söylencesinin en ünlü versiyonu, ilk kez Frans Boas'a 1884-1885'te Kanada, Baffin Adası’nın güneyinde yaşayan Okomiut ve Akudnirmiut halkı tarafından, Hıristiyan misyonerler bu toplulukları Anglikan mezhebine sokmadan kısa süre önce anlatılmıştır. Franz Boas bu söylenceyi I888'de basılan <span class="t2">The Central Eskimo'da</span> yayımlamıştır.</p>

  <p class="p2">&nbsp;</p>

  <p class="p51"><a class="calibre2" id="a235"></a><span class="t1">Sedna</span></p>

  <p class="p2">&nbsp;</p>

  <p class="p41">Çok eskiden, ıssız bir adanın kıyısında, deri kaplı çadırında Sedna adlı kızıyla yalnız yaşayan bir İnuit vardı. Sedna çok güzel bir genç kız oldu ve birçok genç erkek onunla evlenmek istedi. Ama kim gelip babasından evlilik izni istese, Sedna beğenmiyor ve evlenmeyi reddediyordu.</p>

  <p class="calibre5">Bu sırada, denizin karşısında bir başka ülkede, gururlu bir deniz kuşu (fırtına kırlangıcı veya fırtına kuşu) topluluğundaki dişi kuşlara küçümseyerek baktı ve onlar yerine, İnuit halkından bir insanı eş olarak seçmeye karar verdi. Seçeceği kadını bulana kadar teker teker İnuit evlerinin üstünden uçtu. Sonra kızı elde etmek için hazırlandı. İnsan biçimine girerek fok derisinden çok güzel bir kaban ve uzun yolculuğu için de hızlı bir kayak* yaptı.</p>

  <p class="p34"><span class="t2">* Kayak: Eskimo bal</span><span class="t2">ı</span><span class="t2">kç</span><span class="t2">ı</span> <span class="t2">kay</span><span class="t2">ığı</span> <span class="t2">{ç.n.).</span></p>

  <p class="calibre5">&nbsp;</p>

  <p class="p23">Baharın sıcak rüzgârları buzları çatlatmaya başladığında, kuş-adam, Sedna'nın yurduna gitti. Görkemli kabanını giydi, çünkü kendisine eş olarak seçtiği en güzel İnuit kızını kendisine âşık edecekti.</p>

  <p class="calibre5">Kuş-adam, umduğu gibi Sedna'yı işleriyle uğraşırken, deniz kıyısında buldu. Kayağını kıyıya yanaştırmadan, açıktan</p>

  <p class="p2">&nbsp;</p>

  <p class="p2">seslenerek kızın dikkatini çekmeyi başardı. Sonra kızın gözleri ona takılınca, "Benimle gel sevgilim, benim halkımın ülkesine, kuşlar ülkesine gel" dedi. "Orada çok güzel bir deri çadırda yaşayacaksın, en yumuşak ayı postları üstünde uyuyacaksın. Halkım sana ne istersen getirecek. Elbiselerini sana getirdikleri tüylerle yapabilirsin. Lambanı getirdikleri yağla yakabilirsin, getirdikleri etle yemeğini pişirirsin. Ben de sana sevgimin işareti olarak hayvan dişinden gerdanlık yapacağım. Benimle evlen, bu soğuğa, bu karanlığa, bu açlığa bir son ver!"</p>

  <p class="calibre5">Sedna bu yakışıklı gençten hemen etkilendi. Yabancının güzel, kara, zeki gözlerini sevdi. Görkemli fok derisi kabanına hayran oldu. Ve şarkısıyla kendisine söz verdiği rahatın özlemini duydu. Sonunda direnemeyeceği bir talip gelmişti.</p>

  <p class="calibre5">Sedna çadıra koştu, azıcık eşyasını fok derisi torbasına doldurdu ve babasına seçtiği insanla evlenmeye gittiğini söyledi. Yabancının kuş-adam olmasına aldırış etmedi ve babasının söyledikleri onu etkilemedi. Sedna yabancının artık kıyıya yanaşmış olan kayağına gitti, tekneye çıktı ve yola koyuldular.</p>

  <p class="calibre5">Sedna, böylece iyi giyimli, vaatkâr yabancıyla evlendi. Deniz yolculuğu zorlu ve yorucuydu. Sonunda kuş ülkesine vardıklarında, Sedna kuş-adamın şarkısının kendisini kandırmaktan ibaret olduğunu gördü. Güzel derilerden yapılmış çadır yerine kokmuş balık derilerinden yapılmış bir çadırda yaşamak zorundaydı ve çadır o kadar zayıftı ki, her rüzgâr ve kar tanesi içeri giriyordu. Yumuşak ayı postları yerine, sert mors derisinin üstünde uykusuz geceler geçirdi. Yiyecek tatlı et yerine, deniz kuşlarının getirdiği çiğ balıkları yemek zorundaydı.</p>

  <p class="p23">Sedna kocasının kendisini sevmesine aldırmadı. Uzun günleri ve geceleri, gururlu kalbiyle reddettiği taliplerini anımsamakla geçirdi. Özlemle babasına şarkılar söylüyordu: "Ah babacığım! Ne kadar sefil olduğumu bir bilsen, kayağını suya indirir, bu korkunç ülkeye kürek çeker, beni bu korkunç halktan kurtarırdın! Çadırım beni korumuyor, yemeklerim beni beslemiyor! Ah, evime ve halkıma dönmeyi ne kadar istiyorum!"</p>

  <p class="p23">Günler böyle geçerken, bir gün yine bahar geldi. Sıcak rüzgârlar buzları çatlatmaya başladığında, Sedna'nın babası ya</p>

  <p class="p2">bananın kızını götürdüğü yöne doğru yola çıktı; çünkü Sedna'yı kocasının evinde ziyaret etmek istiyordu. Vardığında kuş-adam avda ve Sedna evde yalnızdı.</p>

  <p class="p19">Sedna'nın babası kızının nasıl yaşadığını görünce ve ondan kutup kuştan arasındaki günlerini dinleyince kalbi öfkeyle doldu. Kocası dönünce baba, kızını bu korkunç yere gelmesi için kandıran hileci kuş-adamı öldürdü. Sonra Sedna'yı kayağına bindirdi ve evlerine doğru hızla kürek çekti.</p>

  <p class="calibre5">Öteki deniz kuşlarının arkadaşlarının öldürüldüğünü ve karısının kaybolduğunu Öğrenmeleri çok zaman almadı. Arkadaşlarının ölüsü başında ağlaşarak Sedna'yı bulup cezalandırmak üzere denize açıldılar.</p>

  <p class="p19">Deniz kuşlarının Sedna'yı ve babasını kayıklarında görmeleri için çok uçmaları gerekmedi. Hemen suya daldılar, kanatlarını hızla sallayıp korkunç girdaplar yarattılar. Gövdeleri havayı kararttı, rüzgârların kaldırdığı dağ gibi dalgalar kayığı aştı. Küçük kayığın su atıp batmasına az kalmıştı!</p>

  <p class="p23">Sedna'nın babası bir yol bulamazsa ölümün yakın olduğunu anlamıştı. Kendi kendine, "Bu benim hatam değil" diye söylendi. "Sedna kendi halkından birini koca olarak kabul etseydi bunlar hiç olmayacaktı! Eğer ondan kurtulursam, deniz kuşları bana acır ve yaşamımı tehdit eden fırtınaları dindirirler!"</p>

  <p class="p23">O zaman kızını kolundan yakaladı ve denizin buzlu sularına attı. "Alın onu deniz kuşları! Gerçekten onu istiyorsanız alın ve beni bırakın, evime döneyim" dedi.</p>

  <p class="calibre5">Genç yaşta ölmek İstemeyen Sedna yüzeye çıktı ve buz tutmuş elleriyle kayığın kenarını futtu. Dalgaların dehşetine karşın, yaşamı için umutsuzca orada asılıyordu!</p>

  <p class="p33">Kendi korkusuyla çılgına dönmüş olan baba keskin balık bıçağını aldı ve Sedna'nın parmaklarını tırnaklarından ilk boğumuna kadar kesti. Parmak uçları dalgalara düşerken, tırnakları balina kemiği, eti balina oldu. Çalkantılı suda, evlerindeymiş gibi hemen hızla yüzüp uzaklaştılar.</p>

  <p class="p23">Sedna hâlâ genç yaşta ölmek istemiyordu. Bir daha, bu kez donmakta olan parmaklarının kalan yerleriyle, kayığın kenarını yakaladı. Dalgaların dehşetine karşın, yaşamı için umutsuzca orada asılıyordu!</p>

  <p class="calibre5">Babası, bu kez daha da kararlı, keskin balık bıçağını aldı ve Sedna'nın parmaklarını ikinci boğumlarına kadar kesti. Kemikleri ve eti suya düşer düşmez bu parçalar da fok oldular. Balinalar gibi, çalkantılı denizde evlerindeymiş gibi hızla yüzüp uzaklaştılar.</p>

  <p class="p19">Sedna hâlâ genç yaşta ölmek istemiyordu. Bir kez daha donmakta olan parmaklarının kalan yerleriyle, kayığın kenarını yakaladı. Dalgaların dehşetine karşın, yaşamı için umutsuzca orada asılıyordu!</p>

  <p class="p19">Sedna'nın babası, daha da kararlı, keskin balık bıçağını aldı ve İki darbede önce Sedna'nın parmaklarının kalan yerlerini, sonra başparmaklarını kesti. Kemikleri ve eti suya düşer düşmez, bu parçalar sakallı fok, başparmakları mors oldular. Balinalar ve foklar gibi, morslar da, denizde hızla yüzüp uzaklaştılar. Ama sakallı foklar evlerini yapmak için en yakın kıyıya yöneldiler.</p>

  <p class="p19">Olanları yukarıdan seyreden kutup kuşları, Sedna'nın babası parmakların son bölümlerini ve başparmaklarını kesince uçup uzaklaştılar. Artık Sedna'nın kayığa tutunamayacağını biliyorlardı, dolayısıyla boğulup ölecekti. Ayrılmaları)'la rüzgârlar durdu ve deniz sakinleşti.</p>

  <p class="p19">O zaman Sedna'nın babası kızının kayığa çıkmasına yardım etti ve evlerine doğru küreklere asıldı. Yol boyunca Sedna' nin yüreği, babasına duyduğu öfkeyle çarptı. Kendisine yaptıkları için onu en iyi nasıl cezalandırabileceğini düşünüp durdu.</p>

  <p class="calibre5">Eve varır varmaz, köpekleri onları karşıladılar. "İşte!" diye bağırdı Sedna. O gece, babası uyurken, köpeklerini çadıra çağırdı ve onlara babasının el ve ayaklarını yedirdi.</p>

  <p class="calibre5">Babası acıyla uyandı ve kendisine, kızına ve köpeklerine lanet okudu. Şaşkınlık içinde, toprağın gümbürdemeye başladığını duydu. Gürülderken sallanmaya başladı; önce zor hissediliyordu, ama sonra gittikçe hızlandı. Aniden toprak açıldı, evlerini, kızı, babayı, köpekleri ve çadırı yuttu. Aşağılara, ta Yeraltı Dünyası Adlivun'a kadar düştüler. Sedna oranın yöneticisi ve evrenin yüce gücü oldu.</p>

  <p class="p23">O günden beri Sedna denizin altında yaşıyor, oradan canlıları ve ölüleri yönetiyor. Saçı, önceki yaşamındaki gibi iki kalın örgü halinde, ama artık onları taramak İçin parmakları yok. Yarattığı hayvanlar onun emirlerine uyuyor, kendilerini iyi insanlara verirken başka herkesten saklanıyorlar.</p>

  <p class="p23">Sedna, İnuitlerin, deniz hayvanlarıyla kara hayvanlarını ayrı ayrı pişirmelerinde ısrar ediyor. Bu tabuyu çiğnemek onu kızdırır ve Sedna kızdı mı saç örgüleri karışır. O zaman hayvanlarını İnuit avcılarından saklar ve kayaklarını devirip canlarını alan fırtınalar gönderir.</p>

  <p class="calibre5">O zaman İnuitler, Sedna'nın sevgisini yeniden kazanmak için Özet, ağırbaşlı bir tören yapmak zorundadırlar. Şamanları onun deniz dibindeki evine ruhsal bir yolculuk yapacak, saç örgülerini tarayacak ve tabularını çiğneyen halkını affetmesi İçin yalvaracak, yeniden yiyecek sağlamasını isteyecektir. O zaman Sedna, şamanın talebinden çok hoşnut kalır, onu ve halkını cömertçe ödüllendirir. Ve o zaman İnuit avcıları, bu sert dünyalarında yiyecek, elbise ve barınak için muhtaç oldukları hayvanlara yeniden kavuşurlar.</p>

  <p class="p2">&nbsp;</p>

  <p class="p2">&nbsp;</p>

  <p class="p2">&nbsp;</p>
</body>
</html>
