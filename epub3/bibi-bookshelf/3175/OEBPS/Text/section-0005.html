<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<link rel="stylesheet" type="text/css" href="../Styles/styles.css"/>
<title>Bölüm 2</title>
</head>
<body>
<p id="auto_bookmark_toc_1" class="P_Body_Text_First_Indent__And__Centre_Alignment"><span><span style=" font-weight: bold; font-size: 1.27em;">II </span></span></p>
<p class="P_Body_Text_First_Indent__And__Justification">&#160;</p>
<p class="P_Body_Text_First_Indent__And__Justification">Fanfan'a Laure ile ilişkimi bitirdiğimi söylediğim sıra, Gabilan'ın yatırım yaptığı filmin planı üstünde çalışıyordu. Gülümsedi, bana doğru ilerledi, az kalsın öpecekti. Sevinci yüzünden okunuyordu.</p>
<p class="P_Body_Text_First_Indent__And__Justification">— Ama yeni bir ilişkiye girecek halde değilim, diye ekledim.</p>
<p class="P_Body_Text_First_Indent__And__Justification">Canı sıkıldı, bir an sessiz kaldı. Yeni baştan, bir kez daha sevgimi başka ilişkilere girerek tehlikeye atmak istemeyişimin nedenlerini açıkladım ona. Başka kızlarla yatmam ona pek ağır gelmiyordu. Beni yumuşatmak amacıyla, özel duygularımızdan genel terimlerle söz ederek ne çok yeni fikir üretti öyle, az kalsın dönüş yapıyordum; ama sonuçta ikili yaşama inanmadığımı anlattım ve bundan böyle bacı-kardeş kalmayı önerme gücünü buldum kendi mde.</p>
<p class="P_Body_Text_First_Indent__And__Justification">— Zaten Ti ile Maude ikimizin de akrabası değiller mi?</p>
<p class="P_Body_Text_First_Indent__And__Justification">Bu açıdan bakınca, beni ağabey gibi görmesini sağladım ve ondan, o küçük lokantadaki akşam yemeği sırasında aramızda var olan ve onun 'anlaşılmaz' diye nitelediği şu havayı korumasını istedim rica minnet.</p>
<p class="P_Body_Text_First_Indent__And__Justification">Gözle görülür bir içtenlikle —ki buna ben bile şaştım— bir kızkardeşimin olmadığını, kendisinin sevgili kızkardeşim olduğunu, böyle bir bacı desteğinden asla kopamayacağırrn söyledim bir kez daha. Asla bitirmemek kaydıyla bu sevgi dolu arkadaşlığı sürdürmeyi yeğleyeceğimi de belirttim. Istencimin bana zorla söylettiği bu açıklama ne duygularımı ne de coşkularımı anlatıyordu, ama bu sözcükler aracılığıyla ancak onu inandıracak duruma kavuştum.</p>
<p class="P_Body_Text_First_Indent__And__Justification">Eğer Fanfan, beni susturmak için dudaklarıyla dudaklarım' kapatsaydı, kendimi koyuverirdim; ama bana toslayacak cesareti yoktu. Şurası gerçek ki ona yeni umutlar da vermiyordum.</p>
<p class="P_Body_Text_First_Indent__And__Justification">Aramıza koyduğum mesafeye razı oldu, ama sakınmak gereken bir hava da takınmadı değil.</p>
<p class="P_Body_Text_First_Indent__And__Justification">Fanfan, istemeden kabulleneceğim zorlukların artık benim için tek yol, tek yöntem olmadığını bilmiyordu. Habersiz, apansız yaşamına dalıvermek kararı almıştım.</p>
<p class="P_Body_Text_First_Indent__And__Justification">Günlerim Fanf an'ı hayal etmekle geçiyordu. Bu durumda siyasalın eylül sınavlarında çaktım. Derslere karşı ilgisiz oluşum babamı kızdırıyordu. Orada burada sürtmeyi kesersem iyi olacağı kanısına vardı.</p>
<p class="P_Body_Text_First_Indent__And__Justification">Giderim artmış, borçlarım yığıldıkça yığılmıştı. Kuşkusuz ondan habersiz Limusin'ini rehine vererek alabileceğim belli bir para da yok artık. Yapabilirdim, ama yapmadım. Ruhsatı benim üstüme yapma hatasını işlemişti bir kez. Titanic'in söyledikleri doğru çıkıyordu.</p>
<p class="P_Body_Text_First_Indent__And__Justification">Belki şaşacaksınız, ama çalışıp para kazanmayı aklımdan bile geçirmedim. Yüreğim aklımın peşini bırakmıyor, önüne geçiyordu ve ne olursa olsun zaten hiçbir iş müthiş artan masraflarımı karşılayamazdı.</p>
<p class="P_Body_Text_First_Indent__And__Justification">Fanfan'ın yaşantısını paylaşabilmek amacıyla, onun oturduğu yapının karşısında bir otelde kalıyordum. Böylece penceremden baktığımda stüdyosunda dolaştığını, bir dürbünle, ayıla bayıla izliyordum. Bu yerin tek bir kusuru vardı, kapı görevlileri ve aşırı içten asansörcü; bunları bir yana bırakırsak, dört yıldızlı bir oteldi.</p>
<p class="P_Body_Text_First_Indent__And__Justification">Randevu defterimdeki haneleri karalayarak kendimi boş ve Fanfan'la her an bir yerlere kaçabilir duruma soktukça içimi saran sıkıntıyı tahmin etmek zor değil. Ama, sanki kokain arkadaşı gibisine, ufak tefek masrafları saymak istemiyordu. Bazen de Laure ile birlikteyken gösterdiğim tutumlu çocuk hallerine gülüyordu. Fanfan'ı odasında gözetleme olanağından kendimi yoksun kılmak doğrusu acılara boğardı beni, para konusundaki çöküntünün sıkıntısına razıydım ben.</p>
<p class="P_Body_Text_First_Indent__And__Justification">Birinci haftanın sonunda, otel müdüriyeti daha uzun süre kalacaksam hesabı ödememi rica etti benden. Onları sıkıntıya sokmamak için bir oğlun babaya göstereceği bağlılığa uygun bir titizlikle yüklüce bir faturayı ödedim.</p>
<p class="P_Body_Text_First_Indent__And__Justification">Elimi tuzağa kaptırmıştım. Bu birkaç gün boyunca Fanfan'ın sanki yanı başında yaşamıştım, alışmıştım buna. Onda her günü kaçarak, kurtularak değil, sanki bir dinsel törendeymiş gibi özenle yaşayarak mutlu olma sanatını izlemekten başım dönmüştü. Böylesi mutluluk anlarını gün ortası sahnelemeyi bildiği için seviyordum onu. Otelden çıkmak, onu terk etmek gibi bir duygu verecekti bana. Onu her akşam orada görmek benim için çok gerekliydi. Geceleri çoğu zaman karanlık penceresini seyretmek için kalkıyordum yataktan. Yakınımda uyuyormuş gibi düşlüyordum. Böylesi zamanlarda nefis bir huzur kaplıyordu içimi.</p>
<p class="P_Body_Text_First_Indent__And__Justification">Uzun süre ortada görünmeyişimi dert etmesin diye, yeni bir ilişkim olduğunu, bütün zamanımı aldığını anlattım. Fanfan'a gelince o benim hâlâ siyasal bilgilerde öğrenimime devam ettiğimi sanıyordu, beni düşündüğü anlarda ben ya dürbünüm sayesinde rahatça onu gözleme ya da sokakta yüz metre gerisinde yürümekte ya da onunla aynı kahvede oturmaktaydım.</p>
<p class="P_Body_Text_First_Indent__And__Justification">Onu izleyebildiğim her yerde peşindeydim. Bir kitap mı satın alıyordu, o dükkândan çıkınca bu kez ben aynı kitabı satın alıyordum. Aklımız hep aynı düşüncelerle meşgul olsun istiyordum. Lokantada, onun görmeyeceği şekilde tam karşısına oturmuşsam, garsondan onun ısmarladığı yemeklerin aynısını istiyordum. Onun yemeğini paylaşıyormuşum gibi bir izlenim ediniyordum.</p>
<p class="P_Body_Text_First_Indent__And__Justification">Beni kaçık sanan varsa, gerçekten birine sevdalanmamış demektır. Deliler ise aşk yüzünden kaçırdıklarını unutanlardır.</p>
<p class="P_Body_Text_First_Indent__And__Justification">Bir yandan da otel hesabım kabarıyordu.</p>
<p class="P_Body_Text_First_Indent__And__Justification">Bir akşam Fanfan beni akşam yemeğine annesinin evine davet etti; sesinde telefon hatlarından dolayı olması olanaksız bir titreme vardı.</p>
<p class="P_Body_Text_First_Indent__And__Justification">—	Sana onları tanımam gerekiyor; öyle ya bacı-kardeş değil miyiz? demişti, 'güle güle' deyip telefonu kapatınadan önce.</p>
<p class="P_Body_Text_First_Indent__And__Justification">Annesiyle babası, iki yıl önce terk etmişlerdi Ker Emma'yı. Fanfan'ın küçüğü olan kızlarının boğulduğu plajdan uzaklaşmak istemişler ve mesleki çalışmalarını bir Paris hastanesinde sürdürmeye kalkışmışlardı. Her ikisi de akciğer kanseri uzmanıydı, Ker Emma'lı çocuklar olarak, bu hastalıkla uğraşacaklarına yemin etmişlerdi.</p>
<p class="P_Body_Text_First_Indent__And__Justification">Perşembe akşamı Haussmann'ın bütün eski Paris'i yerle bir etmeye zaman bulamadığının kanıtı olan iki sokağın birleştiği köşedeki dairelerine gittim.</p>
<p class="P_Body_Text_First_Indent__And__Justification">Babası açtı kapıyı ve beni kendine çekip öperek şöyle dedi:</p>
<p class="P_Body_Text_First_Indent__And__Justification">—	Sizi öpüyorum Alexandre... Küçük adınızla hitap ettiğim için bağışlayın beni, ama böylesi daha iyi sanırım. Siz de bana Gilbert deyiniz.</p>
<p class="P_Body_Text_First_Indent__And__Justification">—	İyi akşamlar Alexandre, dedi annesi de; sıcak bir kucaklaşmadan önce kendisine de `Nathaliel diye hitap etmemi istedi.</p>
<p class="P_Body_Text_First_Indent__And__Justification">Fanfan, pek gizleyemediği bir gülümseme ile gelirken kibarlık olacağını düşünerek satın aldığım çiçekleri kaptı elimden, sonra bir vazo bulma gerekçesiyle çekildi. Annesi beni bir kanepeye oturturken:</p>
<p class="P_Body_Text_First_Indent__And__Justification">—	Evinizdeymiş gibi davranın, dedi üst üste iki kez. Kadehime şampanya kondu.</p>
<p class="P_Body_Text_First_Indent__And__Justification">Gilbert, baba tavrıyla, siyasaldaki derslerimden söz etti, hakkımda çok şey bildiğini itiraf ederek, sık sık, `Ker Emma'lı ihtiyarlar'ı ziyaret ettiğim için kutladı beni; tabii biliyorsunuz bunlar Maude ve Bay Ti. Babam aracılığıyla Fanfan'ın işi için araya girip, Gabilan olayına karıştığım için teşekkürler etti.</p>
<p class="P_Body_Text_First_Indent__And__Justification">—	Tam da kızımızın bize anlattığı gibisiniz, diye konuştu Nathalie.</p>
<p class="P_Body_Text_First_Indent__And__Justification">Böylesi bir sevgi taşkınlığının ve lafını sakınmazlığın nedenini anlayamıyordum bir türlü, ta ki Nathalie herhalde kızlarına vermiş olacağım yüzüğü ima eden şeyler söyleyene dek, 'tam bir çılgınlık'mış benimkisi...</p>
<p class="P_Body_Text_First_Indent__And__Justification">Gilbert bastıra bastıra:</p>
<p class="P_Body_Text_First_Indent__And__Justification">—	Peki nerede nişanlandınız? diye sordu. Şaşırmıştım, bir süre ağzım açık kaldı.</p>
<p class="P_Body_Text_First_Indent__And__Justification">—	Babacığım, sana daha önce de söylemiştim, aramızda yaptık biz, karşılığını verdi salona dönen Fanfan.</p>
<p class="P_Body_Text_First_Indent__And__Justification">—	Evet, ama nerede oldu tören?</p>
<p class="P_Body_Text_First_Indent__And__Justification">—	Viyana'da diye yanıtladı bir çırpıda.</p>
<p class="P_Body_Text_First_Indent__And__Justification">—	Viyana'da mı? diye yinelemez mi annesi bana dönerek.</p>
<p class="P_Body_Text_First_Indent__And__Justification">—	Evet, diye doğruladım. Hatta... neyse böylesi daha romantikti...</p>
<p class="P_Body_Text_First_Indent__And__Justification">Fanfan konuşmayı sürdürdü:</p>
<p class="P_Body_Text_First_Indent__And__Justification">—	Bir baloda, teklif etti, tam vals yaparken.</p>
<p class="P_Body_Text_First_Indent__And__Justification">—	Viyana'da hâlâ büyük valsler yapılıyor mu?</p>
<p class="P_Body_Text_First_Indent__And__Justification">—	Evet evet, diyerek onayladım, bir yandan da şaşkın gözlerle bakıyordum gülüp duran Fanfan'a.</p>
<p class="P_Body_Text_First_Indent__And__Justification">Rezil kadın! Benim gayet işime gelen, sürüp giden durumumuza razı olmuyordu bir türlü, işi ele alma niyetindeydi galiba. Evet kuşkulanmaliydım, bir aşk hikâyesini film yapmaktan söz etmişti, üstelik sevgililerden biri, ötekini gizli kamera ile izleyerek yola getirecekti öyle ya...</p>
<p class="P_Body_Text_First_Indent__And__Justification">İlk şaşkınlık ânı geçince, ben de kabullendim oyunu. Ayrıca bizi bir 'çifemişiz gibi görmeleri de hoşuma gitmiyor değildi hani. Bu yalan benim gerçeğimdi, Fanfan'dan habersiz onun yaşantısını paylaşıyordum. Onemli olan onun hâlâ beni kapalı kutu sanması ve ateşli sabırsız)ığının hâlâ sürüyor olmasıydı.</p>
<p class="P_Body_Text_First_Indent__And__Justification">Ama masa başında, anne ve babası nikâh tarihimizi öğrenmek istediklerinde, bayağı sıkıntıya düştüm. Ben gelmeden önce Fanfan bu soruyu kafalarına sokmuş olmalıydı, hissedebiliyordum aynen böyle olduğunu.</p>
<p class="P_Body_Text_First_Indent__And__Justification">Yardımıma koşacağına, boynunu uzattı, çenesini yavaşça eline dayadı ve merakla yanıtımı bekledi:</p>
<p class="P_Body_Text_First_Indent__And__Justification">—	Hıı?</p>
<p class="P_Body_Text_First_Indent__And__Justification">Kıpkırmızı oldum, ne diyeceğimi bilmiyordum doğrusu. Fanfan, istiyorsa, ailesine yalan söylesin, bu onun bileceği iş, ama ben aklımdan bile geçmeyen nikâh için tarih belirtmek istemiyordum ki. Bir kez denemek yetip de artmıştı bana.</p>
<p class="P_Body_Text_First_Indent__And__Justification">—	Evet, dedim beni bile şaşırtan bir rahatlıkla, Fanfan belki size söylememiştir, şu sırada boşanmak üzereyim. Evet biliyorum, evlenmek, boşanmak açısından, yirmi yaşında oluşum sizi şaşırtabilir, ama doğru. Nikâhtatı önce davanın sonuçlanmasını beklemeyi, sabretmeyi yeğlerim.</p>
<p class="P_Body_Text_First_Indent__And__Justification">Fanfan gizli bir baş işaretiyle karşılık verdi bana, sanki bu konudaki düşüncemi beğendiğini gösterir gibiydi, sonra gözlerini yere indirdi.</p>
<p class="P_Body_Text_First_Indent__And__Justification">Geç vakit onu dairesine —ki kafamda ikimize ait bir yerdi orası— götürdüm. Arabada şunları söyleyerek olumladı beni:</p>
<p class="P_Body_Text_First_Indent__And__Justification">—	Bilmezsin, bizimkiler eski kafalı biraz. Bir erkekle ileriye yönelik tasarılarım var mı, yok mu bıkıp usanmadan araştırırlar. Şimdi artık beni rahat bırakacaklardır; ayrıca seni bağlayan bir şey yok.</p>
<p class="P_Body_Text_First_Indent__And__Justification">—	Ne diye beni önceden uyarmadın peki ?</p>
<p class="P_Body_Text_First_Indent__And__Justification">—	O zaman gelmezdin ki...</p>
<p class="P_Body_Text_First_Indent__And__Justification">—	Peki yüzük için ne diyeceksin bakalım?</p>
<p class="P_Body_Text_First_Indent__And__Justification">—	Takside aldım. Bir gün bana vermek istersen hesabı kapatabilirsin.</p>
<p class="P_Body_Text_First_Indent__And__Justification">Fanfan'ı evinin önünde bıraktım; iki yanağından öpmeye özellikle dikkat ettim ve görünmeden hemen otel odama döndüm. Otelimin ücreti iyice kabarmıştı, ama o kadar ödenmesi olanaksız bir rakamdı ki, sıkıntım azaldı. Altı bin franklık borç kaygılara salmıştı beni, kırk beş bin frank yaşamımı daha bir karmaşık hale getirmezdi ki artık. Sıkıntının bu derecesinde insan artık bunalımınr bir yana bırakıp bir mucize bekliyor.</p>
<p class="P_Body_Text_First_Indent__And__Justification">Odamdan bakınca, saçlarını taradığını, sonra yatağına dalıp satın aldığı Chateaubriand'ın Mezar Otesi Antlart'nın birinci cildini açtığını gördüm. Ben de aynı kitabı elime alarak yattım. Bu kitabın bizi ortak duygular dünyasına daldırmasını diliyordum.</p>
<p class="P_Body_Text_First_Indent__And__Justification">Birkaç sayfa sonra davranışımdaki aptallığın farkına varır gibi oldum. Yüz metre ötemde bir işaretimle koşup kendini bana teslim edecek olan Fanfan'cığım sere serpe uzanmış yatıyordu ve ben de gitgide yıkımıma neden olacak bir yerde tek başıma uyumak zorunda kalıyordum. Hemen kalktım, aceleyle bir pantolon geçirdim ayağıma, bir gömlek ve mokasen pabuçlar... sonra evinin önüne gittim.</p>
<p class="P_Body_Text_First_Indent__And__Justification">Kapı şifreli bir anahtarla kilitlenmişti ben de şifreyi bilmiyordum. Dostların ve sevgililerini şaşırtmak isteyen sevdalıların giriş çıkışını yasaklayan ve koca yapıların dış kapılarına kurulmuş bu kilitlerden takma manyaklığına sövüp saydım.</p>
<p class="P_Body_Text_First_Indent__And__Justification">Her usta hırsız gibi aralık kapıdan içeri sızmak amacıyla birilerinin içeriye girmesini beklemeye karar verdim. Ama incecik gömlek içinde ve sonbahar rüzgârında durumum kısa sürede bir işkenceye dönüştü. Kuşkularım gitgide arttı. Büyük bir kararlılıkla savurup attım hepsini. Yine de soğuk iyice içime işlediğinden, kendi kendimi, bu kadar kısa sürede bir başkasına bağlanmak amacı güderek Laure ile evlenmeyi ertelemediğime ikna ettim. Anılara kısa bir dönüş, öpüşmek için sabırsızlık gösteren evliliklerin tek yastıkta kocamak davasına dek götürmedi bu kez beni. Çoğunluğu boşanıyordu ve bu işten yakayı sıyıranlar aşka ihanet etmiş oluyorlardı. Burada Bay Ti'yi ve Maude'u bir yana bırakalım, onların durumu farklı. Ateşleri sönmeye vakit bulamadan ölüp gidecek ikisi de.</p>
<p class="P_Body_Text_First_Indent__And__Justification">Kendiıni evlilik için yaşıtlarımdan hiç daha yetenekli olmadığıma iyice inandırdıktan sonra gerisin geri döndüm. Laure ile başarılı olamayışım buna en iyi kanıttı. Ta baştan ikili yaşam tehlikesini göze alamazdım. Fanfan böylesi bir durak değildi benim için, hayatımın kadınıydı. İşte bu nedenledir ki buna hakkım yoktu.</p>
<p class="P_Body_Text_First_Indent__And__Justification">O gece uyumaya çalışırken, ertesi sabah otel müdüriyetinin, beni hesabımı mutlaka ödemeye zorlayacağını bilmiyordum.</p>
<p class="P_Body_Text_First_Indent__And__Justification">Otelin resepsiyonunda bana gösterilen faturayı öderken çekimin ciro edilmesine kadar en azından kırk sekiz saat geçmesi gerektiğini hesapladım.</p>
<p class="P_Body_Text_First_Indent__And__Justification">O halde gereken parayı hesabıma yatırmam için önümde iki günüm vardı.</p>
<p class="P_Body_Text_First_Indent__And__Justification">Titanic'e telefon ettim ve kimsenin haberi olmadan beni bir kumarhaneye götürmesini rica ettim. Bir akşam beni bir 'yeraltı' kumarhanesine götürdü, orada kendisi Bay Anatole adıyla tanınıyordu.</p>
<p class="P_Body_Text_First_Indent__And__Justification">Salon tıka basa terli insanlarla doluydu. Sigara içmeyenler bile içiyordu. Bu yeraltı ortamında kaybeden gençlerin gözlerini parıldatan oyunlardan hiçbirini bilmiyordum. Kartlar sürekli karılıyor değişiyordu; sevinçsiz gülüşler de öyle. Cezayir'den, daha başka yoksul yerlerden geliyorlardı, ama masanın üstü dolup taşıyordu yine de.</p>
<p class="P_Body_Text_First_Indent__And__Justification">Bir duvar aynasında bu vahşi ortam içerisinde kendi görüntüm ilişti gözüme. Gerçekten de birkaç ay öncesinin düzenli yaşam hayalleri kuran kişisi ben miydim? Laure, beni burada görse gözlerine inanamazdı.</p>
<p class="P_Body_Text_First_Indent__And__Justification">Cebimdeki üç bin frank bütün umudumdu. Bir an oradan kaçayım dedim. Cılız yapılı bir genç, son parasını da orada kaybetmişti. Bakışları titretti beni, ama Titanic'in yanında kaldım yine de. Geri dönemezdim artık.</p>
<p class="P_Body_Text_First_Indent__And__Justification">Titanic, en çok küçük toplarda korktuğunu anlattı uzun uzun bana. Onu dinlemeksizin içimden geleni yaptım, üç bin frankı çuhanın üzerine sürüp gözlerimi kapattım.</p>
<p class="P_Body_Text_First_Indent__And__Justification">—	Kazandın, dedi Titanic üzüntüyle.</p>
<p class="P_Body_Text_First_Indent__And__Justification">Gözlerimi açtığımda üç bin frangım tam altmış bin olmuştu. Aceleyle ceplerime tıkıştırdım, ne olup bittiğini anlamaya bile çalışmadan kulağına:</p>
<p class="P_Body_Text_First_Indent__And__Justification">—	Çabuk, Titanic, gidelim buradan, dedim.</p>
<p class="P_Body_Text_First_Indent__And__Justification">On beş günlük otel masrafımı fazlasıyla çıkarmıştım.</p>
<p class="P_Body_Text_First_Indent__And__Justification">Ama Titanic henüz gelmiş olduğumuzu söyledi sonuçta ve önerimi geri çevirdi. Şansa pek hoş bakmazdı, mutluluğu görse katılaşırdı karşısında.</p>
<p class="P_Body_Text_First_Indent__And__Justification">Sonra neler olup bitti acaba? Asla anlayamadım. Bütün paramı kaybettim ve banka hesabımdan yirmi bin frank kadar da açıktan borca girdim.</p>
<p class="P_Body_Text_First_Indent__And__Justification">Üç gün s6nra babamın arabasına el koydular. Ben hâlâ oteldeydim. Müdüriyet bir gün nasılsa yıkılacağımdan hiç kaygı duymuyordu ki. Çekim ödenmişti. Bu kadar üzüntü arasında tek tesellim uzaktan uzağa Fanfan'cığımı gözetlemekti. Onu sevmek şimdi tam bir yaşam biçimi olmuştu bana. Geceleri birkaç kez kalkıp penceresini seyre gidiyordum. Karanlık onu saklıyordu, ama böylece ben, onun uykusunu bile gözetlemiş oluyordum.</p>
<p class="P_Body_Text_First_Indent__And__Justification">Merak ve sıkıntı içerisinde cuma günü babamı ziyarete gittim. Otomobilini hacizden kurtarmak için beni bekliyormuş. Zili çaldım. Üstünde güve yeniği bir ropdöşambr ve elinde telefon olduğu halde kapıyı açmaya bizzat kendi geldi.</p>
<p class="P_Body_Text_First_Indent__And__Justification">Çalışma odasına girdim, oturdum, o sırada, elindeki ahizeye bağırıp çağırıyordu o. Para, kadınlar, sinema, kısacası onu yıkan her tür batak iş söz konusuydu ve karşısındakine eğer kendisinin önerdiği lavmanları ne yapıp edip ayarlamıyorsa tez elden gebermesini söylüyordu. </p>
<p class="P_Body_Text_First_Indent__And__Justification">—	Eh, nasılsın şimdi bakalım Sandro? diye laf attı telefonu kapatırken.</p>
<p class="P_Body_Text_First_Indent__And__Justification">—	Banka arabana el koydu baba.</p>
<p class="P_Body_Text_First_Indent__And__Justification">—	Arabama, öyle mi?</p>
<p class="P_Body_Text_First_Indent__And__Justification">—	Evet, teminat olarak göstermiştim.</p>
<p class="P_Body_Text_First_Indent__And__Justification">—	Arabamı ha? Aklını mı yitirdin sen?</p>
<p class="P_Body_Text_First_Indent__And__Justification">—	Evet, hayatımın kadınına aşık olacağım tuttu.</p>
<p class="P_Body_Text_First_Indent__And__Justification">Bu yanıt, hamlesini kesti. Ben de ona, Fanfan'la karşılaşmamı, aklımı başımdan alan o yıldırım çarpmasını, aşkımızın, çoğu evlilikte görülen o hastalığa düşmemesi için tasarladığım çözüm yolunu, hepsini hepsini anlattım; sonra, Fanfan'ın haberi olmaksızın onunla birlikte ikili yaşama biçimi isteğimden söz açtım ve pek tabiidir ki aşık ve kaçık bir pansiyoner olarak kaldığım şu pahalı otele kadar her şeyi tek tek anlattım.</p>
<p class="P_Body_Text_First_Indent__And__Justification">—	Işte hepsi bu, dedim. Her şeyi açıkça söyledim sana.</p>
<p class="P_Body_Text_First_Indent__And__Justification">İç geçirdi ve ağır ağır gevşedi:</p>
<p class="P_Body_Text_First_Indent__And__Justification">— Çişim geldi, dedi.</p>
<p class="P_Body_Text_First_Indent__And__Justification">Tuvalette düşünme alışkanlığı vardı. Beş dakika enine boyuna daireler çizerek salonda dolanıp durdum, tepkisinden korkuyordum.</p>
<p class="P_Body_Text_First_Indent__And__Justification">Nihayet tuvaletin kapısı açıldı. Ilerledi ve birden beni kendine çekti, heyecanlıydı.</p>
<p class="P_Body_Text_First_Indent__And__Justification">İmalarda bulundu, şimdiye değin benim pek deli çılgın biri değil de, mutlak gerçeğin yakıcı ateşinden kaçan, uyurncu ve kaygılı biri olduğumu sandığını söyledi. Laure ile evlenmek isteyişim onu pek üzmüş. Ama yeni kararım, öyle gösteriyordu ki, onun gibi tam bir Crusoe'ydum ben de.</p>
<p class="P_Body_Text_First_Indent__And__Justification">Arabasını falan unutmuştu.</p>
<p class="P_Body_Text_First_Indent__And__Justification">Babam, nihayet okullarından birine yeniden kavuşmuştu.</p>
<p class="P_Body_Text_First_Indent__And__Justification">—	Haydi gel, senı Mado'ya götüreceğini. Kutlayacağız bunu.</p>
<p class="P_Body_Text_First_Indent__And__Justification">—	Mado da kim?</p>
<p class="P_Body_Text_First_Indent__And__Justification">—	Gerçek bir patroniçe! Tanıman gerekiyor, çok önemli.</p>
<p class="P_Body_Text_First_Indent__And__Justification">Anahtarları kaptığı gibi beni kapıya doğru iteledi.</p>
<p class="P_Body_Text_First_Indent__And__Justification">—	Baba, randevuevine gitmek istemiyorum ben; bir Crusoe olabilirim, tamam, ama yolum seninkiyle aynı değil.</p>
<p class="P_Body_Text_First_Indent__And__Justification">—	Alexandre, oraya iş tutmaya gitmiyorsun! Mado'yu tanımak için gidiyorsun.</p>
<p class="P_Body_Text_First_Indent__And__Justification">Beni kolumdan tutuğu gibi sürükledi.</p>
<p class="P_Body_Text_First_Indent__And__Justification">Taksi Napoli sokağında güzel görünümlü zengin bir burjuva evinin önünde durdu.</p>
<p class="P_Body_Text_First_Indent__And__Justification">Elimde kalan son elli frankı da taksi sürücüsüne verdim. Babam cüzdanını evde unutmuş, öyle dedi.</p>
<p class="P_Body_Text_First_Indent__And__Justification">—	Anlayacağın bütün bunlar işte burada döner, dedi kulağıma.</p>
<p class="P_Body_Text_First_Indent__And__Justification">—	Neler?</p>
<p class="P_Body_Text_First_Indent__And__Justification">—	Görürsün.</p>
<p class="P_Body_Text_First_Indent__And__Justification">—	Peki, neyle ödeyeceğiz? Tek kuruş kalmadı bende.</p>
<p class="P_Body_Text_First_Indent__And__Justification">—	Mado'nun evinde, bu işler, yazı karalamalarıyla ödenir, ne bileyim, roman bölümleriyle... Para çekmecesi romanlarla doludur. Burası edebi bir genelevdir!</p>
<p class="P_Body_Text_First_Indent__And__Justification">—	Edebi genelev mi? dedim korkuyla.</p>
<p class="P_Body_Text_First_Indent__And__Justification">—	Müşterilerin hepsi de yazardır. Kitabını yazarken bir çıkmaza toslayanlar ona giderler. Mado kitabı okur, sonra seni bir güzel paylar ve konuyu sanki zorla kusturur sana; sonra yeniden gücüne kavuşmak için onun kızlarından biriyle yatarsın.</p>
<p class="P_Body_Text_First_Indent__And__Justification">—	Ama yazmak falan istemiyorum ki ben! diye haykırdım korku içinde.</p>
<p class="P_Body_Text_First_Indent__And__Justification">—	Bağırıp durma be, gel buraya. Kapıdan içeri daldık...</p>
<p class="P_Body_Text_First_Indent__And__Justification">—	Ama... şey, Mado ne diye yapıyor bunu?</p>
<p class="P_Body_Text_First_Indent__And__Justification">—	Patroniçedir, ama menajerdir de aynı zamanda. Sonra bu yazıları telif in yüzde onu karşılığı bir yayıneyine verir, işte böyle döner dolap.</p>
<p class="P_Body_Text_First_Indent__And__Justification">Üçüncü kata gelince, babam zili çaldı. Kapı açıldı. Mado kapıda görüntü, siyah çuval gibi bir giysi vardı üstünde. Yüz kilo filan geliyor olmalıydı. Olağanüstü duygulu ve edebi bakışları, dinozor bakışlarıydı, korkuttu beni, onunla hile yapılmayacağını hemen anladım.</p>
<p class="P_Body_Text_First_Indent__And__Justification">—	Aah, sevgilim! diye atıldı babama öpüşlerle...</p>
<p class="P_Body_Text_First_Indent__And__Justification">—	Bu Alexandre, oğullarımdan biri, dedi babam. </p>
<p class="P_Body_Text_First_Indent__And__Justification">Panik içinde geri çekildim, merdivene döndüm.</p>
<p class="P_Body_Text_First_Indent__And__Justification">—	Gel buraya, yazar olmak için doğmuşsun sen, diye bağırdı babam ardımdan.</p>
<p class="P_Body_Text_First_Indent__And__Justification">—	Onu rahat bırak. Artık buranın adresini biliyor, diye karşılık verdi Mado.</p>
<p class="P_Body_Text_First_Indent__And__Justification">Sokakta bir kez daha asla elime kalem almamaya ve beyaz sayfalardan uzak durmaya yeminler ettim.</p>
<p class="P_Body_Text_First_Indent__And__Justification">Oteldeki odamdan bakınca, Fanfan'ın dairesine bitişik odanın boşalmış olduğunu fark ettim. Sonra kapıcıdan öğrendim, ev sahibi kiraya vermek istiyormuş orayı. ilan yarın gazetelerde çıkacakmış.</p>
<p class="P_Body_Text_First_Indent__And__Justification">Babam, benim adıma teminat vermeye razı oldu. Yaşadığım serüven onu çok sarsıyormuş, bunu içten görünerek söylüyordu. Kira sözleşmesini imzaladım ve aynı akşam taşındım. Niyetim, ikimizin odasını birbirinden ayıran duvara bir sırsız ayna yerleştirmekti. Böylece Fanfan, onu gördüğümden habersiz olacaktı, ben de, o bilmeden onunla birlikte yaşıyormuşum duygusuna kapılacaktım.</p>
<p class="P_Body_Text_First_Indent__And__Justification">Bu tasarım babamın pek hoşuna gitti. Eski tanıdıklarından bir sinema dekorcusunu da yanına alarak ortalığı incelemek için odama geldi. Pierre Volux'ün yüzü sakalının altında iyice yitmişti, bedeni ise yağ deposu... Hırsla çalışıyordu ve sık sık o müthiş açıklamalarından birini yapıyordu.</p>
<p class="P_Body_Text_First_Indent__And__Justification">Babam, ona durumu anlattı. Volux, gözünü dört açmış halde dinledi; homurdandı, sonra şöyle dedi:</p>
<p class="P_Body_Text_First_Indent__And__Justification">— Az kaçık değilsiniz ha! Küçük beyin gerçekten bu kızla birlikte yaşadığını duyumsayabilmesi için, bu daireyi tamı tamına yandakine benzer hale getirmeliyim; birlik olsun diye, ayrıca kızın neler konuştuğunu ya da dinlediği müziği onun da duyabilmesi için havalandırmanın oraya bir de delik açmak gerekecek.</p>
<p class="P_Body_Text_First_Indent__And__Justification">Kabul ettim; babam da onayladı, Volux, gülerek, film sinemalarda gösterildiği zaman parasını alacağını söyledi... İşte o zaman, babamın yüzünde gizlemeye çalıştığı bir rahatsızlık belirdi.</p>
<p class="P_Body_Text_First_Indent__And__Justification">Volux başıyla selam verip gitti.</p>
<p class="P_Body_Text_First_Indent__And__Justification">—	Bu film hikâyesi de nedir? diye sordum babama.</p>
<p class="P_Body_Text_First_Indent__And__Justification">Itiraf etti; başımdan geçenleri öğrendiğinden bu yana, bu serüveni sinemaya uyarlamaktan başka bir şey düşünemez olmuş. Neden öyle, benim kira bedelleri için güvence vermekte acele ettiğini şimdi anlıyordum. Yaşamımı benden çalmaya hiç hakkı yoktu.</p>
<p class="P_Body_Text_First_Indent__And__Justification">—	Peki ya sen benim arabamı teminat olarak gösterme hakkını nereden buldun bakalım? Bana tam yüz elli bin franka mal oldu. Hangi parayla ödediğimi sanıyorsun bütün bunları bok herif, ayakların yere bassın biraz!</p>
<p class="P_Body_Text_First_Indent__And__Justification">Gençliğimin bir bölümü, bir parçası karşılığında otomobilinden vazgeçip faturaları ödemeyi, bir yıllık kiramı karşılamayı ve bu süre içinde har ay bana salt bu tutkumu sessiz sakin sürdüreyim diye iki bin frank ödemeyi önerdi. Demek ki bu düzenin sürmesi, gelişme gösterebilmesi için gereken zaman, onun için on iki aydı. O ana kadar, yazarların gerçek yüzlerini asla anlayamamıştım. Onlardan ne anne olur, ne baba, ne koca, ne bacı ne de kardeş, ne oğul, ne de kız; ah ne yazıktır ki onlar yalnızca yazarlarmış.</p>
<p class="P_Body_Text_First_Indent__And__Justification">Sırtımı duvara vermiş duruyordum öylece; tek bir koşul öne sürmek kaydıyla özyaşamöykümün birkaç ayını, ona vermeyi kabullendim. Fanfan'la durumum bir açıklık kazanmadığı sürece, filmin çevrilmesini kabul etmiyor ve babama öykünün sonunu bana açıklamasını ya da fısıldamasını yasaklıyordum. Düğümün çözümünü bilmek istemiyordum.</p>
<p class="P_Body_Text_First_Indent__And__Justification">Yazar, anlaşmayı kabul etti. El sıkıştık. O an kurmaca bir kişiymişim gibi hissettim kendimi.</p>
<p class="P_Body_Text_First_Indent__And__Justification">Sonra ara duvarın bir bölümünü yıkmak, yerine aynayı yerleştirdikten sonra dairemi yeni baştan düzene sokmak için Fanfan'ın uzun süre odasında olmayacağı bir zamanı kolladık. Eve dönerken, merdiven boşluğundaki parmaklıklar arkasına saklanıyordum. Fanfan'la karşılaşmaktan korkuyordum.</p>
<p class="P_Body_Text_First_Indent__And__Justification">Kısa süre sonra, sekiz günlüğüne, yer belirleme çalışmaları için Italya'ya gitti. Yokluğunda hafta sonu çiçeklerini sulamam için evine geçmeyi önerdim. Anahtarını bana verdi.</p>
<p class="P_Body_Text_First_Indent__And__Justification">Volux ekibi kırk sekiz saat içerisinde tam anlamıyla el çabukluğuyla işini tamamladı.</p>
<p class="P_Body_Text_First_Indent__And__Justification">Sonuç, Volux'ün istediği biçime uygundu. Benim dairenin konumunu aynen öteki tarafa uyacak biçimde değiştirdi, sanki bir aynanın her birimiz bir tarafında yaşıyormuşuz gibiydi. Fanfan'ın eşyaları, bulduğumuz haline getirildi yeniden. Volux, odanın düzenini bozmadan önce her şeyin fotoğrafını çekmişti.</p>
<p class="P_Body_Text_First_Indent__And__Justification">Benim taraftan bakıldığında her ikimizin de odası, tek bir daireymiş gibi görünmekteydi. Daireyi paylaşacağım kızın dönüşünü bekliyordum ben de.</p>
<p class="P_Body_Text_First_Indent__And__Justification">Fanfan bir perşembe akşamı çıkageldi.</p>
<p class="P_Body_Text_First_Indent__And__Justification">Dairesine girdi, telesekretere şöyle bir göz attı, mesajları aldı. Rahat bir soluk aldım ben de. Hiçbir şeyden kuşkulanmamıştı. Sonra etekliğini çıkardı. Yalnızca külotlu çorap ve bir gömlekle ortalıkta dolaşarak akşam yemeğini hazırladı, bir tepsi çıkardı. Bu tarafta ben de aynı şekilde davranıp yemeğinin tepsiye koydum. Aç değildim ama onun aynadaki yansısı gibi davranmak hoşuma gidiyordu. Öteki yarısı imişim gibi bir duyguya kapılıyordum.</p>
<p class="P_Body_Text_First_Indent__And__Justification">Sonunda Fanfan soyundu ve üstüne bol bir gömlek geçirdi; bir an için çıplaklığı heyecanlandırdı beni. Kuşkusuz çok daha güzel kız vücudu vardır, ama çekici olmasa bile, onunkinde yasak olanın çekiciliği vardı.</p>
<p class="P_Body_Text_First_Indent__And__Justification">Yemeği hazır olunca, tepsiyi yatağına götürdü, pikenin altına girdi ve televizyonunu açtı. Ben de boş tepsiyi kaptığım gibi yatağıma attım kendimi, ondan iki metre öteye uzanıverdim. Ben ona acıkmıştım, başkaca açlık duymuyordum. Neredeyse yan yana uzanıp kırklı yıllardan kalma bir filmi seyre daldık. Sesini duyabilmek için havalandırmayı açtım, onun televizyonunu izliyordum ben de. Bir kadının özel yaşamını paylaşmanın müthiş zevkini keşfediyordum. En iyi hal çaresini bulmuş gibiydim.</p>
<p class="P_Body_Text_First_Indent__And__Justification">Bizi birbirimize bağlayan bağları yıpratmadan onunla birlikte yaşama gereksinimini gideriyordum. ilişkimizi bulandıracak en ufak ev hali, kaygısı, sıkıntısı yoktu. Farklı yanlarımıza katlanmak zorunda değildik.</p>
<p class="P_Body_Text_First_Indent__And__Justification">Yüz yüze olmanın vereceği rahatsızlığı duymaksızın dinleniyorduk. Günün sonunda, bir sevgili bulduğum, ama yorgunluktan ya da kafam fazlaca meşgul olduğundan, konuşmalarını dinleyecek halimin olmadığı dönemlerde duyumsadığım suçluluk duygusundan da kurtulmuştum. Aşka layık olmadığım duygusu vardı içimde o zamanlar. Ama o akşam her şeyin anlamı farklıydı. Televizyona bakıyorsak, bu birbirimize söyleyecek şeyimiz olmadığını göstermezdi. Tersine, birbirimizle konuşmamızın olanaksız oluşu, sabaha kadar tartışabilme isteği veriyordu bana. Dokunulmaz durumdayken Fanfan, daha bir arzu kaynağı oluyordu. Sıradanlığa kaçmayan bu olağanlık beni sarhoş ediyordu. Aşkımızın ölene dek süreceği duygusuna kapılıyordum.</p>
<p class="P_Body_Text_First_Indent__And__Justification">Durum kuşkusuz biraz tuhaftı, ama bir Crusoe olan ben, sevinçten uçuyordum. Nihayet deli kafama uygun bir yaşam sürüyor, nefret ettiğim gerçekliği değiştiriyordum.</p>
<p class="P_Body_Text_First_Indent__And__Justification">Yavaş yavaş bizi ayıran camı da unutuyordum. Reklamlar filmi kesti. Havalandırmayı kapattım ve Fanfan'a dedim ki:</p>
<p class="P_Body_Text_First_Indent__And__Justification">— Görüyorsun, bizim öykümüz de tilmdeki gibi mükemmel olsun isterdim, günde on kez güzel sözcükler çıksın ağzımdan; pis yerlere asla gitmeyelim, her zaman bir kraliçe gibi giyin, sabahtan akşama makyajlı dolaş, kavgalarımızda bile belli bir üslup olsun. Sevgimi somut biçimde yaşayamayacak denli çok seviyorum seni, sinemayı sevmekte haklısın. Montaj her şeyi kurtarıyor. Bir makas, hop, atıyorsun uzun uzun bölümleri. Ama gerçek yaşam böyle mi? Bahse girerim ki filmin sonunda Humphrey Bogart, Katharine Hepburn'ü öpecek. Biz asla bu aptallığı yapmayacağız. Biz, evet sinema kişileri değiliz, ama en iyisini yapacağız biz. Yemin ederim bak. Opüşler! Onları hayal et ve bekle en iyisi. Haklı olduğumu biliyordum. Çevrene bak. Çiftler hep beklemede, sevgilerine karşılık vermesini bekliyorlar ötekinin... Ben böyle olsun istemiyorum, duygular geçicidir.</p>
<p class="P_Body_Text_First_Indent__And__Justification">Film bittiğinde Fanfan ışığı söndürdü, televizyonu kapattı. Karanlık ayırıyordu bizi. Mucize kabilinden, telefonla aradım onu. Başucundaki lambayı yaktı ve ahizeyi kaldırdı.</p>
<p class="P_Body_Text_First_Indent__And__Justification">—	Alo, benim, ben, Alexandre, Rahatsız etmiyorum ya?</p>
<p class="P_Body_Text_First_Indent__And__Justification">—	Hayır, hayır...</p>
<p class="P_Body_Text_First_Indent__And__Justification">—	Uyuyor muydun?</p>
<p class="P_Body_Text_First_Indent__And__Justification">—	Yoo, okuyordum.</p>
<p class="P_Body_Text_First_Indent__And__Justification">Ertesi sabah benimle Ker Emma'ya hafta sonu tatili için gelmesini önerdim. Kabul €tti. Yarı yarıya evliliği andıran bu yaşantıyı uzun boylu görüşmelerle sürdürmeyi çok, ama çok istiyordum. Korkularımla yüz yüze geldiğinde beni kışkırtacaktı belki de. Mendireğin oradan gelen bu kızın akıl gücü beni şaşkınlığa düşürüyordu. Onun önünde akıllı olmak zorundaymışım gibi bir duyguya kapılıyordum. Onu evlat edinen dedesi taraf ından yetiştirilen bu kız, hiç kafa yormadan kolayca düşünenleri pek hoş karşılamazdı. Onun dikkatini ayakta tutmayı başarabilmek zeki olmak gibi bir şeydi bana göre.</p>
<p class="P_Body_Text_First_Indent__And__Justification">Telefonu kapattıktan sonra, aynanın ayrı taraflarında sürdürdüğümüz yaşamın anlamı konusunda birden kuşkular uyandı bende. Dış dünyayla bağlantırm kaybetmiyor muydum acaba? Beni rahatsız eden iç sorgulamayı bir kenara bırakıp uyumaya hazırlandım.</p>
<p class="P_Body_Text_First_Indent__And__Justification">O ana kadar, Fanfan'ı elimden kaçıracağım aklımdan bile geçmezdi. Onu, birşeylerden yoksun bırakmak onu elde tutmanın en emin yolu gibi gözüküyordu. Tanrım ne aptalmışım ben!</p>
<p class="P_Body_Text_First_Indent__And__Justification">Fanfan'ı Saint-Lazare Garında, bir peronun öte ucunda buldum. Ker Emma'ya kadar baş başa geçireceğimiz üç saatimiz vardı önümüzde daha. Yol boyunca kullanacağım, onu sarsabilecek ve fazlasıyla umutlandıracak nice tümceler kurup hazırlamıştım kafamda. Daha o ağzımı açar açmaz lafı ağzıma tıktı:</p>
<p class="P_Body_Text_First_Indent__And__Justification">—	Sana sürpriz olsun dedim. Jacques'a da benimle gelmesini söyledim.</p>
<p class="P_Body_Text_First_Indent__And__Justification">—	Kim?</p>
<p class="P_Body_Text_First_Indent__And__Justification">—	Ama canım, ağabeyimin arkadaşlarımı tanıması doğal değil mi?</p>
<p class="P_Body_Text_First_Indent__And__Justification">—	Arkadaşın mı? diye yineledim.</p>
<p class="P_Body_Text_First_Indent__And__Justification">—	Evet arkadaşım. Komedyendir. Gabilan'ın filmi üstünde çalışıyor. Hiç kuşkum yok seveceksin onu.</p>
<p class="P_Body_Text_First_Indent__And__Justification">Yolcu kalabalık' arasından bir baş yükseldi, bir baş işaretiyle Fanfan'ı yanına çağırdı. Fanfan geriye döndü, kıskançlığımı dürtercesine uzun uzun öpüştüler.</p>
<p class="P_Body_Text_First_Indent__And__Justification">—	Merhaba, dedi sıcacık bir ses tonuyla Jacques.</p>
<p class="P_Body_Text_First_Indent__And__Justification">—	Bu Alexandre, ağabeyimdir, dedi Fanfan.</p>
<p class="P_Body_Text_First_Indent__And__Justification">—	Merhabalar, diyerek lafı ağzımda geveledim gülümsemeye çalışarak.</p>
<p class="P_Body_Text_First_Indent__And__Justification">Bu irikıyım herif, çok yakışıklı ve insanı korkutacak güzellikteydi, ama parlaklığının farkında değilmiş gibi görünmeye çalışıyordu. Tatlı, yumuşak yalınlığı yüreğime dokundu sonra. Ona karşı duyduğum ani kin iyice kabardı.'</p>
<p class="P_Body_Text_First_Indent__And__Justification">Trende yol boyu, o benim hoşuma gidecek şekilde davrandıkça öfkem artıyordu. Bir cazibe merkezi gibi insanı kendisine çeken otuz yaşlarındaki bu adama karşı nasıl bir mücadele vereceğiıni bilemiyordum. Kendisine özgü yalın bir dille konuşuyordu. Ona göre yumurcaklar 'ufaklıklar'dı, çok zarif bir giysi ise 'ışıltılı giysi' gibiydi, kedi demek, 'tırmıkçık' demekti.</p>
<p class="P_Body_Text_First_Indent__And__Justification">Ulusun gözbebeği, o cânım çocukluğundan, yatakhanelerinde gizlice yetiştirdiği kuşlardan söz etti. Fanfan büyük bir heyecan ve mutluluk içerisinde dinliyordu onu.</p>
<p class="P_Body_Text_First_Indent__And__Justification">'Arkadaşım' derken sesine, ilişkileri konusuna bir parça giz katınayı da ihmal etmiyordu. Gerçekten seviştiği bir erkek olduğundan emin olsaydım, acı çekerdim, sert biçimde karşı çıkabilir, manevra yapabilirdim bu durumda. Kuşku deli ediyordu beni.</p>
<p class="P_Body_Text_First_Indent__And__Justification">Maude jipiyle bizi karşılamaya gara gelmişti; düzgün yollar dışında serüven aramasına yardım eden bu araca ayrı bir tutkuyla bağlıydı.</p>
<p class="P_Body_Text_First_Indent__And__Justification">Bay Ti olmaksızın öğle yemeği yedik. O, sabahın erken saatlerinde, bisküvi paketleriyle birlikte deniz fenerine kapanmıştı ve rahatsız edilmek istemiyordu. Yokluğundan yararlanarak Maude da bize başından geçen yeni bir serüveni anlattı. Bay Ti'nin bunu duymaktan hoşlanmayacağını biliyordu. Karısını düşler dünyasında yeterince gezdirme konusunda beceriksiz sanacaktı kendisini.</p>
<p class="P_Body_Text_First_Indent__And__Justification">Maude, kendisine yeni giysiler almak amacıyla Caen'e gitmiş. Sokakta yürürken, on sekiz yaşlarında sarışın bir genç kız görmüş. Az sonra önü sıra giden gencin, kızı izlemekte olduğunu fark etmiş. Kendisini iyice kaptırmış olaya, sonu acaba ne olacak diyerek genç adamın yanısıra yürümeye başlamış o da. Sonunda aşk mı galip gelecek, bilmek istiyormuş. Seksen yedi yaşında olmasına karşın bir saat boyunca taban tepmiş, sonunda hiç de tecavüzkâr olmayan genç, gidip bir polis bulmuş ve yakasına 'yapışan' şu 'ihtiyar kadın'dan onu kurtarmasını rica etmiş.</p>
<p class="P_Body_Text_First_Indent__And__Justification">— Neden korktu acaba, ırzına falan geçmeyecektim ki! dedi gülerek.</p>
<p class="P_Body_Text_First_Indent__And__Justification">Yemekten sonra, jiple, fenerin aşağı tarafında bizi bekleyen Bay Ti'yi aramaya gittik. Babacan edayla herkesi selamladı. Jipe atladı, kasketini kafasına geçirdi ve açık deniz yönünde kumsal üstünde ilerlemeye koyulduk. Deniz iyice çekilmişti. Atlantik Okyanusu, ufuk çizgisinden daha da ötelere gitmişti.</p>
<p class="P_Body_Text_First_Indent__And__Justification">Maude, Ker Emma koyunun ileri noktalarını, kumulları, sular gidince ortaya çıkan ve deniz dört nala geri geldiğinde okyanus sularının hızla yeni baştan örttüğü vadileri çok iyi biliyordu. Deniz altında araba kullanıyor gibiydik, kayalıklar ve yosunlar arasında ilerliyorduk.</p>
<p class="P_Body_Text_First_Indent__And__Justification">Ti'yle Maude, yengeç ve kerevit tutmak amacıyla bu gezintiyi sık sık yaparlardı. Yarım saat sonunda deniz kabukluları ve deniz yosunları altına gömülüp gitmiş bir kalıntının yanıbaşında durduk. Bu gemi artığı, deniz yükseldiğinde sular altında yiten bir mağaranın girişinde yer alıyordu. Bay Ti ve Maude cep fenerleriyle oradan içeri daldılar. Maude, en iri yengeçlerin orada olduğunu öne sürüyordu.</p>
<p class="P_Body_Text_First_Indent__And__Justification">Fanfan ve Jacques'la birlikte ıslak kumlarda uzun uzadıya dolaşarak kerevitleri kovaladık. Ardımızda önümüzde ne bir kara parçası ne de deniz görünüyordu. Denizdeki bu Sahra Çölü yalnızca yer yer yosunlar, oraya buraya serpili kaya parçalarıyla kaplıydı. Saat akşamın altısında arabaya dönmek zorundaydık, yani okyanus gerisin geri dönmeden tam kırk beş dakika önce.</p>
<p class="P_Body_Text_First_Indent__And__Justification">Kovam yarıya kadar balıkla dolmuştu ki Jacques ile Fanfan'ın ortalarda görünmediğini fark ettim. Kıskançlıktan kıvranarak onları aramaya çıktım, jipten olabildiğinçe uzaklaştım, ıslak kumlarda ayak izlerimin hemen silineceğini düşünemedim.</p>
<p class="P_Body_Text_First_Indent__And__Justification">— Fanfan! diye bağırdım, rüzgâr sesimi silip süpürdü.</p>
<p class="P_Body_Text_First_Indent__And__Justification">Deniz sularının oluşturduğu bir gölet kenarına gelince kaybolduğumu anladım. Bir bunaltı bastı beni. Birkaç metre önümde, ilerde devasa bir kabartı durmadan büyümekteydi. Korku içinde geri çekildim. Bu ürküntü verici çölün, aynı zamanda içimdeki bunaltının da tutsağı olmuştum, nereye gideceğimi bilemiyordum. İşte o an, Fanfan'a bir çocuk veremeden ölmekten korktum.</p>
<p class="P_Body_Text_First_Indent__And__Justification">Korku içinde, doğru sandığım bir yöne atıldım. Geçtiğim yerleri tanıdığımı sanıyordum zaman zaman; ama daha da beteri, gitgide iyi.çe kaybediyordum yolumu galiba. Bu yeraltı kentinin her yönü birbirine benzemekteydi. Saat altı olduğunda sulara gömülüşüm gözümün önüne gelir gibi oldu, yakında şu yengeçler etime dadanır ya da şu koskoca ağızlı mağara yutardı beni. Tanrım, aşkımı açıklamayı sürekli başka zamana bırakmakla ne aptallık etmiştim ben. Hiç olmazsa, Fanfan'la birlikte geçirdiğim tek bir çılgın gece olmamıştı, eğer bu beladan Tanrının yardımıyla kurtulursam, Fanfan'ı hemen gidip öpmeye yemin ettim, ama bu yemin de bana yararsız gibi geldi. Bağırıp çağırmalarım rüzgâra kapılıp gitmişti.</p>
<p class="P_Body_Text_First_Indent__And__Justification">Saat altı buçuk olunca, mahvolduğuma artık iyice inandım. Onlar kıyıya dönmüş olmalıydılar. Böylece mahldım edilmekten çılgına dönen ben, bir kayanın üzerine oturdum ve ölümüme hazırladım kendimi; o sırada başımın üstünde martılar dönüyordu. Birazdan beni iyice yutacak olan soğuk su akıntısı içerisinde yüzebilmem olanaksızdı. Tek tesellim Fanfan'ın kafasında hep 'istenen erkek' olarak kalacağımı hayal etmekti. Bu da bir biçimde kararıma uygundu: Ölüm bizi alana dek aramızdaki aşk şarkısının güzelliğini sürekli kılmak. Ölüm içten gelen dürtüyle bir kötülük yapmaktan alıkoyacaktı böylece beni.</p>
<p class="P_Body_Text_First_Indent__And__Justification">Öte yandan ölümle burun buruna gelmenin gözümü açtığı şu anda, ortadan birdenbire yok olmaya karşı bir isyanın kabardığını hissettim içimde. İnsanın özlemlerini yaşamasının çok önem taşıdığını sezdim. Ölseydim, bu ders ne işime yarardı ki benim?</p>
<p class="P_Body_Text_First_Indent__And__Justification">Korkudan kanımı donduran boğuk bir gürültüyle düşüncelerimin akışı kesildi. Okyanus geliyordu. Işte tam o an jipin sesini duydum. Fanfan hala beni aramaktaydı demek.</p>
<p class="P_Body_Text_First_Indent__And__Justification">— Buradayım, diye bağırdım, dikilerek.</p>
<p class="P_Body_Text_First_Indent__And__Justification">Bulunduğum vadinin öte tarafında bir dalgalanma belirdi. Su yeşili rengindeydi, yerlerde yuvarlana yuvarlana geliyor, bana yaklaştıkça daha bir kabarıyordu. Dalga ilk kayalara ulaştı, bir bölümü çarpıp kırıldı, üstünden aştı ve doğal bir engebeye atıldı yeniden. Denizin bu bölümünde yaygın bir ıslaklık kaldı. Araba gürültüsü uzaklaştı. Çevremde gelgit akıntıları kumluk düzlüğü kaplamayı sürdürüyordu. Korkudan dilim tutulmuştu. Yirmi yaşındaydım ve yaşamı terk etmek istemiyordum.</p>
<p class="P_Body_Text_First_Indent__And__Justification">Uzaktan yeni ve daha güçlü bir dalga saldırısı kalkıyordu. Hızla başka bir koyağa ulaştım, birdenbire kendimi korkunç bir kaynaşma içinde bana doğru gelen kudurgan bir denizle burun buruna buldum. Bir başka yöne saptım hızla bu kez, elimi ayağım ağırlaştıran suların içinde bocaladım, birkaç metre kulaç atmak zorunda kaldım, nihayet kumsala vardım. İki çizgi halinde jip tekerleği izi hala belirgindi kumlarda. Demek Fanfan henüz geçmişti oradan.</p>
<p class="P_Body_Text_First_Indent__And__Justification">— Fanfan! Fanfaan! diye haykırdım yeniden.</p>
<p class="P_Body_Text_First_Indent__And__Justification">Ardımda deniz, açıktaki fırtınayla iyice kabarmıştı. Koştum, koştum, kıyıdan tarafa, bir çukura doğru koşuyor olmam da olasıydı, kıyı hâlâ gözden ıraktı. Peşimden yuvarlanarak gelen, çözülüp yayılırken ayaklarımı yalayan dalgaların beni sıkıştırmasıyla burnumun dikine dosdoğru gidiyordum, her an hareketli kumullara gömülüp gitmekten de feci korkuyordum.</p>
<p class="P_Body_Text_First_Indent__And__Justification">Beni ilkin yaşlı Ti gördü. Fanfan arabayı kullanıyordu. Artık aramanın yararsız olduğu kanısı karşısında ısrar etmiş. Jipe atladım, koşmaktan soluğum kesilmiş halde ağlamaya koyuldum.</p>
<p class="P_Body_Text_First_Indent__And__Justification">Gözyaşlarım akarken bir yandan da bu beladan kurtulursam, hemen o gece Fanfan'ı öpmek için ettiğim yemini düşünüyordum.</p>
<p class="P_Body_Text_First_Indent__And__Justification">Otele gelince, Maude erkenden yatmam için zorladı beni; Jacques ile Fanfan'ı benimkine bitişik odaya yerleştirdi, galiba torunu ona, Jacques'ın sevgilisi olduğunu söylemiş olacak. Birdenbire her şey apaçık ortaya çıkıyordu.</p>
<p class="P_Body_Text_First_Indent__And__Justification">Geceyi birlikte geçirmek için yanımızdan ayrıldıklarında olduğum yerde çakılıp kaldım. Derdimi anlatamazdım artık, çok geçti. Fanfan'ın aklımı başımdan almasına izin vermekle zaten yeterince aptallık etmiştim, bu konuda kendimi eleştiriyordum. Benim ılımlılığım karşısında, boşuna bir acı içinde çabalamaktan bıkıp usanmış olmalıydı.</p>
<p class="P_Body_Text_First_Indent__And__Justification">Bütün gece Fanfan'ın inlemelerine dayanmam gerekti. Ara duvar kalın değildi, anlaşıldığı üzere, gürültülü biçimde orgazm olan kızlardandı. Jacques'la zina yapmaları gelgitle kabaran denizin başıma açtığından daha büyük bir üzüntüydü benim için. Yazgımın beni sulardan kurtarıp da böylesi bir derde katlanma durumunda bırakmasına üzülüyordum. Öfkeden kudurmuş gibi ağlıyordum.</p>
<p class="P_Body_Text_First_Indent__And__Justification">Ertesi gün Fanfan bana karşı pek iyi davrandı, Jacques daha da sevimliydi. Kibarlıklarından da, suç ortaklığı içindeki bakışlarından da nefret ediyordum. Hep birlikte kayalıklara gezintiye gittik. Gezinti boyunca bana aldırış etmeyebilirlerdi; ne el ele tutuştular, ne de onun beline sarıldı. Jacques genel terimlerle çocuklardan söz etti. Çok heyecanlanan Fanfan tam dört çocuk istediğini söyledi. Ben de 'tavşanlar gibi' üremekten başka bir şey düşünmeyen, sürekli doğumevlerine kapanan şu 'yumurta tavukları'yla alay edip durdum. Her sözümde hırçınlık vardı. Doğrusu bu yumurcakların babası ben olabilseydim, tam on tane isterdim en azından!</p>
<p class="P_Body_Text_First_Indent__And__Justification">Bay Ti'nin feneri altına gelince, Fanfan yapmacık bir ifadeyle:</p>
<p class="P_Body_Text_First_Indent__And__Justification">—	Söylesene ona... dedi, Jacques'a dönüp.</p>
<p class="P_Body_Text_First_Indent__And__Justification">—	Hayır sen söyle.</p>
<p class="P_Body_Text_First_Indent__And__Justification">—	Peki öyleyse dinle... Jacques'la ben altı ay sonra evleniyoruz, nikâh şahitlerimizden biri sen olasın istiyoruz. Kabul mü?</p>
<p class="P_Body_Text_First_Indent__And__Justification">Önümüz boşluk, yüz metre aşağısı kayalık. Bir an, ikisini de aşağı itelemek geldi içimden. Hatta ilerledim, sonra vazgeçip bir adım geriledim. Aklımdan geçen şuydu: Eğer Jacques, onun kocasr olursa bu kez, onun âşığı olma işi boşta kalırdı; eee, gözümü döndüren şu sıradan kızın kocası tarafından korunmaz mıydı aşk da? Evlenmeleri bir anlamda Fanfan'a sahip olmama izin var demekti.</p>
<p class="P_Body_Text_First_Indent__And__Justification">—	Evet, dedim dudaklarımda bir tebessümle...</p>
<p class="P_Body_Text_First_Indent__And__Justification">Az sonra otele dönerken, aklımdan geçenlerden iğrendim. Hesaplarım beni Verdelot'daki duygu bataklığına götürüyordu; aynı zamanda da annemle babamın aşk oyunlarındaki kuralı kavramış oluyordum. Başka yerlerde sevgi aramakla ikisi de birbirinin hem eşi, hem metresi olmaya sürekli çaba gösteriyorlarmış gibi geldi bana. Annem babama, onu koca olarak göremeyecek denli taparcasına sevgi duyuyordu, kendisinde onda sevdiği eşi bulması için, babamı sevgiye boğuyordu. Annemin asıl kocaları ise âşıkları olmuştur hep. Babamsa ona, hiçbir zaman koca olmadı, sevgililerine bile koca olmamıştır.</p>
<p class="P_Body_Text_First_Indent__And__Justification">Delikanlılık günlerimde beni nice korkutmuş olan bu tür düşünceleri hızla savurup attım kafamdan. Fanfan'ın yaşamımda ne gibi bir rol üstleneceğini bilemiyordum.</p>
<p class="P_Body_Text_First_Indent__And__Justification">Cumartesiyi pazara bağlayan gece, inanılmaz derecede gürültülü orgazmlarına yeni baştan katlanmak zorunda kaldım. O soluk soluğa hırlarken ben yatağıma iyice gömülmüş halde dişlerimi sıkmaktaydım.</p>
<p class="P_Body_Text_First_Indent__And__Justification">Bu korkunç saatler boyunca intiharın akla gelebilecek en iyi çözüm yolu olduğu kanısına kapıldığım oldu. Sonunda geceyarısına doğru odanın duvarını yumruklamaya başladım. Gürültü hemen kesildi. Patırtıyla Jacques'ın dikkatini dağıtarak ateşini söndüremeyecek hallere düşürdüğüme inanmak istiyordum.</p>
<p class="P_Body_Text_First_Indent__And__Justification">Ertesi gün Paris'e döndük. Bizim 'yuvamız'ın altında yer alan bir kahvede tek başıma yedim akşam yemekimi. Beni her gece, birleşmelerini seyretmek zorunda bırakacağı için, şu sırsız aynayı duvara, yerleştirdiğime pişman oluyordum.</p>
<p class="P_Body_Text_First_Indent__And__Justification">Onları iş başında yakalarım korkusuyla yatmak için odama gitmeye cesaret edemiyordum. Jacques'ın bizim yapıya girdiğini görmüştüm. Geceyarısı kahvehane sahibi artık çıkmam' rica etti. Kapatacakmış.</p>
<p class="P_Body_Text_First_Indent__And__Justification">Ikimizin dairesine giden merdivenleri ağır ağır tırmandım, kapımı açtım, yandaki aynaya göz atmamaya kararlıydım, uzandım yatağıma, yüzümü yatağa gömdüm.</p>
<p class="P_Body_Text_First_Indent__And__Justification">O an işte, tuhaf bir konuşma dikkatimi çekti. Kapatmayı unuttuğum havalandırmadan geliyordu sesleri. Jacques, sarhoş gibiydi.</p>
<p class="P_Body_Text_First_Indent__And__Justification">—	Olmaz, hayır. Haydi defol şimdi. Rahat bırak beni.</p>
<p class="P_Body_Text_First_Indent__And__Justification">—	Allah kahretsin! diye haykırdı öteki, tam iki gece boyu benimle yatıyormuş gibi yap sen, beni tahrik et iniltilerinle, sonra da hakkım olmasın ha!</p>
<p class="P_Body_Text_First_Indent__And__Justification">—	Jacques, yine çok içmişsin, rahat bırak beni. Senden bir yardım istedim, o kadar. </p>
<p class="P_Body_Text_First_Indent__And__Justification">—	Eee, artık evlilik filan yok mu aramızda? dedi gülerek.</p>
<p class="P_Body_Text_First_Indent__And__Justification">—	Çok güzel oynadın rolünü. Teşekkürler, istediğim oldu. Alexandre çatlamadı, ama deliler gibi kıskandı. Şimdi bu oyuna bir son vermek gerek artık.</p>
<p class="P_Body_Text_First_Indent__And__Justification">Sevinç içinde başımı kaldırdım ve gözlerimin önünde olup biteni gözlemeye başladım. Jacques sırıtıyordu, gözleri yuvalarından fırlamış gibiydi. Hafta sonu oynadığı tatlı uysal kişiyle alaylar ediyordu, iki gün boyu ne 'öpebildiğinı' ne de 'içebildiğinı', artık bıktığını söyledi hayvan herif. Bayağılığı tepemi attırdı. Fanfan'ın hayalindeki kuşların dostu, güzel çamaşır düşkünü adamın bu bayağı sarhoş komedyenle uzaktan yakından ilgisi yoktu. Oynadığı rakip rolü rducizeviydi doğrusu. Fanfan bu koca kütükteki gizli cazibeyi görmeyi becermişti. Fanfan'cığımın müthiş bir oyun kurma yeteneği olduğunu, böylesi bir herifle onca, inandırıcı bir oyun çıkarmada başarılı olduğunu düşündüm. Daha önceden bir düzen kurmamış olsaydım, beni uyutmaya devam edeceklerdi.</p>
<p class="P_Body_Text_First_Indent__And__Justification">Fanfan, odasının kapısını açtı.</p>
<p class="P_Body_Text_First_Indent__And__Justification">—	Haydi çek git! diye yineledi emir veren bir sesle. Jacques tekmeyle gerisin geri kapattı kapıyı,</p>
<p class="P_Body_Text_First_Indent__And__Justification">—	Orospu! Tahrik ettin beni, şimdi gösteririm sana.</p>
<p class="P_Body_Text_First_Indent__And__Justification">Fanfan'ı yakaladı, yatağa atmayı denedi. Fanfan karnına tekme attı. Adam da öfkeyle onu tokatladı, Fanfan ısırdı. Birlikte yere yuvarlandılar.</p>
<p class="P_Body_Text_First_Indent__And__Justification">Ne yapmam gerektiğini bilemiyordum. Müdahale edebilirdim. Fanfan'ın anahtarını saklıyordum, ama ortaya birden çıkışım' nasıl açıklardım?</p>
<p class="P_Body_Text_First_Indent__And__Justification">Jacques, Fanfan'ın eteğini sıyırdı. Masanın çekmecesinden anahtarı aldım. Fanfan elinden kurtulmayı başardı. Adam kızı duvardaki aynaya yapıştırdı. Cama yapışan yüzünün çarpılışını gördüm. Sanki bana bakıyor, görüyordu.</p>
<p class="P_Body_Text_First_Indent__And__Justification">Hiç düşünmeden çıktım, Fanfan'ın kapısını açtım, onun bacakları arasına dalmanın yolunu arayan koca Jacques'a saldırdım.</p>
<p class="P_Body_Text_First_Indent__And__Justification">—	Bu herifin ne işi var burada? diye geveledi doğrularak.</p>
<p class="P_Body_Text_First_Indent__And__Justification">Yanıt olarak bir kafa attım. Burnu kırıldı, kan aktı. Omuzlarından kavrayıp merdivenlere savurdum, kapıyı kapattım. Fanfan kalktı, tek söz etmeden sıkıca sarıldı bana. İkimiz de titriyorduk.</p>
<p class="P_Body_Text_First_Indent__And__Justification">—	Minik kızkardeşim benim... diye mırıldandım, sanırım evliliğin bozuldu artık.</p>
<p class="P_Body_Text_First_Indent__And__Justification">—	Peki nereden çıktın sen?</p>
<p class="P_Body_Text_First_Indent__And__Justification">—	Bir düş gördüm, adamın biri ırzına geçmeye çalışıyordu senin. O an uyanmışım, bir kâbustu, ama bu kâbusun gerçek olduğunu sezdim birden. Hemen koştum buraya.</p>
<p class="P_Body_Text_First_Indent__And__Justification">Fanfan eğer iki kişiyi bu tür bir aşk birleştiriyorsa, bu türden sezişlerin olabileceğini anlattı bana. Gülümseyerek:</p>
<p class="P_Body_Text_First_Indent__And__Justification">—	Ama bir bacı-kardeş sevgisi, dedim.</p>
<p class="P_Body_Text_First_Indent__And__Justification">Her şeyin geçtiğine inanmaya gerek duyduğumu öne sürerek sabaha kadar yanında kalmamı istedi.</p>
<p class="P_Body_Text_First_Indent__And__Justification">—	Yarın sabah erken kalkmak zorundayım, dedim.</p>
<p class="P_Body_Text_First_Indent__And__Justification">Yanında kalamazdım, korkuyordum. Onu kurtarmak için gökten düşmüş gerçek bir 'sevimli prens' gibi görüyordu beni. Bana yaşattığı gözü yaşlı hafta sonundan sonra böylesi bir rahatlığa müthiş gereksinim duyuyordum.</p>
<p class="P_Body_Text_First_Indent__And__Justification">Odama dönünce, aynanın öte yanından onu seyrettim. Evet yanında yaşadığımı hissettiğim kadının ta kendisiydi. Jacques olayından elde ettiği şey salt, bir hafta sonu süresinde insanların içinde uyuyan iyi yanları ortaya çıkarmaktaki yeteneğini sergilemesi. Neye baksa, kime baksa, onu düzeltiyordu.</p>
<p class="P_Body_Text_First_Indent__And__Justification">Ona, daha da yaklaşmak için bir çare geldi aklıma, o 9ine bilmeyecekti, hemen ertesi gün gerçekleştirmeyi tasarladım.</p>
<p class="P_Body_Text_First_Indent__And__Justification">Akşamın altı buçuğunda, çoktan Fanfan'm karyolası altındaki yerimi almıştım. Tozlar soluğumu kesiyordu; yavaş yavaş bu rahatsız duruma alışmayı, kapalı yerlerde bulunma korkusunu bastırmayı başardım. Karyola somyasının alt kısmıyla aramızda yalnızca yirmi santimetre vardı. Şanssızlık eseri, evin kalorifer düzeni döşemenin altındaydı. Aşırı sıcaktan pişiyordum, koyun yünü kokusu midemi bulandırıyordu, ama sevda uğruna acı çektiğimden mutluydum diyebilirim. Sevgilimin gözünde kendimi bir kahraman gibi görüyordum.</p>
<p class="P_Body_Text_First_Indent__And__Justification">Fanfan'a elimi bile değdirmeden, onun altında bütün gece kalarak, onunla birlikte yatmayı arzu ediyordum. Bedeninin kokusunu solumak, iç çekişlerini duymak, özel yaşamına dalarak onun varlığından sevinç duymak istiyordum. Henüz birlikteyken Laure'un kız arkadaşlarından birinin yatağının altına saklanıp şaşırtması gibi bu da olanaklı gözüküyordu bana.</p>
<p class="P_Body_Text_First_Indent__And__Justification">Ter damlacıkları beliriyordu yüzümde, ciğerlerim zorlukla şişiyordu, ama durumumun beni o gece Avrupa'daki bütün kocaların kanlarıyla birlikteyken duyamayacakları türden coşkulara salacağının bilincindeydim. Tam dört saat bekledim, yani iki yüz kırk dakika ki bu süre boyunca Fanfan'a karşı duyduğum istek akla hayale sığmayacak denli artmış da artmıştı. Gerçek anlamdaki tek sıkıntım idrar kesemin iyice şişmesiydi. Daha fazla doldurma korkusuyla sıvı almayı yasakladım kendime, tuvalete gitmeye de cesaret edemiyordum. Ya o an Fanfan çıkagelseydi, bu havasız, boğucu saatlere boşuna katlanmış olacaktım.</p>
<p class="P_Body_Text_First_Indent__And__Justification">Artık dayanamaz hale gelince bir plastik torbaya yaptım, rahatladım. İki yudumcuk da su içtim bayılmayayım diye. Yanıma aldığım madensuyu şişesi susuzluğumu fazlasıyla duyumsatıyordu.</p>
<p class="P_Body_Text_First_Indent__And__Justification">Saat yirmi ikiye doğru, gece eve dönmeyebileceği korkusuna kapılmaya başladım, ama olduğum yerde kıpırdamadan saklı kalmayı sürdürdüm. Eziyetle dayandığım bekleyiş cehennem azabı gibiydi.</p>
<p class="P_Body_Text_First_Indent__And__Justification">Saat on buçuğa doğru kapı açıldı, iki kişinin sesi duyuldu, bir an, Fanfan'ın yanında birinin daha bulunduğunu sandım. Ama kapı komşusuymuş. Fanfan, kapıyı kapattı. Olabildiğince sessiz biçimde bir oh çektim.</p>
<p class="P_Body_Text_First_Indent__And__Justification">Fanfan, ayakkabılarını, kısa çöraplannı çıkardı; yalnızca çıplak ayaklarıyla bana bacaklarının narin yapısını düşlettirecek güzellikteki baldırlarından aşağıları çarptı gözüme. Blucininin düğmelerini çözdü, baldırlarından aşağı sıyırdı, pantolon yere düşünce içinde külotunun da olduğunu gördüm, bir sıyırışta ikisini birden indirmişti. Baldırları aklımı başımdan alıyordu. Soluğumu tutmakta zorlanıyordum. Kasıklarım ateş gibiydi.</p>
<p class="P_Body_Text_First_Indent__And__Justification">Fanfan gömleğini, sonra sutyenini çıkarıp askıya rastgele savurdu, dişlerini fırçaladı, yattı. Başucundaki lambayı söndürmedi, bir derginin sayfalarını karıştırdı. Başımın üstündeki somya yayları arasından, döşekten alta kalıbını belli eden izleri seyre daldım. Sonra ağır ağır elimi yaylar arasına uzatıp bu kabartıyı parmak uçlanmla okşadım. İstekten titriyordum. Pantolonumu açıp organımı dışarı çıkarsaydım, kuşkusuz döşeği delip geçerdi.</p>
<p class="P_Body_Text_First_Indent__And__Justification">Gecenin bir vakti, bir başka kızın kollarında duyacağım bayağı, cılız zevke karşıt kösnül istekten, aptallıktan bitkin düşmüş halde uykuya dalmışım.</p>
<p class="P_Body_Text_First_Indent__And__Justification">Ertesi gün, daha akşamın beşinde Fanfan'ın yatağı altındaki yerimi aldım tekrardan. Saat sekize doğru geldi, soyundu, hemen yattı. Bu sevimsiz birlikteliğin tadını çıkarıyordum, yere atılan incecik iç çamaşırlarının ayrıntılarını inceliyordum. Tek bir şey vardı ters giden türden: Üstüne gecelik geçirmişti. Birkaç dakika geçince, telefonu açmadığı halde yüksek sesle konuşmaya başladı. Şaşırmıştım, dikkatle kulak verdim:</p>
<p class="P_Body_Text_First_Indent__And__Justification">— Dün akşam odamda tuhaf bir şey gördüm. Biri vardı sanki. Ama hiç dikkat etmedim önceleri. Sonra sabahın dördüne doğru horultu sesleriyle gözümü açtım. Meğer yalnız değilmişim.</p>
<p class="P_Body_Text_First_Indent__And__Justification">Susup bir süre bekledi. Varlığımı bildiğini öğrenmekle mahvolmuştum. Yazgım tepetaklak olmuştu. Ayrıca Fanfan, sevdamın derecesini, tutkumun sınırsızlığını da biliyormuş meğer. Her ikimizin de bakış açısından bir değer taşıyan bu nefis belirsizliği de artık sürdüremeyecektim.</p>
<p class="P_Body_Text_First_Indent__And__Justification">— Gelip yanıma uzansan, dedi Fanf an devamla, daha güzel olmaz mıydı?</p>
<p class="P_Body_Text_First_Indent__And__Justification">O zaman neyim varsa oyuna sürmeye karar verdim.</p>
<p class="P_Body_Text_First_Indent__And__Justification">Yatağın altından çıktım, şöyle bir an baktım ona, hiç konuşmuyordum, gidip bir koltuğa bıraktım kendimi. Şimdi eskisine göre daha az istekliydim ona karşı; ya da şöyle diyelim: Beni içinde bulunduğum durumun adamı olmaya iteleyen kişiden hoşlanmıyordum.</p>
<p class="P_Body_Text_First_Indent__And__Justification">—	Ker Emma'da bana anlattığın bir düşünü hatırlıyor musun? diye atıldım söze. Sana asla duygularını açmaksızın seni tavlayacak bir delikanlıdan söz etmiştin, bu bekleyiş halinden olağanüstü güzel bir ateş doğarmış hani.</p>
<p class="P_Body_Text_First_Indent__And__Justification">—	On beş gün kadar bir süre tavlamaya yeterdi, bir yıl demedik ya.</p>
<p class="P_Body_Text_First_Indent__And__Justification">—	Gel haydi, dedim.</p>
<p class="P_Body_Text_First_Indent__And__Justification">Kalktım, kapıyı açtım.</p>
<p class="P_Body_Text_First_Indent__And__Justification">—	Nereye gidiyoruz?</p>
<p class="P_Body_Text_First_Indent__And__Justification">—	Tastamam yandaki odaya.</p>
<p class="P_Body_Text_First_Indent__And__Justification">Fanfan, kaşlarını çattı, peşimden geldi. Benim daireye geçtim. Sırsız ayna karşısında ağzı bir karış açık kaldı, sonra ürkmüş gözlerle küçük odaını inceledi.</p>
<p class="P_Body_Text_First_Indent__And__Justification">—	Birkaç hafta boyunca burada yaşadım. Birbirimize karşı duyduğumuz eğilimin günlük yaşam karşısında yıpranmasına izin vermeksizin senin yaşamını paylaşmak istiyordum. Seni ne biçim sevdiğimi anlıyor musun?</p>
<p class="P_Body_Text_First_Indent__And__Justification">Gözlerinden okudum, Jacques ona tecavüze yeltendiğinde nasıl olup da tam zamanında müdahale cdebildiğimi anlamıştı. Sonra beni yatağa attı, kısık sesle:</p>
<p class="P_Body_Text_First_Indent__And__Justification">—	Şimdi bütün bunlara bir son.</p>
<p class="P_Body_Text_First_Indent__And__Justification">—	Hayır Fanfan, dedim kıpırdamadan, odamı sana salt seni ne kadar sevdiğimi anlatmak için gösterdim,</p>
<p class="P_Body_Text_First_Indent__And__Justification">kocan ya da âşığın olmamı engelleyen şeyi sen gerçekleştiresin diye. Eğer hayatımın kadını olmasaydın, çoktan yatmıştım seninle.</p>
<p class="P_Body_Text_First_Indent__And__Justification">—	Alexandre, boşversene sen...</p>
<p class="P_Body_Text_First_Indent__And__Justification">—	Hayır Fanfan, aşkımız uzun bir şarkı, mükemmel bir aşk olarak kalsın diye bu karara vardım. Ölmedik ya. İlk aşılamaz tutkum bu, bunu yaşamaya önem veriyorum ben.</p>
<p class="P_Body_Text_First_Indent__And__Justification">—	Peki, ya ben? dedi eli böğründe.</p>
<p class="P_Body_Text_First_Indent__And__Justification">—	Sen de tadını çıkarıyorsun bu sevdanın.</p>
<p class="P_Body_Text_First_Indent__And__Justification">—	Delisin sen.</p>
<p class="P_Body_Text_First_Indent__And__Justification">—	Eğer aşk değilse delirten, başka ne için delirir insan? Böyle olmasaydım sever miydin beni peki?</p>
<p class="P_Body_Text_First_Indent__And__Justification">Tartışmayı sona erdirmek amacıyla Fanf an, dudaklarımdan öpmek istedı. Başımı çevirdim. Gücü kırılmıştı, kalktı, tek sözcük sarf etmeden çıkıp gitti.</p>
<p class="P_Body_Text_First_Indent__And__Justification">Odasında ışık yandı yerinden, sırsız aynaya doğru gitti, ağır ağır geceliğini çıkardı. Sonra göğüslerini okşadı. Öylesine heyecanlıydım ki, o da beni şaşkın sanıyordu; aynaya yaklaştım, sanki hareketlerimi biliyormuş gibi o da yanaştı. Gömleğimi çıkarttım. Bedenlerimiz dokundu birbirine. Söyleyecek bir şey kalmadı. Karşılıklı çırılçıplaktık. Camı kırmak için yanıp tutuşuyordum, öte yandan aşkımızı ayakta tutacak tek engelin bu soğuk aynanın yüzeyi olduğunu hissediyordum. Yavaş yavaş arzunun çok çok artması uç noktada ikimizi de nefis tatlara saldı, ama bu tek başına alınan tattı. Fanfan ağlamaya koyuldu. Tanrım, ne kadar güzeldi!</p>
<p class="P_Body_Text_First_Indent__And__Justification">Ona karşı koymak bundan böyle işkenceydi bana.</p>
</body>
</html>