<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<link rel="stylesheet" type="text/css" href="../Styles/styles.css"/>
<title>Bölüm 1a</title>
</head>
<body>
<p id="auto_bookmark_toc_1" class="P_Body_Text_First_Indent__And__Justification"><span style=" font-size: 1.00em;">Fanfan, otel odasında uyandığında, ben çoktan sıvışmıştım. Bu Viyana gecesini bir düş gibi görsün, yakışıklı prensin de karanlıklara dalıp gittiğini sansın istiyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Ceketimi çıkardım ve gidip barda iki kahve içerek uykuınun iyice açılmasına çalıştım. Dışarıda bahar vardı. Güneş ise herkes için doğuyordu, ama daha çok benim için doğmaktaydı. Duygularıma hâkim olmaktan dolayı mutluydum.	</span></p>
<p class="P_Body_Text_First_Indent__And__Justification"><span style=" font-size: 1.00em;">Uyuyana dek aklımda tutmaya çabaladığım şu lokomotifin sesi hâlâ kulaklarımdaydı. Gayet ölçülü geçirilen o gece gerçekten, cinsel iştahımı bedenimin dayanamayacağı kadar kabartmıştı, ama kendimi tutmuştum. Duyduğum sevinçte birazcık da kahramanlık duygusu yok değildi.</span></p>
<p class="P_Body_Text_First_Indent__And__Justification"><span style=" font-size: 1.00em;">O gün, tam on iki saatlik bir mutluluk günüydü benim için. Gülüyordum, her şey çevremçleki her şey, bana gülümsüyordu. Metroda, yerimi ayaktaki birine vermem, bana teşekkür edenler... Sanki müthiş bir neşe krizi tutmuştu beni. Aşıktım ve zamanın getireceği her türlü derde karşı tutkumu korumaya hazır güçte ve zenginlikte hissediyordum kendimi. Tam bir gece boyu isteğe gem vurma gücümü gösterebilmiştim; bütün bir yaşam boyu dayanabilecek güce sahip olduğum sanısına kapılıyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Akşam olunca Laure'a gittim. Kucağıma yıkıldı ve pazar gününün benim 'ev işi' günüm olduğunu anımsattı bana. Eve kapandım. Ben elektrik süpürgesini kullanırken o bir yandan gün boyunca Chantebise'de olup biteni anlattı Daha önce belki otuz kez anlattığı şeyleri uzun uzadıya yineledi. Chantebise'deki programda herhangi bir değişiklik yoktu: Can sıkıcı kahvaltı, aptal aptal izlenen ayin, içindeki zehiri sürekli kusan 'Anneleri hanımefendi'nin evinde öğle yemeği, öğleden sonra üçte, toplu oyun ve nihayet toplu ve zorunlu gezinti saati. Sonuçta neşem kaçmıştı işte.</span></p>
<p class="P_Body_Text_First_Indent__And__Justification"><span style=" font-size: 1.00em;">Televizyon önünde yedik akşam yemeğini. Laure film seyretmek istiyordu. Keder bastı beni. Anne babasının pörsümüş kılığını, yirmi yıl daha erken üstüme geçiriyormuşum gibi geldi.</span></p>
<p class="P_Body_Text_First_Indent__And__Justification"><span style=" font-size: 1.00em;">Bir reklam arasında:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Siyasal bilgilerdeki staj işini halledebildin mi? diye sordu.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Hayır.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Senin C.V</span><a id="ref_footnotebookmark_start_16_1"></a><span style=" font-size: 0.75em; vertical-align: super;"><a href="#ref_footnotebookmark_end_16_1">1</a></span><span style=" font-size: 1.00em;"> için önemli ama, bunu biliyorsun. istersen babam torpil yapar. Dublanc'ların şirketi LMO'da, şu şof ben şirketi canım, staj işi bulabilirler sana. Fena olmaz. Daha sonra da orada işe girersin, ne dersin? dedi kibarca.</span></p>
<p class="P_Body_Text_First_Indent__And__Justification"><span style=" font-size: 1.00em;">Benim yaşamöyküm, bir şofben kurumu, siyasal bilgiler... Bütün bunlar ne kadar uzak şeylerdi bana; Fanfan'ın tuhaf, ama tutku dolu varlığından çok çok uzak şeyler. Su ısıtıcısı satmak için mi geldim ben dünyaya? Güzeller güzeli Laure kusma isteği uyandırdı bende.</span></p>
<p class="P_Body_Text_First_Indent__And__Justification"><span style=" font-size: 1.00em;">Daha sonra nikâh hazırlıklarımız hakkında karşılıklı görüşlerimizi belirttik. Bu konuda hiç taviz vermiyordu. Sesimin tonunu yükselttim. Atıştık biraz.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure, geleneklerin zorunlu kıldığı saçmalığa pek uyan türden davetiyeler ısmarlamayı kafasına koymuştu. Bütün hısım akrabasını düğüne çağırınayı düşünüyordu, üstelik bir de liste hazırlamış; yedi kuşaktır ailesinin gereksinimlerini karşılayan ünlü bir işadamına ait züccaciye dükkânından alınacak şık ve pahalı kap kacak adı belirleyecekmişiz. Üzüntü, yerini sinire bıraktı. O büyük ve önemli günde, mezardan çıkmış gibi bir de frak giyecekmişim. Tepem attı; iyice diş biliyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Aramızda beliren uzlaşmazlığın önemini sezinleyebiliyordum... Ödün vermek kendi başıma yaşamaktan vazgeçmek demekti. Laure, uysallığımdan bir bakıma cesaret bulup ortak yaşantımız üzerinde kendi hâkimiyetini kurabilirdi. Ayrıca bir de annesi var, ne yapıp edip şu çirkin halılarını bize tıkıştırmaktan geri kalmayacak, ben de bunu kabul etmek zorunda kalacaktım.</span></p>
<p class="P_Body_Text_First_Indent__And__Justification"><span style=" font-size: 1.00em;">Yatmadan önce Laure odaya bitişik tuvalete gitti ve gürültülü biçimde işedi, kapıyı açık bırakmıştı; sonra utanmadan osurdu. Düğün tarihimizi kesinleştirdiğimizden bu yana hareketlerine daha az dikkat eder olmuştu. Önümde geğirdiği oluyordu, bahanesi de 'midesindeki gaz'mış.</span></p>
<p class="P_Body_Text_First_Indent__And__Justification"><span style=" font-size: 1.00em;">Yatakta ona dokunmayayım diye lokomotif falan hayal etmeme hiç gerek yoktu. 'Çift' sözcüğü birden mideme bulantılar salıyordu. Önümüzdeki yüzyıl boyunca da Laure'la aynı yatağı paylaşma düşüncesi kanımı donduruyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'la aramdaki temiz, dürüst serüven, eskiden hoş karşılayabildiğim şu osuruklara şu an dayanamaz kılmıştı beni. Salt Verdelot gelenekleriyle bütünüyle ipi koparmak için buna sadakat göstermek ve Fanfan'ın bende uyandırdığı sevgi bağlılığından sakınmak bana saçma göründü. Salt istem gücümün yardımıyla bir gece önce arzuyu bastırmamış mıydım? Ne Laure'un hayali ne ona bağlı kalma bilinci engelleyebilmişti beni.</span></p>
<p class="P_Body_Text_First_Indent__And__Justification"><span style=" font-size: 1.00em;">Peki Laure ile bozuşma cesareti var mıydı bende? Bu sorgulama için için kemiriyordu beni. Anne-babamın başarısızlıklannı yineliyor olmak düşüncesi, çağdaş aşklar üzerinde ağır baskı gibi gözüken bu yazgıdan kaçıp kurtulmayı onca umut eden beni sonsuz acılara gark ediyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure büzülerek bana sokulmak istedi. Bir gece önceki Fanfan'ın teninin yumuşaklığının tadını duyumsamamı sağlayan sürtünmelerle kıyaslarsam bu temas ne kadar zavallıca kalıyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Bir an önce Laure'u bırakmalı mı, yoksa öykümüze biraz daha süre tanımalı mıydım?</span></p>
<p class="P_Body_Text_First_Indent__And__Justification"><span style=" font-size: 1.00em;">Bu soru üzerine isteksizce gevşedim, uykuya dalmışım.</span></p>
<p class="P_Body_Text_First_Indent__And__Justification"><span style=" font-size: 1.00em;">Ertesi sabah, evin eşiğinde birdenbire durdum, annemin evinden çıkan sarışın bir erkekle yüz yüze geldim.</span></p>
<p class="P_Body_Text_First_Indent__And__Justification"><span style=" font-size: 1.00em;">Daha önce, evde verilen yemeklerde birçok kez görmüştüm bu adamı. Bana 'bir dost' diye tanıtılmıştı. Anneme ısrarlı bakışlar fırlatırken yakalamıştım onu. Olaylar karşısında şaşırmaya alışık röportajcı tavrı —merakımı gidermem için para veriliyor bana, demişti bir gün— işine geliyordu. Kırk yaşlarındaydı. Yüzünde, bazen olağanüstü coşkuların etkisi altında kaybolan aşırı isyankâr bir ölçülülük belirgin olarak göze çarpıyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Tam önümde, biraz da eli ayağı dolaşık halde, ister istemez dikilip kaldı. Birlikte asansöre daldık.</span></p>
<p class="P_Body_Text_First_Indent__And__Justification"><span style=" font-size: 1.00em;">Zemin kata inene dek aramızdaki sessizlik sürüp gitti.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu dikeylemesine yolculuk sırasında Laure karşısındaki tutum ve durumum yeniden ters yüz oldu kafamda. Verdelot'nun karşıma ani çıkışı, her şeyi yeni baştan anımsatışı iliklerime dek sarsıyordu beni. Dünya da birlikte sarsılıyordu. Yeniden karar değiştirip aklı başında, kıpırtısız, donuk bir çift oluşturmayı ister oldum.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure'a, Chantebise'deki mini kabileye ait oluşuna; şofben ticaretine, ev içinde estireceği baskın havaya, mide barsak gazlarına, hepsine katlanmaya hazırdım; bağışladım gitti onu.</span></p>
<p class="P_Body_Text_First_Indent__And__Justification"><span style=" font-size: 1.00em;"> </span></p>
<p class="P_Body_Text_First_Indent__And__Justification"><span style=" font-size: 1.00em;">Asansör durduğunda, davetiyelerin ısmarlanması konusunu, soyağacındaki bütün aile efradını çağırmasını kabullenmiştim bile kafamda.</span></p>
<p class="P_Body_Text_First_Indent__And__Justification"><span style=" font-size: 1.00em;">Neyse ki Laurc sevimli biriydi ve aşkımızdaki berbatlığın sorumlusu da o değildi. Bazı geceler tam bir koca gibi davrandığım oluyordu. Bana söylediği şeyleri duymamış oluyor, bazen de sıradan ilişkimize duygusal bir yön katmayı unutmuş oluyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Öte yandan, bütün gücümle, yüceltilmiş ve sürekli olacak temiz bir sevgiyi paylaşmayı da umuyordum. Ölüm beni alana dek, seçtiğim kız için yalnızca `sevimli yakışıklı prens' olarak kalmayı arzuluyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Tek çıkış yolu, benden en azından 'aşk' adına sadık bir iz kalsın kafasında diye Fanfan'la aramızda var olan mesafeyi korumaktı. Bir kızın, onu her zaman baştan çıkarmayı becerecek mükemmel âşığı olduğumu sanmasını istiyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Ayrıca doğruyu söylemek gerekirse, Fanfan'ın yaşamına girme cesaretim de yoktu. Laure ise benden hiçbir istekte bulunmuyor, beni buna zorlamıyordu ki. Siyasal bilgilerdeki öğrenimimi sürdürmem, emeklilik yaşım gelinceye kadar su ısıtıcıları satmaya evet demem ve zaman zaman da onunla bir yatakta, hizmetlerimden hoşnut olduğunu bana göstermesi için sevişmem yeterliydi. Oysa ki Fanfan yazgıma sımsıkı yapışmaya zorlayacaktı beni. Ah canım, bana emirler yağdıramayacak denli hassas, ince biriydi o. Ama yalnızca o, bir başkası değil o, benim, dünyaya Alexandre Crusoe olarak gelmiş olduğumu bana hatırlatacak kişiydi. O da zaten kendi düşlerine dalmaya çabalıyordu. Öyle olmasaydı, benim gidip de kendimi suya atmadığımı anlar mıydı?</span></p>
<p class="P_Body_Text_First_Indent__And__Justification"><span style=" font-size: 1.00em;">Oysa gizli eğilimlerimden kaygılanıyordum. Yazarken, gerçeklik ele geçirilebilecek bir şeymiş gibi görünmüştü bana. Bir keresinde oyun yazmaya kalkışmıştım, kimseler bilmez bunu. Eğer bilselerdi, mastürbasyon yapan ufaklıklar gibi sıkılırdım doğrusu. Korkuya kapıldım, son sahneyi yazıp bitirdikten sonra bir hamlede yaktım. Eğer babam kanserden ölseydi her şey bir başka biçimde olurdu, ama yaşıyordu işte ve onun yazarlık yaşamı beni ürkütüyordu. Ancak ve ancak dengesiz durumlar yaratıp yaşayacak ayırdına varabildiği mutlak gerçeğin peşine düşmesi beni korkutuyordu. Ne olursa olsun onun izinden gitmek ve boş sayfalar üzerinde dolmakalemimi gezdirerek, küçüklük dönemimin korkularıyla yüz yüze gelmek istemiyordum. Laure ise içimde uyuyan bu dramatik yazara doğru itmiyordu ki beni; su ısıtıcısı satan bir kurumda ücretli olarak çalışmaını yeğliyordu. Kuşkusuz özgür Fanfan'ın çekiciliği de yoktu onda, ama onun kollarında kendimi güven içinde duyumsuyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Ona sadık kalma niyetim asansörde başıma gelen kaçamak rastlantıdan kısa süre sonra doğrulanmış oldu. Aynı gündü, babamla öğle yemeği yiyorduk, espri olsun diye bula bula şunu söyledi bana:</span></p>
<p class="P_Body_Text_First_Indent__And__Justification"><span style=" font-size: 1.00em;">— Eğer bir gün yazmaya kalkışırsan, birçok sevgili bul kendine tamam mı, çok metresin olmalı, böylece hem terk edilme hem de her zaman mutsuz olma avantajın olacaktır.</span></p>
<p class="P_Body_Text_First_Indent__And__Justification"><span style=" font-size: 1.00em;">İşte o an bir daha asla yazmaya kalkışmayacağımı ve sonsuza dek tek eşli yaşamı yeğleyeceğimi anladım.</span></p>
<p class="P_Body_Text_First_Indent__And__Justification"><span style=" font-size: 1.00em;">Birkaç gün sonra babamın salonunda, Gabilan adındaki bir yönetmenin önünde, Fanfan'ın iki filmi birden gösterildi.</span></p>
<p class="P_Body_Text_First_Indent__And__Justification"><span style=" font-size: 1.00em;">Gabilan bankaların ciddiye alamayacağı denli çok borcu olan, zengin biriydi. Arasıra, yakında İtalya'ya gideceği haberini yayardı ortalığa. Alarma geçen Parisli bankerler, mesleğini Fransa'da sürdürmesi için ona daha da fazla sermaye sağlarlardı. Böylece borçlarının bir kısmını tahsil edeceklerini sanırlardı. Tutup da İtalya'ya bir yerleşirse, Gabilan onlara tek kuruş bile ödemezdi doğrusu.</span></p>
<p class="P_Body_Text_First_Indent__And__Justification"><span style=" font-size: 1.00em;">Olağandışı bir şey olur da filmleri para ederse ve dağıtımcısı ona bol sıfırlı bir çek verirse, Gabilan bu parayı değerlendirme konusunda gidip bankacılarıyla tek tek görüşürdü. Verdiği borcu uygun koşullarla geri almaya kim yanaşırsa, parayı kapan o olurdu. Diğerlerine gelince, altı ay boyunca salt ceza olsun diye ve çirkin davranışlarını yüzlerine vurmak amacıyla yemeğe bile davet edilmezlerdi.</span></p>
<p class="P_Body_Text_First_Indent__And__Justification"><span style=" font-size: 1.00em;">İriyarı, çok şişman ve beli göçük Gabilan dünyaya gelmiş olmaktan mutlu biriydi. Mali sorunlarını, güçlüklerini hiç bilmezmiş gibi davranırdı bir güzel. Sinema ona göre bankerlerin büyük paralar yatırarak desteklemeleri gereken bir düştü.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ın ateşli sinemacılığı hoşuna gitti. Süper 8 ile çekilmiş iki filme de —birisi western öteki fantastik bir film— bayıldı. Içtenliğine inandım ben de, çünkü Gabilan, gerek yokken yalan söyleyen biri değildi. Zaten üst üste övgüler alan Fanf an da sevincinden ölüyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">— Gelecek iki filmimde siz ikinci asistan olacaksınız, sonraki filmimde ise baş asistan. Sizi gerçek film çekim ekiplerine hazırlamak istiyorum. Daha sonra ilk 35 milimetrelik filminizin yapımcılığını üstleneceğim.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan irikıyım Gabilan'ın boynuna atıldı ve yanaklarından öptü. Adam aptallaştı kaldı.</span></p>
<p class="P_Body_Text_First_Indent__And__Justification"><span style=" font-size: 1.00em;">Babamsa daha çok Fanfan'ın ışıltılı güzelliği karşısında çarpılmış gibiydi. Bakışlarını ona diktiği zaman, gözlerindeki o şaşkın, minik ışıltı hiç hoşuma gitmiyordu. Övgüleri Gabilan'ınkilerden daha kuşkulu geldi bana, Gabilan'ınsa yalnızca zehirli sürüngenlere karşı akıl almaz biçimde aşırı bir sevgi duyduğu, bunun ötesinde hiç duygusal yaşantısı olmadığı bilinmekteydi. Hayatının aşkı, Marcel adında, beş metreyi aşan bir kobra yılanıydı.</span></p>
<p class="P_Body_Text_First_Indent__And__Justification"><span style=" font-size: 1.00em;">Gabilan çekildikten sonra babam, sanki orada ben yokmuşum gibi Fanfan'ı etkilemeye, onun hoşuna gitmeye çalıştı. Çılgınca şeyler yaptı; saçma sapan ve esprili biri gibi davranarak karşısındakilere kendisini beğendirmeyi birkaç saniye içerisinde becerirdi. Fanfan büyülenmiş gibi dinliyordu onu. Aynı türdendiler. Her ikisi de sinema delisi. Her ikisi de korkularının ötesine geçebilen insanlar. Elim ayağım birbirine karıştı, korktum, Fanfan'ı kolundan tuttuğum gibi babamın baştan çıkarıcı etkisinden uzaklaştırdım.</span></p>
<p class="P_Body_Text_First_Indent__And__Justification"><span style=" font-size: 1.00em;">Sokakta, Fanfan kahkahalarla gülerek belli etti sevincini. Gabilan onu müthiş memnun etmişti. Tam on beş dakika boyunca sevinç çığlıkları attı, rahatlama sesleri, sislerden arınmış bir geleceğe dalıp çıkışlar, yazgısına şükürler, yaşama teşekkürler, gülümsemeler...</span></p>
<p class="P_Body_Text_First_Indent__And__Justification"><span style=" font-size: 1.00em;">Dükkân cıükkân gezdik sonra; sanki isteklerimizle ilgili her şey elimizin altındaydı. Banka hesabım, eh fena sayılmazdı, Fanfan'ınki ise uzun süredir karşılıksız çeklerle eriyip gitmişti; ama yine de dolabımızda varlığını ancak hayal edebileceğimiz giysileri seçerek zenginleri oynuyorduk.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan 'butik dolaşma' zevkime şaşakaldı. Doğrusu şu ki çok az erkek arkadaş bu türden bir işe gönül rızasıyla katlanır. Bense ona söylemeye cesaret edemiyordum, ama vitrinlerde bakmak istediğim tek şey onun yansıyan görüntüsüydü; eğer bir giysiyi deniyorsa, silueti karşısında kendimden geçiyordum. Bir şampiyonluk kupasına hayranlıkla bakar gibi vücudunun biçimini seyrediyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Delisi olduğu daha başka mağazaları da dolaşmak amacıyla, metroya bindik. Şansa bakın ki yerler tıklım tıklım doluydu. Çevremizde bizi sıkıştıran insan kalabalığıyla; bedenlerimiz birbirine yapıştı sanki, diri göğüslerinin içim geçerek tadına vardım. Onu öpmemek için dudaklarımı ısırıyor, istemeden bir şey yaparım diye ellerimi cebime sokuyordum. Ayakta yolculuk yapmaktan bitkin düşen Fanfan, oturan bir adama doğru eğildi, usulca ve kibar bir biçimde:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Yerinizi bana verebilir misiniz, gerçekten çok çok memnun olacağım. Yorgunum, dedi.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu yumuşak tavır karşısında adam yerini ona verdi.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Çok teşekkürler, dedi Fanfan da ona gülümseyerek.</span></p>
<p class="P_Body_Text_First_Indent__And__Justification"><span style=" font-size: 1.00em;">Yaşamı kolaylaştırmayı biliyordu Fanfan. Çoğu insanı engelleyen, gem vuran davranışları aşmış biriydi.</span></p>
<p class="P_Body_Text_First_Indent__And__Justification"><span style=" font-size: 1.00em;">Her an kendisine tanıdığı o serbestlik beni büyülüyordu. Tam o sırada ona henüz tanımış olduğum Laure adında bir kızdan söz ettim, sanki; anımsamakla bile sarsılıyormuşum havalarına bürünerek, kızın bana da pek kayıtsız olmadığını söyledim.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Sanırım ilk kez benimle aynı düşleri paylaşan bir kıza rastladım.</span></p>
<p class="P_Body_Text_First_Indent__And__Justification"><span style=" font-size: 1.00em;">Şu Laure denen kızın sevgilim olup olniadığı konusuna bir kesinlik kazandırmaktan kaçındım. Bu kuşku onun yüzünde burukluk yarattı. Rahatlamıştım. Ama daha da çok acı çekmemesi için, önemsemez tavırlarla, Laure'un kalbini fethetmeye değip değmeyeceğini bilmediğimi söyleyiverdim. Fanfan'ın gözleri parladı yeniden.</span></p>
<p class="P_Body_Text_First_Indent__And__Justification"><span style=" font-size: 1.00em;">Metro çıkışında beni kadın çamaşırı satılan bir dükkâna götürdü. Laure'u bana unutturmak istermiş gibi, beni keyiflendirecek türden, akla gelebilecek her tür iç çamaşırını denedi; beden biçimini, ölçülerini bilmezmiş gibi, melek havaları takınarak tekrar tekrar önüne tuttu. istek duymaktan bayılmayarm diye şu Viyana gecesinde bana çokça yardımı dokunan buharlı lokomotifi getirdim yeniden gözlerimin önüne. Fanfan konuşurken sözlerini lokomotifin dingil gürültüleriyle bastırmaya çalışıyordum. Satıcı kadın bizi iki sevgili sanmıştı. Fanfan sevinçten uçuyordu. Kösnül istek beni öldürecekti.</span></p>
<p class="P_Body_Text_First_Indent__And__Justification"><span style=" font-size: 1.00em;">Siyasal bilgilerde bir konferans olduğu bahanesini ileri sürdüm ve istem gücüm pes etmeden önce onu terk ettim oracıkta. Fanfan yüzünde aptal, şaşkın bir ifadeyle gidişime bakakaldı. Cazibesine katlanamayışı, karşı koyuşu anlayamamış gibiydi. Kuşkusuz kızdı bana. Sanırım bunu bana ödetme isteği de duymuştur. Daha sonraları, beni baştan çıkarırken gösterdiği sebatta anladım bunu.</span></p>
<p class="P_Body_Text_First_Indent__And__Justification"><span style=" font-size: 1.00em;">Sokakta yalnız kalınca tuhaf bir rahatsızlık duygusuna kapıldım. Yavaş yavaş nedenini anladım, ama. Bugünün öğleden sonrası nefis bir rüya gibi geçmişti. Zenginleri oynamıştık, ama yalnızca zengin benzerleri olarak kalakalmıştık. Beni düşlerimden ayıran vitrin camını kırmak ve özyaşamöyküm içine savurup atmak için önüne geçilmez bir gereksinim duydum.</span></p>
<p class="P_Body_Text_First_Indent__And__Justification"><span style=" font-size: 1.00em;">Yalnızca sinema dekorları arasında gezinen bir prens olmakla yetinmek istemiyordum. Alpler'e aslanayağı toplamaya gittiğimde beni tutan o baş döngüsünü yeniden duymayı delicesine istiyordum. Fanf an beni kendi fikirlerine uydurmuştu: Kesinlikle koşullanmaları unutmak gereklidir, pişmanlık fayda etmez.</span></p>
<p class="P_Body_Text_First_Indent__And__Justification"><span style=" font-size: 1.00em;">Geri döndüm ben de, girdiğimiz dükkânları tek tek dolaştım, onun hoşuna giden bütün gömlekleri, ince kumaş pantolonları, giysileri satın aldım. Karşılıksız bir dizi çeki büyük bir zevkle imzaladım, bir yandan da gerçekliğin elinden bu denli kolay kurtulduğuma şaşıyordum. Sıkıntılar yarın başlayacaktı; ama öfkeye kapılıp da yaşamaktan mutluluk duyduğum şu saat kendimi özgür hissediyordum. Artık kendimi daha iyi tanıyordum. Ilımlı davranma kaygısı içindeki uslu siyasal öğrencisi miydim hâlâ? Biçimci yanım çatırdıyor, içimde uykuda olan ve beni hep bunaltmış olan tutkulu ve aşırı biçimde tepesi atmış yanım ortaya çıkıyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ın kapıcısına: 'Bayan Sauvage için' diyerek iki kocaman poşet bıraktım, bunları açınca gerçekleştirilmesi zor, en çılgınca arzuları yerine getirme gücümün göstergesi olarak bu kanıtları içerisinde bulacağı düşüncesiyle sevine sevine oradan sıvıştım. Yaşantımı otuz iki bin üç yüz franklık bir borçla —uzun süre aklımdan çıkmayacak bir miktar— iyice karmaşık hale getiriyordum ve benim için özellikle o tarihte bu miktar akıl alacak türden değildi.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ın beğenip seçtiği iki iç çamaşırından çifter çifter aldım ve akşam, Laure'a bende kalan birer adedini vererek giymesini rica ettim, böylece Fanfan'ın yanında yatıyormuşum hissine kapılmayı umuyordum. Laure pek etkilenmişti, ısrarlarıma dayanamayıp boyun eğdi.</span></p>
<p class="P_Body_Text_First_Indent__And__Justification"><span style=" font-size: 1.00em;">O gece Laure, sakınmaksızın bütün marifetlerini gösterdi. Çok memnun oldum; gösterdiği özen Fanfan'ın bana verebileceklerinden daha enfes görünmüyordu ama. </span></p>
<p class="P_Body_Text_First_Indent__And__Justification"><span style=" font-size: 1.00em;">Ertesi sabah Fanfan teşekkürlerini telgrafta şu şekilde belirtiyordu: Küçüle beyaz tayyörü unutmugun -stop-sevgiler?-stop- Fanfan.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu ihmale karşın, küçük servetimde ağır açıklar vardı, çok borçlanmıştım. Bankama koşup öğrenci kredisi isteğinde bulundum. Nazik bir dille konuşan adamcağız kravatını düzeltti ve kredi musluklarını açtı. Bana iki yıllık bir bekleme süresi tanıyordu —öğrenimimin sonuna kadar yani— fonların dönümü için zorlayıcı önlemlere başvurmadan önce tam iki yıl; ama, el kol hareketleriyle üstü kapalı biçimde, ancak bu kadarını yapabildiğini, elinden başka bir şeyin gelemeyeceğini açıkça söylüyordu o kadar.</span></p>
<p class="P_Body_Text_First_Indent__And__Justification"><span style=" font-size: 1.00em;">Sonra devamla:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Yaptığınız bu ani harcama beni şaşırttı doğrusu. Otuz iki bin üç yüz frank... bir anda. Bu yeni bir durum sizde görmeye alışık olmadığım bir şey, peki neler oldu?</span></p>
<p class="P_Body_Text_First_Indent__And__Justification"><span style=" font-size: 1.00em;">—	Siz hiç aşık oldunuz mu bayım, gerçek anlamda tutuldunuz mu birine hiç?</span></p>
<p class="P_Body_Text_First_Indent__And__Justification"><span style=" font-size: 1.00em;">Konuşmamız orada bitti. Bankacım tutku sözcüğünün ne anlama geldiğini bilmiyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Gelecek yıllar için de borca giriyordum. Ama böylece bir çamaşır makinesi satın almak için değil de aşk yüzünden yükler altına girmekten oldukça büyük gurur duyuyordum doğrusu.</span></p>
<p class="P_Body_Text_First_Indent__And__Justification"><span style=" font-size: 1.00em;">Baba evine kadar gittim, benim adıma ve kendi dairemin adresine kayıt ettirdiği arabasının ruhsatını alacaktım, söz konusu arabayı bana, armağan olsun diye değil de ister istemez ortak edildiğim ufak tefek kaçamakları nedeniyle dairemi ona bazen bıraktığım içindi. Böyle olsun diye işleri ayarlıyor değildim pek tabii. Beni kızdırdığı zamanlar onu cezalandırmak için bu yolu düşünmüştüm. Yeni bir sevgilimin kolunda görür görmez daha, arabasını alır bir yaya geçidinin tam ortasına park ederdim. Bu ona genellikle iki yüz franka patlardı. Başlangıçta bu parayı ödemem için zorlamaya kalkışmıştı. Ben de işi sürüncemede bırakırdım. Sonunda icracılar kapısına dayanırlardı. Böylece ufak kaçamakların bedelini ağır öderdi, suçunuma değer görürdüm. Aynı şekilde bir seferinde arabasını kullanmamı  yasakladı; ama ikinci anahtar bendeydi ve istediği zaman, kaybettiğimi söylüyordum. Bu ince ince düşünülmüş misillemeleri uygulamaya koyuşumdan bu yana —nedenini bilemezdi kendisi— babam müthiş kafayı takmıştı bana.</span></p>
<p class="P_Body_Text_First_Indent__And__Justification"><span style=" font-size: 1.00em;">Dairesine girişte, Anatole'ü gördüm, babamın banyoda bir maske ve tuba ile oynayıp durduğunu söyledi. O da onu bekliyormuş.</span></p>
<p class="P_Body_Text_First_Indent__And__Justification"><span style=" font-size: 1.00em;">Anatole Machecourt beni çok etkiler, müthiş korkuturdu. Dostları ona Titanic diyorlardı, çünkü yirmi yıl boyunca hiç şaşmadan sürekli eroine dalmaktan asla vazgeçememiş, sonra birden, mahvolmadan yüze çıkabilmişti. Büyük şilepler gibiydi, batmaz olduğu söyleniyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Titanic, yalnızca insanların genelde işveren deyince düşündüklerinden, gerek kır tanrıçalarını andıran dış görünümü gerekse karmaşık ruhsal yapısıyla farklı biriydi. Kötü yanları çok kötü, fitneliği ise sınır tanımaz türdendi. Her bireyin kötülüğe yatkın olduğunu ve bundan da sevindiği konusunda kendi deneyimlerine pek güvenirdi. İnsanları yolundan saptırmada kavgacı, tartışmacı yanı dur durak bilmezdi. Kişilik özelliğinin kaçınılmaz parçası. Kocalarına aşık kadınlarla yatmaya bayılır ve onların baştan çıkışlarını izlemekten zevk alırdı. Onun gözünde rahibeler orospuydu, fakat bunun farkında değillerdi; bunun böyle olduğunun yüzlerine söylenmesi en iyi yoldu ve gerçek yerleri olan kaldırımlara gönderilmeliydiler. Bir yaşlı kadının küçük bir çocuğa şeker verdiğini görse, şekerlemenin zehirli olup olmadığını sorardı kendisine; eğer bir köpeği okşuyorsa Titanic, bakışlarında belli belirsiz bir ışıltı çakardı. Daha sonra öğrendim ki cinsel yaşantısı hayal dünyasıyla sınırlıydı. Hiçbir hayvan türünü küçümsemezdi: Kadın, erkek, kaplumbağa, küçük memeliler, onun yemini oluşturmaktaydılar ve kendisini ayartmaya kalkana el atmaktan da geri kalmazdı. Hatta bir gün onun kalabalığın önünde seksenlik eski bir başbakana asıldığını gördüm, adamcağız sapsarı oldu ve son saatinin geldiğini sandı bir an.</span></p>
<p class="P_Body_Text_First_Indent__And__Justification"><span style=" font-size: 1.00em;">Titanic'in ağzında, sözcüklerin anlamı aslından uzak değişikliklere uğramıştı. Sevmek yalan söylemek, öpmek ihanet demekti; iltifat ise dalkavukluk etme sözcüğüyle eşanlamlıydı; kullanmak, kötüye kullanmak anlamına gelirdi. Onun kişiliğinde doğru olan şeyler ise yalancı tavrı ve babama duyduğu yüce dostluk; temiz, saf kalabildiği tek köşecik.</span></p>
<p class="P_Body_Text_First_Indent__And__Justification"><span style=" font-size: 1.00em;">Babam Titanic'in kendisine gösterdiği hayranlığa duyarlı olmalıydı; sonra kuşkusuz Tolstoy'un bütün eserlerini ezbere bilen, büyük yazarlardan en iyilerini biriktirebilen müthiş bir belleğe sahip olan bu şeytan onu da etkisi altına almış olabilirdi. Ilahi Komedya'dan bazı bölümleri saatlerce ezberden okuyabilecek yetenekteydi.</span></p>
<p class="P_Body_Text_First_Indent__And__Justification"><span style=" font-size: 1.00em;">Yorulmak nedir bilmeyen, her konuda kalem oynatan Titanic, yeteneklerini üç şekilde sergiliyordu. Sözlüklerde bulunandan, daha geniş kapsamlı sözcük dağarcığını ustaca kullanarak tumturaklı laflarla, pırıl pırıl romanlar yazıyordu, eski Yunancaya ve Latinceye dalarak yeni sözcükler türetmede bir an bile duraksamazdı, bu iki dili de çok iyi konuşurdu. Çok satan bir dergi için klasik Fransız’casıyla• nefis makaleler kaleme alıyordu, sonra bir pornografi dergisi için okuyucu mektupları yazıyordu, sözümona bir seksoloğun saçma sapan tavsiyelerini yazan da oydu.</span></p>
<p class="P_Body_Text_First_Indent__And__Justification"><span style=" font-size: 1.00em;">Bütün bunlar masumca yapılsaydı çok iyi olurdu tamam, ama söz konusu kişi lafazan, masum biri değildi. Ah bakın şurası da kesindir ki kimseyi ne için olursa olsun zorlamamıştır. Bir virtüozdu kendi alanında; baştan çıkarıcı kendi gücünü, o berbat etkisini gösterınede kullandığı şatafatlı sözleri kullanarak insanları aldatmayı yeğlerdi. Onun yanında insan korkunç düşüncelere kaplıyordu. Ondan ayrıyken bağıra çağıra sarf edemeyeceğiniz sözleri pekâlâ kullanırdınız. Konuştuğu kişilerde uykuda olan karanlık yanları uyandırır, kötü ve kalleş biri olmaya zorlayarak vicdanlarını allak bullak ederdi. Öylesine tehlikeliydi ki, insanların yaşamlarına habersizce giriverirdi. Tam da onun söyleyeceği şeylere ihtiyacınız olduğu anlarda ortaya çıkar ve sizi sıkıştırmayı, sizi kendi tarafına sürükleyebildiğini hissedinceye kadar gevşetmez, sürdürürdü.</span></p>
<p class="P_Body_Text_First_Indent__And__Justification"><span style=" font-size: 1.00em;">O gece herhalde, beş parasız olduğumu sezinledi, zira alay edercesine, bir gün parasız kalırsam şu ruhsat sayesinde babamın arabasını rehine koyabileceğimi söyledi. Karşılık vermekten kaçındım.</span></p>
<p class="P_Body_Text_First_Indent__And__Justification"><span style=" font-size: 1.00em;">Babama sarılıp öptüm, masanın üstünden araba ruhsatını aldım ve baş belası Titanic'i ve çirkin önerisini aklımdan çıkarmaya çalışarak kaçıp uzaklaştım oradan.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ın hayali dönüp dönüp yeniden geliyordu gözümün önüne, bir süre, her şeyi tek bir öpüşten umanları yakıp tüketen o ateşi yaşadım. Bedenim, yeni baştan zevk içinde, her şeyi anımsayıp çoğaltarak yaşadığım beklenti duygusunu iyice içine almak, özümsemek için sanki, lif lif ayı</span> <span style=" font-size: 1.00em;">diyordu. Aşk değildi, yumuşak, tatlı, özenli duyguların kayalıklı olması da değildi yürekten dilediğim, sıradan olan şeyleri unutturan, sıkıntıyı, bunaltıyı yok eden ve yaşam canlılığını ortaya çıkaran yürek çarpıntısı ya da kanın dolaştğını hissetmekti; Ve bu tutkunun asla peşimi bırakmayacağı duygusuna ilk kez kapılıyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Yanıp tutuşan dengem bozuldu yavaş yavaş.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ın, düşüncelerimin odak noktasını oluşturması boşunaydı. Çünkü Laure'la aynı yatağı paylaşıyordum hâlâ. Kısa süre sonra gözünün içine bakamaz oldum. Kişiliğim gizli ve yasak heyecanlara pek uymuyordu. Hata yapıldığı kesin anlaşılınca görülen şiddetli çarpıntılar çekiyordum o sıra. Akıl gücümün ilginç göstergeleri sonucu, sanki kafamda kurduklarım Fanfan'a duyduğum sevdayı telafi edebilirmiş gibi, Laure ile birlikteyken kafamda binlerce şey tasarladım durdum. Gelecek için nice tasarılar, salt iyi olacağına kendimi inandırmak içindi, ama bir yalanı yaşar gibi sürdürdüğüm gizime artık katlanamaz oluyordum gitgide.</span></p>
<p class="P_Body_Text_First_Indent__And__Justification"><span style=" font-size: 1.00em;">Sonra duygular; duygularımı alevlendirmiştim bir kez ve alev bacayı çarçabuk sarmış, yangının önüne geçemez olmuştum. Bütün gün öğleden sonraları, buyurgan ve bunaltıcı istek karşısında tuzağa düşmüş gibi aptala döndüğüm, hayal edilen bir cinsellik dünyasına dalıp gittiğim oldu. Bir ağırlık bastı üstüme, elim ayağım kesildi. Geceler boyu Fanfan'la hayali tartışmalar yaptım; Laure'dan sakladığım Alexandre'ın bütün gizlerini böylece ona vermiş oldum. Zevk için can atmak boşunaydı, bu durum elimi kolumu daha da bağlıyor, hiçbir işi yapamıyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Giderek akıl mantık yitiyordu bende. Yemek yemek, uyku bir yana, günlük işlerle ilgilenir gibi yaparken bile ihmalciydim. Anahtarlarımı kaybediyor, hesabı ödemeden üst üste iki kez kahvehaneden çıktığım oluyordu. Bir buluşma saatini kaçırmışsam, o kişiyi bekletmiş olduğum süreye ben bile şaşıp kalıyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Yavaş yavaş derslerden de uzaklaştım. Siyasalda eğer bir iki derse giriyorsam, daha rahat karnımı doyurmak ve nihayet bir an için de olsa çocukluğumdan kurtulup</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ımla birlikte yaşayacağım bir hayal dünyasına kaptırmak içindi kendimi. Akıllı uslu, derslerine mutlak zamanında gelen ve çalışkan Alexandre, çok gerilerde kalmıştı. Bazen, bu kadar kısa sürede davranışlarımı nasıl böyle değiştirebildiğimi sorup duruyordum kendi kendime.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure halime bakıp bayağı meraklandı ve beni bir hekime gönderdi; tam tüccar kafalı bir adam, bana bir hastalık uydurdu tabii. içi rahatlayan Laure da öngörülen tedaviyle iyileşmemi bekledi.</span></p>
<p class="P_Body_Text_First_Indent__And__Justification"><span style=" font-size: 1.00em;">Ne Fanfan'ı sevebiliyor, ne de birine ondan söz edebiliyordum. Bir arkadaşa açılmak zor olurdu. Yakın arkadaşımın, Laure'a sadık kalmayışımı bilmesi, düşünce düzeyinde bile olsa kaçıp kurtulmak istediğim ben'imin halini vuruyordu yüzüme.</span></p>
<p class="P_Body_Text_First_Indent__And__Justification"><span style=" font-size: 1.00em;">Aldığım kararın doğruluğundan kuşku duymaya başladım. Gidip Fanfan'ın kollarına atılarak sımsıkı neden sarılmıyordum ki ona? Boşlukta kalan duyguların ağırlığı altında ezilmeyi, yok olmayı sürdürmem olanaksızdı. Ama yokluğunun, özlemin yoğunluğu ne olursa olsun bunlardan sevinç payı çıkarıyordum kendime. Ayrıca bu güzelim sevda şarkılarının içimdeki akışını kesmeye gönlüm razı değildi.</span></p>
<p class="P_Body_Text_First_Indent__And__Justification"><span style=" font-size: 1.00em;">Edebiyat, tiyatro, sinema, hepsi de bana, ilk öpüşten sonra âşıklarda eğer bir parça esriklik kalırsa, bunun aşkta zevkin gerçeği değil de düzmecesi demek olduğunu öğretmişti. Yazarların, senaryo yazarlarının kurmaca oluşturdukları ikili yaşamlarda.rastlanan bu tür engeller şu acı gerçeği unutturmak içindir: Umut ölürse, tutku can çekişir. Ayrıca geçmişte yaşadığım sarsıntılar beni bekleyeni, neyse o, doğrulamaktaydı. O güne kadar boşuna acı çekmiş olmayı kabul etmiyordum, doğrusunu söylemek gerekirse.</span></p>
<p class="P_Body_Text_First_Indent__And__Justification"><span style=" font-size: 1.00em;">En iyisi doyumsuzluğumu yatıştırmayı denemekti. Dileğim, sonunda Fanfan'a ilgi duymamayı öğrenmek değil, iyiden iyiye artan ve beni boğan şu kösnül istekten kurtulmaktı. Sonunda, beynimde vızırdayan erotik düşlerimi ve birlikte geçirebileceğimiz bir ortak yaşantının hayali sahnelerini bir deftere aktarmayı düşündüm.</span></p>
<p class="P_Body_Text_First_Indent__And__Justification"><span style=" font-size: 1.00em;">Sürekli bastırdığım uyarılmış duyularımı yatıştırmak için de mastürbasyonun yatıştırıcı gücüne inanmak istedim doğrusu. Kısa süreli doyumların ardından girişimlerim boşa çıktı, başaramadım. Kasıklarım yine alev alev yanıyordu. Fanfan'ın bakışlarının üstümde dolaşmasına gerek duyuyordum doğrusu.</span></p>
<p class="P_Body_Text_First_Indent__And__Justification"><span style=" font-size: 1.00em;">Sevgi dünyamın zorlamalarını nasıl hafifletebileceğimi bilemiyordum. Bir gün siyasalda derslerden birinde, başarısız oldum, pazarlama hocası dikkatimi çekti. Onu dikkat ve ilgiyle izledim.</span></p>
<p class="P_Body_Text_First_Indent__And__Justification"><span style=" font-size: 1.00em;">— ...Reklamcılıkta da yararlanılabilecek şartlı refleksi, köpekler üzerinde yaptığı deneylerle Pavlov ortaya atmıştır.</span></p>
<p class="P_Body_Text_First_Indent__And__Justification"><span style=" font-size: 1.00em;"> </span></p>
<p class="P_Body_Text_First_Indent__And__Justification"><span style=" font-size: 1.00em;">Bir köpeğe yiyecek verirken aynı anda üst üste birkaç kez zil çalındığında hayvanın buna koşullandırılabileceğini göstermiş, daha sonra salya salgılaması için yalnızca zil sesini duyması yeterli olmuş. Tükürük bezlerinin uyarılması için ona gereken besini vermek bu durumda artık gerekli değildir o halde.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu buluş çok ilgimi çekti, ben de 'kendimi koşullandırma' tasarıları geliştirdim; ama Pavlov'un güttüğü amacın tersine, benimkinde, Fanfan'ın sevimli yüz profilini düşlediğim zaman salgı bezlerimin çalışmaması yönündeydi. O halde, zil sesine hoş olmayan bir duygu da katmam gerekecekti.</span></p>
<p class="P_Body_Text_First_Indent__And__Justification"><span style=" font-size: 1.00em;">İşte o ateşli, dayanılmaz istekten kurtulma gereksiniminin bende uyardığı çılgın düşünceler bunlardı.</span></p>
<p class="P_Body_Text_First_Indent__And__Justification"><span style=" font-size: 1.00em;">Sevinçli bir telaşla eve döndüm, bodruma indim ve annemin bisikletini yerden kaldırıp doğrulttum. Dinamosunun tellerini sıyırıp açığa çıkardım ve tırnaklarımın altına sapladım; sonra gözümün önüne Fanfan'ın hayalini getirerek hazır duruma geldim, pedala basarak hafif bir elektrik verdim kendime. </span><span style=" font-style: italic; font-size: 1.00em;">(Parmağımı evdeki prizlerden birine sokmak biraz aşırı görünmüştü bana.)</span><span style=" font-size: 1.00em;"> Bunu onlarca kez tekrarladım, her seferinde bas bas bağırıyordum: Birden bodrumun kapısı açıldı. Kapıcı yüzü şaşkın halde, kapıda gözüktü. Çığlıklarım onu ayaklandırmış olmalıydı.</span></p>
<p class="P_Body_Text_First_Indent__And__Justification"><span style=" font-size: 1.00em;">— Ne yapıyorsunuz orda Bay Crusoe? dedi, hafif bir Cezayirli aksanıyla.</span></p>
<p class="P_Body_Text_First_Indent__And__Justification"><span style=" font-size: 1.00em;">Rahatsız oldum bu durumdan, telleri tırnaklarımın altından çekip çıkardım ve bisikleti tamir etmede zorluk çektiğiıni söyledim. Adam yine de ters ters baktı bana.</span></p>
<p class="P_Body_Text_First_Indent__And__Justification"><span style=" font-size: 1.00em;">Şartlı refleksin, tutkulu aşk yaralarına etkili bir ilaç olup olmadığı konusunda asla bilgi sahibi olamadım, ama yine de bir Pavlov'un daha çıkıp tutkuyu azaltacak bir yol bulacağına yürekten inanıyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ın tutsağıydım hâlâ.</span></p>
<p class="P_Body_Text_First_Indent__And__Justification"><span style=" font-size: 1.00em;">Bazen kendi kendime şöyle diyordum: Peki, neden Fanfan'la kısa ve gizli bir serüvene girişmedin?</span></p>
<p class="P_Body_Text_First_Indent__And__Justification"><span style=" font-size: 1.00em;">Birçok koca, isteğini bu şekilde gidermiyor mu sanki? Bu türden parantezler açmak hiç de evliliklerini sarsmıyor. Vicdanlarıyla hesaplaşıp işbirliğine gidiyor ve böylece ihtiyarlık yakalarına yapışmadan önce yaşam zevklerinden bir parça aşırıyorlar.</span></p>
<p class="P_Body_Text_First_Indent__And__Justification"><span style=" font-size: 1.00em;">Böylesi bir kaygısızlık bende de bulunsaydı, içim rahat ederdi doğrusu.</span></p>
<p class="P_Body_Text_First_Indent__And__Justification"><span style=" font-size: 1.00em;">Ama tutup birinin âşığı olmak, Verdelot'ya değgin eski bunaltılarımı yeni baştan uyandırmış olurdu. Doğru yoldan sapma düşüncesi beni korkunç biçimde tinsel acılara salıyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Ben yarım yamalak sevmelere kalkışmayı asla bilememişimdir ve de hiçbir şey vaat etmeksizin bir kızı öpmeyi bilen erkekleri, aşkı yalnızca nefis bir vakit geçirme aracı gibi gören insanları kıskanmışımdır. Sık sık, uçarı biri olmayı düşlemedim değil. Ama ciddi yönüın ağır basıyor. Belki de ailemden geliyor bu özelliğim. Çok eşlilikleri asla hafif bir şey olmadı onların. Duygularıma her zaman bir parça sonsuzluk katma gereksinimi duymuşumdur.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'la bir geceliğine yatmak ve ertesi gün ya da birkaç gün sonra teşekkür etmek aklımın alacağı iş değildi, çünkü karşımdaki oydu. Bir başka kızla belki de tek bir gece yatardım; ama Fanfan basit bir rastlantı değildi ki. Kendisi için dünyaya geldiğim kadındı. </span></p>
<p class="P_Body_Text_First_Indent__And__Justification"><span style=" font-size: 1.00em;">Laure ile ilişkimizin biteceği ve Fanfan'la kaçınılmaz biçimde ortak yaşama doğru gittiğimi sezinliyordum. Oysa kendim için de Fanfan için de tek isteğim henüz doğan tutkunun coşkusuna bırakmaktı kendimizi. Aynı zamanda, ikili yaşam çok büyük bir tehlikeydi bize.</span></p>
<p class="P_Body_Text_First_Indent__And__Justification"><span style=" font-size: 1.00em;">Kuşkusuz tertemiz sevgimiz ilk zayıflama belirtilerini gösterir göstermez Fanfan'ı her an terk edebilirdim. Ama onu böylesi bir düş kırıklığına uğratamayacak denli çok ve taparcasına seviyordum ve ilişkimizi zamanın yıpratmasından korumak için sonunda yarıda bırakmam gerekeceğini bile bile böylesi bir işe girişmeyi de canilik sayıyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Ayrıca, özgür Fanfan canımı sıkıyordu. Onun yanındayken yazmam gerektiğini biliyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure, hafta sonu ailesinin yanına gitti.</span></p>
<p class="P_Body_Text_First_Indent__And__Justification"><span style=" font-size: 1.00em;">Gerekli olduğuna iyice inandıktan sonra cumartesi akşam altıda benim evde buluşmak üzere Fanfan'la sözleştik. Haziran ayı içinde siyasal bilgilerde sahnelenecek bir oyunun provası için yardımına gerek duyduğumu öne sürdüm. Yokluğuna daha uzun süre dayanamayacak kadar doluydum onunla ve bende uyandırdığı isteği bastırmanın bir yolunu bulduğumu hissediyordum kendimde; en azından bunu yapabileceğime inanmak istiyordum. Daha önceleri sevgimin, birçok kez yüreğimden çıkıp dudaklarıma dek uzanmasını yasaklamamış mıydım?</span></p>
<p class="P_Body_Text_First_Indent__And__Justification"><span style=" font-size: 1.00em;">Bende istencin fazlasıyla var olduğunu sanıyordum, ama var mıydı henüz bilmiyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Önemli olan tek konu yaşam iştahımdı... Kendimi her şeyden yoksun bırakmaktan bıkmıştım. Onu görme isteğim suçluluk duygumu bastırdı.</span></p>
<p class="P_Body_Text_First_Indent__And__Justification"><span style=" font-size: 1.00em;">Cumartesi günü, saat on sekizde, Laure'un bütün izlerini yok ettim ortalıktan. Fanfan içeri girdi. Görünüşü ilkin sarsınadı beni. Soluğum yerindeydi, sakindim. Duyularımı bastırmak için zorlamam gerekmedi kendimi.</span></p>
<p class="P_Body_Text_First_Indent__And__Justification"><span style=" font-size: 1.00em;">Ona bir fincan çay ikram ettikten sonra ondan, bir taburenin üstüne çıkmasını ve babası Capulet'nin bahçesinde, Romeo, pencerenin altında onunla konuşmaya geldiği sıradaki Juliet'i oynamasını rica ettim; eline de oyun metnini tutuşturdum.</span></p>
<p class="P_Body_Text_First_Indent__And__Justification"><span style=" font-size: 1.00em;">Kuşkusuz, siyasalda Romeo ve Juliet'i oynayacak değildik. Ama ben bir bahane arıyordum. O geceki uzamda, birbirimize başka yerde asla söyleyemeyeceğimiz sevgi sözlerini Shakespeare'den alarak kullanmak istiyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan anlamamış göründü.</span></p>
<p class="P_Body_Text_First_Indent__And__Justification"><span style=" font-size: 1.00em;">Oyun hakkında bazı açıklamalarda bulundum, Juli-et, gece vakti Romeo'ya aşkını haykırırken şaşkın durumdaydı. Romeo, penceresinin altına saklanmış, ama daha fazla dayanamayarak ortaya çıkmış oluyordu. Sonra diksiyonumu ve ses tonumu değerlendirip düzeltmekte hiç tereddüt etmemesini söyledim, tabii ona bu sahnede Juliet'in Romeo'dan fazla konuşacağını anlatmadım.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'a yaklaştım, hiç zorlanmadan, heyecan içinde ona bakakaldım. Tabure üstünde ayaktaydı. Elinde okuyacağı metin:</span></p>
<p class="P_Body_Text_First_Indent__And__Justification"><span style=" font-size: 1.00em;">"— Buraya kadar gelirken kim kılavuzluk etti sana? </span></p>
<p class="P_Body_Text_First_Indent__And__Justification"><span style=" font-size: 1.00em;">— İlkin aşk yol gösterdi. Aklını bana verdi ben de ona gözlerimi..."</span></p>
<p class="P_Body_Text_First_Indent__And__Justification"><span style=" font-size: 1.00em;">Uzayıp giden söylevi sürdürdüm, tutkunun izlerini taşıyan Fanfan'ın yüzü onu ele veriyordu, rahatlamıştım. Shakespeare iyi iş görüyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan sözü aldı:</span></p>
<p class="P_Body_Text_First_Indent__And__Justification"><span style=" font-size: 1.00em;">" — Biliyorsun gece gizliyor yüzümü bir maske gibi, onsuz, görürdün yüzünde rengini saflığın, sana bu gece söylediklerimi düşününce. Ah, görgü kuralları içerisinde kalmayı çok isterdim, isterdim yadsımayı ağzımdan çıkanı. Ama elveda kurallara. Seviyor musun beni? Evet diyeceksin biliyorum ve ben de inanacağım sen der demez. Yemin etme! Yemine ihanet edebilirsin, aşıkların yalan yere içtikleri and, diyorlar ki güldürürmüş onca, Jupiter'i... Ey soylu Romeo, beni seviyorsan eğer, soy-luca açıkla aşkını ve çabucak inandığımı sanıyorsan, kaşlarım çatılır ve zalim bir kadın olurum; hayır diyeceğim sana, yalvar yakar iltifata boğasın diye beni; başka hiçbir güç bu kararı aldırtamazdı bana ... Aslında, yakışıklı Montaigu; deli gibi tutkunuın, tavrımı hafiflik diye niteleyebilirsin; ama inan bana soylu ve kibar adam, tedbirli gibi görünmeye çalışan kadınlardan daha sadık biri gibi davranacağım. Daha tedbirli biri olabilirdim, itiraf etmeliyim bak bunu; eğer sen şaşırmamış olaydın, benden habersiz aşkımın tutkuyla açıklanmasına; bağış-la beni o halde ve hafiflik deme şu kara gecenin sayesinde öğrendiğin zayıflıktı aşk..."</span></p>
<p class="P_Body_Text_First_Indent__And__Justification"><span style=" font-size: 1.00em;">Sözün burasında Fanfan da ben de içimizden gelene daha fazla karşı koymamızı zorlaştıran bir akıntıya kap-. tırmıştık kendimizi. Dudaklarım sözcükleri kullandığı sürece Fanfan'ın dudakları üstüne kapanmayacağını umut ederek sürdürdüm oyunu; sahne ilerledikçe, biz kaptırmış giderken onu öpme gereksinimim de gitgide artarak işkence halini alıyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">"- ...Iyi geceler, iyi geceler; rahat ve huzur gönlümden gönlüne aksın," dedi Fanfan titreyerek.</span></p>
<p class="P_Body_Text_First_Indent__And__Justification"><span style=" font-size: 1.00em;">" - Ah bu kadar erken ve yarıda mı bırakıyorsun beni?" diyerek çıkıştım, açık ve içten bir hava takınarak.</span></p>
<p class="P_Body_Text_First_Indent__And__Justification"><span style=" font-size: 1.00em;">"- Ne tür bir beklenti, bu geceden?"</span></p>
<p class="P_Body_Text_First_Indent__And__Justification"><span style=" font-size: 1.00em;">"- Sevgime karşılık" dedim, elimi Fanfan'ın eli üstüne koyarak.</span></p>
<p class="P_Body_Text_First_Indent__And__Justification"><span style=" font-size: 1.00em;">Gözle görülür şekilde ürperdi. Bedenlerimiz sarılmak için sanki birbirini çağırmaktaydı; ama Fanfan Shakespeare'in ona söylettiği yanıtla içinden gelen itkiyi duraksattı:</span></p>
<p class="P_Body_Text_First_Indent__And__Justification"><span style=" font-size: 1.00em;">" - Aşkım, sen daha onu istemeden verdim ben sana. Ve hâlâ verecek bir şeyim olsun isterim."</span></p>
<p class="P_Body_Text_First_Indent__And__Justification"><span style=" font-size: 1.00em;">"- Geri mi almak istiyorsun sevgini? Peki niçin sevgilim?"</span></p>
<p class="P_Body_Text_First_Indent__And__Justification"><span style=" font-size: 1.00em;">" - Yalnızca daha cömert olmak, yeniden sana vermek için..."</span></p>
<p class="P_Body_Text_First_Indent__And__Justification"><span style=" font-size: 1.00em;">Bu son tümce vardığını kararı berbat etti. itiraf etme isteğiıne gem vııramıyordum. Duygularını bastırılamaz türdendi.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Fanfan... dedim, onu ürperten bir sevdalı gücüyle, Fanfan...</span></p>
<p class="P_Body_Text_First_Indent__And__Justification"><span style=" font-size: 1.00em;">Daha fazlasını söylemeye zaman kalmadı. Kapı birdenbire açıldı. Yüzü allak bullak olduğu halde Laure gözüktü eşikte.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Fanfan, dedim yeniden, aniden korkuya kapıl-dım. Şey, gerekli tonu verebildim mi sesime? Aaa, La-ure, sen misin?</span></p>
<p class="P_Body_Text_First_Indent__And__Justification"><span style=" font-size: 1.00em;">—	Merhaba, dedi yavaşça, sonra birden soğuk tavrına büründü.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Bu Laure, nişanlımdır, birlikte yaşıyoruz burada. Bu da Fanfan, canım, sahne yönetmeni, bir arkadaş, bana oynayacağım rolü belletiyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Şimdi de tiyatro mu? dedi bana Laure sinsice.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Evet, siyasalın tiyatro grubuna girdim de.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu çelişki karşısında paçayı sıyırmanın zorluğunu hissedebiliyordum; ama masum olduğum konusunda kendimi asla savunmaya geçmeden doğrulama yoluna gittim. Hatta Laure'dan provayı bitirmemiz için bize izin vermesini ricaya kadar götürdüm işi.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Yarım saatlik bir işimiz kaldı. Aşağı in sen, bir kahvehanede bekleyebilirsin beni.</span></p>
<p class="P_Body_Text_First_Indent__And__Justification"><span style=" font-size: 1.00em;">Kötü bir yanlış anlamanın söz konusu olduğu ve Laure'un artık geçmişte kaldığı yolunda açıklamalar yaparak ona evlenme teklif etmem için yarım saat yeterdi bana, fazlası gerekmezdi. Beni Fanfan'a doğru sürükleyen eğilime karşı koymaktan, bedensel hazları sürekli ertelemekten onu daha gördüğüm anda beynine üşüşen sınır tanımaz düşüncelerden, onunla yalnızca düşünsel düzeyde birlikte olabilmekten bitkin düşmüştüm. Açıklama kararım başka bahara kaldı böylece, insanın duyularının, edimleri üzerinde nice etkili olduğu bir yaşta bedeninin zorunlu isteklerinden kaçıp kurtulmak olanaksız olduğuna göre... Onun karım olmasını istiyordum. Fanfan bana gerçekliği sevdirebilecek, beni ben olmaya zorlamayı bilecek kadındı. Dünyayı onun gözüyle, onun gördüğü biçimiyle, onunla paylaşmak istiyordum. Ölüm bizi ayırana dek onu sevgiden yorgun düşürmek ve sonra, onunla yatmak istiyordum; ayrıca onu böyle sarsıp durmak zalimlik değil miydi?</span></p>
<p class="P_Body_Text_First_Indent__And__Justification"><span style=" font-size: 1.00em;">Ne var ki Laure oradan çekilmeyi kabul etmedi, olduğu yerden:</span></p>
<p class="P_Body_Text_First_Indent__And__Justification"><span style=" font-size: 1.00em;">— Sana söyleyeceğim çok önemli bir konu var, dedi. Yüzünde ciddi bir ifade vardı.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure'un oracıkta birden ortaya çıkışıyla donup kalan Fanfan, biriyle buluşacağı bahanesiyle daha ben ağzımı bile açamadan çekip gitti. Laure ile baş başa kaldık; birden gözyaşlarına boğuldu. Hıçkırıklar arasında konuşarak, yakında annesiyle babasının boşanacağını söyledi. O sabah tam anlamıyla bir aile felaketi yaşamış. Annesi hanım, kocası yumuşak başlı Bay de Chantebi-se'in altı yıldır haftada bir kez başka bir kadına gittiği, onunla yattığı ve rakip kadının koltuk altlarındaki tüy-leri tıraş etmediğini öğrenmiş bulunuyordu. 'Hiç kuşkum yok, bu sokak orospusunun koltuk altları kıllıdır' diye küçümseyici bir laf atmış ortaya, `Evet' deyivermiş sadakatsiz koca da.</span></p>
<p class="P_Body_Text_First_Indent__And__Justification"><span style=" font-size: 1.00em;">Bayan Chantebise, derhal mal mülk ve bedensel ayrılığı istemiş ısrarla.</span></p>
<p class="P_Body_Text_First_Indent__And__Justification"><span style=" font-size: 1.00em;">— Annem abartıyor, dedi Laure. Hem babam başka yerlerde dolaşmışsa, bu annemin hatasıdır.</span></p>
<p class="P_Body_Text_First_Indent__And__Justification"><span style=" font-size: 1.00em;">Karısının bastırması karşısında boyun eğmeye alışkın olan Bay de Chantebise de sonuç olarak evi terk etmeyi kabullenmiş. İşte bu nedenle Laure zamanından önce çıkagelmiş meğer.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu haberle sarsıldım. Chantebise çifti şimdiye değin karşılaşmış olduklarım içinde en sağlamlarından biri gibi gelirdi bana hep. Yirmi beş yıllık bir birliktelikten sonra birbirlerinden asla nefret etmezlerdi; evet bazen tartışırlardı, en olağan dışı görüneni de her sabah mer-habalaşmalarıydı. Hatta Bay de Chantebise karısının yeni giysilerinin farkına varabiliyor, bayram günleri sevgi gösterisini daha da ileriye götürerek onu alnından öpüyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu yuvanın dağılışı bana sevginin uzun sürebileceğine inanmanın ne kadar boş şey olduğunu gösterdi. Görünen oydu ki sevgi belirtilerinin coşkusunu yok eden bu yazgıyla kimseler başa çıkamıyordu. Laure'un annesini eleştirmesi boşunaydı, Laure'un kendisi de ona kur yaptığım günlerdeki kadar çekici değildi ki artık. İnsan pırıltılı bir geleceğin her zaman var olduğuna kendisini inandırabilir, 'her zaman' deyişi ise hep bir fazlalık olmuştur.</span></p>
<p class="P_Body_Text_First_Indent__And__Justification"><span style=" font-size: 1.00em;">Vardığım karara bir hamlede yeniden döndüm• ve Fanfan'a el sürmemeye iyice karar verdim. Mutsuz bir aşık olma mutluluğundan asla çekip alamayacaktım kendimi. Meyveye uzanmak yerine çiçeğe uzaktan bakmayı yeğliyordum. Yüreğimi sarsan bütün düşleri ve korkuları bir bakıma gideriyordu bu davranışım. Doyumsuzluğu geliştirmek tek yoldu... Kuşkusuz hep hoşa gitmeyi, sevilmeyi becerebilirim kendi kendime, ama onu tutkunun sıcak bölgesinde tutan umudu sürekli beslemeksizin Fanfan'ı nasıl sevgiye boğacağımı bilemiyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Tanrıya şükürler olsun. Eğer Laure birazcık geç gelseydi, şurası iyiden iyiye kesin ki Fanfan'ı öpmüş olacaktım çoktan. Aşkımızın ağır ağır inişe geçmesi de böylece başlamış olacaktı. Bir an için bu öpüşün sonuçlarını gözümün önüne getirdim ve korkuya kapıldım.</span></p>
<p class="P_Body_Text_First_Indent__And__Justification"><span style=" font-size: 1.00em;">Dengeli biri olma isteğim yeniden kabardı. Laure'u güç bela yatıştırabildim.</span></p>
<p class="P_Body_Text_First_Indent__And__Justification"><span style=" font-size: 1.00em;">Hıçkırıklar arasında şöyle diyordu:</span></p>
<p class="P_Body_Text_First_Indent__And__Justification"><span style=" font-size: 1.00em;">— Halime bir bak, üstüne üstlük tutup seni şu kızla birlikte yakalıyorum... Tam da günümdeymişim ha...</span></p>
<p class="P_Body_Text_First_Indent__And__Justification"><span style=" font-size: 1.00em;">Geceyi onu acı veren kuşkulardan arıtarak, ertesi günü de yaklaşan düğünümüzden tekrar tekrar söz ederek geçirdim. Onu inandırdım, yatıştırdım ve gerçeği gizledim; ona yalan söylemeksizin, çünkü onunla evlenmeye ve en azından ona bedensel olarak sadık kalmaya hazırdım. Evliliğe değgin sezgilerimin beni içgüdülerimden koruyacağı umudunu taşımaktaydım.</span></p>
<p class="P_Body_Text_First_Indent__And__Justification"><span style=" font-size: 1.00em;">Şurasını çok iyi biliyordum ki evliliğim er ya da geç sararıp solacak, gitgide bir felaket halini alacaktı; işte bu nedenle aslında hayatımın kadını olmayan bir kadına yüzük takmam benim için önemli oluyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu akıl yürütme biçimimde hiçbir kötülük, bir ha-inlik izi aramaya kalkışmayın; tam tersine, sevgiyi öldüren güçsüzlüğe razı olmaktan uzaktım, en azından Fanfan'la beni birleştiren bir tutkuyu yok olmaktan kurtaracak koşulları ısrarla bir araya getirme kararına varmıştım sonunda. Zavallı Laure... Onu sevmiştim ve Fanfan'ın bende yarattığı arzuları onda söndürmeme izin verdiği için ona karşı minnet duygularıyla yüklüydüm. Onunla karşılaşmamış olsaydım içimde yoğun biçimde dolanıp duran günah işleme duygusuna karşı böylesi bir savaşım veremezdim ki.</span></p>
<p class="P_Body_Text_First_Indent__And__Justification"><span style=" font-size: 1.00em;">Bir akşam eve döndüğümde, dairemizi büsbütün karanlık içinde buldum. Herhalde Laure dışarı, çıkmıştı ya da henüz dönmedi diye düşündüm. Bir bardak içinde dönen buz şıkırtıları dikkatimi çekti. Bir çakmak ateşi mumu yaktı ve mum alevinde müthiş 'Italyan' havalı, kulakları küpeli, güzel giyimli, çekici mi çekici güzel bir kadın çıktı karşıma. Soluğu, iyice yukarı kaldırılmış nefis kabarık göğüsleri üstünde esiyordu sanki, gözümü göğüslerinden alamadım. İki kişi için hazırlanmış nefis bir masada tek başına oturuyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">— Ciao bambino, diyerek şıpırtılı bir sesle bardağı diklemeden önce beni selamladı.</span></p>
<p class="P_Body_Text_First_Indent__And__Justification"><span style=" font-size: 1.00em;">Afallamış halde, ışıkları yaktım ve bir an şaşkınlıktan donakaldım. Kızın yüz çizgilerini harekete geçiren o şakacı gülüşü tanımış gibiydim. Birden müthiş bir kahkaha koptu. Laura'muş meğer.</span></p>
<p class="P_Body_Text_First_Indent__And__Justification"><span style=" font-size: 1.00em;">Kestane rengi saçları siyah bir peruk altında yitip gitmişti. Nefis bir makyajla teni koyulaştırılmıştı. Konuşmalarına el kol hareketleri de katarak hafif Italyan aksanıyla konuşuyordu benimle. Görünüşü mükemmeldi. Bu haliyle pekâlâ Milano'da insanlar arasına karışabilir ve Laura şeklinde telaffuz ettiği adıyla, Laura diye ona seslenildiğinde gayet güzel yanıt verebilirdi.</span></p>
<p class="P_Body_Text_First_Indent__And__Justification"><span style=" font-size: 1.00em;">Alpler'in öte yakasında ancak kullanılan bir hançere ve sesle söylenen Italyanca romantik şarkılar eşliğinde, baş başa yenen nefis bir akşam yemeğiydi bu. Bir başka kimlikte ortaya çıkıp beni kendisine çekmeyi arzu etmesi beni duygulandırmıştı. Oyunlara, düzen kurmalara karşı duyduğum ilgiyi biliyor ve bu yönde davranarak hoşuma gitmeyi becerebiliyordu böylece. Kuşkusuz, tiyatroda bile sahnelense, aşkın, sevginin sürprizler olmaksızın süremeyeceğini anlamıştı sonunda.</span></p>
<p class="P_Body_Text_First_Indent__And__Justification"><span style=" font-size: 1.00em;">Birkaç gün önce Fanfan'la beklenmedik biçimde karşılaşmış olması, onu böyle davranmaya iten ana neden olmalı. Her ne kadar yalanlamış olsam da F anfan aklımı başımdan alacak denli güzel bir kızdı, Laure kuşkulanmış olmalıydı; ayrıca anne ve babasının henüz ayrılmış olmaları, o türden bir çözülme olmaması için sevgimize daha bir özen göstermeye itmiş olmalı onu.</span></p>
<p class="P_Body_Text_First_Indent__And__Justification"><span style=" font-size: 1.00em;">Sarhoş olmuştum, bir yığın güzel şey söyledim ona, havai ve çapkın biri olma korkumu körüklemeksizin bu Italyan kadınla flört etmeme göz yummuş olması ne biçim bir mutluluktu.</span></p>
<p class="P_Body_Text_First_Indent__And__Justification"><span style=" font-size: 1.00em;">Sıra tatlıya geldiğinde, Laura almak için mutfağa gitti. Döndüğünde hem dış görünümü hem de milliyeti değişmişti. Siyah peruğun yerine sarı bir postiş takmış, güya Hollandalı kılığına bürünmüş olarak, Amsterdam aksanıyla, adının Katinka olduğunu söyledi. Yeni giysisi kalçalarının yuvarlaklığını ve sutyensiz göğüslerinin serbestçe hoplayışını gözler önüne seriyordu. Beni etkilemek için sanki, kalçalarını, omuzlarını iki yana kıvıra salına yürüdü. Tek bir kadında aynı anda birçok kadına sahip olma duygusu başımı döndürdü. Kuşkusuz, ondan usanmama asla izin vermeyeceğini, başkaca yerlerde birşeyler aramanın gereksizliğini anlatmak istiyordu bana.</span></p>
<p class="P_Body_Text_First_Indent__And__Justification"><span style=" font-size: 1.00em;">Daha sonra tadına doyamadığımız tensel sarhoşluk hâlâ aklımdadır. istekleri ayaklandırmayı, canlandırma-yı başarmıştı.</span></p>
<p class="P_Body_Text_First_Indent__And__Justification"><span style=" font-size: 1.00em;">Daha sonraki günler, beklenmedik zevklerle beni ödüllendirmeyi sürdürdü ve kendisine, bir oyunu izle-diğimiz sırada, tiyatroda sahip olmamı istedi benden. Pek tabii ki akla gelmedik bu tür sıkı fıkılıklara bayılıyordum —en azından benim açımdan— ama ateşli istek ve çıkışlarının hızını kesmek zorunda kaldım. Aklına esen her fanteziye katlansam, bütün günümü onun karnı üzerinde, soluk soluğa geçirme durumunda kalırdım.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure ısrarlarının, Fanfan'a duyduğum isteğe gem vurmama yardım edeceğinden çok emindi. Gösterdiği yaratıcı dikkat bir hafta öncesine kadar çektiğim o dayanılmaz cinsel yaşam yoksunluğuna dayanabilıne gücü veriyordu. Farkında olmadan, o da rakibine beslediğim sevdaya katılmış oluyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Satrançta kaybedilen bir oyundaki piyonlara benzer insanlar vardır. Böyle bir durumda olduğumun hâlâ ayırdında değildim. Fanfan'ın kısa bir süre sonra oynayabileceği büyük oyunu kestirememiştim.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan bana telefon edip, Saint-Germaine-des Prs semtindeki Drogstore'a akşam yemeğine davet etti beni. O gece ortalarda görünmemek için Laure'a yalanlar uy-durmam gerekmedi. Zaten annesine gitmişti, babasıyla barıştırmaya çalışıyordu onu. Annesinin uzlaşmaz tavrına çok siııirleniyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Yüreğim sevinç içinde, baba evime çok yakın bir yerde bulunan, ayak üstü birşeyler yenilen o küçük yere koştum. Fanfan çabucak, kafasını çok meşgul eden konuyu açtı.</span></p>
<p class="P_Body_Text_First_Indent__And__Justification"><span style=" font-size: 1.00em;">Giriş olarak, öncelikle, ilişkimizi açık biçimde ele almasının gereğine değindi, çünkü her zamanki gibi kendisine karşı yalnızca dostane duygular beslediğimi öne süreceğimden korkuyordu; kesin konuştu, güya bana Ker Emma düşlerini anlatmasından daha birkaç ay önce, ona altı ay boyunca kur yapmamı hiç de istememişmiş, bir iki hafta ona yeter de artarmış bile:</span></p>
<p class="P_Body_Text_First_Indent__And__Justification"><span style=" font-size: 1.00em;">— Yalnızca, ellerini hemen kıçıma götüren şu herif-lerden bıktığımı anlatmak istiyordum o gün sana...</span></p>
<p class="P_Body_Text_First_Indent__And__Justification"><span style=" font-size: 1.00em;">Daha konuşmasının başında, savunmaya geçmiş hali duygularımı yadsımamı engelliyordu. Bu nedenle sus-tum ve onun iyice ileri gitmesine izin verdim, birdenbire oyun kartlarımızı açmaya kalkışmasına şaşırmıştım.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan, utana sıkıla, bana karşı çok güçlü duygusal bir eğilim duyduğunu itiraf etti; ama hemen ardından,</span></p>
<p class="P_Body_Text_First_Indent__And__Justification"><span style=" font-size: 1.00em;">benim dairemde, geçen gün öyle birden ortaya çıkan şu Laure'dan ayırmayı filan düşünmediğini söylemekten de geri kalmadı. Bu konuda üstelemesi gülünç kaçıyordu doğrusu. Sonra bir de giz verdi bana: Benim davranış biçimimi bir türlü aklı almıyormuş ve onu sarsmaya başladığımdan bu yana yaşantısının ne hal aldığını ayrıntılı biçimde açıkladı. Başlangıçtaki mutlu havalar sonunda cehenneme dönüşmüş meğer. Duyguların yoğunlaştığı bu korkunç alışveriş onu bayağı hırpalamış. Hele hele, Laure'un varlığını öğrendiğinden beri bu tür sevgi sözlerini yararsız buluyormuş ve artık devam ettirecek gücü kalmamış.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu durumda kendisine kur yapmaktan ve ikili oynama durumundan, onu baştan çıkarmak için oyunlar tezgahlamaktan vazgeçmemi rica etti benden. Bu coşku onu fazlasıyla yoruyormuş ve sonu bir yere varmazmış; öyle ya ben, yaşamım' bir başka kadınla paylaşmaktay-mışım. Gözlerini bana dikerek:</span></p>
<p class="P_Body_Text_First_Indent__And__Justification"><span style=" font-size: 1.00em;">— Ayrıca, canım, senin metresin olmak bana hiç mi hiç uygun değil, gibisine bir de sonuç çıkardı.</span></p>
<p class="P_Body_Text_First_Indent__And__Justification"><span style=" font-size: 1.00em;">Ne yapacağımı ne söyleyeceğimi bilemeden, baştaki konuşmasına aldırmadan iyi niyetli biri olduğumu öne sürerek ve bunu yapmaktan dolayı özürler dileyerek, elim ayağım dolaşmış halde, onunla ilgili bazı tasarıla-rım olduğunu yadsımaya kalkıştım. Yüzsüzlük ederek kızkardeşim olmadığından onu bir kardeş gibi gördüğümü ve hatta kadınların, bir erkekle hiç art niyet güt-meksizin dost kalabilecek insanlar olmadıklarını gayet içtenlikli biçimde ve üzülerek belirttim.</span></p>
<p class="P_Body_Text_First_Indent__And__Justification"><span style=" font-size: 1.00em;">Böyle birdenbire manevra yapınca, bu namusluluk gösterisi karşısında şaşıran Fanfan, durumum gereği beni kutlamaya başladı:</span></p>
<p class="P_Body_Text_First_Indent__And__Justification"><span style=" font-size: 1.00em;">— Ama bu harika bir şey. Benim istediğim de yalnızca senin dostluğun, başka bir şey değil; ama anlaşılmaz erkek kardeşi oynamaktan kaçınmanı isterdim doğrusu, tamam mı?</span></p>
<p class="P_Body_Text_First_Indent__And__Justification"><span style=" font-size: 1.00em;">Bir akşam, onunla konuşurken aramızdaki dostluğa övgüler düzmüştüm, bunun kanıtlarını sıraladı tek tek yeni baştan. Bütünüyle kafamızda oluşan bu sevgiyi, zamanın yıpratıcı gücünden alıkoynıuyor muydu? Ayrıca madem ki birlikte olamayacaktık, öyleyse birbirimizi terk etmiş de olmayacağız asla dedi, sinsice havalar takı-nıp.</span></p>
<p class="P_Body_Text_First_Indent__And__Justification"><span style=" font-size: 1.00em;">'Ve birbirimizi aldatmaksızın canımızın çektiği kişilerle yatabileceğiz' diye sürdürdü konuşmasını, hafif yapmacık bir tavırla.</span></p>
<p class="P_Body_Text_First_Indent__And__Justification"><span style=" font-size: 1.00em;">Bendeki paniği gizlemek için, gülümsemeye zorladım kendimi. Aramızda gerçek bir arkadaşlığı asla geçirmedim aklımdan ve Fanfan karşı çıksaydı, ilişkimizdeki belirsizliği nasıl hep canlı tutabilirdim bilemiyordum. Işte o an dostluk gözüme, sevgimizin gerçek düşmanı gibi gözüktü. Fanfan'ın gönlünü ve bedenini bir başka erkekte mutlu kılmasına izin vermek görüşlerime aykırıydı.</span></p>
<p class="P_Body_Text_First_Indent__And__Justification"><span style=" font-size: 1.00em;">Gösterdiğim tepkinin güçlü oluşu allak bullak etti kafamı. Bir an için Fanfan'dan kuşkulandım, acaba bana rahatça hayır diyebilmek için dostça ilişkiler mi istiyordu bu kez de. Ama ilk adımı benim atmamı istiyorsa hiç de iyi etmiyordu. Isteğinde içten ya da hesaplı olsun olmasın, Fanfan istemese de, aramıza yeni baştan düşler yığmam ve onu baştan çıkarmam gerekiyordu. O 'en iyi dostum' olsun diye mi bunca acı çekiyordum ben?</span></p>
<p class="P_Body_Text_First_Indent__And__Justification"><span style=" font-size: 1.00em;">O kadar çabayla aradığım taktiği Fanfan bulup ka-fama sokmuş oldu; laf olsun diye de konuşmasını sürdürdü:</span></p>
<p class="P_Body_Text_First_Indent__And__Justification"><span style=" font-size: 1.00em;">— Hava sıcak olacak galiba. Yarın sabah Ker Emma'da uyanmak ve başımı şöyle suya daldırmak ne güzel olurdu...</span></p>
<p class="P_Body_Text_First_Indent__And__Justification"><span style=" font-size: 1.00em;">Rahatlama gereksinimini öne sürerek bir an ortadan kayboldum, büfenin alt katındaki eczaneye gittim, beni orada iyi tanırlardı. Uyku ilacı satın alırdım, alışık-tılar; babam kimyevi bir uykuya dalmak için bunlara aşırı biçimde gerek duyardı. Eczacı kadın bana bir kutu</span></p>
<p class="P_Body_Text_First_Indent__And__Justification"><span style=" font-size: 1.00em;">Maxi-Prohypnol verdi, bir çırpıda uyutan cinstendi. Bir ara Fanfan'ın yokluğundan yararlanıp, onun nane çayına üç tablet atarak erittim.</span></p>
<p class="P_Body_Text_First_Indent__And__Justification"><span style=" font-size: 1.00em;">Dönünce bardağı bir dikişte boşalttı ve bana, Gabillan'a kabul ettirmesi gereken bir tasarısı olduğunu söyledi; konunun özgünlüğü kuşkusuz elini kolunu bağlayacaktı adamın, bundan hiç kuşkum olmamalıydı. Fanfan, gizli bir kamera yardımıyla gerçek bir aşk hikayesini filme almak istiyordu. Bu durumdan oyunculardan yalnızca birinin haberi olacaktı. Senaryonun istediği biçimde davranmaya katlanmak zorundaydı bu kişi; senaryo, olaydan habersiz olanın peşinde, aralıksız değişip duracaktı.</span></p>
<p class="P_Body_Text_First_Indent__And__Justification"><span style=" font-size: 1.00em;">— Anlıyorsun değil mi, tutkuyu, gerçek şekliyle vermek, göstermek istiyorum, dedi esneyerek.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan, arabada uykuya daldı, onu evine götürü-yordum. Ama birdenbire Ker Emma yönüne saptım. Benimle birlikteyken yaşamı bir şölen gibi olacaktı, bütün düşleri bu şölende kendilerine bir yer bulacaklardı. Eğer onu bir masalda yaşatırsam, beni sevimli prensi olarak görecekti, öyle umuyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Babamın o kocaman ağır arabasında, direksiyon başında bu kararımı kutluyordum. Nihayet, benim ben olduğumun ayırdına varıyordum: Görünmez adam, masal kahramanı ve değişmez biri, özgürlüğünü sıkça kısıt-ladığım Alexandre, ben yani. Damarlarımda Crusoe kanının dolaştığını duyumsuyordum; ayrıca dengeli olduğu kadar ödlek de olabilen, tepesi atmış, öfkeli bir Ale-xandre oluşuma şaşıp kaldım. Aynı zamanda hem Laure'un yaşamını paylaşan, hem de Fanfan'ın dileklerin-den birini gerçekleştirmek için gece karanlığında saatte yüz seksen kilometre hızla araba kullanan biriydim...</span></p>
<p class="P_Body_Text_First_Indent__And__Justification"><span style=" font-size: 1.00em;">Yerel saatle sabahın ikisi sularında Ker Emma'ya vardık. Kasabanın ana caddesinden yukarı vurdum, Sauvage kasabını, Sauvage kırtasiye pazarını, Nepomucne Sauvage heykelini geçtim ve Globe Otelinin tam karşısında durdurdum arabayı. Okyanusun dalgaları men-direğe vuruyordu sürekli...</span></p>
<p class="P_Body_Text_First_Indent__And__Justification"><span style=" font-size: 1.00em;">Otele tepedeki pencereden girdim, kapıyı içerden açtım ve Fanfan'ı ayak uçlarıma basa basa birinci katta yer alan bir odaya kadar taşıdım.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan'ı soydum. Hayranlık içinde, ağzım bir karış açık şaşkın, bakakaldım. Bir an için onu öpmek, okşamak fırsatından yararlanayım dedim; ama ona dokun-sam bende uyanacak olan aşırı cinsel istekle başa çıkamamaktan korktum. Bu durumda vazgeçtim ve onu yavaşça pikenin altına iteledim; uyumak için bir başka odaya geçtim.</span></p>
<p class="P_Body_Text_First_Indent__And__Justification"><span style=" font-size: 1.00em;">Ertesi sabah Fanfan'ın tepkisinin ne olacağını doğrusu bilmiyordum. Her ne kadar yapacağı film onun böylesi düzenlere duyduğu ilgiye bir kanıt olsa bile, gerçekten de ilişkimizin gerçek dostluğa doğru gelişme göstermesini istemekte içtenlikliydi belki de.</span></p>
<p class="P_Body_Text_First_Indent__And__Justification"><span style=" font-size: 1.00em;">Sıkıntı içinde uykuya dalmışım.</span></p>
<p class="P_Body_Text_First_Indent__And__Justification"><span style=" font-size: 1.00em;">Erkenden kalktım, aşağı, mutfağa indim.</span></p>
<p class="P_Body_Text_First_Indent__And__Justification"><span style=" font-size: 1.00em;">Bay Ti, şaşkın şaşkın yüzüme bakıyordu; selam verdi sonra önüme bir fincan kahve koydu. istemediğimi belirttim, —kapkara su öylesine koyuydu ki mide ve kalp için tehlike demekti— o da bana bir fincan çay verdi.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Fanfan'la birlikte gece geldik.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu birkaç sözcük kafasını karıştırdı, sessizce bekledi sonra gülümseyerek şöyle dedi:.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Şimdi anlıyor musun ondan sana neden hiç söz etmedim?</span></p>
<p class="P_Body_Text_First_Indent__And__Justification"><span style=" font-size: 1.00em;">—	içiniz rahat olsun. Birlikte uyumadık ve hiçbir zaman da birlikte uyumayacağız. Ben istemiyorum. Eylülde Laure ile evleniyoruz.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Demek ki olabildiğince uzun süre Fanfan'ı senden gizlemekte haklıymışım.</span></p>
<p class="P_Body_Text_First_Indent__And__Justification"><span style=" font-size: 1.00em;">Çaydan bir yudum aldım. ihtiyar, kahve fincanını dibine dek içti, sonra neşe içinde ekledi:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Aşkın sürprizlerini bilemezsin sen.</span></p>
<p class="P_Body_Text_First_Indent__And__Justification"><span style=" font-size: 1.00em;">Genelde donuk ve az konuşan bu adam birdenbire şaşırtıcı açıklamalara girişti. Dün akşam henüz yatmışlarmış, Maude birdenbire, onun pijamasının önündeki yırtmaca el atmış. Yorgun bir erkeğin organıyla karşı karşıya olduğunu biliyormuş kadın, ama yine de çılgınlık işte, Maude'un kulağına:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Eğer kımıldarsa, senindir, diye fısıldamış, Bay Ti...</span></p>
<p class="P_Body_Text_First_Indent__And__Justification"><span style=" font-size: 1.00em;">Efendime söyleyim, erkeklik organı kıpırdamış. Aman, zevkten mest olmuşlar. Ihtiyar Ti, hâlâ sızladığını söylüyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">— Anlarsın ya, diye bitirdi sözünü, seksen yaşında ve bedava.</span></p>
<p class="P_Body_Text_First_Indent__And__Justification"><span style=" font-size: 1.00em;">Altüst olmuştum. Bu beklenmedik itiraf aramızdaki dostluğu iyice güçlendiriyordu. Kendimizle ilgili çok az konuşmuştuk o güne değin.</span></p>
<p class="P_Body_Text_First_Indent__And__Justification"><span style=" font-size: 1.00em;">Konuşmasını bitirince Bay Ti yeniden eski kişiliğine döndü. Her zamanki mesafeli tavrını takındı, böylece son çılgınlığını coşkulu biçimde anlatmış oluyordu bana.</span></p>
<p class="P_Body_Text_First_Indent__And__Justification"><span style=" font-size: 1.00em;">On beş gün önce Paris-Normandıe adlı gazetede, kendi cenaze töreni konusunda düşüncelerini yazmış. Kendi ölüm haberini kendisi veriyormuş, bir sonraki hafta, öte dünyaya göçeceğini söylüyormuş yazısında ve herkesi pazartesiye, yani son nefesini vereceği gün oraya davet etmiş.</span></p>
<p class="P_Body_Text_First_Indent__And__Justification"><span style=" font-size: 1.00em;">Gazete çıkar çıkmaz, haber bütün Ker Emma'da ağızdan ağza yayılmış. Bay Ti cenaze törenini bir mirasçı atılganlığıyla düzenlemiş. Cingöz suratını bütün kasabada dolaştırmış durmuş ve çiçekçiye nefis çelenkler, ölüsüne uygun bir tabut ısmarlamış, birçok kez provaya gitmiş, ısrarla dantelli bir katafalkla saten yastıklar istemiş. Işe bakılırsa, süse püse düşkünlüğü sınırsız gözüküyormuş. Ker Emma'lılar onun çılgın düşünceleriyle neşelerini buluyorlarmış. Sonra öte dünyadaki ölülerine yollayacak bir haberleri olup olmadığını sormak için eşe dosta uğramış. 'Yakında yanlarına gidiyorum, fırsatı kaçırmayın' demiş. Yaklaşan ölümünü düşünen bu iyi niyetli adamın tavrı bulaşıcı gibiymiş, kimselerin unutamadığı bir dost gibi söz edilir olmuş ölümden. Yalnızca papazın canı sıkılmış bu işe. Hatta Bay Ti'ye uğrayıp somurtkan bir suratla, bu maskaralığa bir son vermesini istemiş. Bay Ti özür dileyerek, kalbinin pazartesi günü duracağını garanti edemeyeceğini, ama bunu hissettiğini söylemiş üsteleyerek; pazartesi, büyük gün olacakmış.</span></p>
<p class="P_Body_Text_First_Indent__And__Justification"><span style=" font-size: 1.00em;">Bay Ti'yi tanımayanlara bu öykü saçma gelecektir. Ama doğruydu, aynen böyle olmuştu. Ti her zaman korkularına birazcık da oyun katarak güçlerini hafifletmiştir ve sonu yaklaştıkça sıkıntısı artmaktaydı. Aynı zamanda ölümü hemşerilerinin yaşamına da kalmayı istiyordu. Yaşıtlarının sanki yaşantımızın küçük bir parçası olan bu sevimsiz yanı görmezden gelmelerine kızıyor ve Ker Emma'lılara ömürlerinin sınırlı olduğunu, neşeyle karışık hatırlatıveriyordu. İnsanları şaşırtarak onlara birşeyler öğretmesi, kendine özgü yanıydı.</span></p>
<p class="P_Body_Text_First_Indent__And__Justification"><span style=" font-size: 1.00em;">Pazar günü herkes kendini bu boş inanca kaptırmış, sonra, Bay Ti'nin yalvaçlığının doğru çıkmasından kuşku duymaya başlamışlar. Her zamankinin tersine, Bay Ti, o gün ayine gitmiş, herkes heyecan içinde elveda dercesine teker teker elini sıkmış ihtiyarın.</span></p>
<p class="P_Body_Text_First_Indent__And__Justification"><span style=" font-size: 1.00em;">Ertesi gün, bütün Ker Emma halkı, Paris-Normandie'nin ölüm ilanları bölümünde, Bay Ti'nin cenaze törenini başka bir tarihe ertelediğini okumuş, ayrıca ilanda, hâlâ yaşıyor olmasını kutlamak için, herkesi Globe Otelinin bahçesinde saat on sekizde bir bardak birşeyler yudumlamaya davet ediyormuş. Yaşam mucizelerini dostlarıyla birlikte kucaklamaktan hoşlanan birisiydi o. Öte dünyaya bu şekilde nanik yapması onun, yitip gideceğini bile bile ölüme hazırlanma biçimiydi.</span></p>
<p class="P_Body_Text_First_Indent__And__Justification"><span style=" font-size: 1.00em;">Bay Ti'nin masalsı ciddiyeti karşısında coşkuya kapılmıştım. Kahvaltısını bir tepsiye koyup, portakal suyu ile çayı dökmemeye çalışarak Fanfan'ı uyandırmaya gittim. </span></p>
<p class="P_Body_Text_First_Indent__And__Justification"><span style=" font-size: 1.00em;">Kepenkleri açtım.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan gerindi ve aklımı başımdan alacak biçimde arkaya verdi kendini. Uyandığı saatte bile başkalarınca arzu edilen biri olmak için düş gücüne falan baş vurmasına gerek yoktu hiç. Gözlerini kırpıştırarak açtı ve bir an için donup kaldı.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Nane çayındaki uyku ilacının tadını alamadın mı? dedim gülerek.</span></p>
<p class="P_Body_Text_First_Indent__And__Justification"><span style=" font-size: 1.00em;">Kahkahayı patlattı Fanfan.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Senden ancak bu beklenirdi doğrusu, dedi sonunda.</span></p>
<p class="P_Body_Text_First_Indent__And__Justification"><span style=" font-size: 1.00em;">Bir gün önceki sözlerini ciddiye almamış olmamdan dolayı belli bir rahatlık duyduğu açıkça görülüyordu. Tepkisi beni doğrulamaktaydı, kendimi daha bir yüreklendirmek pahasına onu daha fazla üzmememi rica etmişti benden.</span></p>
<p class="P_Body_Text_First_Indent__And__Justification"><span style=" font-size: 1.00em;">Portakal suyunu içti. Bir dilim tereyağlı ekmek yedi, şakacı bir sesle azarladı beni; 'onu, haince yakalamak' eyleminde, gece boyu ondan yararlanmış olabileceğim düşüncesi de bir ayrıntı olarak vardı.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Beni sen mi soydun? dedi. 'Evet' dememi bekliyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Ben de bu 'evet'i onu zevkten kıpkırmızı edecek tarzda söyledim; sonra bana, gidip denize şöyle bir dalıp çıkmayı önerdi. Orada yenileceğimi, buna izin vereceğimi pekâlâ biliyordu. Kabul ettim. Kısa bir süre banyoya kapandı, böylece içe kapanmalarımın son kırıntılarını da yok ettiğinden kesinlikle emindi.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Gidiyor muyuz? dedi oda penceresini açafken.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Evet.</span></p>
<p class="P_Body_Text_First_Indent__And__Justification"><span style=" font-size: 1.00em;">Kendini boşluğa bıraktığını gördüm. Tutmama fırsat kalmadı, çoktan yerde çimlerin üzerindeydi ve gülüyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Haydi atlasana, yüksek bir yer değil ki.</span></p>
<p class="P_Body_Text_First_Indent__And__Justification"><span style=" font-size: 1.00em;">Tam Fanfan'dı bu. Yolu yordamı beklenmedik türden olurdu. Fantezileri yönetirdi onu. Büyüklerin alışkanlıklarını bilmeyen bir çocuk gibi özgür davranışlıydı. Aşktan gözü dönmüş halde ben de peşi sıra pencereden atladım.</span></p>
<p class="P_Body_Text_First_Indent__And__Justification"><span style=" font-size: 1.00em;">Haziran güneşi vardı dışarıda, ama hava temmuzdaymışız gibi sıcaktı. Plaj henüz, her yıl Ker Emma koyuna yerleşen şık giyimli kentlilere kucak açmamıştı daha. Kimsecikler kösnül düşüncelerimizi yatıştıramazdı.</span></p>
<p class="P_Body_Text_First_Indent__And__Justification"><span style=" font-size: 1.00em;">Dalgalara atıldık, eh ateşimi biraz aldı, sonra korunmak için kumlara döndük.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Beni yağlar mısın? dedi usulca, kendisine bile söylemek istemeyeceği sözcüklerle yüklü bakışlarıyla uzun uzadıya süzdü beni.</span></p>
<p class="P_Body_Text_First_Indent__And__Justification"><span style=" font-size: 1.00em;">Sırt üstü uzandı ve güneş kremi tüpünü uzattı bana:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Yapmamı istediğin şey çok tahrik edici. Ama seni iyi tanımasaydım neler geçerdi aklımdan neler... dedim.</span></p>
<p class="P_Body_Text_First_Indent__And__Justification"><span style=" font-size: 1.00em;">Cesaret, deyip kremi iki parmağımla omuzlarına iyice yaydım, göğüslerinden uzak durup, göbeğine doğru inme gibi kahramanca bir düşünce geçti aklımdan. Doğaldır ki tehlikeli çukurlardan kaçındım durdum; hep iki parmakla çalıştım, zira üç parmağımı kullansam elime dur diyemeyecektim ki.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu dokunuşlardan daha iyi zevk alabilmek ister gibi, Fanfan gözlerini kapattı, yüzündeki çizgilerden acıyla karışık cinsel istek ifadesini okuyabildim. işimi yavaşlattım, parmaklarım bedeninin iniş çıkışlarına göre yol aldığı sırada aşırı istekle elim ayağım tutulmuş gibi kalakaldım, ama bu tutuklukta istediğin en ince ayrıntılarının bile tadına varabiliyordum. Bu yalancı okşamalar, doyumsuzluğun kapsadığı ne varsa hepsini tek tek anlamam' sağladı. Her saniye işkenceye dönüşen bu ağırdan almalar başımı döndürüyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan alt dudağını ısırdı, soluk alışındaki düzende bir değişme oldu gibi geldi bana. Fanfan'ım hem tanrısal hem insansı, hem de hayvansı bir varlıktı. Gözlerimdeki açlığı gizleyerek onun kişiliğinde beliren yetkinliği seyre doyamıyordum. İki parmakucumla —evet yalnız iki— güzelliğini çözümleyerek anlıyor, gerçek değilmiş gibi gözüken bedeninin gizlerine giriyor, görkemli pırıltısındaki bilinmeze inmeye çalışıyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Birkaç kilo verebilirsin pekâlâ, dedim birden, ilgisiz bir sesle.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Biliyorum, şişkoyum...</span></p>
<p class="P_Body_Text_First_Indent__And__Justification"><span style=" font-size: 1.00em;">Gözlerini araladı, hafifçe gülümsedi ve elini elime yaklaştırdı. Niyetini anlamamış gibi yaparak birden elimi çektim ve parmaklarımla saçlarımı geriye taradım. Yeni bir gülümseme uçuştu dudaklarında, bedeninde gezinen parmaklarımın ürpertisini fark etmiş, bana ihanet ettiklerini anlamış olmalıydı.</span></p>
<p class="P_Body_Text_First_Indent__And__Justification"><span style=" font-size: 1.00em;">Sanki şu sinsi titremelerin tam tersini söylemek ister gibi, sert hareketlerle kremi yüzüne sürdüm ta kulaklarının ardına kadar yağlanınca, ben de kuma yüzüstü yattım, kanunun alt tarafı beni ele vermemeliydi.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Niye yüzüstü yatıyorsun? diyerek farkına vardığını belirtmiş oldu; yüzünde çocuksu bir masumiyet vardı.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Sırtımı yakmak istiyorum.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Yaaa...dedi, mayosunun üstünü çıkarırken.</span></p>
<p class="P_Body_Text_First_Indent__And__Justification"><span style=" font-size: 1.00em;">Daha açık renkli gözüken göğüsleri gözlerimin önüne serildi. Beyaz mı beyazdılar, ateşli bir coşkuya kapıldım. Eğer kollarının rengiyle aynı olsaydı esmerliği, bu denli heyecanlanmazdım; ama öyle görünüyordu ki her zaman açıkça orta yere sermiyordu bu göğüsleri; onları görmek bir ayrıcalıktı.</span></p>
<p class="P_Body_Text_First_Indent__And__Justification"><span style=" font-size: 1.00em;">Güçlü bir istek sardı beni, sırtıma krem sürmesini rica ettim cânı yürekten. Gülümseyerek kabul etti ve iki parmağını filan değil bütün elini kullandı bu iş için. Ah, Fanfan'ın minicik tatlı eli...</span></p>
<p class="P_Body_Text_First_Indent__And__Justification"><span style=" font-size: 1.00em;">Okşayışları altında kararlılığım gitgide azalıyordu. Enseme gelince durdu, o zaman işte, şu açıklamayı erteleyip durma süresini kısaltına zamanının geldiğini hissettim, benim için olduğu kadar onun için de durum acı vericiydi.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan tüpün kapağını kapattı, burnumun üzerine fındık kadar krem koydu gülerek, sonra da ardından gitmemi söyleyerek denize koştu. Kalktım; o sırada birden beni çağıran bir ses duydum. Başımı mendirek yönüne çevirdim.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure'du gelen...</span></p>
<p class="P_Body_Text_First_Indent__And__Justification"><span style=" font-size: 1.00em;">Daha sonra söyledi, bana sürpriz yapmak istemiş. Beni evde bulamayınca Globe Oteline telefon etmiş. Telefonu Hermantrude açmış ve Ker Emma'da olduğumu doğrulamış. İki saatlik tren yolculuğu, işte şimdi de mendireğe çıkıyor...</span></p>
<p class="P_Body_Text_First_Indent__And__Justification"><span style=" font-size: 1.00em;">Laure bana doğru geldi; Fanfan'ın denizden çıktığını görünce yüzündeki gülümseyiş kayboldu.</span></p>
<p class="P_Body_Text_First_Indent__And__Justification"><span style=" font-size: 1.00em;">Yaşamımda en uzun saniyeler akıp geçti o an. Fanfan sapsarı oldu. İyi ki Laure kıskanç biri gibi görünmemeyi akıl edebildi. Gelip beni dudaklarımdan öptü, bir yandan da Fanfan'a bakıyordu; yanıma oturdu ve elimle oynarken, bir yandan da nihayet bir terzide yakaladığı gelinliği anlattı.</span></p>
<p class="P_Body_Text_First_Indent__And__Justification"><span style=" font-size: 1.00em;">Pek önemsemiyormuş gibi görünmeye çalışarak:</span></p>
<p class="P_Body_Text_First_Indent__And__Justification"><span style=" font-size: 1.00em;">— Dört ay sonra evleniyoruz da, dedi.</span></p>
<p class="P_Body_Text_First_Indent__And__Justification"><span style=" font-size: 1.00em;">Fanfan, Laure'un düğün hazırlıkları sırasında karşılaştığı zorluklardan yakınmasını dinliyordu, hainlerin pahalı kişiler olduğunu ve bundan iğrendiğini söyleyerek, belediyenin bürokratik engellerini eleştirerek, kilisenin istedikleriyle alay ederek anlatıyordu sürekli.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Sonuçta evlenmek için gerçekten birbirini sevmesi gerekiyor kişilerin.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Sana ne kadar acıyorum, diye yanıt verdi Fanfan da.</span></p>
<p class="P_Body_Text_First_Indent__And__Justification"><span style=" font-size: 1.00em;">Sonra bizimle birlikte uzun süre kalamayacağını söyledi özür dileyerek; kaçmak için mesleki zorunlulukları bahane etti:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Gabilan çekimden iki gün önce bürosunda bulunmamı istedi. Mutlaka Paris'e dönmeliyim, dedi.</span></p>
<p class="P_Body_Text_First_Indent__And__Justification"><span style=" font-size: 1.00em;">Bizi öpmedi bile, mutluluklar dileyerek sırtını dönüp gitti.</span></p>
<p class="P_Body_Text_First_Indent__And__Justification"><span style=" font-size: 1.00em;">Oldukça hoşnuttum durumdan; Laure çıkagelmiş, o zamana dek ısrarla kendi kendime kabul ettirdiğim yasayı çiğnemekten beni alıkoymuştu. Kapıldığım korkular sonucu şu bir tür uygunculuğa duyduğum özlem birdenbire yeni baştan uyanıyordu içimde. Laure birkaç dakika daha geç gelseydi, yaşamım altüst olmuş demekti, mahvolurdum. Bir tüp güneş kremi karşısknda bu denli zayıflık göstermiş olmaktan dolayı kendime küfürler edip, tekrardan eski kararıma döndüm.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure'un ortaya çıkışı, sevdalı beni de rahatlatmış oluyordu; aklımı başıma toplamalıydım, çünkü Fanfan'ı öpme hatasını işleseydim, şu plajda öğrenmiş olduğum, içimi yakan anlam belirsizliğine yeniden kavuşmuş olmayacaktım. Birden ortaya çıkmakla, Laure bu ateşli güzelliği yeni baştan yaşamama izin vermiş oluyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Zavallı Laure, bu türden girişimleriyle Fanfan'a olan eğilimimi diri tutmama yardım ediyordu. Bizi birbirimizin kucağına atsa, evlenmeye itse bizi kendisine daha büyük iyilik etmiş olurdu doğrusu. </span></p>
<p class="P_Body_Text_First_Indent__And__Justification"><span style=" font-size: 1.00em;">Laure'la beraber, Bay Ti'ye hoşça kalın demeye gitmek istedim, ama Maude karşı çıktı.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Bana seni yalnız görmek istediğini söyledi.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure'u Maude'un yanında bırakıp Ker Emma'ya hâkim bir tepede dikilen deniz fenerinin en üst katına kurduğu çalışma odasında Bay Ti'yi görmeye tek başıma gittim. Onu adam eden ne kadar kitap varsa, tıpkı bir ana nasıl çocuğunu yetiştirirse öyle ihtiyar hepsini orada biriktirmişti. Sanırım sevdiği yazarlar ona gerçek ana, baba olmuşlardı. Sevgili fenerinde onlar arasında, kendisini ailesiyle birlikteymiş gibi hissederdi. Montaig</span>’<span style=" font-size: 1.00em;">ne ile söyleşir, Voltaire ile Rousseau'yu karşı karşıya getiren anlaşmazlığa o da katılır, tarihçilerle yarenlik eder, bazen Stendhal'ı, Shakespeare'e okuttururdu. Şahsında, yazarların, birbirleriyle çağlar ötesinden rastlaşmalarının olasılığına inanır, kendi gözleri aracılığıyla örneğin Musset, Zweig'ı keşfedebilirdi.</span></p>
<p class="P_Body_Text_First_Indent__And__Justification"><span style=" font-size: 1.00em;">Yalı yarım tepesine geldiğimde, fener kapısını iteledim ve o sırada Bay Ti'nin kahkahalarının kule içerisinde çınlamadığını fark ettim, çevremde yığınla kitap uykudaydı, romanlar, uyandırılmayı bekleyen nice parça...</span></p>
<p class="P_Body_Text_First_Indent__And__Justification"><span style=" font-size: 1.00em;">—	Bay Ti? diye seslendim, dönerek yükselen merdivenleri tırmanırken. Yalnız mısınız?</span></p>
<p class="P_Body_Text_First_Indent__And__Justification"><span style=" font-size: 1.00em;">—	Hayır, diye karşılık verdi tam içeri girerken, Rabelais ile birlikteydim.</span></p>
<p class="P_Body_Text_First_Indent__And__Justification"><span style=" font-size: 1.00em;">Onüınde kitaplardan oluşan bir okyanus vardı. Bay Ti bambu sandalye haline dönüştürülmüş eski bir akaju oturak üstünde yüzünü ufka dönmüş, oturmaktaydı.</span></p>
<p class="P_Body_Text_First_Indent__And__Justification"><span style=" font-size: 1.00em;">Yuvarlak biçimli odanın çevresini dolanan rafları göstererek:</span></p>
<p class="P_Body_Text_First_Indent__And__Justification"><span style=" font-size: 1.00em;">—	Şu ciltleri görüyor musun? dedi. Bir gün bütün bunlar senin olacak. Deniz fenerini ve kütüphanemi miras olarak sana bırakıyorum, ömrün tükendiğinde de, bu mirası layık olduğuna inandığın kadına ya da erkeğe bırakmanı rica ediyorum senden.</span></p>
<p class="P_Body_Text_First_Indent__And__Justification"><span style=" font-size: 1.00em;">Binlerce ciltlik kitap yığınını heyecan içinde seyre daldım. Ti daha önceleri de beni orada bulunan yazarların yanına götürmüştü, ama bugün çekiniyordum işte.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Kuşkusuz hiç kitap yazmadığım için belli bir burukluk duyup duymadığımı soracaksın bana. Pekâlâ canım, hayır hiç duymadım, yeteneğim onları güzel bir biçimde okumak ve birikim yapmak yönünde işlemiştir hep. Dünyada büyük yazarlardan daha çok büyük okur eksikliği olduğunu düşünürüm ben. Yaklaş, diye sürdürdü, sana söyleyeceğim başka şeyler de var.</span></p>
<p class="P_Body_Text_First_Indent__And__Justification"><span style=" font-size: 1.00em;">Bir tabure alıp tam karşısına oturdum.</span></p>
<p class="P_Body_Text_First_Indent__And__Justification"><span style=" font-size: 1.00em;">Iyice düşündükten sonra, her bir sözcüğün üstüne basa basa.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Laure ile evlenmeni yasaklıyorum, dedi.</span></p>
<p class="P_Body_Text_First_Indent__And__Justification"><span style=" font-size: 1.00em;">Ne hakla yaşamıma hükmeden biri, bir hakem gibi görüyordu ki kendisini? Davranış biçimi müthiş sarstı beni:</span></p>
<p class="P_Body_Text_First_Indent__And__Justification"><span style=" font-size: 1.00em;">— Peki neden? diye sordum şaşkın bir halde.</span></p>
<p class="P_Body_Text_First_Indent__And__Justification"><span style=" font-size: 1.00em;">—	Bildiğin ya da bir gün mutlaka bileceğin bütün nedenler yüzünden...</span></p>
<p class="P_Body_Text_First_Indent__And__Justification"><span style=" font-size: 1.00em;">—	Bay Ti, yaşamım yalnızca beni ilgilendirir. Sizden karışmamanızı rica ediyorum. Miras için teşekkürler. Hoşça kalın.</span></p>
<p class="P_Body_Text_First_Indent__And__Justification"><span style=" font-size: 1.00em;">Kalktım ve kapıya doğru yürüdüm.</span></p>
<p class="P_Body_Text_First_Indent__And__Justification"><span style=" font-size: 1.00em;"> </span></p>
<p class="P_Body_Text_First_Indent__And__Justification"><span style=" font-size: 1.00em;">— Alexandre, eğer eylülde Laure ile evlenecek olursan, sevgiye, aşka karşı büyük bir suç, bir cinayet işlemiş olursun ve bu da çok kötü olur.</span></p>
<p class="P_Body_Text_First_Indent__And__Justification"><span style=" font-size: 1.00em;">Dışarı çıktım.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure, ben tarihi daha da öne almak isteyince nikâh hazırlıklarına hız verdi. On beş eylül onun gözünde ulaşılacak hedef oldu, o tarihten sonra ona öyle geliyordu ki yalnızca kendisine bakacaktım ben de.</span></p>
<p class="P_Body_Text_First_Indent__And__Justification"><span style=" font-size: 1.00em;">Tafta giysilerini ısmarladığında neşe içinde olduğunu gördüm, ama bu sevincin içinde keder izleri vardı, hareketleri bunu gösteriyordu. Bu kumaş parçasının beni kesin biçimde kendisine bağladığına, bir orkestra tutmakla, düğün servisini ayarlamanın yazgımızı sonsuza dek birleştirdiğine, bana sahip olduğuna inanmak istiyordu. Içinde nikâh davetiyelerimizin bulunduğu zarflara büyük bir hırsla adresler yazmaya koyulmasında umutsuzca birşeyler de vardı; ama yapıştırılan her pulla sıkıntısı bir parça azalıyor gibiydi.</span></p>
<p class="P_Body_Text_First_Indent__And__Justification"><span style=" font-size: 1.00em;">Sanki bir başkasının nikâh törenini düzenlemek için dolaşıyordu ve benim bu işte üstleneceğim görevi ancak davetiyeleri postaya vermemi benden rica ettiği zaman kavradı.</span></p>
<p class="P_Body_Text_First_Indent__And__Justification"><span style=" font-size: 1.00em;">Yolda, bu iki yüz davetiyeyi göndermemin geri döndürülmesi çok zor bir dönemi belirleyeceğini korkuyla fark ettim. İşte o zaman böyle davranmakla yanıldığımı anladım. Salt, Verdelot tarzı bir yaşamın bende yarattığı bunaltıya bir son vermek ve kendimi sevdiğim bir kadından uzak tutmak amacıyla, hayatımın kadını olmayan biriyle az kalsın evleniyordum. Bay Ti haklıydı.</span></p>
<p class="P_Body_Text_First_Indent__And__Justification"><span style=" font-size: 1.00em;">Korkuya kapıldım; içimden geldiği gibi davrandım o an: Davetiyelerin hepsini bir kanalizasyon ızgarasından aşağı attım. Tatlı bir heyecan sardı içimi. Kendimle barışmış oluyordum, salt tutarlı olma isteğiyle denemeye kalkıştığım şu her kılığa uyan halimi bir yana bırakarak kendi tenimin içine yeniden yerleşiyordum.</span></p>
<p class="P_Body_Text_First_Indent__And__Justification"><span style=" font-size: 1.00em;">Yüreğim hafiflemişti, bir kaldırım kahvesine oturup içtenlikli halime dönüşümü kutlamak için üç top dondurma ısmarladım kendime. Yalanın ikili yüzünü ilk kez bir yana bırakmanın tadına vardım, nefisti. Ah, nihayet doğru biri olmanın zevki...</span></p>
<p class="P_Body_Text_First_Indent__And__Justification"><span style=" font-size: 1.00em;">Her zaman yaşlı Ti'nin sözünü dinleyeceğime yeminler ettim, sonra eve dönüp Laure'a şunları söylemeye cesaret edebildim:</span></p>
<p class="P_Body_Text_First_Indent__And__Justification"><span style=" font-size: 1.00em;">— Davetiyeleri lağım çukuruna attım!</span></p>
<p class="P_Body_Text_First_Indent__And__Justification"><span style=" font-size: 1.00em;">Önce eşek şakası yaptığıma inanmak istedi. Sonra yüzünde bozgun ifadesi belirdi. Ona nikâh kıymadan birlikte yaşamı sürdürmeyi düşündüğümü dosdoğru söyleme cesaretini gösterdim. Cesaret sözcüğünü, bastırılamaz bir sevilme gereksiniminin kurbanı olmayan ve sevilmiyor olmayı dayanılmaz, büyük bir acı gibi görmeyen biri için yerinde kullanmamış gibi görünebilirim, ama ben ne yazık ki hoşa gitmeyen biri olmayı ya da sevilmeme tehlikesini hiç göze alamamışımdır, almam da. Birinin keyfini kaçırmak beni hasta etmiştir hep, beğenmeyen bir bakış kanımı dondurur. Laure'u bozguna uğratmak onu üzdüğü, acıya boğduğu kadar beni de boğdu, evet, ama ne yazık çok hileli davranmıştım doğrusu.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure, benim böyle birden dönmeme katlanamadı, yakında herkesin duyabileceğini de hesaba katarak, aşağılanmış hissetti kendisini. Böyle demedi, ama kullandığı sözcükler, havası, tavırları, onurunun kırılmış olduğunu, düş kırıklığına uğramış olduğunu ele veriyordu. </span></p>
<p class="P_Body_Text_First_Indent__And__Justification"><span style=" font-size: 1.00em;">Biraz gözyaşı, daha sonra ona ait dolap, çekmece boşaldı, stüdyomda ondan geriye yalnızca denemeye çalıştığımız ikili yaşamın anısı kalıyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">O güne kadar Fanfan'a koşmaktan beni alıkoyan onca güvendiğim parmaklıklar yoktu artık.</span></p>
<p class="P_Body_Text_First_Indent__And__Justification"><span style=" font-size: 1.00em;">Laure'un gidişi, annem babam gibi benim de tek eşli olmaya yatkın olmadığımı göstererek bayağı üzdü beni, ama Bay Ti'nin pek hoşuna gitti.</span></p>
<p class="P_Body_Text_First_Indent__And__Justification"><span style=" font-size: 1.00em;">Bir çiftin şu ikilemden kaçmaksızın yaşlılığa gidebileceğine inanmam çok zordu: Ya ayrılacaksın ya taşlaşacaksın. Laure'un duygularımız arasındaki uyuşmazlığı giderme girişimleri, çabaları takdire değer, ama boşuna şeylerdi benim için. Zamanla kangren olmuş bir sevgiyi gerçekten iyileştirme olasılığını artık aklımdan bile geçirmiyordum. İlişkimizin bozulması, tutkuyu iki kişi arasına kapatmanın canice bir iş olduğu doğrultusundaki düşüncelerini güçlendiriyordu. Bir yastıkta kocamak ya da ayrı yaşamak, ikisi de sorun değildi. Alışkanlığın her şeyi içine gömmesi daha ikinci öpüşte başlamıştır bence. Aynı anahtarın sende de olması işleri zorlaştırır o kadar.</span></p>
<p class="P_Body_Text_First_Indent__And__Justification"><span style=" font-size: 1.00em;">Stüdyomda tek başıma düşündüm de şaşıp kaldım, yüzyıllardır erkekler kızları ya da kadınları, bu gülünç oyunun nereye varacağını bile bile öpmeyi sürdürüyorlar. Ah, deneyim de boşuna.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu tür düşüncelerime karşın, Fanfan'a olan tutkum coşkunun en yüksek derecesine ulaşmıştı. Bundan böyle tez elden yaşamıma neşeyi ve aldırmazlığı katmam gerekiyordu; Tanrı biliyor ki tatlı bir serüveni istemenin, bu istek varken duyulan heyecanda hiç payı yoktur.</span></p>
<p class="P_Body_Text_First_Indent__And__Justification"><span style=" font-size: 1.00em;">Bu durumda, Fanfan'la bir çift oluşturmaya karar verdim; ama o bunu bilmiyordu.</span></p>
<p class="P_Body_Text_First_Indent__And__Justification"><span style=" font-size: 1.00em;">Amacım gizlice onun dünyasına girmek, sevmenin ilk isteklerini aramızda sürekli kılarak, usulca yaşamını paylaşmaku. Onun hiç haberi olmadan sürdürülecek gizli bir ortak yaşamın iniş çıkışlarını henüz düşünemiyordum; ama tek başıma da olsa onunla evlenme girişiminde bulunmaya kararlıydım. Yirmi yaşında oluşum, şimdi bana uydurmaca gibi gözüken girişimlere yöneltiyordu beni. Ama yine de bana sanki kitaplarda yaşanmış gibi bir izlenim veren, hayalperest bir genç adam olmuşumdur ben hep.</span></p>
<p class="P_Normal__And__Justification">&#160;</p>
<hr style="text-align:left;margin-left:0; width:30%; border-color:#000000; border-width:2px 0 0 0; border-style:solid;"/>
<p class="P_Footnote"><span style=" font-size: 0.75em; vertical-align: super;"><a id="ref_footnotebookmark_end_16_1" href="#ref_footnotebookmark_start_16_1">1</a></span> <span style=" font-style: italic; font-size: 1.22em;">(Lat.) Curricululum Vitae: Yalemöyküsii. (Çev.)</span></p>
</body>
</html>