<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Dingirdemeyen Bişey</st></h1>
			<p><span><st c="20">N</st></span><st c="22">e iyi etmişti de buraya gelmişti. </st><st c="56">Oysa daha önce, “Gürültüsüz biyere gidip başını dinlemelisin!” diyenlere kızmıştı. </st><st c="139">Neden ona herkes, “Sessiz biyere git, başını dinle bikaç hafta...” diyordu? </st><st c="215">Bunun nedeni belliydi. </st><st c="238">Açıkça ona, “Çok sinirlisin. </st><st c="267">Gittikçe de sinirlerin bozuluyor. </st><st c="301">Olura, olmaza, herşeye kızıyorsun!” diyemiyorlardı da, ondan, “Git biyerlere dinlen!” diyorlardı. </st><st c="399">“Senin yüzünden evde dirlik düzen kalmadı. </st><st c="442">Git biyerlere de evdekiler de başlarını dinlesin bikaç gün...” diyemiyorlardı açıkça... </st><st c="530">“Deliye döndün... </st><st c="548">Sen bir yarı delisin... </st><st c="572">Bu gidişle büsbütün delireceksin!” diyemiyorlardı. </st><st c="623">Bütün bunların yerine acırmış gibi davranışlarla, “Dinlenmeye çok ihtiyacın var, çok çalışmaktan yoruldun... </st><st c="732">Git sessiz biyere de başını dinle...” diyorlardı.</st></p>
			<p><st c="781">Sanki çevresinde kızılacak hiçbişey yoktu. </st><st c="825">Evinde, işyerinde onu kızdıracak uygunsuz hiçbişey yapılmıyordu da, o, yarı deli olduğu için durup dururken sinirleniyordu. </st><st c="949">“Git, başını dinle!” derlerken, “Git başımızdan!” demek istiyorlardı.</st></p>
			<p><st c="1018">Hayır, hiçbir yere gitmeyecekti ama, son iki aydır parmağını oynatmaktan bile üşenmesi, helaya gitmekten erinmesi, boyuna uyuklaması, çevresini bulanık ve ılık bir su içindeymiş gibi anlamsız seyredişi nedendi? </st><st c="1230">Muayene eden bir hekim arkadaşı, sakin biyerde dinlenmesi gerektiğini söylemişti. </st><st c="1312">En iyisi bir yabancı uzman hekime muayene olmaktı. </st><st c="1363">Bu hekimlerin hepsi evdekilerle ağızbirliği mi etmişlerdi neydi? </st><st c="1428">Yabancı hekim de, bir deniz kıyısında dinlenmesini salık veriyordu. </st><st c="1496">Ayrıca ilaçlar da alacaktı.</st></p>
			<p><st c="1523">Valizini aldığı gibi, işte bu güzel yere gelmişti.</st></p>
			<p><st c="1574">Gazinonun önündeki rıhtımda, ayaklarını yana açmış, elleri kalçasında, denizin ayna kırıkları gibi pır pır oynaştığı ışıl ışıl mavisine bakarak geniş geniş solundu. </st><st c="1740">Göğsüne, yosun kokulu bir mavi serinliğin aktığını duydu. </st><st c="1798">Oooh, ne iyi etmişti de buraya gelmişti. </st><st c="1839">Yıllar var ki, dur dinlen demeden hiç arasız çalışmaktan yorgun düşmüştü.</st></p>
			<p><st c="1912">– Buyurun beyefendi, oda anahtarınız... </st><st c="1953">Valizinizi odanıza bıraktılar.</st></p>
			<p><st c="1983">– Teşekkür ederim.</st></p>
			<p><st c="2002">Kalçalarındaki ellerini ensesinde birleştirdi, ayak burunları üzerinde yaylanarak bir daha derin derin solundu.</st></p>
			<p><st c="2114">Kendine bir günlük program tasarladı. </st><st c="2153">Önce odasına gider, elbise değiştirirdi. </st><st c="2194">Sonra, şu güzel gazinoda denize karşı bir kadeh buzlu rakısını içerek öğle yemeğini yerdi. </st><st c="2285">Yemeğin üstüne odasında bir güzel uyku çekerdi. </st><st c="2333">İkindiüstü uyanır, denize girerdi. </st><st c="2368">Denize girdikten sonra güneş banyosu yapar, duşta yıkanır, akşam serinliğinde balkonda uzun otururdu...</st></p>
			<p><st c="2471">Odası da ne güzeldi! </st><st c="2493">Odanın içi serin, balkon da sıcak... </st><st c="2530">Tertemiz yatağa bakarken gülümsedi. </st><st c="2566">Yatak çarşafının apak serinliğinde dinlenecekti. </st><st c="2615">Yastığı elledi, sonra mıncıkladı. </st><st c="2649">Yorgun başını yastığın serin yumuşaklığına bırakacaktı.</st></p>
			<p><st c="2704">Balkona çıktı. </st><st c="2720">Hemen önünde, pembe pembe açmış zakkumlar. </st><st c="2763">Zakkumların ötesi geniş, yemyeşil çimen... </st><st c="2806">Çimenin yeşiline baktıkça dinleniyordu. </st><st c="2846">Daha sonra renk renk güller. </st><st c="2875">Ötede boru çiçekleriyle kaplanmış bir kameriye. </st><st c="2923">Önü deniz. </st><st c="2934">Kapalı koy, denizi göl gibi gösteriyordu.</st></p>
			<p><st c="2975">Balkondaki koltuğa oturdu, oturmasıyla kalkması bir oldu. </st><st c="3034">Ayakları dengede olmadığı için, koltuk dingirdiyordu. </st><st c="3088">İşte en sinirlendiği şeylerden biri de buydu. </st><st c="3134">İyi ki başka bir hasır koltuk daha vardı balkonda. </st><st c="3185">Ona oturdu. </st><st c="3197">Bak şu tersliğe, onun da bir ayağı kısa... </st><st c="3240">Bitürlü rahat oturulamıyor üstünde.</st></p>
			<p><st c="3275">Denize, karşı kıyıya, önündeki çiçeklere baktı. </st><st c="3324">Hiçbişeyin güzelliği kalmamıştı. </st><st c="3357">Dingirdemeyen bir koltuk bulamazsa burası ona bir cehennem olacaktı. </st><st c="3426">Zile bastı. </st><st c="3438">Gelen görevliye,</st></p>
			<p><st c="3454">– Koltukların bir ayakları kısa, dedi, bana sallanmayan bir koltuk getirin.</st></p>
			<p><st c="3530">– Başüstüne...</st></p>
			<p><st c="3545">Görevli az sonra bir portatif koltukla geldi. </st></p>
			<p><st c="3592">Oturdu.</st></p>
			<p><st c="3599">– Bu da öyle... </st><st c="3616">Dört ayağı aynı boyda bir koltuk yok mu?</st></p>
			<p><st c="3656">– Bir dakika efendim. </st><st c="3679">Ben şimdi düzeltirim onu...</st></p>
			<p><st c="3706">Adam hasır koltuğun kısa gelen ayağının altına, cıgara paketinin mukavvasını kıvırarak yerleştirdi.</st></p>
			<p><st c="3806">Oturdu. </st><st c="3815">Bu kez de başka bir ayak kısa kalmıştı.</st></p>
			<p><st c="3854">Kızgınlıkla içeri girdi. </st><st c="3880">Odadaki sandalyeye oturmasıyla fırlaması bir oldu.</st></p>
			<p><st c="3930">– Bu da dingirdiyor! </st><st c="3952">diye bağırdı.</st></p>
			<p><st c="3965">Görevli, sandalyenin de kısa ayağının altına bikaç kat yaptığı gazeteyi koydu, ama yine sallanıyordu.</st></p>
			<p><st c="4067">– Nedir bu yaptığınız? </st><st c="4091">Sizin motelinizde dört ayağı eşit bitek sandalye yok mu?</st></p>
			<p><st c="4147">Adam,</st></p>
			<p><st c="4153">– Efendim, dedi, sandalyelerin ayakları hep bir boyda ama, yer düz değil de ondan...</st></p>
			<p><st c="4238">– Bana verecek tabanı düz bir oda bulamadınız mı?</st></p>
			<p><st c="4288">Can sıkıntısıyla çıktı odadan. </st><st c="4320">Gazinoya gitti. </st><st c="4336">Hele bir karnını doyursun da... </st><st c="4368">Denizi en iyi gören yerde bir masaya oturdu. </st><st c="4413">Ama her kımıldadıkça altındaki sandalye oynadığı için başka bir masaya geçti. </st><st c="4491">O sırada, motelin bir görevlisi geldi:</st></p>
			<p><st c="4529">– Odanızı değiştirdik efendim, buyurun anahtarınızı. </st></p>
			<p><st c="4583">Garsonu,</st></p>
			<p><st c="4591">– Önce siz bana sallanmayan bir sandalye bulun... </st><st c="4642">Ben böyle dingirdeyip duran sandalyenin üstünde yemek yiyemem, diye tersledi.</st></p>
			<p><st c="4719">– Başüstüne efendim, değiştirelim...</st></p>
			<p><st c="4756">Üç sandalye değiştirdiler, üçü de dingirdiyordu.</st></p>
			<p><st c="4805">– Yer eğri de ondan olacak efendim, lütfen şuraya buyurun...</st></p>
			<p><st c="4866">Dört yer değiştirdi. </st><st c="4888">Hepsinde de masaların ayakları oynuyordu. </st><st c="4930">Masanın alçak ayağının altına bişey koyuyorlar, bu kez de öbür ayaklarından biri kısa kalıyor, masa yine dingirdiyordu.</st></p>
			<p><st c="5049">Sinirden titriyordu. </st><st c="5071">Hiç kımıldamadan belki yemek yiyebilirdi. </st><st c="5113">Kalıp gibi oturdu sandalyeye. </st><st c="5143">Garsondan, balık, salata, rakı, beyazpeynir istedi.</st></p>
			<p><st c="5194">Balığı ayıklarken masanın üstünde bir zıngırtı başladı. </st><st c="5251">Balığı, çatal bıçakla bölmeye çalıştıkça sürahi zangır zangır titriyordu.</st></p>
			<p><st c="5324">– Bu sürahinin dengesi bozuk! </st><st c="5355">diye bağırdı. </st></p>
			<p><st c="5369">Değiştirdiler. </st><st c="5384">Ama bu kez de bardak zangırdıyordu. </st><st c="5420">Kıçının altındaki sandalye, dirseğinin altındaki masa, önündeki bardak, tabak, herşey herşey titriyor, oynuyor, zangırdıyor, dingirdiyordu. </st><st c="5560">Çok açtı ama sinirden yemek yiyemedi. </st><st c="5598">Odasına gidip uyuyacaktı. </st><st c="5624">Uyursa belki sinirleri yatışırdı.</st></p>
			<p><st c="5657">Odasına gitti. </st><st c="5673">Ceketini çıkarıp sandalyenin arkalığına astı. </st><st c="5719">Sandalye oynadı yerinden, dengesizdi. </st><st c="5757">Artık burada hiçbir sandalyeye, hiçbir koltuğa oturmayacaktı. </st><st c="5819">Sinirden tir tir titriyordu. </st><st c="5848">Kendini yatağa attı. </st><st c="5869">Bir ses: Tı-kıt... </st><st c="5888">Bu da ne? </st><st c="5898">Kımıldadı, yine o ses: Yana döndü, ne yana dönse hep o ses: Tı-kıt...</st></p>
			<p><st c="5967">Karyola da dingirdiyordu.</st></p>
			<p><st c="5993">– Delireceğim, çıldıracağım, diye bağırdı, yahu bütün dengesizler de hep beni bulur be!..</st></p>
			<p><st c="6083">Kımıldamadan yatarsa, karyola da dingirdemezdi. </st><st c="6132">Ama kımıldamadan duramıyordu ki... </st><st c="6167">Bikez aklı takılmıştı karyolanın dengesizliğine. </st><st c="6216">Kımıldamadığı zaman da sinirden bütün vücudu titriyor, o titredikçe karyola da dingirdeyip duruyordu.</st></p>
			<p><st c="6317">Kalktı, karyolanın kısa olan ayağının altına çoraplarını tıktı. </st><st c="6382">Yattı. </st><st c="6389">Yine dingirdiyordu karyola. </st><st c="6417">Kalktı bir daha. </st><st c="6434">Bu kez karyolanın başka bir ayağı kısa kalmıştı. </st><st c="6483">Onun altına da terliğini soktu. </st><st c="6515">Yine dingirdiyordu. </st><st c="6535">Büyük bir kızgınlıkla döşeği karyoladan yere fırlattı. </st><st c="6590">Yer döşeğinde yatacaktı. </st><st c="6615">Yerdeki döşek de dingirdemezdi ya... </st><st c="6652">Uzandı döşeğe... </st><st c="6669">Yine o ses: Tı-kıt... </st><st c="6691">Tı-kıt... </st><st c="6701">Gevşek musluktan hep aynı aralıklarla damlayan su gibi, insanın beynini oyucu bir ses: Tı-kıt, tı-kıt...</st></p>
			<p><st c="6805">Kalkıp sesi aradı odanın içinde. </st><st c="6839">Buldu. </st><st c="6846">Üç ayaklı sehpa rüzgârda sallandıkça dingirdiyordu.</st></p>
			<p><st c="6897">– Bana bu dünyada rahat yok!.. </st><st c="6929">diye bağırdı. </st></p>
			<p><st c="6943">Giyinip çıktı odadan. </st><st c="6965">Motelin müdürüne gidip,</st></p>
			<p><st c="6988">– Burda dingirdemeyen hiçbişey yok mu? </st><st c="7028">diye bağırdı. </st></p>
			<p><st c="7042">Hesabını ödeyip valizini aldı eline, araba durağına yöneldi. </st><st c="7103">Aaa, o da ne! </st><st c="7117">Aksak aksak, yan yan yürüyordu, sanki bir ayağı kısalmıştı. </st><st c="7177">Bunca yıllık ayaklarının aynı boyda olduğunu bilmese, dengesizliğin ayaklarından olduğunu sanabilir. </st><st c="7278">Herhalde ayakkabısının tekinin ökçesi aşınmış olacaktı. </st><st c="7334">Sağ ayakkabısını çıkarıp tabanına, defterinden kopardığı kâğıtları koydu. </st><st c="7408">İyi şimdi. </st><st c="7419">İyi ama bu kez de öbür ayağı kısa kalmıştı.</st></p>
			<p><st c="7462">– Sözde başımı dinlemeye geldim... </st><st c="7498">Dingirdemeyen bişey yok ki... </st><st c="7528">Herşeyin dengesi bozulmuş... </st><st c="7557">diye söylenerek, dingirdeye dingirdeye gitti.</st></p>
		</section>
  <div id="charCountTotal" value="7602"></div></body>
</html>
