<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Şeker Olduktan Sonra</st></h1>
			<p><span><st c="21">İ</st></span><st c="23">ki sınıf arkadaşımla sözleştiğimiz saatte buluştuk. </st><st c="75">Bizi bekleyen başka bir sınıf arkadaşımızın evine gittik. </st><st c="133">Evine gittiğimiz arkadaşımız general emeklisiydi, öbür ikisi albaylıktan emekli olmuşlardı.</st></p>
			<p><st c="224">Emekli generalle çok uzun yıllar görüşmediğimiz için onu yine okuldaki gibi şakacı, yaramaz bir çocuk olarak bulacağımı sanıyordum. </st><st c="357">Kimbilir neler anlatıp bizi nasıl güldürecekti.</st></p>
			<p><st c="404">Çocukluk arkadaşları, birbirlerinin gözünde hiçbir zaman yaşlanmazlar. </st><st c="476">Emekli generali de görünce: “Maşallah, amma da büyümüşsün!” diye sözde şaka yapmaya kalktım. </st><st c="569">Ama o hiç de şakadan anlar görünmüyordu.</st></p>
			<p><st c="609">Sarılıp kucaklaştık ama generalin sarılması, kucaklaşması, daha çok cimnastik hareketine benziyordu. </st><st c="711">Bizi görünce gülmeye çalıştıysa da, çoktan gülmeyi unutmuş gibi, beceremedi.</st></p>
			<p><st c="787">– Kusura bakmayın, dedi, bu bizim ev, ev değil tımarhane... </st></p>
			<p><st c="848">Ne demek istediğini anlayamadığımızdan birbirimize bakıştık. </st><st c="909">Oysa girdiğimiz salon pek düzenliydi.</st></p>
			<p><st c="946">– Duyuyorsunuz ya şu gürültüyü patırtıyı...</st></p>
			<p><st c="990">Gürültü filan duyduğumuz yoktu. </st><st c="1023">Üstelik ev çok sessizdi. </st></p>
			<p><st c="1048">Arkadaşlardan biri generali yatıştırmak için,</st></p>
			<p><st c="1093">– Aldırma, ev halidir, elbet gürültü olur... </st><st c="1139">dedi. </st></p>
			<p><st c="1145">Ben de,</st></p>
			<p><st c="1152">– Her ev böyle, sen bir de bizim evi gelip görsen... </st><st c="1206">dedim.</st></p>
			<p><st c="1212">General,</st></p>
			<p><st c="1221">– Olamaz, dedi, hiçbir ev böyle olamaz. </st></p>
			<p><st c="1262">Sağ gözünde seğirme başladı:</st></p>
			<p><st c="1290">– İnadına yapıyorlar, ama sesimi çıkaracak değilim, yapsınlar bakalım.</st></p>
			<p><st c="1361">Neşeli bir konu açmaya çalıştık, ama boşuna...</st></p>
			<p><st c="1408">General,</st></p>
			<p><st c="1417">– Ben şeker olduktan sonra, bizim evde eşeklik serbest... </st><st c="1476">dedi.</st></p>
			<p><st c="1481">– Şekerin mi var?</st></p>
			<p><st c="1499">– Evet...</st></p>
			<p><st c="1509">– Senin gibi tatlı bir adamda elbet şeker olur... </st><st c="1560">diye o beylik ve soğuk espriyi yaptım ama, benden başka gülen olmadığı için, “hihiii” diye bir sırıtma suratımda donup kaldı. </st></p>
			<p><st c="1686">İnsan, başkaları da gülecek diye boş bulunup güler de, sonra kimse gülmezse, çok bozum oluyor.</st></p>
			<p><st c="1780">General,</st></p>
			<p><st c="1789">– Ben şeker oldum, bu evin de tadı tuzu kaçtı, disiplin diye bişey kalmadı... </st><st c="1868">dedi. </st><st c="1874">Bir yıldanberi bu böyle. </st><st c="1899">Bende şeker olduğu anlaşılmadan önce herşey yolunda, düzenindeydi. </st><st c="1966">Kimsenin çıtı çıkmazdı bu evde... </st><st c="2000">Şimdi hiçbirinde ne saygı ne terbiye kaldı. </st><st c="2044">Hepsi de benim şeker olmamı bekliyormuş...</st></p>
			<p><st c="2086">Arkadaşlardan biri,</st></p>
			<p><st c="2106">– Şekerle ne ilgisi var? </st><st c="2132">dedi.</st></p>
			<p><st c="2137">– Olmaz mı hiç... </st><st c="2156">Siz şeker olmadığınızdan bilmiyorsunuz. </st><st c="2196">Geçen yıl bende bir halsizlik başladı, parmağımı oynatmak istemiyorum, boyuna uyuyorum... </st><st c="2286">Keşke hep öyle kalsaymışım, hep uyusaymışım da ev bu hale gelmeseydi. </st><st c="2356">Bizim hanım ille doktora git diye tutturdu. </st><st c="2400">Ağrı yok, sızı yok, doktora gidilir mi! </st><st c="2440">İştahım yerinde, üç dört kişilik yemek yiyorum, üç dört kişilik de uyuyorum, daha ne? </st><st c="2526">Kadın vırvırı ; doktor da doktor... </st><st c="2562">Gittik doktora, idrar ve kan tahlili yaptılar, bende şeker varmış, hem de çok yüksekmiş. </st><st c="2651">Bu şeker hastaları çok sinirli olurlarmış. </st><st c="2694">Doktor karıma diyesiymiş ki, “Aman sinirlendirmeye gelmez, şekeri yükselir. </st><st c="2770">Sakın kızdırmayın. </st><st c="2789">Bu şeker hastaları, patlamaya hazır barut gibi bir kıvılcım beklerler.” Karım da bunu duydu ya, artık durur mu, başladı önüne gelene anlatmaya: “Aaah, ah, biz de adamı delirdi sanıyorduk, meğersem zavallı şeker hastasıymış...” Sözde yüzüme karşı böyle söyleyemiyorlar ama, başkalarına söylerken ille de bana duyuruyorlar. </st><st c="3111">Anlaşıldı mı arkadaşlar, bunca yıllık karım bile benden intikam alıyor. </st><st c="3183">Bizim ev kalabalıktır, damatlar, gelinler, torunlar... </st><st c="3238">Ben şimdi ne küçüğüne ne büyüğüne, hiçbirine ağzımı açıp da bişey söyleyemiyorum. </st><st c="3320">Hele birine bişey söyleyecek olursam, hemen birbirlerine, “Şişşşt, biliyorsunuz adam şeker, üstüne varmayın!” diye fısıldaşıyorlar. </st><st c="3452">Üstelik, sözde benden gizliymiş gibi, ama ille de bana duyuracaklar... </st><st c="3523">Ya sabur... </st><st c="3535">Kimseye söz geçiremez oldum. </st><st c="3564">Torunlarımdan birini azarlayacak olsam, ya kızlarımdan biri, ya karım, “Şişşşt, biliyorsunuz, dedeniz şeker, adamın üstüne varmayın!” diyor. </st><st c="3705">Allah Allah!.. </st><st c="3720">Ağzımı açamaz oldum yahu... </st><st c="3748">Eskiden, sabah yedi dedi mi, hepsi ayaktaydı, hele biri uyanmasın!.. </st><st c="3817">Ama şimdi? </st><st c="3828">Saat on, onbir oluyor, yatakta hâlâ horluyorlar... </st><st c="3879">“Bu saate kadar uyunmaz!” diye bağırıyorum, o zaman birbirlerine sözde bana duyurmadan fısıldıyorlar: “Aldırma, aldırma. </st><st c="4000">Şeker, şeker zavallı...” Evde disiplin diye bişey kalmadı. </st><st c="4059">Diyelim, eve misafir geldi de sofradayız. </st><st c="4101">Birinden biri bir terbiyesizlik yapsa da – ki yapmadan duramazlar – şöyle bir kaşımı çatacak olsam, hemen benim arkamdan misafire eğilip fısıldıyorlar: “Kusura bakmayın, biraz şekerdir de...”</st></p>
			<p><st c="4292">Deli olmak işten değil arkadaşlar... </st><st c="4330">Şimdi bakın şu gürültüye. </st><st c="4356">Çıksam kapıdan, “Ulan burası karılar hamamı mı, yoksa dingonun ahırı mı, bu ne gürültü!” diye bağıracak olsam, birbirlerine, “Şeker, şeker... </st><st c="4498">Aldırmayın ona!” derler. </st><st c="4523">Deli olmak işten değil...</st></p>
			<p><st c="4548">Yahu arkadaşlar, sokakta bile rahat yok. </st><st c="4590">Biliyorsunuz, şimdiki zamanda yayalarda terbiye yok, şoförlerde terbiye yok, yolcularda terbiye yok. </st><st c="4691">Mesela, bir dolmuşta şoföre, “Acelemiz yok, tabakaneye bok mu yetiştireceksin, arabayı yavaş sür!” desem, karım hemen sırtımdan uzanıp şoföre, “Kusura bakma evladım, şekeri var da...” diyor. </st><st c="4882">Vapurlardaki yaylı kanepeler var ya... </st><st c="4921">Biz kanepede oturuyoruz oğlumla geçenlerde. </st><st c="4965">Hayvanın biri geldi, karşıdan kendini kaldırdı attı kanepenin üstüne. </st><st c="5035">Öyle bir şiddetle oturdu ki, biz yaylı kanepede hop hop zıplamaya başladık. </st><st c="5111">Hadi susayım dedim. </st><st c="5131">Derken manda gibi bir kocakarı kendini kanepeye atmaz mı!.. </st><st c="5191">Haydi bir zıplama daha bizde... </st><st c="5223">Artık dayanamadım, “Hanım, hanım, denize dalar gibi kanepeye atlanmaz, oturmanın da bir usulü vardır,” dedim. </st><st c="5333">Hemen oğlum, kadına, “Affedersiniz hanımefendi, şekeri var da, kusuruna bakmayın siz onun,” diye fısıldamaz mı!</st></p>
			<p><st c="5444">Fısıldamalarını yasak ettim. </st><st c="5474">Bu sefer de alçak sesle birbirlerine “Şeker, şeker...” diye beni işaret ediyorlar. </st><st c="5557">“Ulan, bu evde şeker lafı yok, yasak!.. </st><st c="5597">Kim şeker derse...” Bir şiddetli yasak koydum, yine baş edemedim arkadaşlar... </st><st c="5676">Bu sefer de, arkamdan eğilip ellerini başlarına götürerek, parmaklarını oynatıyor, yani terelelli işareti yapıyorlar...</st></p>
			<p><st c="5795">Şeker hastası oldum olalı, ciddiye alınmaz oldum. </st><st c="5846">En sonunda dayandım perhize, dayandım ilaçlara, şekerden kurtuldum. </st><st c="5914">Bir tahlil, şeker normale düşmüş... </st><st c="5950">İyi ama, gel de anlat bizimkilere... </st><st c="5987">Hâlâ beni gösterip birbirlerine “Şeker, şeker...” diye fısıldaşıyorlar.</st></p>
			<p><st c="6058">General birden ayağa fırlayıp üst üste tekrarlayarak bağırmaya başladı:</st></p>
			<p><st c="6130">– Şeker değilim be, şeker değilim be, şeker değilim ulan!</st></p>
			<p><st c="6188">– Öyleyse evde durma, çık dışarı, dolaş, gez... </st><st c="6237">dedim. </st></p>
			<p><st c="6244">Sağ gözündeki seğirme arttı.</st></p>
			<p><st c="6272">– Yahu, dışarısı daha mı iyi, iterler, kakarlar... </st><st c="6324">Kimsede terbiye kalmamış ki... </st><st c="6355">Ya şoförle kavga edeceksin, ya yolcuyla... </st><st c="6398">Evden çıkamıyorum. </st><st c="6417">Ama ben kolayını buldum artık... </st><st c="6450">“Eşeklik serbest!” diye evde ilan ettim. </st><st c="6491">Madem bana ikidebir “Şeker, şeker...” diyorlar, ben de hiçbirine karışmıyorum, ne yaparlarsa yapsınlar, hiç sesimi çıkardığım yok. </st><st c="6622">İlan ettim: “Eşeklik serbest...” Oh, onlar da rahat şimdi, ben de...</st></p>
			<p><st c="6690">Birden yine ayağa fırladı, sağ gözündeki seğirmeye bir de baş tiki eklenmişti, bağırmaya başladı:</st></p>
			<p><st c="6788">– Eşeklik serbeeeest, eşeklik serbeeest!..</st></p>
			<p><st c="6831">Havayı yumuşatmak için gülse miydik? </st><st c="6869">Gülsek, kızar mıydı? </st></p>
			<p><st c="6890">General,</st></p>
			<p><st c="6898">– İşte bakın, dedi, bu evde benim hiç hükmüm kalmadı. </st><st c="6953">İçerde itişip kakışıyorlar, şu gürültüye bakın... </st><st c="7003">Bu evde bu kadar insan var, hizmetçi var da, hiçbiri de, eve misafir geldi, kahve yapıp getirelim, demiyor. </st><st c="7111">Şimdi gidip de, “Yahu, siz dağdan mı geldiniz? </st><st c="7158">Misafire bir kahve de mi yapılmaz!” diye bağıracak olsam, yine herzamanki gibi ellerini oynatıp deli işareti yaparak birbirlerine, “Şeker, şeker...” diye fısıldaşacaklar. </st><st c="7329">Benim de kan tepeme sıçrayacak. </st><st c="7361">İyisi mi, susuyorum... </st><st c="7384">Susuyorum ama, bu kadar da susulmaz ki... </st></p>
			<p><st c="7426">Arkadaşlardan biri,</st></p>
			<p><st c="7445">– Sinirlenme, dedi, biz yabancı değiliz ya...</st></p>
			<p><st c="7491">– Yoo, sinirlenmeden gidip de söyleyeyim şunlara... </st><st c="7544">Salon kapısına çıkıp avazı çıktığı kadar bağırdı: Kim var oradaa? </st><st c="7610">Hiç ses gelmeyince daha yüksekten bağırdı: Biriniz gelin burayaaa!</st></p>
			<p><st c="7676">Gelen giden olmayınca söylene söylene gitti. </st><st c="7722">Bisüre sonra dönünce,</st></p>
			<p><st c="7743">– Yahu, evde hiçkimse yokmuş, dedi, hizmetçi bile gitmiş... </st><st c="7804">Şimdi de bu âdeti çıkardılar. </st><st c="7834">Ben evden gitmeyince, onlar gidiyor evden...</st></p>
			<p><st c="7878">Arkadaşımız yatışacak gibi değildi. </st><st c="7915">Yine kucaklaşıp, öpüşüp ondan ayrıldık. </st><st c="7955">Evden çıkınca, emekli albaylardan biri,</st></p>
			<p><st c="7994">– Sende de şeker var mı? </st><st c="8020">diye sordu.</st></p>
			<p><st c="8031">– Var, ama daha generalinki kadar değil... </st><st c="8075">dedim.</st></p>
			<p><st c="8081">– Ben de bugünlerde muayeneye gideceğim, dedi, eğer tahlilde şeker çıkarsa kimseye söylemeyeceğim.</st></p>
		</section>
  <div id="charCountTotal" value="8180"></div></body>
</html>
