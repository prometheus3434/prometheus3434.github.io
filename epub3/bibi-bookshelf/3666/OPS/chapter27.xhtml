<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Edebiyat-ı Atîka Üstadlarından Edîb-i Lebîb Rauf Safvetî Beyefendi</st></h1>
			<p><span><st c="67">E</st></span><st c="69">debiyatımızın temel direklerinden ve Garp tarzında romanın mübeşşirlerinden olan Rauf Safvetî Beyefendi, binsekizyüz küsur tarihinde Haseki Nisa Hastanesinde dünyaya şeref vermiştir. </st><st c="252">Maalesef ailesi hakkında kat’i ve kâfi malûmata sahip olunamamış ve aile şeceresi meçhul kalmış ise de, eserlerinin necâbet-i asîlâne-i ulvîyyesinden asîl bir aileden şerefsüdûr eylemiş bulunduğu istihraç edilmektedir. </st><st c="471">Hatıratından ise, asıl ismi Meryem olup Mari’ye tebdil edilen bir Ermeni mürebbiyeden lisan-ı Fransevîyeyi taallüm eylemiş bulunduğunu ve Ermeni Mari’den gayetle iyi Garp terbiyesi almış olduğunu öğrenmekteyiz.</st></p>
			<p><st c="681">“Terakki-i iz’an Sabi Sübyan Mektebi”ni itmam ile, kısa bir müddet devam eylediği, Fransızca tedrisat yapan Sen Raşel mektebinde “ön, dö, truva”ya kadar sayıları öğrenmiş ve “uvre la port, ferme la fönetr”, “vuvala mon paket, vıy müsü!” diyecek kadar da mükemmel şekilde lisan-ı Fransevîyeye vukuf peydâ eylemiş, bâdehu işbu malumat ile iktifa ederek mektebe devamdan sarfınazarla, henüz sinnürüşdüne vasıl dahî olmadan Direklerarası tesmiye edilen mahaldeki Acem Selman Al’esger Efendinin kıraathanesinin (yani kahvehanesinin) müdavimi olarak, ol kıraathaneye postu sermiş olan üstadlardan sanat ve edebiyat sahasındaki noksanını ikmal ile tahsil eylemiştir.</st></p>
			<p><st c="1341">Direklerarası’nda Salman Al’esger Efendinin kıraathanesi ise, şimdiki kahvehane ve çayhanelere katiyyen müşebbih olmayıp, o zamanın gençleri için bir mekteb-i feyz ü edep ve gayetle müdebdeb-i müeddep ve hergün lebâlep çay, kahve ve sâlep içilir bir mahal idi ki, ol mahalde nevcivan ile pîr ihvan buluşur, gençler dahî üstadlardan derslerini alırlar idi.</st></p>
			<p><st c="1697">Al’esger Efendinin bu kıraathanesi, Frenklerin Akademiya unvanını verdikleri müesseseleri mesabesinde ve onlara müşabih bir encümen-i dânış ve zamanın dânişmendan-ı suhan-ı edebi merkezi addedilmeye sezâ ve keza üdeba, dübera ve şuara-yı meşhurenin içtima eylediği bir mahfil idi ki, hatta muharrir-i atîk Cemal Şefik dahî bu mekteb-i edepten hisseyab-ı feyz olup neş’et eylemiş idi.</st></p>
			<p><st c="2081">O zamanlar Al’esger Efendinin kıraathanesine, isimleri edebiyat tarihimize girmiş bulunan şu zevat-ı zerzevat-ı kiram berdevam idiler: Rahmetli İbnilmeymenet Mahmut Cemal (bizdendir) ; Enfiyekeş Basri Hoca Hazretleri, Mahbupperest-i teres Ali Dürzî merhum, Balıkhane Emini Hacı Düb-ü Mutedil Asaf Bey, Düyun-u Umumiyye veznedarı İstefenaki Efendi, Divan Sahibi Kaf Muhyiddin Refik Bey, zevk-ı selim sahibi Mansur Bey, Kehkeşan-ı Garam müellifi Halet Nezihî Bey, Kaymak Tabağı eserinin mübdii Bahriyeli Mehmet Bahri Bey, Gılamperveran-ı pîrandan Külhanîzâde İhvan, Sultanî Tembel ve Zeyrek Sultanisi müdürü Ceberrut Bey, Lisan-ı Arabî muallimi ve heccav Nasrullah Efendi, Malta mutasarrıflığından mütekait Kuduret Paşa, mütekait edebiyat muallimi Didon Faik Bey vesaire...</st></p>
			<p><st c="2853">İşte Rauf Safvetî de, bu üstadların sohbet-i edebiyyelerinden istifade gayesi ile, daha devr-i şebabetinde ve vakt-i sabavetinde, bu kıraathanenin şakirdanı meyanına dahil olmuş idi. </st><st c="3037">O zamanın terbiyesi icabı olarak büyüklere hürmet, küçüklere muhabbet usulü cari olduğundan, üstadlar küçük Rauf Safvetî’ye fevkalâde muhabbet ibzal eylerler, o dahî büyüklerine hürmetine binaen bilmukabele sükûtu tercih eder idi. </st><st c="3268">Böylece Al’esger Efendinin kıraathanesindeki bilcümle üstadların rahle-i tedrisinden geçmiş idi. </st><st c="3365">Yalnız Külhanîzade İhvan’ın şiddet-i alakasına karşı bîgâne kalmış, ancak seneler sonra anın da feyzinden feyziyab olmak için üstada yanaşıp dehalet edince, Külhanîzade İhvan dahî, şu kıt’ayı düzmüş idi:</st></p>
			<blockquote>
			<span><st c="3568">“Tıfl iken benden ceylan gibi kaçtı </st></span>
			<span><st c="3605">Vakta ki sinni kırkbeşi aştı </st></span>
			<span><st c="3634">Yani ki kartlaştı katırlaştı</st></span>
			<span><st c="3662">İş işten geçti de öyle yanaştı”</st></span>
			</blockquote>
			<p><st c="3694">Rauf Safvetî, aynı nesilden şair Yunus Rıza ile gayetle anlaşmış idi. </st><st c="3765">İşte bu hengâmede idi ki, Şair Yunus Rıza, Nuran isminde Mısırlı bir prensesle muarefe peydâ eylemiş bulunuyordu. </st><st c="3879">Yunus Rıza’nın, Prenses Nuran’a ithaf ettiği “Kalbimdeki garam kaç kilogram?” sernâmeli bir şiiri “İctimal” mecmua-i edebiyyesinde neşredilerek, böylece Yunus Rıza ilk hakk-ı telifini almış idi. </st><st c="4074">Bir rivayete göre işbu hakk-ı telif ile, bir diğer rivayete nazaran ise, temasa geçtiği Prenses Nuran’dan yürüttüğü gayetle kıymetli bir pandantifi satarak, bunun parasını sermaye olarak kullanmak sureti ile, arkadaşı Rauf Safvetî ile birlikte, o devrin en büyük mecmua-i edebiyyesi olan Nevnihal’e karşı Gülcemal mecmuasını tesis etmişler idi. </st><st c="4419">Rauf Safvetî’nin etrafında toplanan yeni neslin üdebası Gülcemal mecmua-i edebiyyesinde birleşerek, Nevnihal muharrirlerine karşı gayet şiddetli münakaşa-i edebiyyeye girmişler idi. </st><st c="4601">Üstad Hercaizâde Mükerrem Bey dahî, bediiyyat vadisinde gençleri müdafaa etmekte idi. </st><st c="4687">Ve fakat bu hengâmede idi ki Gülcemal mecmuasında zîrdeki:</st></p>
			<blockquote>
			<span><st c="4745">“Lâma da lâm </st></span>
			<span><st c="4759">Cime de cim </st></span>
			<span><st c="4771">Buyur âbicim!”</st></span>
			</blockquote>
			<p><st c="4785">diye başlayan bir şiirin neşri, münakaşa-i edebiyyenin daha da şiddetlenmesine sebebiyet vermiş idi. </st><st c="4887">Zamanın âteşzeban ve gayetle kaltaban edîb-i Süleyman Nâfiz, Gülcemal mecmuasına ateş püsküren bir cevap vererek bütün hışm-ı huşûnet-i şiddet-i kalemiyyesini şu zehir zemberek satırlarında dile getiriyor idi:</st></p>
			<p><st c="5096">“Edebiyat, ki edep, yani mekteb-i edeb ve müessese-i edebe sebep ve rûz ü şeb hissiyati ilâ ve maneviyatı cilâ eder demektir ; gençlerin yaptığı ise bok yemektir. </st><st c="5260">Bitakım dekadan-ı zıpçıktılar bî edep ve bî hayâ bir cür’et ile ‘Lâma da lâm, cime de cim’ gibi Galata Balozhanelerinin yâvelerini şiire mal etmeye çalışıyorlar. </st><st c="5422">Şu it oğlu itlere artık hadlerini bildirmek icap eder. </st><st c="5477">Edebiyat, edep demektir ulan şeyzâdeler!.. </st><st c="5520">Bunların cümlesi echel olduklarından bizim şeyzâde itabımızı dahî şehzâde anlayıp kendilerine iltifat sanırlar. </st><st c="5632">Tuh suratlarına!”</st></p>
			<p><st c="5649">Her kelimesini, genç neslin suratında şaklayan kırbaç gibi kullanan üstad Süleyman Nâfiz’in, edebiyat âleminde bir bomba tesiri yapan bu makalesi Gülnihal mecmuasında çıkınca, genç neslin mümessili olan Rauf Safvetî dahî Gülcemal mecmuasında bir cevap döşenerek hücuma hücumla mukabele etmiş ve zavallı üstad, eşekten düşmüş gibi berbad bir vaziyyete gelmiş idi. </st><st c="6013">Edebiyat tarihimizi zenginleştiren bu kalem kavgası pek hazin bir şekilde neticelenmiş idi. </st><st c="6105">Şöyle ki:</st></p>
			<p><st c="6114">Bir akşamüzeri Süleyman Nâfiz sakalını sıvazlayarak Bâbıâli yokuşundan inmekte iken Rauf Safvetî ile karşılaşınca sakalları diken diken olup ve kabarıp ânî tehevvürle bastonunu tükürükleyip Rauf Safvetî’nin üstüne yürümüş ve edîb-i lebîb Rauf Safvetî’yi “Ya Habibî Ya Habibî” diye önünde bağırta bağırta, kaçtığı yere kadar kovalamış idi. </st><st c="6454">Bu mübareze-i edebiye, zavallı Rauf Safvetî’nin can havli ile bir han kapısından girmesi ve arkasından da Süleyman Nâfiz’in dalması ile han dahilinde hal ve fasl edilmiş, aralarında ne olup geçtiği edebiyat tarihi için meçhul kalmıştır. </st><st c="6691">Yarım saat sonra üstad Süleyman Nâfiz ile Rauf Safvetî’nin pek memnun ve mesrur bir şekilde, barışmış ve anlaşmış olarak ve etraflarına tebessümler saçarak han kapısından çıktıkları müşahede edilmiş idi. </st><st c="6895">(Han derunundaki bir odada, Süleyman Nâzif’in, âdeti olduğu veçhile, Rauf Safvetî’yi sıkıştırarak kızılcık ağacından mamul bastonu ile dövdüğü söylenmekte ise de, bu vak’a bir vesikaya dayanmadığından, ilmî bir hakikat olarak nazar-ı itibara alınamaz.) </st></p>
			<p><st c="7148">Rauf Safvetî, edebiyatımızın ilk romantiklerinden olup, Viktor Hügo’nun tesiri altında kalmıştır. </st><st c="7246">“Hercaî Recai” isimli romanı, bizde Garp edebiyatı tarzında yazılmış ilk romandır. </st><st c="7329">“Zavallı Deli Necmiye” isimli romanı da, bizde ilk realist romanın mübeşşiri olup Eyüp asliye mahkemesi mübaşiri Ahmet Beşir’in ve Zemherî Teneşiri denilen Ayşe’nin kızı Deli Necmiye’nin, intihar maksadı ile tebeşiri suda kaynatıp nasıl içtiğini anlatan çok beşerî bir eserdir. </st><st c="7607">Bu romanında Rauf Safvetî Bey, ilk olarak, halkın lisanında bulunan “ebegümeci” kelimesini kullanmış ve edebiyatımıza böylece halk lisanını ithal ederek çok realist ve gayetle şaheser bir eser ibda eylemiş idi. </st><st c="7818">Kendileri bir miktar da natüralist idi. </st><st c="7858">Ve fakat o kadar realist idi ki, eserlerine sürrealist dahî denilebilir idi.</st></p>
			<p><st c="7934">Edîb-i lebîb Rauf Safvetî’nin belli başlı şaheserleri şunlardır: “Hercaî Recai”, “Zavallı Deli Necmiye”, “Eflâtun ve Fıstıkî”, “Bir Muacele-i Acele”, “Müshil-i Müebbet”, “Devam Et Cenabet!..”</st></p>
			<p><st c="8126">Rauf Safvetî, işrete gayetle müptelâ, içince cıvık bir belâ, içmese ne âlâ bir zat olduğundan, kadr ü kıymeti takdir edilmemiş ve zamanında anlaşılamamış bütün büyük sanatkârlar gibi, son demlerini fakr ü sefalet, ihtiyac ü zaruret içinde geçirmiştir. </st><st c="8379">O derecede ki, çok zaman kaldığı otelin parasını dahî ödeyemediğinden, otellerde rehin kalır ve gaddar kitapçılar ise fırsatı ganimet bilip, bir mecidiye ve hatta bir çeyreğe bin sayfalık romanlarını elinden alırlar idi. </st><st c="8600">Öldüğü zaman merhumun yelek cebinden beş para ile bir kopuk düğme ve ucu kırık bir kurşunkalemle uzun müddet kullanılmış bir mendilden ve dişleri kırık, kirli bir taraktan ve takma dişlerinden başka bişey çıkmamış ve bu emval-i metrukesi ile evrak-ı metrukesi ne Bitpazarı’nda, ne Sahaflar Çarşısında para ettiğinden Edebiyat-ı Atîka müzesine bırakılmak mecburiyetinde kalınmıştır.</st></p>
			<p><st c="8981">Merhum evvelâ Nesl-i âtî edebî mektebini kurmuşsa da, bilâhare bir kumar veya bir kadın meselesi yüzünden arkadaşları ile anlaşamayarak burdan ayrılmış, Edebiyat-î Atîka Mekteb-i edebîsinin müessisi ve bânisi olmuş idi. </st><st c="9202">Gayet iyi Fransızca bilir ve hatta bir Fransıza bile meramını anlatabilir idi. </st><st c="9281">Türkçesi de oldukça iyi idi ve fena sayılmaz idi. </st><st c="9331">Yerleri doldurulamayan kıymetlerimizin arasında, ismi edebiyat tarihimizde ebediyyen yaşayacaktır. </st><st c="9430">Bu edebiyat tarihini ise hiçkimsenin okumaması ne hazin!..</st></p>
		</section>
  <div id="charCountTotal" value="9488"></div></body>
</html>
