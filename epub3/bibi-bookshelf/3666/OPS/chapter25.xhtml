<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Şair-i Muazzam Abdülmunzam</st></h1>
			<p><span><st c="27">V</st></span><st c="29">alidesi tarafından Kethüdâ Heyhüsrev’e ve pederi tarafından dahî Suzan Hüsrev’e dayanan üstad-ı muazzam Abdülmunzam Beyefendi, Hicrî 1089 senesi Cemaziyülevvelinin onbirinde, Kamerî 1108 senesi Şaban ayının ondokuzunda, Şemsî 1304 senesi Teşrinisanî otuzunda, Rumî 1833 senesi Kânunuevvelinin ikisinde, Arabî 1209 Şevvalinin üçünde, Acemî 2945 senesinin 1 Mülâzimevvelinin doksanbeşinde, Frengî 1818 otuzbir Martında, Yüksek Hastalıklar Hastanesinin üçüncü kliniğinde dünyaya gelmiştir ki, bu tarihî kayıtlardan da anlaşılacağı veçhile, edebiyat tarihçilerimize nazaran, yedi muhtelif tarihte, yedi muhtelif mahalde dünyaya gelmiş bulunmaktadır ve aynen hakikattir, zira kendileri yedi kardeş olup, pederinin fevkalâde dalgınlığına mebni, yedi kardeşten hangisinin Abdülmunzam olduğu bilinmemektedir ve bu hususu bizzat Abdülmunzam dahî vefatı tarihine kadar tayin ve tesbit edememiştir. </st><st c="917">Ne hazin!</st></p>
			<p><st c="926">Edebiyat tarihçilerimizden ve pek kıymetli müdekkiklerimizden Mevlevî tarikatına mensup Sâki Alyanak, Abdülmunzam Beyefendi hakkında yazdığı iki ciltlik büyük eserinin tamamı, Abdülmunzam’ın 8 Zilhicceye müsadif mübarek cuma gecesi saat üçe beş kala mı, yoksa üçü iki geçe mi dünyaya geldiğinin araştırılmasına tahsis eylemiş ve maalesef kat’î bir neticeye varamadan bu pek kıymetli eserini tamamlamıştır. </st><st c="1333">İşbu izahattan da anlaşılacağı üzere şiirimizin şâhikalarında pervâz’ı âvâz-ı tınnaz eyleyen şairimizin 8 Zilhicce gecesi saat üçe beş kala mı, üçü iki geçe mi tevellüt eylemiş olduğu bugüne kadar meçhulümüz kalmıştır ki, Türk irfanı ve Türk kültürü namına teessüfe şayandır. </st><st c="1609">Ne yazık yarabbi! </st><st c="1627">Maahazâ, edebiyat tarihçilerimiz 8 Zilhicce gecesi doğduğunda müttefiktirler.</st></p>
			<p><st c="1704">Pederi ve validesi dahî şair ve şaire olduklarından Abdülmunzam Beyefendi Şair-i mâderzâd ve edîb-i pederzâd, son derece serâzâd haraç mezat bir zat idi. </st><st c="1859">Ve bu unvana bihakkın kesb-i liyakat eylemiş ve şiirimizin şâhikalarına ş’aapmış bir dâhi-i ekber-i muazzam-ı sefir-i kebîr idi. </st><st c="1988">(Allah rahmet eyleye!)</st></p>
			<p><st c="2010">Meşhur şaire ve şakirelerimizden olan validesi Cavidan Hanımefendi, oğlu Abdülmunzam’ın tevellüdü münasebeti ile şu şiir-i dilnişin-i tüzük-meşin-i peşini ilham-ı karnından neşide eylemiştir.</st></p>
			<blockquote>
			<span><st c="2202">“Ey kademsiz kendinle getirdin zam, </st></span>
			<span><st c="2239">Doğurmaz olaydım seni Abdülmunzam!..”</st></span>
			</blockquote>
			<p><st c="2276">Ah ne beyit, ne beytüsselâm (aleykümselâm), ne teverrüm-ü terennüm, öyle değil mi? </st><st c="2360">Bu beytin her hecesinde, ince ruhlu bir validenin pürşefkat olan kalb-i dilhunu çarpmaktadır. </st><st c="2454">(Nur içinde yatsın, salihat-ı nisvan hastalığından kurtulamayarak sizlere ömür o da öldü.)</st></p>
			<p><st c="2544">Pederi dahî, sarayın dolmacıbaşı Lezzettin ahfadından ve divan sahibi Abdültıntın Ebüllahmacun’dur. </st><st c="2645">(18’inci yüzyıl şairlerimizdendir. </st><st c="2680">Öldüyse Allah rahmet eylesin, kaldıysa Allah kolaylık versin!) Üstad İbnülmeymenet Cemhut Hamlut “Son asır mevtâları” nâm eserinde, Abdülmunzam Beyin pederi Ebüllahmacun’a eserinde geniş yer ayırarak, ezcümle hakkında şunları kaydetmiştir:</st></p>
			<p><st c="2919">“Bir şair-i hoşmeşreb olup fevkalâde zarif bir nüktedan, bir hayli nadân, boyu biraz alçaktı ortadan ve son derece zarif bir ârif-i dânâ idi. </st><st c="3062">Hicivleri dillere destan ve çok sevdiği kedisinin adı ise Mestan idi. </st><st c="3132">Bir tarihte kendisine her hitap edilişte, ‘Efendim!’ demesi lazım iken ‘Haa’ demeyi itiyat edinmiş olan vüzeradan Palabıyık Murtaza Pâşâ için şu nefis hicviyyeyi yazmış idi:</st></p>
			<blockquote>
			<span><st c="3305">‘Her lafın başında deme: Haaa! </st></span>
			<span><st c="3337">Bundan başka Ankara yok, ohaa!..’</st></span>
			</blockquote>
			<p><st c="3370">Şu hicivdeki inceliğe, şu zerafet-i zeban ve nezaket-i lisana bakınız, insan hayran oluyor. </st><st c="3463">Vaah hayfa ki, zamanımızda lisanımıza bu kudrette âşina ve böyle terennüm eden şairlerimiz, yok denilemezse de, nâdirattandır.”</st></p>
			<p><st c="3590">Hakikat öyledir, Abdülmunzam Beyefendinin pederi divan sahibi Ebüllahmacun’un şimdi derhatır eylediğimiz bir şiirini teberrüken takdim edelim. </st><st c="3734">Bu şiiri, bâlâda zikrolunan vüzeradan Palabıyık Murtaza Pâşâ için yazmış ve şiiri paşa-yi mumaileyhe takdim ile bir kese altın ile taltif olunmuş idi. </st><st c="3885">İşte şiir:</st></p>
			<blockquote>
			<span><st c="3895">“Tuttuğun altın ola ey Murtaza Pâşâ </st></span>
			<span><st c="3932">Eşin menendin yok cihanda hâşâ </st></span>
			<span><st c="3963">Azrail gelir ise bir gün başa </st></span>
			<span><st c="3993">Bana hâvâle et ânı, âlem şaşa </st></span>
			<span><st c="4023">Biz ölelim sen bin yaşa!”</st></span>
			</blockquote>
			<p><st c="4048">Şair-i muazzam Abdülmunzam pederinden mevrus kudret-i kalemiyye ve kuvvet-i edebiyyesi ile derhal temayüz ederek, mektepteki edebiyat muallimini biçok defalar mat etmiş ve bigün kademhane duvarına yazdığı şu beyitle hendese muallimi olan Kostaki Efendiyi hicvetmiştir:</st></p>
			<blockquote>
			<span><st c="4317">“ Âdem olursa eğer merkepler tâ ki, </st></span>
			<span><st c="4354">Ol zaman âdem olur bizim Kostaki...”</st></span>
			</blockquote>
			<p><st c="4390">Ehl-i vukuf tayin edilen edebiyat muallimi garazkârlığından dolayı bu hicviyyenin Abdülmunzam tarafından yazıldığını söylemek sureti ile mektepten bilâ şehadetnâme tard ve ihracını sebep olmuştur. </st><st c="4588">Daha o zamanki masum yaşında Kaputân-ı derya Süreyya Paşa için yazdığı şu hicviyye ile dikkatleri üzerine çekmiştir:</st></p>
			<blockquote>
			<span><st c="4704">“Şarap çanağını doldur babanın, </st></span>
			<span><st c="4737">Hay seni kaptan-ı derya yapanın...”</st></span>
			</blockquote>
			<p><st c="4772">Abdülmunzam mektepten tard edildikten ve bir müddet avâremû dolaştıktan sonra iki arkadaşı ile birlikte “Hazine-i Cünun” edebî mektebini kurmuş, bilâhare aralarında ihtilâf çıktığından bu mektepten de ayrılarak tek başına “Şafak-ı Ati” edebî mektebini tesis eylemiştir.</st></p>
			<p><st c="5042">İstikbalini kazanması için pederi tarafından tehdit edilince, Hariciye Nezareti’nin açtığı müsabaka imtihanına girmiştir. </st><st c="5165">Sefaret tercümanlarından Emanuel Efendinin Fransızca olarak söylediği çok uzun bir cümleye, hiçbir kelimesini anlamadığı halde, şair mizacının ilhamı ve altıncı hissi ile atarak “Vıy müsü” diye cevap verince, mesut bir tesadüf ile bu cevap tutmuş, bunun üzerine, Hariciye tercümanı Emanuel Efendi yine çok uzuuun Fransızca bir cümle ile Abdülmunzam’a sefir tayin edildiğini, hemen harcırahını alarak yola çıkmasını, geç kalırsa harcırahını alamayacağını, zira padişah hazretlerinin daha atik davranıp hazinedeki mangırları kâmilen alması ihtimali olduğunu söylemişti. </st><st c="5733">Abdülmunzam bir kelimesini dahî anlamadığı bu Frengîce söylenmiş sözlere “Mersi boku boku” diye cevap vermiş ve eser-i talih olarak bu cevap dahî tutunca Abdülmunzam’ın lisan-ı Fransevîye olan vukufu karşısında hayretlere gark olan tercüman Emanuel Efendi “Osmanlılar da maşallah artık Fransızcayı söktü, artık teceddüt başlamıştır!” diye feryad etmiştir.</st></p>
			<p><st c="6088">Fransa’ya muvasalatından sonra, gazel ve kaside tarzını terk ile Fransızca ve Türkçeyi halt ederek “sonne”ler yazmıştır. </st><st c="6210">Şu şaheser sonne’lerden bir misal verelim:</st></p>
			<blockquote>
			<span><st c="6252">“İkamet eyler iken monşer, jösüvi Paris’te,</st></span>
			<span><st c="6296">Lisan-ı Fransevîyi söktüm tam sekiz derste.</st></span>
			<span><st c="6340">Ün madmazel e ün madam ederler iken übûr,</st></span>
			<span><st c="6382">Yollarını bekledim maten, suvar e tujur.</st></span>
			<span><st c="6423">Ün maten parle ettim: Kel votr nom ma şeri?</st></span>
			<span><st c="6467">Sinyalimi çakarak döndü madmazel geri...</st></span>
			<span><st c="6508">Yanımda olmasaydı âh o hain teyzem,</st></span>
			<span><st c="6544">Dedi: ‘Avek tut mon kör, kör olayım jö vuzem!’</st></span>
			<span><st c="6591">Düştüm arkalarına döne döne helezon</st></span>
			<span><st c="6627">Yolumu da kaybettim, nerde yahu ma mezon?”</st></span>
			</blockquote>
			<p><st c="6670">Üçyüz beyit olan bu sonne aruz vezni ile kaleme alınmıştır ki, dünya edebiyatında aruzla yazılmış ilk ve son Frenkçe şiir budur.</st></p>
			<p><st c="6799">Vatan hasretine dayanamayıp memlekete avdetinde Hacer adında bir bâkire-i masûme ile izdivaç ederek bu sefer Fizan maslahatgüzarı olmuştur. </st><st c="6940">Zavallı Hacer ise, şiir dinliye dinliye evvelâ tecennün ve bilâhare teverrüm ederek onüçbuçukuncu baharında bir fidan iken şiirden şehit düşerek Sahray-ı Kebîr’e defn edilmiştir. </st><st c="7119">Şair-i muazzam Abdülmunzam’ın şiddet-i teessüründen ve hiddet-i tekeddüründen meydana getirdiği şaheseri olan Türbe isimli mersiyesinden bikaç mısra-ı berceste-i güldestesini takdim ediyoruz:</st></p>
			<blockquote>
			<span><st c="7310">“Ma’bûdem öldü eyvaaaah! </st></span>
			<span><st c="7336">Yazık oldu Hacer’e! </st></span>
			<span><st c="7356">Elemden nezle oldum, </st></span>
			<span><st c="7377">Açık kalmış pencere... </st></span>
			<span><st c="7400">Pekçok zevce bulunur, </st></span>
			<span><st c="7422">Nerde öyle şecere... </st></span>
			<span><st c="7443">Kapağım gitti benden, </st></span>
			<span><st c="7465">Yuvarlandı tencere... </st></span>
			<span><st c="7487">Şair-i azam oldum </st></span>
			<span><st c="7505">Hep becere becere... </st></span>
			<span><st c="7526">Yazık oldu Hacer’e </st></span>
			<span><st c="7545">Yazık oldu Hacer’e!”</st></span>
			</blockquote>
			<p><st c="7565">Hacer’in gaybubeti sebebi ile teessüründen ne yaptığını bilmez halde hemen ve arkasından yine hemen ve tekrar tekrar izdivaç eden şairin başından sekiz nikâh ve sayısız gayr-i nikâhlı izdivaç geçmişse de zevcelerinden hiçbiri Hacer gibi erkenden ecel şerbetini içip kendisine ilham veremediğinden şair-i muazzam Abdülmunzam mesut olamamış ve bedbaht hayatını sefir-i kebîr olarak lüks sefarethanelerde ve sefalethanelerde geçirmiştir.</st></p>
			<p><st c="8000">Beşer perdelik onsekiz tracediya yazmıştır ki, bilâhare kendisinden ikiyüz yıl evvel yaşamış olan facianüvis Şekispiyer nâm muharririn eserlerini, bunlardan ilham alarak yazmış olduğu anlaşılmıştır.</st></p>
			<p><st c="8199">En mühim şiirlerinden biri olan “Hicat-ı Firdest-i Penhimân” isimli şaheserini öyle bir hârika lisan ile yazmıştır ki, Arapça, Farsça ve biraz da Türkçe olarak yazdığı halde bu eserini ne Araplar, ne Farslar, ne Türkler anlayabilmektedirler. </st><st c="8442">Kendisi dahî bu şaheser şiir hakkında şu mütaleada bulunmuştur:</st></p>
			<p><st c="8505">“O kadar mükemmel bir şiirdir ki, anlaşılması imkân haricindedir ve ben dahî otuz sene evvel kendi yazdığım bu şiiri anlayamadığımdan, nasıl olup da yazabildiğime hayret etmekteyimdir.”</st></p>
			<p><st c="8691">Bu şaheserin küçük bir kısmını takdim ediyoruz:</st></p>
			<blockquote>
			<span><st c="8739">“Mevt-i emvât-ı memat-ı semat </st></span>
			<span><st c="8770">Nerdesin, gelsene artık Semahat! </st></span>
			<span><st c="8803">Çû ez der kenârest des-i dübür </st></span>
			<span><st c="8834">Vellezîne mest-i pest şah-ı Babür!”</st></span>
			</blockquote>
			<p><st c="8869">İlk defa olarak edebiyatımızda serbest nazımla dahî terennüm eylemiş bulunan üstad Abdülmunzam serbest izdivaçla yaşadığı gibi, serbest hanımlara serbest vezinli şiirleriyle hitap eylemiştir. </st><st c="9062">İşte bir misal:</st></p>
			<blockquote>
			<span><st c="9077">“– Ey ruhumun ruhu!</st></span>
			<span><st c="9097">– Huuu!</st></span>
			<span><st c="9105">– Nerdesin yahu?”</st></span>
			</blockquote>
			<p><st c="9123">Edebiyatta şiirimize ilk defa olarak inek kelimesini sokarak realizmin yolunu açmış ve pastoral tarzda şiirler de yazmıştır. </st><st c="9249">Bu şiirlerden de bir misal verelim:</st></p>
			<blockquote>
			<span><st c="9284">“Kaval çoban çalıyor </st></span>
			<span><st c="9306">İt ardını yalıyor </st></span>
			<span><st c="9324">İnsan bakıp dalıyor </st></span>
			<span><st c="9344">Ne manzara, manzara!..</st></span>
			<span><st c="9366">İnek gelir böğürür </st></span>
			<span><st c="9386">Boğa gider öğürür </st></span>
			<span><st c="9404">Şair bunları görür </st></span>
			<span><st c="9423">Ne manzara, manzara!..”</st></span>
			</blockquote>
			<p><st c="9446">Şair-i muazzam Abdülmunzam, daha henüz 84 yaşındayken, asıl büyük eserlerini vereceği hususunda büyük ümitler beslendiği bir sırada irtihâl-i dâr-ı beka eylemiş, memleketimiz için çok elîm bir ziya ve yeri doldurulmaz kayıp olduğundan halen yeri angaje edilmiş olarak bomboş tutulmaktadır. </st><st c="9737">(Allah hemen taksiratını affetsin, Âmin...)</st></p>
			<p><st c="9780">Bırakmış olduğu ciltlerle eserlerinin bugün hiçkimse tarafından anlaşılmamakta olması son derece şayan-ı teessüftür, yazıklar olsun.</st></p>
		</section>
  <div id="charCountTotal" value="9913"></div></body>
</html>
