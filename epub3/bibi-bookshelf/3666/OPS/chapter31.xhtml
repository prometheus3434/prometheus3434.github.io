<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Hacı Dangıl Ağa</st></h1>
			<p><span><st c="16">Z</st></span><st c="18">enginin malı züğürdün çenesini yorduğuna göre, bugün memleketimizde konuşma çağında bulunan enaz yirmimilyon insan, Hacı Dangıl Ağanın milyonlarıyla çenesini yormaktadır.</st></p>
			<p><st c="188">Bilindiği gibi, azgelişmiş olan memleketimizin insanlarının anneleri iki kısma ayrılır: Talihin ziyaret ettiği anneler ve Kör Salih’in ziyaret ettiği anneler. </st><st c="348">Ne talihin ne de Kör Salih’in ziyaret edemediği anneler esasen mevzumuzun dışındadır.</st></p>
			<p><st c="433">Memleketimizde insanüstü bir gayretle çalışmak zorunda olan Kör Salih, ne annesini, ne de Hacı Dangıl’ın kendisini bir kere bile ziyaret edebilmiş değildi. </st><st c="590">Çünkü ne zaman ziyaretine gelse daima Hacı Dangıl Ağa ile Talih birarada bulunur ve zavallı Kör Salih bitürlü Hacı Dangıl Ağayı yalnız yakalamak fırsatını bulamadığı için, başka bir garibin yardımına koşardı.</st></p>
			<p><st c="798">Hacı Dangıl Ağanın, vatan evlatları için alınacak pekçok ders-i ibretle dolu hayatı vardır.</st></p>
			<p><st c="890">1819 yılının 23 Şubat’ında (Tarih önemli değil, başka bir yılın mesela ağustos ayı da olabilir) Sayreki vilâyetinin Darmabaz köyündeki toprak damlı küçük bir evde sabaha karşı, iki inilti yükseliyordu: Biri ahırdan, biri de ahıra bitişik toprak damlı ve toprak tabanlı odadan. </st><st c="1168">Gebe inekle, gebe kadın doğurmak üzereydiler.</st></p>
			<p><st c="1213">Buzağı dünyaya geldiği halde, yavrunun yalnız ayakları dünyaya gelebilmiş, yavrunun sair aksamı dahilde kalmıştı. </st><st c="1328">Doğan gün ışığı kapıdan sızmış ve sabah güneşine karşı iki küçümen ayak keyifli keyifli sallanmaktaydı.</st></p>
			<p><st c="1431">Anne, baba, kaynana, bir inek, iki keçi ve bir eşekten mürekkep aile, gayet tabii olarak, doğuran inekle meşgul olduklarından, kendi başına çocuğun yalnız ayaklarını doğurabilen anayla ilgilenmeye zaman ve fırsat bulamamışlardı.</st></p>
			<p><st c="1660">Buzağının eksiksiz ve tam olarak dünyaya gelmesine pek memnun olan aile, bu sevinçle toprak damlı ve toprak tabanlı odaya geldikleri zaman, keyifli keyifli sallanıp duran bir çift ayakla karşılaşmışlardır.</st></p>
			<p><st c="1866">Çocuğun ters geldiği sanılabilir. </st><st c="1901">Halbuki akıllı bir insanın herhangibir yere başıyla değil ayağıyla girmesinin daha mantıklı olduğu düşünülürse, dünyaya başlarını çıkarıp balıklama atlayan çocukların nasıl ters geldikleri, dünyaya önce ayaklarını çıkaran bu yavrunun ise pek normal geldiği anlaşılır.</st></p>
			<p><st c="2168">Dünyaya ilkönce iki minik ayağını atan işte bu yavru, günümüz ticaret tarihine adını Hacı Dangıl Ağa olarak geçirecekti.</st></p>
			<p><st c="2289">Çocuk ne kadar çok içerde kalıp, annesinin kanıyla beslense, bunu kendisine kâr saydığından, dışarı çıkmak için hiç de acele etmiyordu.</st></p>
			<p><st c="2425">Buzağının sağ salim dünyaya geldiğini öğrenip de Hümücükoğlu ailesine ‘‘gözün aydın” demeye koşan köylülerin yardımı ve elbirliğiyle ayaklarından dışarı çekilerek, yavru darıdünyaya gelmiş ve fakat doğuma yardım eden kadınlardan birinin parmağından şakır şakır kanlar akması üzerine, ağzı muayene edilen çocuğun dişli olduğu ve bilhassa köpek dişlerinin şayan-ı hayret derecede inkişaf etmiş olduğu görülmüştü.</st></p>
			<p><st c="2836">Yavruya, dedesinin adı olan Dangıl adı verildi. </st><st c="2885">Küçük Dangıl’ı dünyaya getirmekle, bir rivayete göre vatanî vazifesini edâ ettiğine kani olduğu için, başka bir rivayete göre ise, böyle bir dişli çocuğu dünyaya getirdiği ve ilerde kendisini de ısıracağını düşündüğü için, annesi, teessüründen gözlerini bu fâni dünyaya ebediyyen yummuş, ancak ertesi gün, küçük Dangıl’ın emdiği memeden süt gelmeyince ağlaması üzerine kadının öldüğü anlaşılmıştı. </st><st c="3283">Bu rivayetlerin hakikatte ikisi de asılsızdır. </st><st c="3330">Ölüm sebebi kadının özel teşebbüs sonunda hamile kalmış olmasıydı. </st><st c="3397">Yani küçük Dangıl bir özel teşebbüs mahsulü idi. </st><st c="3446">Tarlada çalışırken kadını bir ayının kaçırmış olduğu biliniyordu ve bunun ayı değil, ayı postuna bürünmüş bir kimse olduğu, çünkü ayının geceleri de eve dadandığı söyleniyor. </st><st c="3621">Hatta yine bir rivayete göre, Dangıl adı verilmesi, özel teşebbüs mahsulü olan yavrunun hakikî pederine fevkalâde müşabahetinden ileri gelmişti. </st><st c="3766">Filhakika çocuk büyüdükçe suratı, Dangıl adına lâyık bir şekil almıştı.</st></p>
			<p><st c="3837">Her ne olursa olsun, küçük Dangıl’ın dünya yüzündeki ilk icraatı, annesinin ölümüne sebebiyet vermiş olması idi.</st></p>
			<p><st c="3950">Dangıl’ın buzağı ile aynı zamanda dünyaya gelişini, Hümücükoğlu ailesi için uğur telâkki etmişlerdi.</st></p>
			<p><st c="4051">“Allah rızkını da beraber gönderdi...” diyorlardı.</st></p>
			<p><st c="4102">Küçük Dangıl’ı talihin ilk ziyareti işte böyle olmuştu. </st><st c="4159">Dünyaya rızkı ile beraber gelen küçük Dangıl ile buzağı, ineğin memelerini kardeşçe paylaşıyorlardı. </st><st c="4260">Köyün talihsiz ailelerindeyse, bir inekle bir kadın aynı zamanda doğursa, kadın öleceğine inek ölür ve buzağı ile çocuk annenin memelerini paylaşmak zorunda kalırlardı.</st></p>
			<p><st c="4428">Şurası muhakkak ki, Dangıl, bu inek sayesinde, memleketimizde ve bilhassa şehirlerde pek ender rastlanan temiz süt emmiş bir insan evladı olarak yetişti. </st><st c="4583">Küçük Dangıl, anne olarak sütanası yaşlı ineği, kardeş olarak da ilerde öküz olacak olan sütkardeşi danayı tanıdı. </st><st c="4698">Sütanası ve sütkardeşiyle pek samimi bir hava içinde yetişen Dangıl, daha o yaşta ne kadar zeki olduğunu isbat ederek ineğin sütünün çoğunu kendisi içer, sütkardeşine bişey bırakmazdı. </st><st c="4883">Buyüzden de buzağının bitürlü büyümemesine karşılık Dangıl serpildi, gelişti, maşallah, şey kadar ve süt biraderinden daha iriyarı bir genç oldu.</st></p>
			<p><st c="5028">On yaşlarındayken köy çobanlığı yaptığı sırada, çocukluğundan kalma bir alışkanlıkla, güttüğü sürünün yavrulu hayvanlarının memelerini emerek, sömürücülüğe daha o yaşta başladı ve bu özel teşebbüsünün neticesinde gittikçe gelişti. </st><st c="5260">Çobanlıkta devam edip de güttüğü sürüyle sütkardeşliği daha bisüre uzasaydı, insan azmanı bir süt veya yağ tulumu haline gelebilirdi. </st><st c="5394">Fakat Dangıl’ın ham zekâsını ilk keşfeden bir çerçi onu yanına yamak olarak almıştı. </st><st c="5479">Bu çerçinin yanında yirmibeş yumurtaya bakırdan bir maşallah yazısı veya nazar boncuğu satarak sağlam bir ticarî terbiye almıştı. </st><st c="5609">Fakat çerçi, Dangıl’ın, yavrulu merkebinin hem sütüne, hem buduna göz koyduğunu anlayınca, suçüstü yakaladığı bigün Dangıl’ın işine son verdi.</st></p>
			<p><st c="5751">Bundan sonra köy bakkalına çırak olan Dangıl, hasat zamanı elinden tahılını almak için köylüye yüzde beşbin faizle nasıl para verildiğini öğrenerek köy bakkalından çok kuvvetli malî terbiye ve mesela bir kile tahıl karşılığında zeytinyağı diye bir şişe karışık renkli suyun nasıl satıldığını da öğrenerek burada gayet kuvvetli iktisadî terbiye de almıştı.</st></p>
			<p><st c="6107">Daha ondört yaşındayken aldığı iktisadî, millî, ticarî terbiyelerle kendini çok iyi techiz eden Dangıl’a köy sınırları dar gelmiş, geniş ufuklara açılmak için köyünü terk etmişti. </st><st c="6288">Irgatlık, işçilik, esnaflık için yola çıkan hemşerileriyle beraber genç Dangıl, köyden şehire geldiği zaman gömleğinin içine, uçkurunun arasına ve donunun ağına diktiği, çerçiden ve bakkaldan aşırdığı paralarından ve boğa gibi acı kuvvetinden başka hiçbişeyi olmadığı için hamallığa başladı. </st><st c="6580">Halbuki mektep yüzü görmemiş olduğu halde, iktisat profesörlerini suya götürüp, susuz getirecek kadar Allah tarafından pratik ticaret, iktisat ve maliye bilgisi vardı.</st></p>
			<p><st c="6747">Özel teşebbüsün insanlara nasıl parlak bir istikbal hazırladığının en iyi misali, kendi kendini yetiştirmiş ve sıfırdan milyoner olmuş bulunan Hacı Dangıl Ağadır.</st></p>
			<p><st c="6910">Genç Dangıl, bir fabrikanın kâtibine kendi özel teşebbüsüyle rüşvet vererek, o fabrikaya hamal olmuştur. </st><st c="7016">(Not: Hacı Dangıl Ağa sonradan bu fabrikanın sahibi olunca, herkes kendisinden rüşvet alan kâtipten intikam alacağını sanmıştı. </st><st c="7144">Halbuki, emdiği temiz sütün icabı olarak çok vicdanlı adam olan Hacı Dangıl Ağa, bir zamanlar rüşvet verdiği kâtibini, ihtisasından dolayı, fabrikanın resmî dairelere satış memuru yapmış ve böylece vaktiyle vermiş olduğu rüşveti kat kat çıkarmış, fakat asla namussuzluğa da tahammülü olmadığı için, fabrikasının satış memuru yaşlanıp da tazminat isteyince onu rüşvet alırken suçüstü yakalattırarak adalete teslim ettirmiştir.)</st></p>
			<p><st c="7570">Hamal olarak bu fabrikaya adım atan genç Dangıl, fabrika sahibinin avadanlıklarını okkalayarak, kısa zamanda bu fabrikaya hamalbaşı olmuştur.</st></p>
			<p><st c="7712">Bundan sonra, sizi fabrikaya hamal yapacağım diye işsizlerden aldığı komisyonlarla ve diğer fabrika işçilerine yüksek faizle borç vermek suretiyle hem büyük bir iyiliksever ve yardımsever olduğunu göstermiş, hem de ilerde nasıl büyük bir bankacı olacağının işaretini vermiştir. </st><st c="7991">Daha sonra yardım elini daha geniş sahalara daldıran genç ve kabiliyetli Dangıl, Allah vergisi ticarî ve malî dehası ile, fabrikanın öbür memurlarına, hatta müdürüne de, herkesin mevkiiyle mütenasip nispette faizle paralar vermek suretiyle fabrikadaki yerini sağlamlaştırmış ve iri taneli tespihinden başka hiçbişeyi taşımadığı halde “hamalbaşı” unvanını muhafaza etmiştir.</st></p>
			<p><st c="8364">Maalesef bizim memleketimizde muvaffak olmuş insanları çekemezler ve buyüzden de biz bitürlü Garp medeniyeti seviyesine ulaşamayız.</st></p>
			<p><st c="8496">Hacı Dangıl Ağayı çekemeyenler o kadar çoktur ki bir özel teşebbüs erbabının bir zamanlar hamallık yapmış olması sanki suçmuş ve ayıpmış gibi bugün enaz beşmilyon kişi Hacı Dangıl Ağanın babalarının yanında hamallık ettiğini söyleyerek avunurlar. </st><st c="8744">Halbuki bir insanın değil hamallık, namusu dairesinde olmak şartıyla şeylik yapması bile ayıp değildir.</st></p>
			<p><st c="8847">Genç Dangıl hayatının en büyük iktisadî ve ticarî muvaffakiyetini hamalbaşılığı sırasında göstermiştir.</st></p>
			<p><st c="8951">Fabrika için müstahsilden alınan hammaddeyi suyla ıslatarak altı kere ağırlaştırmak suretiyle fabrika sahibinin hakkını yermiş gibi görünmüşse de bilâhare fabrikadan çıkacak malları da ıslatarak sekiz kere ağırlaştırıp fabrika sahibinin hakkını iade etmiş ve hiçkimseye zarar vermeden kendisi, arada her giren ve çıkan maldan iki misli kâr temin etmiştir. </st><st c="9308">Hacı Dangıl Ağa dünya yüzünde ilk defa suyu pamuk fiyatına satmış bir adamdır. </st><st c="9387">Hacı Dangıl Ağa pamuk balyaları için ve bilâhare iplik balyaları için o kadar çok su kullanmıştır ki bunun sonunda o vilâyet dahilinde büyük bir su sıkıntısı hüküm sürmeye başlamıştır. </st><st c="9572">Fabrika, pamuk yerine yüzde seksen nispetinde su istihlâkine başlamış ve hatta, bir yabancı mütehassısa numune iplik diye kendisine bir bardak su verilince adam, bardağın içinde yüzen iplikleri kıl zannederek,</st></p>
			<p><st c="9781">– Mersi, susamadım! </st><st c="9802">demiştir.</st></p>
			<p><st c="9811">Hacı Dangıl Ağa, başkaları gibi hiçbir zaman havadan para kazanmamış, yalnız sudan para kazanmıştır.</st></p>
			<p><st c="9912">O kadar hayırsever bir zât-ı âlî kadirdir ki, fabrika sahibi, her ne hikmetse anlaşılmaz bir sebeple iflas etmek üzereyken, derhal ona da yardım elini uzatmış, fabrikaya önce yüzde bir, sonra yüzde on, daha sonra yüzde elli hisseyle ortak olmak suretiyle, fabrika sahibini iflastan kurtarmıştır. </st><st c="10209">Bu iyiliğinin karşısında fabrika sahibi nankörlük edip de borcunun faizlerini zamanında ödemeyince, Hacı Dangıl Ağa, “Gene iyilik bende kalsın,” diyerek fabrikanın üstüne oturmuş ve eski ortağını fabrikadan kovup onu bu dünya derdinden külliyen halâs ederek yüreğine inen adamın mevtine sebep olmuştur.</st></p>
			<p><st c="10511">Bundan sonra akıllar durdurucu bir inkişaf ile bikaç fabrika daha yapmış, fabrikasına hammadde sağlayacak geniş topraklar, tarlalar, çiftlikler elde etmiş ve devletçilik yoluyla özel teşebbüsü koruyan hükümetlerimizin marifeti ile bütün resmî dairelere fabrikalarından istihsal ettiği malları satmıştır. </st><st c="10816">Allahın bu lûtfuna karşılık minnetini ödemek için hac farîzesini de yerine getirerek, ticaret hayatında hacılığın da farz olduğunu, işinin daha da ilerlemesiyle isbat etmiştir.</st></p>
			<p><st c="10992">Hiçbir zaman herhangibir partiye girmeden, iktidardaki partidenmiş gibi görünerek bu partilere bolca yardımlarda bulunmuşsa da, kısa süre sonra bu yardımlarını fazlasıyla geri almıştır.</st></p>
			<p><st c="11178">Bir özel teşebbüs çocuğu olan Hacı Dangıl, o kadar eli açık bir adamdır ki, zaman zaman hükümetlere bile yardım elini uzatmış ve yardım için uzattığı boş avucunu dolu olarak geriye çekmiştir.</st></p>
			<p><st c="11370">Hükümet adamları daima Hacı Dangıl Ağanın dostu olmuşlardır.</st></p>
			<p><st c="11431">Ziraî, ticarî, iktisadî işlerini daha iyi yürütebilmek için malî sahaya da elini atarak, bankacılığa başlamıştır. </st><st c="11546">Bankacılıktan da maksadı, piyasadaki bozuk paraları toplayarak bütünlemekten ve vatandaşları bozuk para saymak külfetinden kurtarmaktan başka bişey değildir.</st></p>
			<p><st c="11703">Memlekette pekçok değişiklikler olmuşsa da, bu değişiklikler Hacı Dangıl Ağanın kılını değil, en nâzik mahallindeki kır tüyünü bile oynatmamış, yalnız bazı büyüklerimizin kendisini ziyaret ederek birlikte kahve içip resim çektirmelerine vesile olmuştur.</st></p>
			<p><st c="11957">Güzel sanatlara karşı büyük merakı olan Hacı Dangıl Ağa, Hicaz’dan getirdiği deve heykelini köşkünün damına diktirmiştir. </st><st c="12080">(Yok devenin nalı!..)</st></p>
			<p><st c="12101">Hacı Dangıl Ağanın o kadar çok mangırı vardır ki, bunları 27 Mayıs on liralıkları halinde yan yana koysanız ucu taa şeye kadar gider ve üst üste koysanız, fezayı yüz kere dolanır da ucundan iki karış da artar. </st><st c="12312">Dangıl Ağanın mangırlarını yüzer lira halinde birer birer saymaya kalkan yüz kişi aklını oynatır ve Hacı Dangıl Ağanın mangırlarını beşyüzer liralık haline getirseniz, memleketteki, pantolonlarının kıçı delik bütün vatandaşların deliklerine yama olur da artar.</st></p>
			<p><st c="12572">Hacı Dangıl Ağanın mangırları o kadar çoktur ki, bu satırların yazarı olan züğürdün de çenesini yormakta ve bu züğürt, o kadar parayı bu özel teşebbüs çocuğu neresine koyacak, onlarla ne halt edecek diye merak etmektedir.</st></p>
			<section>
			<p><st c="12794">NOT: En sonunda Hacı Dangıl Ağa da cartayı çekmiş ve ondan kalanların üstüne oturan oğullarından birinin, geçenlerde birmilyon liralık bir düğün ziyafetiyle evlendiğini gazeteler yazmıştır. </st><st c="12985">Kız babalarına verecek başlık paraları olmadığı için kız kaçırıp cezaevlerine düşen garibanlar da, birmilyon liralık gerdeğin kimbilir nasıl olacağını düşleyerek ya sabır çekmişlerdir.</st></p>
			</section>
		</section>
  <div id="charCountTotal" value="13169"></div></body>
</html>
