<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Edebiyat Dersleri</st></h1>
			<section>
				<h1><st c="18">III BÖLÜM</st></h1>
			<p><span><st c="28">B</st></span><st c="30">uraya kadar olan araştırmalarımızda Divan Edebiyatını incelemiş ve örnekler vermiştik. </st><st c="117">Şimdi de 19’uncu yüzyılın ilk çeyreğinden başlayarak, Cumhuriyet’in ilanına kadar geçen zaman içindeki edebiyatımıza bir göz atalım. </st><st c="250">Bu dönemde şu üç büyük edebiyat ekolünün kurulmuş olduğunu görmekteyiz:</st></p>
			<p><st c="321">1 - Tazminat Edebiyatı</st></p>
			<p><st c="344">2 - Tanzifat Edebiyatı</st></p>
			<p><st c="367">3 - Tenvirat Edebiyatı</st></p>
			<section>
			<h1><st c="390">Tazminat Edebiyatı:</st></h1>
			<p><st c="410">19’uncu yüzyıl başlarında ortaya çıkan bu edebî cereyana Tazminat Edebiyatı denilmesinin sebebi, bu ekolü kuran başlıca edebiyatçıların hemen pek çoğunun, gençliklerinde saltanata başkaldıran kişiler oldukları halde, sonradan yaşlandıkça akılları başlarına gelerek, padişah fermanıyla yüksek makam ve mevkilere gelerek tazminat alıp memlekete hizmet etmiş olmalarıdır.</st></p>
			</section>
			<section>
			<h1><st c="779">Tanzifat Edebiyatı:</st></h1>
			<p><st c="799">Bu edebî cereyana Tanzifat (yani temizlik) Edebiyatı denilmesinin sebebi ise, bu ekolü kuran kişilerin son derecede temiz ve titiz olmalarıdır. </st><st c="944">Mesela bu ekolün kurucularından biri olan Abdülham Kâmil Bey o kadar temiz ve titiz bir kimseydi ki, suyu bile bikaç kere sabunla yıkamadan içmezdi. </st><st c="1093">Tanzifat Edebiyatının bir ismi de “Edebiyat-ı Antika-i Cedide” olup bu cereyana mensup şair ve yazarlar “yevmin cedit rızkın cedit” yaşadıklarından bir nizam-ı cedit kurmak istemişler ve buyüzden eserlerini eser-i cedit kâğıdı üzerine yazmışlardır. </st><st c="1342">Edebiyatımızda yarattıkları bu yenilik sebebiyle de kurdukları ekole “Edebiyat-ı Antika-i Cedide” adı verilmiştir.</st></p>
			</section>
			<section>
			<h1><st c="1456">Tenvirat Edebiyatı:</st></h1>
			<p><st c="1476">Bu edebî cereyan, edebiyatımıza aydınlık getirdiği için Tenvirat Edebiyatı adını almıştır. </st><st c="1568">Çünkü bu ekole mensup olanlar, ilham perisinin geceleyin geleceğini düşünerek geceleri lamba ışığında yazarlardı. </st><st c="1682">Bu sebeple de Tenviratçılar, edebiyatımızda rönesans yapmışlardır. </st><st c="1749">Her ne kadar, gerek Tazminat Edebiyatı, gerek Tanzifat Edebiyatı Batı etkisiyle ortaya çıkmışsa da, Batı’nın en iyi mümessilleri Tenviratçılar olmuşlardır. </st><st c="1905">Dilimize “mon şer”, “mersi” gibi kelimeler onların sayesinde girmiş ve hatta buyüzden eski kuşak edebiyatçıları onlara “mon bey”ler adını vermiştir. </st><st c="2054">Bu bakımdan Tenvirat Edebiyatı, Cumhuriyet sonrası edebiyatına geçişte bir asma köprü vazifesi görmüştür.</st></p>
			</section>
			<section>
			<h1><st c="2159">Tenvirat Edebiyatında Nesir:</st></h1>
			<p><st c="2188">Tenvirat Edebiyatının nesirde en kuvvetli siması, bu ekolün kurucularından olan Hercaizâde Salih Şefkatî Beydir. </st><st c="2302">Salih Şefkatî, Şakşakîzâde Şeramet, Şahap Cenabettin’le birlikte “Şafak-ı âtî” mecmuasını kurmuşlar ve burada efkâr dağıtmışlardır.</st></p>
			<p><st c="2433">Ne yazık ki, yeni harflerin kabulünden sonra, pekçok kıymetli eser gibi, Salih Şefkatî’nin eserleri de bugün okunamamaktadır. </st><st c="2560">Bir örnek olarak, üstadın “Ne çâre bîçâre Pirâye!” adlı şaheser romanından bir parçayı okuyalım.</st></p>
			</section>
			<article>
			<h1><st c="2656">NE ÇÂRE BÎÇÂRE PİRÂYE!</st></h1>
			<p><st c="2679">“Râkit, sâkit... </st><st c="2697">Vakit Şâm’ı gariban... </st><st c="2720">Mahal ise, Kuşdili çayırı rehgüzeri, akşamüzeri idi. </st><st c="2773">An samimül kalblerinden iki refik-i vefik olan Ziya ile Süreyya, akşam alışverişi diyerek bir miktar zenperestlik maksadı ile Kuşdili çayırına çıkmış bulunuyorlar ve çayırda mürûr eden faytonlardaki zenne-i nâzeninleri seyrü teftiş eyliyorlar idi ki, bıyıkları henüz terlemiş bulunan Ziya, refik-i şerikine şu yolda hitap eyledi:</st></p>
			<p><st c="3102">– Ey aziz birader’i can beraberim! </st><st c="3138">Komşumuzun kerimesi Nâzân ile bazan mülâki olamadığımdan son derecede abazan bir vaziyette borazan bir hale geldim. </st><st c="3254">Nedir çâre-i nâsâzım? </st><st c="3276">Göklere yükseldi âvâzım, heyhaaat!..</st></p>
			<p><st c="3312">Süreyya ise, Ziya’nın heyhatından son derecede müteessir olup, sabık cuma günü sabahtan akşama kadar takip eylemiş olduğu bir hatunun arkasından hanesi kapısına gelüp, tam orada ipek çarşaflı hatun peçesini küşâd eylediğinde, kömürcü dükkânı kepengi açılmış gibi, peçenin altından marsık misali simsiyah bir Arap bacının suret-i sıfatı zahir olduğunu pek zarif bir tebessüm-ü kibarane ile nakleyledi.</st></p>
			<p><st c="3713">İşte tam bu hengâmede idi ki önlerinden mürûr-u übûr etmekte olan bir faytondaki iki duhter-i pakize tazeden birinin sağ elindeki uzun konçlu eldivenle pembe feracesi arasında bir parmaklık kadar aralık kalan kısmı-ı nâmahreminden çıplak pembe teninin görünmesi ile Ziya,</st></p>
			<p><st c="3985">– Aaaah!.. </st><st c="3997">Eyvaaah!.. </st><st c="4008">Kalb-i dilhunumdan yâre aldım. </st><st c="4039">O ne ilâhî bir ten! </st><st c="4059">Mahvoldum ben! </st><st c="4074">diye derun-i kalbinden inim inim inledi.</st></p>
			<p><st c="4114">Süreyya ise,</st></p>
			<p><st c="4127">– Ey aziz biraderim, biraz sabreyle, kendini tut, dedi, aksi halde bu aşkın neticesini alamazsan teverrüm edersin. </st><st c="4243">Gençliğine heder etme! </st><st c="4266">Sonra pederin ve validen mey’us olur...</st></p>
			<p><st c="4305">Süreyya böyle bir ifade-i tekellümde çok haklı idi ; zira aşk yolunda fayton takip ederler iken, her ikisi de biçok defalar halayıklardan, bacılardan, dadılardan, lalalardan yedikleri şemsiye ve iskarpin darbeleri altında çok ısdırap çekmişler idi.</st></p>
			<p><st c="4554">Efsuuus! </st><st c="4564">Bir kalb ki pürhun-u pür aşktır, ana hitap mümkün müdür? </st><st c="4621">Aslaaaa!..</st></p>
			<p><st c="4631">Derhal bir faytona rakip olarak iki arkadaşın o nâzenini takip eylemeleri icap ediyor idi ise de, Bâbıâli hariciye kaleminde mukayyit muavinliğinde memur namizeti bulunan Ziya’nın cebinde faytona verecek akçe bulunmadığından, Süreyya’ya,</st></p>
			<p><st c="4869">– Bendenize bir mecidiye borç versenize birader! </st><st c="4919">dedi ise de, Süreyya,</st></p>
			<p><st c="4940">– Mecidiye değil, bendenizde çeyrek dahî yoktur. </st><st c="4990">Meteliğe endaht etmekteyim. </st><st c="5018">Mangır nanay! </st><st c="5032">diyerek borç vermedi.</st></p>
			<p><st c="5053">Onlar bu yolda müzakere ederler iken fayton bir kere daha önlerinden mürûr etmiş, Ziya bir iki tel bıyığını bükerek işaret vermiş, bu işareti kendisine zan eyleyen fayton sürücüsü dahî cevaben, yağlı kaytan bıyıklarını manalı manalı burarak, delikanlıya göz kırpmış idi.</st></p>
			<p><st c="5324">Süreyya, Ziya’yı ikaz için, dedi ki:</st></p>
			<p><st c="5361">– Monşer, gel sen bu sevdadan vazgeç. </st><st c="5400">Zira geçende bir arkadaşımın takip ettiği bir feraceli hanım, arkadaşımı hanesine alıp peçesini açtığında, altından bir palabıyık çıkmış. </st><st c="5538">Arkadaşıma ol palabıyıklı âdem, “Geldin mâdem, misafir umduğunu değil, bulduğunu yer beyzâdem,” demiş. </st><st c="5641">O sebepten bendeniz takipten sarfınazar ile haneme azimet eylerim.</st></p>
			<p><st c="5707">Ziya cevaben dedi ki:</st></p>
			<p><st c="5729">– Şanjanlı feraceli dilber için ben arabacıdan dayak yemeğe razıyım. </st><st c="5799">Yeter ki, bir kerecik gül cemalini göreyim, gül nihaline yüz süreyim. </st><st c="5869">Bu uğurda canım bile feda! </st><st c="5896">Beni bu aşktan değil arabacı, ecel dahî döndüremez.</st></p>
			<p><st c="5947">Ve derhal istanbulinin yakasındaki kırmızı karanfili çıkarıp sapını mâilen tutmak sureti ile üç defa kokladı ki, âşıklar lisanında bunun hafî manası “Zâlim benim zaten mecruh-ı bîruh olan kalb-i elem-nâkime üç delik de sen açtın, kalb-i dilhunumu yâreleyip pare pare pâreledin!” demek idi.</st></p>
			<p><st c="6237">Lisan-ı aşka vâkıf olan faytondaki şanjanlı feraceli nâzenin ise, beyaz eldivenli nâzik eli ile ipek şemsiyesinin kehribar sapını üç kere sallayarak cevap verdi. </st><st c="6400">Bunun üzerine Süreyya refikine,</st></p>
			<p><st c="6431">– Ulan Ziya oğlum, ben bu sap sallamayı hiç beğenmedim! </st><st c="6488">dedi ise de, Ziya ona bu hareketin, aşk lugatinde “Ey hain, elinden çektiklerim yetmez mi?” demek olduğunu izah etti ki, tam bu sırada faytondan yere bir gül düşmesi üzerine Ziya yerden aldığı gülü koklayıp, kalbi üstüne koyarak fevkalâde heyecanlanıp, yayan ve daltaban ve dört nalla nalân olarak her iki refik bir müddet-i medîde faytonun mâbadından şitap ettiler ise de beyhûde! </st><st c="6870">Atlar kadar seri koşamadıklarından fayton gözden oldu nihan ve karardı cihan... </st></p>
			<p><st c="6950">İki refik, dilleri dışarda soluyarak kaldılar perişan... </st><st c="7007">Müteakiben Ziya derun-ı dilden inledi:</st></p>
			<p><st c="7045">– Artık bana bu dünya zindan ve hayat da haram! </st></p>
			<p><st c="7094">Ve o anda intihara teşebbüs eyledi ise de Süreyya dedi ki:</st></p>
			<p><st c="7152">– Ey benim monşerim! </st><st c="7174">Biz o dildâdeyi taharrî ile elbet bigün derderst eyleriz. </st><st c="7232">Sen dahî vuslata nâil olur, muradına erersin. </st><st c="7278">Tatlı canına beyhûde kıyma birader!</st></p>
			<p><st c="7313">Bu mülayim sözlerle Ziya’ya da bir mülâyemet gelip teselli buldu ve târümâr iken ümitvar oldu.</st></p>
			<p><st c="7408">Filhal Ziya bir mevsim-i şitayı âh ü vâh ile ve “Ah minelaşk!..” sayhaları ile geçirdikten sonra ertesi mevsim-i bahar, bermutad iki refik-i şefik-i tevfik, Küçüksu mesiresinde trafik ederler iken ve dahî kısmetlerini ararlar iken, Ziya’nın fevkalâde küçük su dökmek ihtiyacı ile bir kûşei tenhadaki çok şairane manzaralı ve geniş sâyeli bir ağacın dibine teşarşur eylediği esna-yı hengâmede önünden übûr-u mürûr eden fayton içinde dildanesini görmekle derhal pantolonunu toplayıp ve kendini toparlayıp ve uçkurunu bağlayıp, iki refik bir kira faytonu râkiben, iki nâzeninin faytonunu takibe şitap eylediler. </st><st c="8018">Her iki faytonun esna-yı krozmanında, Ziya her dâim cebinde hazır bulundurduğu Milano parşömeni pembe ve mavi kâğıtlara yazılmış aşk nâmelerinden birini, dadısı olması muhtemel ebrû maşlahlı kadına çaktırmadan, şanjanlı feracelinin eline vermeye muvaffak oldu idi.</st></p>
			<p><st c="8282">Takip eyledikleri fayton, pancurları aşı boyalı, tahinî renkli bir köşk önünde tevakkuf eylediği zaman leylin zulmeti bastırmak üzere idi. </st><st c="8422">Ebrû maşlahlı dadı ile şanjanlı feraceli dilrübaya köşkün kapısını bir uşak açmış idi. </st><st c="8509">Şanjanlı feracelinin netice kısmında eflâtunî renkte gayet cesîm bir cisim olan bir fiyango sallanmakta idi.</st></p>
			<p><st c="8617">Bir müddet sonra, köşkün ikinci kat penceresinde ışık yanması ile, piyanodan bir musik-i romantikiyye dökülerek leylin sükûtunu râ’şedar eyledi. </st><st c="8763">Piyanodan Şopen’in bir musiki-i elemnâk’ı damla damla ederken ihtizaz, hazin bir kadın sesi de teganniye âvâz eylemiş idi ki artık Ziya’nın sabrı kalmayıp gözlerinden kanlı yaşlar süzülmekte, lebleri büzülmekte ve son derecede üzülmekte idi. </st><st c="9005">Aaaah, ne ısdırap!.. </st><st c="9026">Aman yarap!</st></p>
			<p><st c="9037">İşte bu lahza-i garamda idi ki, Süreyya nâgihan,</st></p>
			<p><st c="9086">– Kaç ulan Ziya!.. </st><st c="9106">Ahırın kapısı açıldı ve arabacının bıyıkları göründü. </st><st c="9160">Herif geliyor, kaç! </st><st c="9180">diye feryad edince, o plâtonik fasl-ı aşk bozulmuş idi. </st></p>
			<p><st c="9236">Süreyya’nın tabanları yağlaması ile Ziya dahî tabanları ile mâbadını şiddetle darp eyleyerek firara karar eyledi.</st></p>
			<p><st c="9349">Efsuuuus!.. </st><st c="9362">Aşk mâni dinler mi hiç? </st><st c="9386">Ve minelgaraip!..</st></p>
			<p><st c="9403">Bohçacı kadınlar eli ile aşk nâmeleri teati eyleyen iki genç, en nihayet gizlice mulakî olarak bir yaz günü Büyükada’daki İspelendid nâm otele gitmişler idi. </st><st c="9562">Evvelâ otelin terasında ârâm eylediler ki, feracesinin eteklerinden dahil olan sabah meltemi Pirâye’nin derununu fazlaca titrettiğinden bu ihtizaza artık tahammül edemeyen zavallı Pirâye,</st></p>
			<p><st c="9749">– Heva serindir, derunum titredi, dışarım yanıyor, içerim serindir, dedi.</st></p>
			<p><st c="9823">Ziya ise,</st></p>
			<p><st c="9833">– Aaaah, bu sözlerin manası çok derindir! </st><st c="9876">diyerek zavallı masumeyi otel odasına soktu. </st></p>
			<p><st c="9921">Vaah, hayfaa!..</st></p>
			<p><st c="9936">Otel odasına dahil olduklarında o anda Ziya, hararet-i aşk ile yanarak,</st></p>
			<p><st c="10008">– Ah Pirâye!.. </st><st c="10024">Senelerden beru aguşuna muntazırım! </st><st c="10060">diye nida edip didesini açtı ise de Pirâye,</st></p>
			<p><st c="10103">– Ben bir bâkireyim! </st><st c="10125">Zalim izale-i bikr eyleme, birazcık izale-i şuyu olsun!.. </st><st c="10183">diye inledi.</st></p>
			<p><st c="10195">Bunun üzerine Ziya, Pirâye’nin gonce-i lebinden bir buse-i hicran alıp mest oldu.</st></p>
			<p><st c="10277">Pirâye, otel odasının penceresinden Büyükada’nın âşıklar yoluna bir nazar atfederek,</st></p>
			<p><st c="10362">– Ne kadar da bir belde-i hazin, öyle dii mi? </st><st c="10409">diye sual eyledi. </st></p>
			<p><st c="10427">Ziya dahî, cevaben,</st></p>
			<p><st c="10446">– Ey mabûdem, vakt-i team geldi, team edelim mi? </st><st c="10496">dedi. </st></p>
			<p><st c="10502">Mabûdesi dahî,</st></p>
			<p><st c="10516">– Mürebbiyem Madam Anjel hardallı yememe müsaade etmiyor, dedi.</st></p>
			<p><st c="10580">Zile basarak garsonu celb eylediler. </st><st c="10618">Ziya, ucuz olsun diye iki lâhmacun söylediyse de, heyhaat, İspelendid otelinde lâhmacun yoktu. </st></p>
			<p><st c="10713">Garson Yani,</st></p>
			<p><st c="10725">– Müsü, emredersiniz, şatobriyan getireyim, tre joli e gran poet, vıy müsü... </st><st c="10804">dedi.</st></p>
			<p><st c="10809">Gayet mükemmel şekilde lisan-ı Fransevî tekellüm eden Ziya, Rum garsonun lisanına agâh olarak,</st></p>
			<p><st c="10904">– Mersi boku, getir ondan! </st><st c="10932">dedi.</st></p>
			<p><st c="10937">Pirâye, tül perdenin arkasından, cûşa gelen bahr-i Marmara’nın mevc-i bî kararını seyr etmekte iken, Ziya cebindeki kutudan çıkardığı tozu gizlice Pirâye’nin tabağına boşalttı. </st><st c="11115">Bu toz, son derecede muâlece-i şehvet-i bî edep ve ol kadar enerji-i seks idi ki, zavallı Pirâye şatobriyandan ilk lokmayı alır almaz bayılınca, Ziya dahî kudurmuş canavar misali bîçâre bâkirenin üstüne savlet ile ilk hamlede masumeyi berbad ü perişan eyledi. </st><st c="11375">Bu esnada baygın bâkirenin bir firaş-ı hıraş-ı canhırâş ile sayha-ı enîni duyuldu. </st><st c="11458">Bu esna-yı hengâmede tabiat dahî mâsumenin feryad-ı figanına iştirak ile ağaçların yaprakları melûl ve mahzun dökülerek türaba sukut eyliyor idi. </st><st c="11604">Yarabbi, ne hazindir ki, bir hazine talan edilmiş idi.</st></p>
			<p><st c="11658">Vaah, hayfaaa!.. </st><st c="11676">Heyhaat!.. </st><st c="11687">Aslaa... </st><st c="11696">Suuus! </st><st c="11703">Efsuuuus!..</st></p>
			<p><st c="11714">Sanki tabiat bile bu faciaya me’yus...</st></p>
			<p><st c="11753">Yarı baygın bîçâre Pirâye, hâlâ dâmenini açıp başına geçirmeye uğraşan Ziya’ya melûl, mahzun bakarak, hisseylediği şiddet-i ısdırap ile,</st></p>
			<p><st c="11890">– Defter-i âmalimi açma hain! </st><st c="11921">diye inlemekte idi.</st></p>
			<p><st c="11940">Bir müddet-i medîde bihuş yatan Pirâye,</st></p>
			<p><st c="11980">– Beni galiba hamile bıraktın, alçak! </st><st c="12019">dedi.</st></p>
			<p><st c="12024">Bu esnada Ziya, bu gibi ahvalde mutad olduğu üzere, bir kaleyi zapteylemiş bir eser kumandan edâsı ile koltuğa yan gelmiş, içtiği Serkidoryan sigarasının dumanını havaya savurmakta idi.</st></p>
			<p><st c="12210">Sualine cevap alamayan bîçâre Pirâye,</st></p>
			<p><st c="12248">– Bana bunu da mı yapacaktın, söyle zalim, söyle! </st><st c="12299">diye feryad eyledi.</st></p>
			<p><st c="12318">Vicdan azabı ile bu hitaba şitap eden Ziya, dildâdesinin ayaklarına kapanıp,</st></p>
			<p><st c="12395">– Beni affeyle ey mahbube-i hayatım ve mabûde-i zenâtım! </st><st c="12453">diye niyaz eyledi ise de, Pirâye,</st></p>
			<p><st c="12486">– Demek beni kirlettin, ırzıma tasallut ettin! </st><st c="12534">dedi.</st></p>
			<p><st c="12539">Ziya ise cevaben,</st></p>
			<p><st c="12557">– Merak eyleme, temizleriz, bir fiil-i kürtaj ile izale eyleriz... </st><st c="12625">dedi ve fakat Pirâye,</st></p>
			<p><st c="12646">– Bunu senden mem’mul etmez idim, madâma ki, sen benim gonce-i ismetimi berbad-ı harab-ı pâyımal eyledin, öyleyse benimle izdivaca mecbursun, zevcim olacaksın!.. </st><st c="12809">dedi.</st></p>
			<p><st c="12814">Vicdanı ihtizaz eden Ziya,</st></p>
			<p><st c="12841">– Ah, işte bu imkânsız... </st><st c="12868">Zira ben bir zevc-i sadıkım, evliyim ve içgüveysiyim. </st><st c="12922">Seninle teahhül edemem ve zevcemden dahî ayrılamam. </st><st c="12974">Zira kainpederim zaptiye nâzırı olup son derece alçaktır, kendisinden havf ederim, dedi.</st></p>
			<p><st c="13062">O anda bîçâre Pirâye derhal helâya şitap ederek şanjanlı feracesinin kuşağı ile kendisini asmak sureti ile, üç defa “Elveda!” nidasından sonra şarab-ı eceli nûş ile intihar edip hayatına hitam verdi. </st><st c="13263">Zavallı zelile! </st><st c="13279">Biz gelelim Celil’e... </st><st c="13302">Celil de nerden çıktı diye sual edersiniz, Ziya’nın bir ismi de Celil olup Celil Ziya diye şiirler dahî yazar idi.</st></p>
			<p><st c="13416">Bu facia-ı aşk üzerine vicdanı lerzan olan Ziya müteellim olarak zevcesine şu mektubu tahrir eyledi:</st></p>
			<p><st c="13517">“Ey benim refika-ı hayatım ve sebeb-i mematım! </st><st c="13565">Günahımın kefaretini hayat-ı sefilime son vererek ödüyorum. </st><st c="13625">Gümüş saplı bastonum sana ebedî bergüzarımdır. </st><st c="13672">Şimdilik elveda!.. </st><st c="13691">Seni de acele beklerim.”</st></p>
			<p><st c="13715">Bu mektubu kıraat eden bedbaht zevce ise derhal teverrüm ederek âniden ruhunu teslim ile vücudunu ebediyyet-i sermediyyete intikal ettirdi. </st><st c="13856">Vah bîçâre Pirâye!</st></p>
			<p><em><st c="13874">Trabya, 14 Eylül 1319</st></em></p>
			<p><em><st c="13896">Salih Şefkatî</st></em></p>
			</article>
			<hr />
			<p><st c="13910">Yukarda en tipik örneklerden birini okuduğunuz Tenvirat Edebiyatının Tanzifat Edebiyatı ile Cumhuriyet dönemi edebiyatı arasında bir köprü vazifesi gördüğünü daha önce söylemiştik.</st></p>
			<p><st c="14091">Her ne kadar Tazminat ve özellikle Tanzifat Edebiyatının etkisinden tamamiyle kurtulamamışsa da Batı edebiyatının da daha belirgin olarak etkisinde kalmıştı. </st><st c="14250">Tenvirat şiiri, eski cereyanların gül ve bülbül mazmunlarından kurtulmuş, daha realist bir yola girmişti. </st><st c="14356">Prof. </st><st c="14362">Ahmet Aslanoğlu’nun “Şiirimizde Enfiye” adlı büyük inceleme eserinde, Tenvirat Edebiyatının gerçekçi yönü çok güzel anlatılmıştır. </st><st c="14493">Gül ve bülbül gibi sembollerin yerine şairlerin bizzat kullandıkları enfiye, tönbeki, afyon gibi somut maddeler şiirin malzemesi olmuştur. </st><st c="14632">Hatta aruz vezni kısmen terk edilmiş, hece vezni de kullanılmış, ama kaside tarzından tamamiyle vazgeçilmemiştir.</st></p>
			<p><st c="14745">Bir örnek olarak “Şiirimizde Enfiye” adlı eserden aldığımız şair Fazıl Zulufî’nin Enfiye kasidesini görelim. </st><st c="14855">Bu şiir ilk olarak, Edebiyat-ı Antika-i Cedide’nin nâşir-i efkârı olan “Şafak-ı âtî” dergisinde yayımlanmış ve bu yeniliği hazmedemeyen Tanzifat şairlerinin ağır hücumuna uğramıştır.</st></p>
			
			<blockquote>
			<h1><st c="15037">Kaside-i Enfiye</st></h1>
			<span><st c="15053">Şairlerin beynine verir huşu enfiye,</st></span>
			<span><st c="15090">Sonra akar burnundan, hapşuu, hapşuu enfiye</st></span>
			<span><st c="15134">Aksırıkla öksürük, tıksırıkla püskürük... </st></span>
			<span><st c="15177">Bütün ilhamı veren işte hep şu enfiye!</st></span>
			<span><st c="15215">Meskenetten şairi hapşırtarak kurtarır </st></span>
			<span><st c="15255">Dolmalı dükkân, meydan, pazar, çarşı enfiye!</st></span>
			<span><st c="15299">Bir tutam çekse şair silkindikçe kellesi, </st></span>
			<span><st c="15342">Açar zihnini heman ilham kuşu enfiye!</st></span>
			<span><st c="15379">Hapşırıp silkinerek kendimize gelelim. </st></span>
			<span><st c="15419">Bu fakir memleketin kurtuluşu enfiye!</st></span>
			<span><st c="15456">Kızla oğlan olmalı, huri gılman olmalı... </st></span>
			<span><st c="15499">Aksadıkça çekmeli yâre karşu enfiye!</st></span>
			</blockquote>
			</section>
		</section>
  <div id="charCountTotal" value="15535"></div></body>
</html>
