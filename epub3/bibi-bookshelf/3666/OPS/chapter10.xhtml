<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Adını Söylemem</st></h1>
			<p><span><st c="15">D</st></span><st c="17">aha önceden tanışmadığımız kişilerle bir sofrada bulunmak ne tedirginliktir. </st><st c="94">Dostumuz olan bir komşumuzun bizi evinde akşam yemeğine çağırdığı o gece, işte böyle bir zor durumdaydım. </st><st c="200">Sofrada, üç aileden on kişi biraraya gelmiştik. </st><st c="248">Önceden tanışmıyorduk ama, bir mahalledeki birbirine yakın apartmanlarda oturan komşulardık. </st><st c="341">Ortaklaşa tanıdığımız yalnız ev sahibiydi, o da bizi kaynaştıracak bir hava yaratmıyordu.</st></p>
			<p><st c="430">Solumdaki bey, ya gevezeliğinden yada iyi niyetle bir söyleşi konusu açmak istediğinden boyuna dır dır konuşuyordu. </st><st c="547">Sözlerinin ilgimizi çekmediğini anlayınca da, başka bir konuya geçiyor, daldan dala atlıyordu. </st><st c="642">Önce bilmediğimiz bir kadının, kocasını aldattığını üstü kapalı bir biçimde anlattı. </st><st c="727">Aldatan kadın, özellikle aldanan koca, herzaman ilginç bir konudur ama, hiçbirimiz kadını tanımadığımızdan söze karışamadık. </st><st c="852">Konuşkan adam, o konu tutmayınca, Boğaz’a balık akını olduğu halde, neden balığın pahalı satıldığını, balık işindeki dalavereleri anlattı. </st><st c="991">O konu da tutmadı. </st><st c="1010">Aldatan kadın, balık, gece hırsızlarının son zamanlarda artışı, nerde o eski şairler, arabasıyla yaptığı kaza... </st><st c="1123">İşte böyle birbirini tutmaz, ipe sapa gelmez konular... </st><st c="1179">Birden,</st></p>
			<p><st c="1186">– Rezalet! </st><st c="1198">diye bağırdı. </st></p>
			<p><st c="1212">Ev sahibi,</st></p>
			<p><st c="1222">– Ne oldu? </st><st c="1234">diye sordu.</st></p>
			<p><st c="1245">– Aaa, duymadınız mı? </st><st c="1268">Oğluna da ayrı bir araba almış. </st><st c="1300">Kendi arabası var, karısının var, artık bir de lisede okuyan çocuğa araba alınır mı? </st><st c="1385">Dört kişilik ailede üç özel araba.</st></p>
			<p><st c="1419">Ev sahibi,</st></p>
			<p><st c="1430">– Kim bu? </st><st c="1441">diye sordu.</st></p>
			<p><st c="1452">– Bizim burda oturuyor, yakınımızda, ama adı gerekmez... </st><st c="1510">Boşuna üstelemeyin, söylemem! </st><st c="1540">dedi. </st></p>
			<p><st c="1546">Karım, kulağıma eğilip,</st></p>
			<p><st c="1569">– Herhalde Hakkı Beyden söz ediyor, diye fısıldadı.</st></p>
			<p><st c="1621">Ben de karıma,</st></p>
			<p><st c="1636">– Onların üç değil, iki arabası var, dedim.</st></p>
			<p><st c="1680">– Üçüncüyü yeni almışlar işte... </st></p>
			<p><st c="1714">Konuşkan adam,</st></p>
			<p><st c="1728">– Kızı küçük olmasa bir araba da ona alır ama daha onüç yaşında... </st><st c="1796">dedi.</st></p>
			<p><st c="1801">Karım bana,</st></p>
			<p><st c="1813">– Öyleyse Hakkı Beyler değil, bizim Lâmialar olacak... </st><st c="1869">dedi. </st></p>
			<p><st c="1875">Konuşkan adam,</st></p>
			<p><st c="1889">– Yalnız araba olsa neyse, Harbiye’de bir kat aldığı yetmiyormuş gibi, Ankara’da da bir apartman yaptırıyormuş, hem de altı katlı... </st><st c="2023">Bunlar neyle olur kuzum? </st><st c="2048">Onun yerinde olan memurlar, oturdukları evin kirasını zar zor veriyorlar.</st></p>
			<p><st c="2121">Konuklardan biri sordu:</st></p>
			<p><st c="2145">– Demek buralarda oturuyor bu adam?</st></p>
			<p><st c="2181">– Evet...</st></p>
			<p><st c="2191">– Ay, çok merak ettim, kimdir?</st></p>
			<p><st c="2222">– Yooo, adını söylemem, dedikodu olur. </st></p>
			<p><st c="2262">Karım bana,</st></p>
			<p><st c="2273">– Memursa Lâmialar da değil, sakın Basri Beyler olmasın... </st><st c="2333">dedi.</st></p>
			<p><st c="2338">– Bu da fakirdir, fukaradır demiyor, kim önüne gelirse rüşvet alıyor. </st><st c="2409">Hadi yalnız zenginlerden alsan neyse ne...</st></p>
			<p><st c="2451">Bir hanım,</st></p>
			<p><st c="2462">– Pek merak ettim, kuzum kimdir bu adam? </st><st c="2504">diye sordu.</st></p>
			<p><st c="2515">– Adı gerekmez. </st><st c="2532">Bej renkli arabası var, karısınınki ise vişneçürüğü...</st></p>
			<p><st c="2586">Sofradaki bütün başlar birbirlerine eğildi, rüşvetçiyi tahmin için fısıldaşmalar oldu.</st></p>
			<p><st c="2673">– Oğluna yeni aldığı araba da Şevrole, hatta sarı, açık sarı... </st></p>
			<p><st c="2738">Yine herkes birbirinin kulağına eğildi.</st></p>
			<p><st c="2777">– Adını söyleseniz ne olur beyefendi?..</st></p>
			<p><st c="2817">– Mazur görün, söyleyemem... </st><st c="2847">Yeni apartmanını niçin Ankara’da yaptırıyormuş, biliyor musunuz? </st><st c="2912">Uzakta olsun da göze batmasın diye... </st><st c="2950">Sanki herkesin gözü kör, kulağı sağır... </st><st c="2991">Bütün bunları üç dört yıl içinde yaptı. </st><st c="3031">Dört yıl önce ondan bundan borç alır, takardı... </st><st c="3080">Hatta bana da biraz borcu vardır da hâlâ ödemedi... </st><st c="3132">Görülmemiş bir alçak!.. </st><st c="3156">Harbiye’deki katla, Ankara’daki apartmanı karısının üstüne yapıyormuş ki kuşkuyu çekmesin. </st><st c="3247">Sözde karısına miras kalmışmış da... </st><st c="3284">Yahu, onun karısını bilmeyen mi var, o kadını bardan almıştı. </st><st c="3346">Kadın eskiden barda konsomatristi, yani herkesin kadını...</st></p>
			<p><st c="3404">Yine sofradaki başlar birbirine yanaştı, yine ağızlar kulaklara dayandı. </st><st c="3478">Karım da kulağıma yaklaşıp,</st></p>
			<p><st c="3505">– Ha, anladım şimdi, dedi, Selim Beyleri söylüyor.</st></p>
			<p><st c="3556">– Onun bir oğlu var, kızı yok ki... </st><st c="3593">diye fısıldadım.</st></p>
			<p><st c="3609">Bir bulmacayı çözümlemeye çalışır gibi, herkes o adamı bulmaya çalışıyordu. </st></p>
			<p><st c="3686">Kadınlardan biri,</st></p>
			<p><st c="3703">– Meraktan çatlayacağım beyefendi, ne olur kim bu adam, söyleyin! </st><st c="3770">dedi.</st></p>
			<p><st c="3775">– Yooo, adını söylemem... </st><st c="3802">Rica ederim üstelemeyin... </st><st c="3829">Neme gerek. </st><st c="3841">Hani demin, kocasını aldatan bir kadından söz etmiştim ya... </st><st c="3902">İşte o kadının kocası.</st></p>
			<p><st c="3924">Bulmacayı çözümlemek için yeni bir ipucu daha ele geçtiğinden yeni bir fısıldaşma daha oldu.</st></p>
			<p><st c="4017">– Öyle bir kadına anasından miras kaldığına kim inanır. </st><st c="4074">Anasını tanıyan, bilen çoook... </st><st c="4106">Bohçacılık yapardı, evlere çamaşıra, tahtaya giderdi. </st><st c="4160">Oğlu için de hiç iyi şeyler söylemiyorlar. </st><st c="4203">O yaşta çocuğun altına son model arabayı çekerse olacağı budur. </st><st c="4267">Sapsarı bir oğlan. </st><st c="4286">Oysa anası esmer, babası dersen iyice koyu esmer...</st></p>
			<p><st c="4337">Karım,</st></p>
			<p><st c="4344">– Bu sefer bildim, bildim, diye fısıldadı, ayol bu Handan’la kocası işte...</st></p>
			<p><st c="4420">Konuşkan adam,</st></p>
			<p><st c="4435">– Kır saçlı, yaşı da elliyi geçti, dedi.</st></p>
			<p><st c="4476">– Karısının mı?</st></p>
			<p><st c="4492">– Hayır, kocasının. </st><st c="4513">Karısı kırk yaşında ama, otuzbeşi geçmez. </st><st c="4555">Oldukça şişman, kısa boylu...</st></p>
			<p><st c="4584">Birisi dayanamadı,</st></p>
			<p><st c="4603">– Hah tamam... </st><st c="4619">Ayten bu, vallahi de Ayten... </st><st c="4649">diye bulmacayı çözümlemenin sevinciyle bağırdı.</st></p>
			<p><st c="4696">Konuşkan adam,</st></p>
			<p><st c="4711">– Saçlarını da kızıla boyatır haspam... </st><st c="4752">deyince az önce sevinen kadın, düş kırıklığıyla,</st></p>
			<p><st c="4800">– Öyleyse o değil, dedi, yeniden düşünmeye başladı.</st></p>
			<p><st c="4852">– Allahaşkınıza söyleyin, kim?</st></p>
			<p><st c="4883">– Yoo, hiç öyle huyum yoktur, adı bizi ilgilendirmez, ne gerek... </st><st c="4950">Hepiniz tanırsınız, adı önemli değil... </st><st c="4990">Bir zamanlar sözü çok geçen bir bakanın da akrabasıymış uzaktan. </st><st c="5055">Efendim, bu herifte türlü kötü huy toplanmış. </st><st c="5101">Muhabbet tellallığı filan da yapıyor ama, yüksek seviyede... </st><st c="5162">Onun için de sosyetede mevkii var... </st><st c="5199">Giyimine pek düşkündür. </st><st c="5223">Yaz kış demez, o sıcak havalarda bile sımsıkı boyunbağı takar, ayakkabıları da herzaman pırıl pırıl boyalı... </st><st c="5333">İki dirhem bir çekirdek...</st></p>
			<p><st c="5359">“Hâlâ tanımadınız mı!” der gibi bir hali vardı. </st><st c="5408">Hepimiz aşırı meraka kapılmıştık. </st><st c="5442">Kim olduğunu sordukça biz, o hep,</st></p>
			<p><st c="5475">– Üstelemeyin, ne olur, vallahi adını söylemem. </st><st c="5524">Rica ederim, üstüme varmayın... </st><st c="5556">diyordu.</st></p>
			<p><st c="5564">– Peki, uzun boylu mu, onu söyleyin hiç olmazsa...</st></p>
			<p><st c="5615">– Hayır, kısa boylu, onun için de daha çok, çubuklu, uzun çizgili deseni olan kumaşlardan elbise giyer.</st></p>
			<p><st c="5719">“Hah, bildim!” diye bağrışanlar gittikçe çoğalıyor, ama konuşkan adamın sonraki açıklamalarıyla yanıldıklarını anlıyorlardı.</st></p>
			<p><st c="5844">– Sabıkasının olduğu da söylenir, bir zamanlar dolandırıcılıktan mı, yoksa sahtecilikten mi, işte öyle bir suçtan hapse bile girmiş de, sonra mahkemesi sürerken af kanunuyla mahkûm olmadan hapisten kurtulmuş. </st><st c="6054">Kısacası hertürlü rezillik var bunda...</st></p>
			<p><st c="6093">Konuşkan adam, dedikodu olmasın diye bitürlü adını açıklamadığı adamın kim olduğunu bulamıyoruz diye bize yavaş yavaş kızar gibiydi.</st></p>
			<p><st c="6226">– Dört katlı bir apartmanın üçüncü katında oturuyor, dedi, apartmanı köşede, bakkalın karşısında... </st><st c="6327">Mozaik kaplı bir apartman... </st><st c="6356">Hatta apartmanın bahçesinde mavi ortancalar dolu...</st></p>
			<p><st c="6407">Salondakilerin hepsi birden,</st></p>
			<p><st c="6436">– Hah... </st><st c="6446">Şakir Beyle karısı Selma... </st><st c="6474">diye sevinçle el çırparak bağırdıktan sonra rahat bir soluk aldılar.</st></p>
			<p><st c="6542">Konuşkan adam,</st></p>
			<p><st c="6557">– Neme gerek, dedi, ben söylemiş olmayayım da... </st><st c="6607">Adı gerekmez, bana ne? </st><st c="6630">Yoo, boşuna üstelemeyin, adını söylemem.</st></p>
		</section>
  <div id="charCountTotal" value="6670"></div></body>
</html>
