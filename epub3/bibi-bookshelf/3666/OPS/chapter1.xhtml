<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">İnsanlar Uyanıyor</st></h1>
			<p><span><st c="17">S</st></span><st c="19">on hapisliği çok zor gelmişti. </st><st c="50">Cezaevinden çıktıktan sonra, bir taşra ilçesindeki hele o sürgünlüğü canına tak demişti. </st><st c="139">Sürgün süresi dolup da başkente dönünce, kendisini kentin kalabalığı içinde büsbütün yalnız buldu. </st><st c="238">Karısı, daha cezaevindeyken ondan boşanmıştı.</st></p>
			<p><st c="283">Bu durumda insan ister istemez karamsarlığa düşer, hele parası, bir geçim yolu da yoksa... </st><st c="375">Politikadan elini eteğini çekip geçinebileceği bir iş mi aramalıydı?</st></p>
			<p><st c="443">İlkin başını sokacak bir dam altı bulması gerekiyordu. </st><st c="499">Kentin orta yerlerindeki evlerin kirası çok yüksekti, yalnız ortadakiler değil, dolaydakiler de öyle... </st><st c="603">Kirasını ödeyemediği için icra memurlarının evine gelip külüstür yazı makinesini, biriki parça eski püskü eşyasını haczetmelerinden artık bıkıp usanmıştı. </st><st c="758">Hele konu komşunun, ilk gördükleri bir yabancı yaratığa bakar gibi, süzerek kendisine bakmalarından, korkulu, meraklı gözlerden, düşman bakışlardan bıkmıştı. </st><st c="916">Onun için uzaklarda, dış mahallelerden de ötelerde, tenha biyerlerde, ucuz, küçücük bir kiralık ev arıyordu.</st></p>
			<p><st c="1024">Araya taraya buldu böyle biyer ; birbuçuk odalı küçücük bir gecekondu. </st><st c="1096">Aşağı yukarı, yaya gidişle kente iki saat uzaklıkta, bir tepe üzerine kurulmuş beş on gecekonduluk bir küçümencik mahalleydi burası. </st><st c="1229">Üstelik, gecekonduların birbirlerinden uzak oluşu, onun için çok iyiydi. </st><st c="1302">İki eski bavul dolusu kitaplarından, biriki parça eski öteberisinden başka bişeyi yoktu. </st><st c="1391">Gecekondusunun pencerelerini bile, perde yerine eski gazete kâğıtlarıyla örttü. </st><st c="1471">Mutluydu. </st><st c="1481">Şimdi artık, geçinebilmek için bir küçük iş arayıp bulmalıydı.</st></p>
			<p><st c="1543">Evinin az ötesinde, ama tam karşısında, baraka içinde bir bakkal dükkânı vardı. </st><st c="1624">Bakkalın az solunda, derme çatma bir sundurmada da manav vardı. </st><st c="1688">Alışverişini bu ikisinden yapıyordu. </st><st c="1725">Gide gele, bakkalla manavın ahbabı olmuştu. </st><st c="1769">İkisi de durumlarından, az kazançlarından yakınıyordu. </st><st c="1824">Alışverişleri pekazdı. </st><st c="1847">Günde beş altı müşteri ancak geliyordu dükkânlarına. </st><st c="1900">Onlar da çok para bırakan yağlı müşteriler değildi. </st><st c="1952">Büyük sermayeleri olmadığı için de daha işlek biyerde dükkân açamıyorlardı.</st></p>
			<p><st c="2027">Gecekonduya taşınmasından bikaç gün sonra, bakkalın önüne bir simitçi gelmeye başlamıştı ; hergün öğle sonraları gelir, hava kararıncaya kadar orda kalırdı. </st><st c="2185">Daha sonra, simitçinin yanına bir mısırcı gelmeye başladı.</st></p>
			<p><st c="2243">Manavın köşesinde bir adam, camekân içinde tatlı, kurabiye filan satmaya başladı. </st><st c="2326">Derken, bir kundura boyacısı, daha sonra bir gezgin şerbetçi, bir helvacı da oraya yerleşti. </st><st c="2419">Hatta, eski bir şemsiye altında bir kundura tamircisi bile ortaya çıktı.</st></p>
			<p><st c="2491">Kısa zamanda gecekondunun karşısı bir küçük pazaryeri olmuştu. </st><st c="2555">Bir çöpçü, sabahtan akşama kadar oraları süpürür dururdu. </st><st c="2613">Bisürü gezginci esnaf dolmuştu. </st><st c="2645">Bakkalla manavın arasında bir kır kahvesi bile kuruldu. </st><st c="2701">Gidişgeliş, gelip geçen arttı.</st></p>
			<p><st c="2731">Ne zamandanberi boş duran komşu gecekonduların odaları da kiralandı.</st></p>
			<p><st c="2800">Bu cümbüşlü, neşeli havadan mutluluk duyuyordu. </st><st c="2849">Ne var ki, hâlâ işsizdi. </st><st c="2874">O kadar iş aradığı halde bulamıyordu. </st><st c="2912">İş verecek gibi olup, hemen onun arkasından gelen polisten kimliğini öğrenenler iş vermekten vazgeçiyorlardı.</st></p>
			<p><st c="3021">Arkadaşları da onun gibi parasız, işsiz olduklarından borç bulması da olanaksızdı. </st><st c="3105">Hiç olmazsa oturduğu gecekondunun kirasından kurtulmak için bir arkadaşının kentte bir apartmandaki tek odasını onunla bölüşecekti. </st><st c="3237">Arkadaşının bu önerisini kabul etti ama, burdan çıkması kolay değildi. </st><st c="3308">Bakkala, manava, daha biriki satıcıya çok küçük de olsa borçları vardı. </st><st c="3380">Borçlarını ödemesi gerekirdi.</st></p>
			<p><st c="3409">Bir gece evinde, neyini satıp da borçlarını ödeyeceğini, nasıl taşınacağını düşünürken kapı çalındı. </st><st c="3511">Gelen üç kişiydi ; bakkal, manav, bir de kır kahvesinin sahibi... </st><st c="3577">Yoksul odasına utanarak bu üç konuğu aldı.</st></p>
			<p><st c="3619">– Kusura bakmayın, size ikram edecek ne kahvem, ne başka şeyim var... </st><st c="3690">dedi.</st></p>
			<p><st c="3695">Bakkal, gülümseyerek,</st></p>
			<p><st c="3717">– Zarar yok, biz bişeyler getirdik, işte kahve, işte şeker... </st><st c="3780">diye elindeki kesekâğıtlarını masanın üstüne koydu.</st></p>
			<p><st c="3831">Pek şaştı. </st><st c="3843">Niçin bunları getirmişlerdi? </st><st c="3872">İlkin, alacaklarını istemeye geldiklerini sanmıştı, ama bu hediyeler ne oluyordu? </st></p>
			<p><st c="3954">Manav,</st></p>
			<p><st c="3960">– Duyduğumuz doğruysa, buradan taşınıyormuşsunuz? </st><st c="4011">dedi.</st></p>
			<p><st c="4016">– Evet, taşınacağım... </st></p>
			<p><st c="4040">Şimdi anlamıştı neden geldiklerini. </st><st c="4076">Onlara olan borcunu ödemeden taşınacağını sanıp telaşlanmış olmalıydılar.</st></p>
			<p><st c="4149">– Evet ama, siz nerden duydunuz taşınacağımı?</st></p>
			<p><st c="4195">Kahveci, anlamlı anlamlı,</st></p>
			<p><st c="4221">– Biz duyarız, hem de yerinden duyarız... </st><st c="4264">dedi.</st></p>
			<p><st c="4269">– Merak etmeyin, sizlere olan borcumu ödemeden taşınacak değilim...</st></p>
			<p><st c="4337">Kahveci,</st></p>
			<p><st c="4346">– Şimdi ayıp ettin işte ağabey, senden alacak isteyen mi var? </st><st c="4409">dedi.</st></p>
			<p><st c="4414">Bakkal,</st></p>
			<p><st c="4422">– Sözünü etmeye bile değmez beyim, dedi, zaten kaç para ki...</st></p>
			<p><st c="4484">Manav,</st></p>
			<p><st c="4491">– Benden yana helal olsun, katiyen istemem ve de versen almam... </st><st c="4557">dedi.</st></p>
			<p><st c="4562">– Ama niçin?</st></p>
			<p><st c="4575">– Biz senin değerini bilenlerdeniz beyim... </st><st c="4620">Senin bize çok iyiliğin var...</st></p>
			<p><st c="4650">Boğazına bir düğüm oturdu, zorlukla,</st></p>
			<p><st c="4687">– Estağfurullah... </st><st c="4707">diyebildi.</st></p>
			<p><st c="4717">Demek onu tanıyorlar, bu halk için çalıştığını biliyorlardı. </st><st c="4779">Ne diye umutsuzluğa kapılmıştı, ne diye karamsarlaşmıştı da, politikadan çekilmeye kalkışmıştı. </st><st c="4875">Hiç bu insanlar bırakılır mıydı? </st><st c="4908">Kahveci,</st></p>
			<p><st c="4916">– Vazgeçin burdan taşınmaktan, çok rica ederiz, dedi.</st></p>
			<p><st c="4970">Manav ekledi:</st></p>
			<p><st c="4984">– Evet, bunu ricaya geldik...</st></p>
			<p><st c="5014">– Taşınmak zorundayım, çünkü kira veremiyorum... </st></p>
			<p><st c="5064">Manav,</st></p>
			<p><st c="5070">– Biliyoruz, dedi, herbişeyi biliyoruz. </st><st c="5111">Biz, bura esnafı düşündük taşındık, sonunda sizin kiranızı aramızda toplayıp her ay ödemeye karar verdik. </st><st c="5217">Yeter ki siz burdan çıkmayın...</st></p>
			<p><st c="5248">Bakkal,</st></p>
			<p><st c="5256">– Bizden ayrılmayın yeter, kirayı hiç düşünmeyin... </st><st c="5309">dedi. </st></p>
			<p><st c="5315">Gözleri buğulanmıştı sevinçten, nerdeyse ağlayacaktı. </st><st c="5369">Halk uğruna bunca yıllık mücadelesinin sonunda, kendisine ilk olarak değer veriliyordu.</st></p>
			<p><st c="5456">– Olmaz, dedi, kabul edemem... </st><st c="5488">Sonra, yalnız kira değil, işsizim. </st><st c="5523">Burda geçinmek zor, bir arkadaşımın yanına sığınacağım.</st></p>
			<p><st c="5578">Kahveci,</st></p>
			<p><st c="5587">– Biz bura esnafı kaç gündür hep bu işi konuşuyoruz, dedi, biz herşeyi düşündük, sizin geçiminizi de... </st><st c="5692">Sizin aylık geçiminiz her ne kadarsa biz aramızda denkleştirip vereceğiz... </st><st c="5768">Ne olur, çıkmayın burdan... </st><st c="5796">Bizi yüzüstü bırakmayın...</st></p>
			<p><st c="5822">Üçü birden yalvarıyordu.</st></p>
			<p><st c="5847">Nerdeyse kendini tutamayıp ağlayacaktı. </st><st c="5888">Kim ne derse desin, memlekette büyük bir gelişme, insanlarda büyük bir uyanma vardı. </st><st c="5973">Demek bunca yıl boşuna çalışmamışlardı. </st><st c="6013">Eskiden olsa, bu adamlar ona selam bile vermezlerdi.</st></p>
			<p><st c="6065">– Çok teşekkür ederim, dedi, sağolun, beni çok duygulandırdınız. </st><st c="6131">Ama kabul edemem yardımınızı...</st></p>
			<p><st c="6162">Yeniden yalvarmaya başladılar.</st></p>
			<p><st c="6193">Bakkal,</st></p>
			<p><st c="6201">– Bu yer size layık değil, dedi, oturulacak ev değil... </st><st c="6258">Burasını beğenmiyorsanız, hemen şuracıkta, iki katlı bir ev var, üst katı kiralık. </st><st c="6341">Banyosu da var hem de... </st><st c="6366">Orasını size tutalım...</st></p>
			<p><st c="6389">Kahveci,</st></p>
			<p><st c="6398">– Bizim istediğimiz, sizin bu mahalleden, bizden uzaklaşmamanız... </st><st c="6466">dedi.</st></p>
			<p><st c="6471">Çok merak etmeye başlamıştı:</st></p>
			<p><st c="6500">– Peki ama niçin burda kalmamı istiyorsunuz?</st></p>
			<p><st c="6545">– Besbelli beyim... </st><st c="6566">Bunca esnaf, sizin sayenizde geçiniyoruz.</st></p>
			<p><st c="6607">– Estağfurullah... </st><st c="6627">Ben sizden öyle büyük alışveriş yapmıyorum ki...</st></p>
			<p><st c="6675">– Sizin alışverişiniz hiç... </st><st c="6705">Asıl alışveriş başka... </st><st c="6729">Siz buraya uğur getirdiniz... </st><st c="6759">Siz gelmeden önce dükkânıma günde üç dört müşteri ancak uğrardı. </st><st c="6824">Siz burasını canlandırdınız, neşelendirdiniz. </st><st c="6870">Baksanıza yeni yeni dükkânlar açıldı...</st></p>
			<p><st c="6909">Bakkal,</st></p>
			<p><st c="6917">– Hep sizin sayenizde... </st><st c="6943">dedi. </st></p>
			<p><st c="6949">Kahveci,</st></p>
			<p><st c="6957">– Bize acıyın, dedi, siz burdan taşınırsanız biz hepimiz hapı yuttuk. </st><st c="7028">En başta ben, kahveyi kapatmak zorunda kalırım...</st></p>
			<p><st c="7077">Manav,</st></p>
			<p><st c="7084">– Siz bu mahalleden taşınırsanız, buraları yine eskisi gibi sönük kalır, bütün esnaf dağılır. </st><st c="7179">Bizler de çoluk çocuk aç, sefil kalırız... </st><st c="7222">dedi.</st></p>
			<p><st c="7227">Bir yalvarma daha tutturdular. </st><st c="7259">Çoluk çocukları vardı, onlara acımalıydı. </st><st c="7301">Hepsi onun sayesinde geçinip gidiyorlardı işte... </st><st c="7351">İsterse ona aylık bile bağlayacaklardı.</st></p>
			<p><st c="7390">– Sağolun ama, benim öyle büyük hizmetlerim yok, dedi, hem elim ayağım tutarken çalışmalıyım... </st><st c="7487">Ben ne yaptım ki size, burdan ayrılmamı istemiyorsunuz?</st></p>
			<p><st c="7542">Manav,</st></p>
			<p><st c="7549">– Daha ne yapacaksınız, dedi, sizin iyiliğinizi unutamayız. </st><st c="7610">Siz bu gecekonduya taşınınca, sizi dikizleyip gözaltında tutmak için, çöpçü kılığında, boyacı kılığında polisler geldi. </st><st c="7730">O polisleri kontrol için de daha başka polisler geldi. </st><st c="7785">Buraları ana baba günü oldu.</st></p>
			<p><st c="7813">Bakkal,</st></p>
			<p><st c="7821">– İlkin bizden sorup öğrenirlerdi sizin neler yaptığınızı... </st><st c="7883">dedi.</st></p>
			<p><st c="7888">Manav,</st></p>
			<p><st c="7895">– Bunlar hep bizden alışverişe başladılar... </st><st c="7941">Sonra eskici geldi, kundura tamircisi, şekerci, turşucu, simitçi filan geldi.</st></p>
			<p><st c="8018">Kahveci,</st></p>
			<p><st c="8027">– Ben de, dedi, bir kahve açıp sayende geçinmeye başladım beyim. </st><st c="8093">Akşama kadar kahvemde oturuyor, tavla, iskambil oynuyorlar, enazından üçer dörder kahve içseler, tamam.</st></p>
			<p><st c="8196">Onlara acı acı baktı,</st></p>
			<p><st c="8218">– Bunların hepsi sivil polis mi? </st><st c="8252">dedi.</st></p>
			<p><st c="8257">– Polis olanı da var, olmayanı da... </st><st c="8295">Biyerde on kişi birikti mi, yanına elli kişi toplaşır... </st><st c="8352">Şimdi siz burdan taşınırsanız, burası yine eski haline dönecek... </st><st c="8418">Arkanızdan bütün polisler gider.</st></p>
			<p><st c="8450">Bakkal,</st></p>
			<p><st c="8458">– İşte, o zaman yandık! </st><st c="8483">dedi. </st></p>
			<p><st c="8489">Manav,</st></p>
			<p><st c="8495">– Fakir fukaraya acıyın! </st><st c="8521">dedi. </st></p>
			<p><st c="8527">Kahveci,</st></p>
			<p><st c="8535">– Hiç olmazsa, biz bir sermaye toplayana kadar buradan taşınmasanız... </st><st c="8607">dedi.</st></p>
			<p><st c="8612">Düşündü. </st><st c="8622">Başka yerde de aynı durum başına gelecekti.</st></p>
			<p><st c="8665">– Peki, dedi, burdan taşınmayacağım ama, alın şu getirdiklerinizi...</st></p>
			<p><st c="8734">Masa üstünde duran dört kesekâğıdını bakkala verdi. </st></p>
			<p><st c="8787">Giderlerken, manav,</st></p>
			<p><st c="8806">– Öbür arkadaşlara müjdeyi verelim mi? </st><st c="8846">dedi.</st></p>
			<p><st c="8851">– Evet, taşınmayacağım... </st><st c="8878">Sizden bişey istediğim de yok... </st></p>
			<p><st c="8911">Kahveci,</st></p>
			<p><st c="8919">– Allah razı olsun... </st><st c="8942">dedi.</st></p>
		</section>
  <div id="charCountTotal" value="8947"></div></body>
</html>
