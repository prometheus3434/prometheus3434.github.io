<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Parsel Aysel</st></h1>
			<p><span><st c="13">Y</st></span><st c="15">erli sinemacılığımızdan söz açılınca ilk akla gelen isimlerin en başında ilk evvela Aysel Öpsal’ın ismi derhatır edilir. </st><st c="136">Hüsn-i tabiat ve ehl-i zevk sahibi olanların ve bilhassa yüksek sosyeteye mensubiyetlikleri bulunanların arasında daha çok Parsel Aysel namı ile haklı bir şöhret yapmış bulunan beyazperdelerimizin maruf yıldızı ve yerli sinemamızın tatlı kızı ve millî filmciliğimizin starı olan Aysel Öpsal’ı filmciler âlemi İnci Han olarak tanıtmakta iseler de yakın arkadaşları kendisine Leylâ diyerekten hitap etmektedirler, fakat özel hayatının yaşantısında Ayla olarak bilinmekte ve eski çalıştığı yerde ise Betül diyerekten çağrılmakta ise de aile muhiti çevrelerinde Nezi denilmekte ve asıl ismi de Nazire olup göbek adı da Fatma’dır. </st><st c="762">Parsel Aysel, nüfus kâğıdında kayıtlı bulunan Fatma Nazire ismini hiç kullanmaz ve bugüne kadar Nurten, Cavidan, Betül, Suzan, Yıldız, Gülcan, Sevim vesaire gibi muhtelif çeşitli isimler altında pekçok yerlerde çalışmıştır.</st></p>
			<p><st c="985">Kendisine Parsel Aysel denilmesinin sebebine gelince, bunun nedeni, sevdiklerine kalbinde ayrı ayrı parseller ayırmış olmasındandır. </st><st c="1119">Parsel Aysel bu hususta “Herkes kendi parselinde hürdür!” diyerek kendi prensibini özetle hülasa etmiştir.</st></p>
			<p><st c="1225">Turistik Naciye namı ile maruf, genç kızları ve kimsesiz güzel kadınları koruyan hayırsever bir hanımın özel evinde çalışmakta iken, artist ajanı Bedri’nin desteklemesi ile bir sinema mecmuasının açtığı yarışmada oldukça iyi bir derece alarak beyazperdemize kazandırılan bu emsalsiz ve büyük kabiliyet, prodüktörlerimizin ve rejisörlerimizin bir yıldızda aradıkları hertürlü evsafı haiz olup, yerli film için aranılan ideal vücut ölçülerine sahip (kalça 115, bel aç karnına 85, tok karnına 105, korsa ile 75, göğüs 131, boy yüksek ökçeyle 155 filan), gayetle seksapelli, bilhassa fotojenisi çok cazip ve aynı zamanda da çekici, fizyonomisi ve fizyolojisi de çok orijinal ve fevkalade seksi bir yıldızımızdır.</st></p>
			<p><st c="1934">Sekiz yıldanberi henüz yirmiyedinci baharını idrak etmekte olan sevimli yıldızın, film artisti olmak isteyen her genç kıza numunelik olacak ve gayetle bir enteresan hayat hikâyesi vardır ki, kendisiyle röportaj yapan sinema ve sanat mecmualarının muhabirlerine sık sık,</st></p>
			<p><st c="2204">– Hayatım, benim hayatım bir romandır ; ben anlatsam, kalemi kuvvetli biri de yazsa, her okuyan ağlar vallayi... </st><st c="2318">diyerek içini çekmektedir.</st></p>
			<p><st c="2344">Annesinin bir komşudaki dedikodu sırasında laf arasında ağzından kaçırdığına göre, Aysel, Istanbul surları dışında bir gecekonduda güzel gözlerini bu fâni dünyaya açmışsa da, Parsel Aysel, seksapelini ve fotojenikliğini çekemeyenler tarafından bu türlü dedikoduların piyasasını düşürmek için mahsustan uydurulduğunu söyleyerek,</st></p>
			<p><st c="2672">– Doğduğum yeri herhalde annem komşulardan daha iyi bilir! </st><st c="2732">demek sureti ile bu hakikatı bizzat kendisi tekzip etmektedir.</st></p>
			<p><st c="2794">Bir büyük talih eseri olaraktan annesine hiç benzemediğine bakılırsa güzel yıldızın çok şanslı olduğu muhakkaktır. </st><st c="2910">Bu sebeple, Aysel’in babasına çekmiş olması çok muhtemeldir. </st><st c="2971">Her baba lafı geçince, o ilâhî, yosun yeşili renkli, hâreli gözleri nemlenip sulanan yıldız, nazarı ile mazinin derinliklerine dalarak, yüzünü hiç görmediği babası hakkında konuşurken,</st></p>
			<p><st c="3155">– Beybacım çok büyük memuriyetlerde bulundu... </st><st c="3203">demektedir.</st></p>
			<p><st c="3214">Şahane yıldızımızla bir röportaj yapmak gayesi ile Nişantaşı’ndaki apartmanına gittiğim zaman, bana kapıyı, Parsel Aysel’in annesi açmışlardı. </st><st c="3358">Salona girdiğimde, güzel yıldızı, naylon sabahlığının üstüne devetüyü renginde bir kazak almış ve divana uzanmış bir vaziyette kitap okur pozda görünce, onu tıpkı ecnebi moda mecmualarındaki renkli model resimlere benzetmiştim. </st><st c="3586">Bize arkası dönük ve girdiğimizden haberi yokmuş gibi olduğundan yarı çıplak sırtının manzarası çok şahane idi. </st><st c="3698">Bu sırada ise pikapta çok romantik bir müzik parçası çalınmakta idi.</st></p>
			<p><st c="3766">– Günaydın Aysel Hanım, deyince, zalim avcının attığı fişekle yaralanmış bir nazlı ceylan gibi ürkerek sıçrayıp,</st></p>
			<p><st c="3879">– Ay, ödüm patladı... </st><st c="3902">Sen miydin hayatım, aman o kadar korktum ki... </st><st c="3949">dedi.</st></p>
			<p><st c="3954">Bu korku numarası yıldıza pek yaraşmış olduğundan hiç bozmayarak,</st></p>
			<p><st c="4020">– Neden korktunuz? </st><st c="4040">diye sordum.</st></p>
			<p><st c="4052">– Bilmem, korktum işte... </st><st c="4079">dedi, sonra çevirdiği filmlerdeki pozlarından birini alarak ilave etti: Bu kılıkta oturduğumuz için özür dilerim, daha hazırlanmamıştım da...</st></p>
			<p><st c="4220">Ben de,</st></p>
			<p><st c="4228">– Rica ederim, hazırlanmadığınız daha iyi olmuş... </st><st c="4280">diyerekten bir espri yaptım.</st></p>
			<p><st c="4308">Aysel’in annesi ise,</st></p>
			<p><st c="4329">– A kızım, yabancımız mı, bu evin adamı sayılır... </st><st c="4381">dedi. </st><st c="4387">Bu iltifatına teşekkür edince Parsel Aysel’in annesi, Likör mü içersiniz, viski mi, yoksa kahve mi? </st><st c="4487">diye sordu.</st></p>
			<p><st c="4498">Aysel hemen,</st></p>
			<p><st c="4511">– Aman anne, sonradan görmeler gibi sorulur mu öyle, dedi, önce likör getir, arkadan kahve, sonra da viski içeriz.</st></p>
			<p><st c="4626">Ben de usulen,</st></p>
			<p><st c="4641">– Zahmet olacak... </st><st c="4661">dedim. </st></p>
			<p><st c="4668">Güzel yıldız da,</st></p>
			<p><st c="4684">– Aaa, hiç zahmet olur muymuş hayatım... </st><st c="4726">Ne o? </st><st c="4732">Hemen çıkardın kalemini, yoksa başlayacak mısın? </st><st c="4781">Sor bakalım... </st><st c="4796">dedi.</st></p>
			<p><st c="4801">– Aysel Hanım hayatınızı anlatır mısınız?</st></p>
			<p><st c="4843">– Benim hayatım bir romandır hayatım, hem de ne roman...</st></p>
			<p><st c="4900">– Muhakkak...</st></p>
			<p><st c="4914">– Beybacım, çok büyük memuriyetlerde bulunmuş.</st></p>
			<p><st c="4961">Likörlerimizi getirmiş olan annesi söze karışarak,</st></p>
			<p><st c="5012">– A kızım, baban... </st><st c="5033">yani beybacın memur değildi ki, çok büyük bir amirdi, dedi.</st></p>
			<p><st c="5092">Parsel Aysel,</st></p>
			<p><st c="5106">– Amir, memur, her ne haltsa... </st><st c="5139">diye sinirlenince havayı yumuşatmak için annesine,</st></p>
			<p><st c="5189">– Ne amiriydi? </st><st c="5205">diye sordum.</st></p>
			<p><st c="5217">– Ne amiri olduğunu bilmiyorum ama amirdi, yalan söyleyecek değilim ya...</st></p>
			<p><st c="5291">Karşılıklı olarak likörlerimizi yudumlarken Aysel hayatını anlatmaya başlamıştı bile.</st></p>
			<p><st c="5377">– Evet, beybacım çok büyük bir amirdi. </st><st c="5417">Haliyle ben o zamanlar daha kundakdaymışım. </st><st c="5461">Beybacımı hiç hatırlamıyorum.</st></p>
			<p><st c="5490">Aysel’in annesi,</st></p>
			<p><st c="5507">– Üstünden çok zaman geçtiğinden şimdi ben bile hatırlamıyorum, dedi. </st><st c="5578">Hatta zevcimin büyük pederine, o zamanlar Sultan Hamdi mi ne, birisi padişahmış da, “Bu herif sadrazamlığı beceremiyor, gel seni onun yerine sadrazam yapayım,” demiş de, zevcimin büyük pederi de, “Ben arkadaşıma kalleşlik yapamam,” diyerek padişahın teklifini reddetmiş.</st></p>
			<p><st c="5848">Aysel,</st></p>
			<p><st c="5855">– Yani refüze etmiş... </st><st c="5879">dedi. </st></p>
			<p><st c="5885">Aysel’in annesi,</st></p>
			<p><st c="5901">– Merhum, çok asil ve yüksek bir familyadandı, onun ölümünden sonra beni kimler kimler istedi de hepsini şey ettim, neydi o, refüze ettim, dedi.</st></p>
			<p><st c="6046">Parsel Aysel,</st></p>
			<p><st c="6060">– Çocukluğum refah ve saadet içinde mutlulukla geçti, dedi, öyle dii mi anneciğim?</st></p>
			<p><st c="6143">– Aaa, tabii... </st><st c="6160">Halayıklarla, dadılarla, lalalarla, hizmetçi, uşaklarla büyüttüm seni yavrucum.</st></p>
			<p><st c="6239">Parsel Aysel birden kendisine ayrı bir orijinaliyet veren hırçınlıkla annesine,</st></p>
			<p><st c="6319">– Hadisene anne, sen kalk artık kahvelerimizi yap, biz de baş başa iki laf konuşalım... </st><st c="6408">dedi.</st></p>
			<p><st c="6413">Aysel’in annesi,</st></p>
			<p><st c="6430">– Köşkümüzde haremlik selamlık vardı kızım, onu da anlatsana!</st></p>
			<p><st c="6492">– Evet azkaldı unutuyordum ; köşklerimizde, konaklarımızda haramlık, salamlık da vardı...</st></p>
			<p><st c="6582">Annesi,</st></p>
			<p><st c="6590">– Hey bu gençler, dedi. </st><st c="6615">İlahi kızım, ayol salamlık değil selamlık, selamlık... </st><st c="6670">Haramlık değil, haremlik...</st></p>
			<p><st c="6697">– Aman anneee... </st><st c="6715">Ha selamlık, ha salamlık... </st><st c="6743">Dır dır edip duracağına sen şu kahvelerimizi yapıp getirsene... </st><st c="6807">Ha, ne diyordum, annemle beybacım haramlıkta yatarlardı ; selamlıkta beybacım gelen misafirlere selam verirdi.</st></p>
			<p><st c="6917">Güzel yıldız cıgarasından derin bir nefes çekip dudaklarından dumanı halka halka salıverirken sanki bir esrarlı âleme, gamlı bakışları ile mazinin hayallerinin derinliklerine dalmış gibiydi. </st><st c="7109">O şahane gözleri buğulandı. </st><st c="7137">İçini çektikten sonra,</st></p>
			<p><st c="7159">– Beybacım mefat etti, sizlere ömür, dedi, sonracağızıma söyliyim... </st><st c="7229">Zavallık annecim beybacımdan kalanları yiye yiye, apartmanlarını, mücevherlerini sata sata beni yetiştirdi.</st></p>
			<p><st c="7336">– Çocukluğunuz nasıl geçti Aysel Hanım?</st></p>
			<p><st c="7376">– İçsene hayatım, iç allasen... </st><st c="7409">İçerde daha kaç tane şişe var, iç... </st><st c="7446">Çocukluğum mu? </st><st c="7461">Çocukken çok yaramazdım.</st></p>
			<p><st c="7485">– Şimdi de az yaramaz sayılmazsınız... </st></p>
			<p><st c="7525">Kendisine çok yakışan bir cilveyle,</st></p>
			<p><st c="7560">– Aşkolsun, dedi, şimdi başka... </st><st c="7594">Ama sakın bunları yazma, aramızda kalsın.</st></p>
			<p><st c="7635">– Hiç yazar mıyım!</st></p>
			<p><st c="7654">– Dedim ya, çocukken çok yaramazdım, hep oğlan çocuklarla oynardım. </st><st c="7723">Hiç kız arkadaşım olmamıştır. </st><st c="7753">Hoş şimdi de kız arkadaşım yok ya... </st><st c="7790">Küçüklüğümdenberi, nedense, erkeklere karşı müthiş bir semtatikliğim vardır. </st><st c="7867">Öyle yaramazdım ki, düz duvara bile tırmanırdım da, enayi oğlanlar aşağıda durur, bana bakakalırlardı. </st><st c="7970">Ençok “birdirbir”, “ikidir iki”, “uzun eşek” oynardım. </st><st c="8025">Ama ben ençok “Alttan verir samanı, üstten çıkar dumanı, çatal matal kaç çatal!” oyununu severdim. </st><st c="8124">Öyle azgındım ki. </st><st c="8142">oğlanların benden ödü kopardı.</st></p>
			<p><st c="8172">– Hayatınızın en entresan hadisesi nedir?</st></p>
			<p><st c="8214">Uzun tırnaklı ve siklamen renkli ojeli, manikürlü güzel tırnaklarıyla önce dişlerini, sonra da hatıralarını bulup çıkarmak istercesine perukasının saçlarını karıştırarak düşündü, derin düşüncelere daldı.</st></p>
			<p><st c="8418">– En enteresanlık hatıram, en enteresanlık hatıram... </st><st c="8473">Valla, o kadar çok ki... </st><st c="8498">Hangibirini anlatsam... </st><st c="8522">Rica ederim hayatım, sen güzel bişey uydur da yazıver işte... </st><st c="8584">Ama çok sürprizli bişeyler olsun...</st></p>
			<p><st c="8619">– Tabii yazarım. </st><st c="8637">Sizin sanat kabiliyetinizi ilk defa keşfeden kim oldu?</st></p>
			<p><st c="8691">– Aaa, hiç unutmam, bizim maalede Apti adında bir oğlan vardı, bendeki sanatı ilk gören, kabiliyetimi keşfeden odur.</st></p>
			<p><st c="8808">– Sanat kabiliyetiniz nasıl meydana çıktı?</st></p>
			<p><st c="8851">– Çok erken meydana çıkmıştır. </st><st c="8883">Daha ilkokuldayken, müsamerelere çıkar, çok muvaffak olurdum. </st><st c="8945">Sonra, affedersin yani, kendimi methetmek gibi olmasın ama, vücudum erken gelişti. </st><st c="9028">Bir sokağa çıktım mıydı, allaaah, görme artık. </st><st c="9075">Ama bendeki parlak istikbali ilk görüp de keşfeden maalemizdeki o dediğim Apti adındaki oğlan oldu. </st><st c="9175">Çünkü, beni bir mecmuanın açtığı artizlik yarışmasına teşvik eden odur. </st><st c="9247">İçsene hayatım... </st><st c="9265">Hadi iç, bak şamfıstığı da var...</st></p>
			<p><st c="9298">– Mersi...</st></p>
			<p><st c="9309">– Ne mersisi canım, iç allasen... </st><st c="9344">İçmezsen ölümü öp.</st></p>
			<p><st c="9362">– Mersi... </st><st c="9374">Sonra Aysel Hanım?</st></p>
			<p><st c="9392">– Soona... </st><st c="9404">O yarışmayı açan mecmuada resmim çıkınca, okulun müdürü “Ya mektep, ya artizlik!” dedi. </st><st c="9492">Ah, o zamanlar ne kadar geri kafalıydılar. </st><st c="9535">Ben tabii haliyle artizliği tercih ettim.</st></p>
			<p><st c="9576">– Niçin?</st></p>
			<p><st c="9585">– Zaten okuyamıyacaktım ki hayatım... </st><st c="9624">Hem sonra ben kendi hayatımı yaşamak istiyordum. </st><st c="9673">Okula gidip de başkalarının hayatını yaşayamazdım ki...</st></p>
			<p><st c="9728">– Yarışmayı kazandınız mı?</st></p>
			<p><st c="9755">– Dur ama, anlatıyorum işte... </st><st c="9787">Hakkımı yediler. </st><st c="9804">Sonra, annem Danıştay’a müracaat etti, ama bir cevap çıkmadı... </st><st c="9868">Kazanamadım ama, güzellik yarışmasına girdim sonra. </st><st c="9920">Tam yarışma olacak. </st><st c="9940">Bir adam geldi, “Benim adım Hakkı’dır,” dedi. </st><st c="9986">“Ben bu jürinin başıyım,” dedi, “kimi istersem birinci yaparım!” dedi. </st><st c="10057">Ne bileyim, ben de beni birinci yapacak diye inandım. </st><st c="10111">Sonra o Hakkı olacak adam benim hakkımı yedi. </st><st c="10157">Beni onuncu yaptılar. </st><st c="10179">Meğer, o Hakkı var ya, jüriden müriden değilmiş, beni aldattı hain... </st><st c="10249">Ne alçaklık dii mi! </st><st c="10269">Güzellik müsabakasına girdiğimi duyunca annem kıyametleri kopardı. </st><st c="10336">O zamanlar işte öyleydi... </st><st c="10363">Ben o kadar çok, o kadar çok ağladım ki, zavallı anneciğim, haliyle razı olmak mecburiyetinde kaldı. </st><st c="10464">“Madem öyle, bari ben de müsabakaya gireyim, sen cahilsin, seni yalnız bırakmayayım,” dedi ama güzellik müsabakasına girmek için yaşı iki yaş büyük olduğundan giremedi. </st><st c="10633">Anneciğim, benim yüzümden çok çekmiştir. </st></p>
			<p><st c="10674">Aysel’in annesi,</st></p>
			<p><st c="10690">– Ben o Hakkı denilen adamın cüriden olmadığını anlamıştım ama, n’apıcaksın, evlat uğruna katlandım işte... </st><st c="10799">dedi.</st></p>
			<p><st c="10804">Aysel,</st></p>
			<p><st c="10811">– Aman anne, onları annatmanın şimdi ne lüzumu var sanki... </st><st c="10872">Herneyse olan olmuş... </st><st c="10895">dedi.</st></p>
			<p><st c="10900">Güzel yıldızın annesi ilave etti:</st></p>
			<p><st c="10934">– Onun üzerine benim de kafam kızdı, inat bu ya, nerde güzellik müsabakası açılırsa, kızı oraya soktum... </st><st c="11041">Nasıl olsa bu yola düştük bi kere, neticesi alınsın diyordum.</st></p>
			<p><st c="11102">Annesinin muhafaza ve nezareti altında Parsel Aysel iki senede tam yedi güzellik yarışmasına girmiş. </st><st c="11204">Bir seferinde “Zerafet Kraliçesi”, bir seferinde de “Nezafet Kraliçesi” olmuş.</st></p>
			<p><st c="11282">Beyazperdemizin değerli yıldızından müsaade isteyip evinden ayrılırken, iki eski dost olaraktan, uzattığı yanaklarından samimiyetle öptüm. </st><st c="11422">Arkamdan,</st></p>
			<p><st c="11431">– Burası senin evin sayılır, herzaman bekleriz hayatım... </st><st c="11490">demek nezaketinde de bulundu.</st></p>
		</section>
  <div id="charCountTotal" value="11519"></div></body>
</html>
