<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Karısı Haklı</st></h1>
			<p><span><st c="13">K</st></span><st c="15">arısı fırtınalı havadan, dalgalı denizden aşırı korkuya kapıldığı için böyle havalarda vapura binmek istemez, binmek zorunda kalırsa da sinirleri bozulur. </st><st c="170">Istanbul’un Anadolu yakasında oturanların vapura binmemeleri ellerinde mi!</st></p>
			<p><st c="244">Karşı yakada önemli bir işleri olduğu için denizin çok dalgalı olduğu o gün vapura binmek zorunda kalmışlardı. </st><st c="356">Sinirleri çok bozulan karısını avutmak için şimdiye dek vapurların hiç batmadığını, korkmamasını söyledi.</st></p>
			<p><st c="461">Karısı,</st></p>
			<p><st c="469">– Ne demek, diye bağırdı, şimdiye kadar bu vapurların hiç batmamış olması, bundan sonra da batmayacağı mı demektir yani?</st></p>
			<p><st c="590">Karısı haklıydı ama, o da koca olarak karısının korkusunu gidermeye, ona moral vermeye çalışacaktı elbette. </st><st c="699">En iyisi işi şakaya vurup gülüp geçmek, böylece fırtınayı karısına önemsetmemekti. </st><st c="782">Gülümseyerek,</st></p>
			<p><st c="795">– Bak ne güzel, sanki salıncaktaymışız gibi... </st><st c="843">dedi.</st></p>
			<p><st c="848">Tam bu sırada, vapur yüksek bir dalganın tepesinden boşluğa düşer gibi olmuş, karısı da korkudan oturduğu kanepenin minderine tırnaklarını geçirmişti.</st></p>
			<p><st c="999">Adam vapurun düşüşüne uygun bir sesle, yine yalancıktan gülerek,</st></p>
			<p><st c="1064">– Hooop! </st><st c="1074">deyince, büsbütün çileden çıkan karısı,</st></p>
			<p><st c="1113">– Sen zaten hep böylesin, diye bağırdı, hep böylesin!.. </st><st c="1170">Hiçbir zaman benim duygularıma saygı göstermezsin... </st><st c="1223">Onun için de sana bir derdimi açamam... </st><st c="1263">Ne zaman bir derdimi söyleyecek olsam, işte böyle güler, alay edersin... </st><st c="1336">Hiçbir duyguma saygı gösterdin mi şimdiye kadar? </st><st c="1385">Ben korkuyorum diyorum, sen benimle alay ediyorsun...</st></p>
			<p><st c="1438">Karısı haklıydı. </st><st c="1456">Amacı onunla alay etmek değildi ama, moral vereyim derken büsbütün kadının sinirlerini bozmuştu işte... </st><st c="1560">Büyük bir üzüntüye kapılan koca, küskün çocuklar gibi somurttu, hiç konuşmadı.</st></p>
			<p><st c="1638">Karşı yakadaki işlerini gördükten sonra yine vapurla dönüyorlardı. </st><st c="1706">Fırtına dinmemiş, daha da artmıştı. </st><st c="1742">Akşama dek küskün küskün duran koca, karısı korkudan kıvranırken bişeyler yapmak istiyor, ama ne yapacağını bilemiyordu. </st><st c="1863">Ya istemeden yine karısını kızdırırsa... </st><st c="1904">Bu kez, hiç gülmeden ciddi bir yüzle, mantık yolundan, hiçbir tehlike olmadığını anlatmaya çalışmalıydı.</st></p>
			<p><st c="2008">– Bak sevgilim, dedi, vapur tıklım tıklım yolcu dolu. </st><st c="2063">Görüyorsun ki hiçkimsenin korktuğu yok... </st><st c="2105">Bir tehlike olsa herkes korkuya kapılırdı. </st><st c="2148">Değil mi ama... </st><st c="2164">Mantıkla düşünecek olursak...</st></p>
			<p><st c="2193">Daha da diller dökecekti ama, karısı birden parladı:</st></p>
			<p><st c="2246">– Ben sana korkuyorum diyorum, sen bana mantık diyorsun hâlâ... </st><st c="2311">Bazı şeylerin mantığı olmaz... </st><st c="2342">Korkunun mantığı olur mu, korkuyorum işte...</st></p>
			<p><st c="2386">– Peki, peki... </st><st c="2403">diye karısını yatıştırmaya çalıştı.</st></p>
			<p><st c="2438">Tartışmalarını öbür yolcuların duymasını istemiyordu.</st></p>
			<p><st c="2492">Karısı haklıydı. </st><st c="2510">Elbette korkuda mantık aranmazdı. </st><st c="2544">Ne yapacağını, nasıl davranacağını bilemeyen kocanın küskünlüğü bikaç gün sürdü.</st></p>
			<p><st c="2624">Günlerden bigün yine dalgalı bir denizde vapura binmek zorunda kalmışlardı. </st><st c="2701">Karısı korkudan kıvranıyordu. </st><st c="2731">Acaba ne yapsa, nasıl davransaydı? </st><st c="2766">İşi alaya vursa, karısının duygusuna saygısızlık etmiş oluyordu. </st><st c="2831">Mantıkla, korkunun gereksizliğini açıklamaya çalışsa, saçmalayacaktı. </st><st c="2901">En iyisi susmaktı. </st><st c="2920">Karısı söyleniyor, korku belirtileri gösteriyor, o hiç sesini çıkarmıyordu. </st></p>
			<p><st c="2996">Sonunda karısı,</st></p>
			<p><st c="3011">– Sen ne biçim adamsın? </st><st c="3036">diye bağırdı. </st><st c="3050">Ben burada neler çekiyorum, senin hiç aldırdığın yok... </st><st c="3106">Tüyün bile kıpırdamıyor. </st><st c="3131">Dönüp bakmıyorsun bile...</st></p>
			<p><st c="3156">– Affedersin, affedersin... </st><st c="3185">diye kekeledi.</st></p>
			<p><st c="3199">Karısı haklıydı. </st><st c="3217">Kadıncağız korkudan ter dökerken put gibi durulur muydu!</st></p>
			<p><st c="3273">– Sen zaten hiçbir zaman benimle ilgilenmedin ki...</st></p>
			<p><st c="3325">Koca, bu denli ağır suçlanmak için ne yapmıştı ki?.. </st><st c="3379">Yine küsmüş, suskunluğun içine gömülmüştü. </st><st c="3422">Ama ne yapsın ki, akşam yine vapurla dönmek zorundaydılar.</st></p>
			<p><st c="3480">Vapur inip kalkıyordu. </st><st c="3504">Karısında bet beniz kül gibiydi. </st><st c="3537">Koca ne yapması gerektiğini düşünüyordu. </st><st c="3578">Avutsa, alay ediyorsun diye kızıyordu. </st><st c="3617">Gülse, duygularına saygısızlık sayıyordu. </st><st c="3659">Mantık, sökmüyordu. </st><st c="3679">Sussa, o ilgilenmediği için kızıyordu. </st><st c="3718">Ne yapsa, nasıl davransa yaranır, karısının hoşuna giderdi?</st></p>
			<p><st c="3777">Kadın söyleniyordu:</st></p>
			<p><st c="3797">– Keşke binmeseydik... </st><st c="3821">Bu kadar fırtına olduğunu bilseydim, dünyada binmezdim, Istanbul’da kalırdım... </st><st c="3901">Ayy!..</st></p>
			<p><st c="3907">Kocası gülemedi, konuşamadı, susamadı da, yalnız başını çevirip karısına baktı... </st><st c="3990">İşte bu bakış, karısının birden parlaması için yetti:</st></p>
			<p><st c="4043">– Ne bakıyorsun öyle, ne var?.. </st><st c="4076">Sana bişey söyledik... </st><st c="4099">Kocam değil misin, hiçbir derdimi söylemeyeyim mi sana?..</st></p>
			<p><st c="4156">Adam,</st></p>
			<p><st c="4162">– Canım, dedi, niye kızdın şimdi, ben bişey söylemedim ki, ağzımı bile açmadım...</st></p>
			<p><st c="4244">– Söylememiş... </st><st c="4261">Söylesen çok daha iyi... </st><st c="4286">Öyle bir bakış baktın ki, anlayan anlar onu... </st><st c="4333">Keşke söylesen çok daha iyi... </st><st c="4364">Ne biçim baktın öyle!..</st></p>
			<p><st c="4387">Karısı haklıydı. </st><st c="4405">Kimbilir nasıl bakmıştı kadıncağıza ki onu böyle sinirlendirmişti.</st></p>
			<p><st c="4471">Koca yine o herzamanki küskünlüğü içinde günlerce konuşmak istemedi. </st><st c="4541">O günden sonra da bir daha fırtınalı havada karısıyla vapura binmedi.</st></p>
			<p><st c="4610">Günlerden bigün, yine karısıyla birlikte karşıya geçmeleri gerekiyordu. </st><st c="4683">Yazdı. </st><st c="4690">Hava güzeldi. </st><st c="4704">Deniz çok durgundu. </st><st c="4724">Bindiler vapura. </st><st c="4741">Esintisiz bir hava, denizin yüzünde kıpırtı bile yok.</st></p>
			<p><st c="4794">Vapur iskeleden yeni kalkmıştı ki, karısı,</st></p>
			<p><st c="4837">– Makinenin sesini duyuyor musun? </st><st c="4872">dedi.</st></p>
			<p><st c="4877">– Ne makinesi? </st></p>
			<p><st c="4893">Kadın sinirli sinirli,</st></p>
			<p><st c="4915">– Ne makinesi olur burda, dedi, herhalde dikiş makinesi değil. </st><st c="4979">Vapurda olduğumuza göre vapurun makinesi...</st></p>
			<p><st c="5022">– Ne olmuş vapurun makinesine?</st></p>
			<p><st c="5053">– Duymuyor musun, ne biçim işliyor?.. </st><st c="5092">Makinenin sesinde bir acayiplik var...</st></p>
			<p><st c="5130">Adam,</st></p>
			<p><st c="5136">– Makine sesinden ben hiç anlamam, dedi. </st></p>
			<p><st c="5178">Karısı sinirlendi:</st></p>
			<p><st c="5196">– Yani ne demek istiyorsun sen? </st><st c="5229">Şimdi bu makinenin sesi normal mi sence?..</st></p>
			<p><st c="5271">Adam, üstüne varmamak için susunca, karısı,</st></p>
			<p><st c="5315">– Söylesene bişey, normal mi? </st><st c="5346">diye bir daha sordu.</st></p>
			<p><st c="5366">Normal dese, karısını kızdıracağını anladığı için,</st></p>
			<p><st c="5417">– Eh... </st><st c="5426">Pek normal sayılmasa da... </st><st c="5453">diye geveledi.</st></p>
			<p><st c="5467">– Alay mı ediyorsun sen benimle? </st></p>
			<p><st c="5501">Koca sustu. </st><st c="5513">Kadın somurttu. </st></p>
			<p><st c="5529">Neden sonra karısı,</st></p>
			<p><st c="5548">– Hah, tamam işte, dedi, gördün mü, vapur yolunu değiştirdi. </st><st c="5610">Marmara’ya doğru açılıyoruz...</st></p>
			<p><st c="5640">Adam pencereden baktı, vapur herzamanki yolunda gidiyordu. </st><st c="5700">Nasıl davranması gerektiğini kestiremediği için talimli maymun gibi duruyor, içinden “Ah, şu iskeleye bir yanaşsa vapur...” diye dua ediyordu.</st></p>
			<p><st c="5842">– Nereye gidiyoruz acaba? </st><st c="5869">Herhalde pervanesi kırıldı...</st></p>
			<p><st c="5898">– Şekerim, pervanesi kırılsa vapur gidemez ki...</st></p>
			<p><st c="5947">– Zaten gitmiyor ki, olduğu yerde dönüp duruyor. </st><st c="5997">Pervanesinin biri kırıldı herhalde...</st></p>
			<p><st c="6034">Adam gülmekle gülmemek, susmakla susmamak, bakmakla bakmamak, konuşmakla konuşmamak arasında acayip hareketler yaptı.</st></p>
			<p><st c="6152">Karısı,</st></p>
			<p><st c="6160">– Herzaman yirmi dakikada Karaköy’e gelirdik... </st><st c="6209">dedi.</st></p>
			<p><st c="6214">Adam, saatine baktı ; vapur iskeleden kalkalı daha onbeş dakika olmuştu, beş dakika sonra da Karaköy’de olacaklardı. </st><st c="6332">Ama karısının hesabına göre bir saattenberi denizdeydiler. </st><st c="6391">Vapur iskeleye yanaştı. </st><st c="6415">İndiler.</st></p>
			<p><st c="6423">Kadın,</st></p>
			<p><st c="6430">– Bir saatte geldik... </st><st c="6454">dedi.</st></p>
			<p><st c="6459">Karısı haklıydı. </st><st c="6477">Neden mi haklıydı? </st><st c="6496">Bunu adam içinden kendi kendine söyleyip duruyordu: “Nasıl, dalgalı denizde birlikte vapur yolculuğu yapmadığın, deneyip etmediğin bir kızla hemen evlenir misin! </st><st c="6658">Hah, işte böyle olur... </st><st c="6682">Çek bakalım. </st><st c="6695">Bal gibi de karım haklı...”</st></p>
		</section>
  <div id="charCountTotal" value="6722"></div></body>
</html>
