<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Estağfurullah Üstadım!</st></h1>
			<p><span><st c="23">Ü</st></span><st c="25">nlü yazar altmışbeş yaşındaydı ama, genellikle ünlü kişiler, olduklarından daha yaşlı bilindikleri için, okurları da onu çok daha yaşlı sanırlardı, hani artık boşuna yaşıyormuş, yaşamasının bir gereği yokmuş gibi. </st><st c="239">Genç yaşında ünlenmesinin de yaşlı sanılmasında etkisi vardı.</st></p>
			<p><st c="300">Ünlü yazarlar, yalnız gerçek yaşlarından daha yaşlı sanılmazlar, zengin de sanılırlar. </st><st c="388">Öyle büyük ün, parasız olur mu hiç! </st><st c="424">Kimbilir ne güzel evi, ne değerli eşyası vardır, evi antikalarla doludur.</st></p>
			<p><st c="497">Söz konusu yazarı, halk olduğundan daha yaşlı sanmakta haksız değildi. </st><st c="569">Çünkü bütün hızlı yaşayanlar gibi erkenden çökmüştü, yorgundu. </st><st c="632">Onu zengin sanmakta da haksız değildiler. </st><st c="674">Gardırobu dolu değildi ama, en yenisini on yıl önce yaptırdığı beş kat elbisesi de hâlâ yepyeni duruyor ve her giydiğini kendisine yakıştırmasını bildiğinden zengin izlenimi veriyordu. </st><st c="859">Cebinde yalnız on lirası varsa, geride daha onbin lirası varmış gibi, o on lirasını cömertlikle, kolaylıkla harcaması da zengin sanılmasına yetiyordu. </st><st c="1010">Oysa epiy zamandır geçim sıkıntısı çekiyor, ama kimseye belli etmemeye çalışıyordu. </st><st c="1094">Ününün artık para getirmediği bir döneme girmişti. </st><st c="1145">Modası mı geçmişti, neydi, hiçbir gazete, dergi için ondan yazı istemiyorlardı. </st><st c="1225">Kitapçıların da çoktanberi ondan roman istedikleri yoktu. </st><st c="1283">Bunca yıl yazarlıktan başka hiçbir iş yapmamış, yalnız kalemiyle geçinmiş bir insan, bu yaştan sonra başka ne yapabilirdi? </st><st c="1406">Yıldızının parlamasını hep sürecek sanmıştı. </st><st c="1451">Gerçekten yıldızı sönmüş müydü? </st><st c="1483">Bugün de yine adını biliyorlar, yolda giderken, bir kalabalık içinden geçerken yada bir taşıtta, ordakiler birbirlerine onun adını fısıldıyorlardı.</st></p>
			<p><st c="1630">Uzun yıllar gazetelerde çalışmıştı. </st><st c="1667">Ama artık onun kuşağından kimse kalmamıştı gazetelerin yönetiminde. </st><st c="1735">Gazetelerde çalışan eski arkadaşları olsa, gider, onlardan bir iş isteyebilirdi. </st><st c="1816">Şimdi gazetelerde çalışanları, yöneticileri tanımıyordu. </st><st c="1873">Ama onlar ünlü yazarı tanıyorlardı ki, her gördükleri yerde saygıyla selamlıyor, “üstadım” diyorlardı.</st></p>
			<p><st c="1975">Ne olursa olsun, gazetelere uğrayıp şöyle bir görünmeliydi. </st><st c="2036">Basın çevresine uzak kalması doğru değildi. </st><st c="2080">Oralarda görünürse, belki hatırlanırdı da, kendisinden yazı, çeviri yada bir tefrika isteyen bulunurdu.</st></p>
			<p><st c="2183">O sabah herzamankinden daha özenli giyindi. </st><st c="2228">İlkin, eskiden ençok ilişkisi, biçok romanı tefrika edilmiş olan gazeteye uğradı. </st><st c="2310">Sayılı gazetelerin başında gelen o gazeteye eskiden elini kolunu sallayarak girerken bu kez, kapıcı,</st></p>
			<p><st c="2410">– Kimi arıyorsunuz? </st><st c="2431">diye sordu.</st></p>
			<p><st c="2442">Kimi arıyordu? </st><st c="2458">Kimi aramalıydı? </st><st c="2475">Kapıcıya başyazarı görmek istediğini söyledi.</st></p>
			<p><st c="2520">– Kim arıyor diyelim?</st></p>
			<p><st c="2542">Kendi adını söyledi. </st><st c="2564">Kapıcı bile adını duymuş olmalıydı ki, saygıyla ayağa kalkarak,</st></p>
			<p><st c="2627">– Peki efendim, dedi. </st></p>
			<p><st c="2650">Telefon etti başyazara, sonra,</st></p>
			<p><st c="2680">– Buyurun efendim, sizi bekliyor... </st><st c="2717">dedi.</st></p>
			<p><st c="2722">Başyazarın odasına girdi. </st><st c="2749">Onunla tanışırdı ama şöyle böyle. </st></p>
			<p><st c="2783">Başyazar saygıyla karşıladı, ayağa kalktı, kapıya gelip elini sıktı, yer gösterdi. </st><st c="2866">Ne içerlerdi, ne emrederlerdi acaba?</st></p>
			<p><st c="2902">– Bir kahve rica ederim, az şekerli...</st></p>
			<p><st c="2941">Ya şimdi başyazar ona, “Sebebi ziyaretiniz efendim?” diye sorarsa? </st><st c="3009">Hayır, böyle kabaca sormazdı. </st><st c="3039">Öyle saygılı davranıyordu ki, sorsa sorsa, “Emirleriniz efendim?” diye sorardı. </st><st c="3119">Ne diyecekti o zaman? </st><st c="3141">İş istemeye geldim diyemezdi ya... </st><st c="3176">Böyle bir soruyu önlemek için,</st></p>
			<p><st c="3206">– Efendim, dedi, yazılarınızı pek beğenirim, takdir ederim...</st></p>
			<p><st c="3268">– Teveccühünüz üstadım...</st></p>
			<p><st c="3294">– Hergün zevkle okuyorum başyazılarınızı.</st></p>
			<p><st c="3336">– Teşekkür ederim, eksik olmayın üstadım...</st></p>
			<p><st c="3380">– Burdan geçiyordum da, şöyle bir uğrayayım dedim.</st></p>
			<p><st c="3431">– Lütfettiniz üstadım...</st></p>
			<p><st c="3456">– Vaktinizi almıyorum ya...</st></p>
			<p><st c="3484">– Aman estağfurullah, şeref verdiniz üstadım...</st></p>
			<p><st c="3532">Kahveler içildi, törensel konuşmalar da bitti. </st><st c="3580">Eee? </st><st c="3585">Şimdi ne olacak? </st><st c="3602">Elbet başyazar onun niçin buraya geldiğini anlayacak. </st><st c="3656">Bunca yıl bu gazeteye uğramayan adam, şimdi birden durup dururken gelmemişti ya... </st><st c="3739">Anlayacak, sonra da ondan, “Acaba hazır bir romanınız var mı efendim, bizim gazeteye verir misiniz, rica etsek...” diyecek. </st><st c="3863">O da, “Elimde hazır yok ama, üzerinde çalıştığım iki romanım var, biri bitmek üzere...” filan diyecek.</st></p>
			<p><st c="3965">Konuşmaları hiç de böyle bir yöne çevrilmedi. </st><st c="4012">Bir konu açmış olmak için,</st></p>
			<p><st c="4038">– Siz politikanın içindesiniz, bilirsiniz, dedi, başbakanın son nutku için ne düşünüyorsunuz?</st></p>
			<p><st c="4132">Başyazarın düşüncelerini pek dinlemiyor yada anlamıyordu. </st><st c="4191">Epiyce oturmuştu, epiyce konuşmuşlardı, ama başyazar, yazı, roman, fıkra filan istememişti.</st></p>
			<p><st c="4282">– Eh, bana müsaade efendim... </st><st c="4313">Sizi işinizden alıkoydum.</st></p>
			<p><st c="4338">– Aman üstadım, rica ederim, bahtiyar ettiniz... </st><st c="4388">Yine buyurunuz, beklerim üstadım...</st></p>
			<p><st c="4423">Basamaklardan inerken düşünüyordu. </st><st c="4459">“Yine buyurunuz, beklerim üstadım,” demişti. </st><st c="4504">Ne demekti bu? </st><st c="4519">Açıkça onu çağırıyordu. </st><st c="4543">İlk ziyaretinde ondan yazı isteyemezdi ya, saygısızlık olurdu. </st><st c="4606">Ama ikinci gidişinde kesinlikle isteyeceği belliydi. </st><st c="4659">Belki de başyazarın yazı isteme yetkisi yoktu.</st></p>
			<p><st c="4705">Başka bir gazeteye uğradı. </st><st c="4733">Gazetenin sahibini görecekti bu kez. </st><st c="4770">Babasını çok iyi tanırdı, arkadaşlık etmişti rahmetliyle. </st><st c="4828">Söz rahmetliden, onun anısından açılır, böylece konuşacak konu sıkıntısı da çekilmezdi.</st></p>
			<p><st c="4915">– Kimi istediniz?</st></p>
			<p><st c="4933">Gazetenin sahibiyle görüşecekti, ama o şimdi Avrupa’daydı. </st><st c="4993">Kapıdan dönüp dönmemekte ikircimli kaldı bisüre, sonra,</st></p>
			<p><st c="5048">– Öyleyse yazı işleri müdürünü göreyim, dedi.</st></p>
			<p><st c="5094">– Kim arıyor diyelim? </st></p>
			<p><st c="5117">Adını söyledi.</st></p>
			<p><st c="5131">O gazetenin yazı işleri müdürüyle de, önceki gazetenin başyazarıyla konuştuklarına benzer sözler konuştu. </st><st c="5238">Öncekinden artık olarak, belki fıkra ister diye, yazı işleri müdürüne, eskiden gazetelere fıkralar yazdığını söyledi.</st></p>
			<p><st c="5355">– Siz belki o günleri hatırlamazsınız...</st></p>
			<p><st c="5396">– Aman üstadım! </st><st c="5413">Hiç hatırlamaz olur muyum, hergün okurdum fıkralarınızı. </st><st c="5470">Kesip sakladığım, hâlâ unutamadığım yazılarınız vardır.</st></p>
			<p><st c="5525">– Şimdikiler pek öyle, yani nasıl söyleyeyim... </st><st c="5574">Fıkranın hakkını vermek başka şey... </st><st c="5611">Zor iştir fıkra yazmak...</st></p>
			<p><st c="5636">– Ah üstadım, sizin zamanınızdaki fıkra yazarları şimdi nerde? </st></p>
			<p><st c="5700">İçinden “Kör müsün, işte karşında!” demek geçti, ama denilemezdi ki...</st></p>
			<p><st c="5770">Ayrılırken, yazı işleri müdürü,</st></p>
			<p><st c="5802">– Üstadım, yine buyurun rica ederim, beklerim... </st><st c="5852">demişti. </st></p>
			<p><st c="5861">Bütün bir hafta gazetelerin, dergilerin yönetimevlerine gitti ; sahiplerini, yazı işleri müdürlerini, yazarlarını, sekreterlerini görüp konuştu. </st><st c="6006">Kimisine çevirilerden, yorumlardan söz etti, romanlardan söz açtı. </st><st c="6073">Her gittiği yerden, “Üstadım yine buyurun, bekleriz,” sözleriyle uğurladılar. </st><st c="6151">Üstat, beklenildiği yerlere, ikinci, üçüncü kez de gitti, ama ona iş öneren, ondan yazı isteyen olmadı. </st><st c="6255">Saygılarından belki de çekiniyorlardı. </st><st c="6294">Belki de ünlü yazarın durumu iyi, çalışmaya ihtiyacı yok sanıyorlardı. </st><st c="6365">Açık açık bir iş istemeye karar verdi. </st><st c="6404">Gazetelerde çalıştığı gençlik günlerinde çok iyi biliyordu ki, başyazarlık, yazarlık, yönetim yada gazetelerin önemli teknik işlerini yapanlar arasında büyük rekabetler olduğundan kendisine böyle bir iş vermezlerdi. </st><st c="6620">Onun da böyle işlerde gözü yoktu. </st><st c="6654">Geçinebileceği küçük bir iş olsa yeterdi.</st></p>
			<p><st c="6695">Gazeteleri, dergileri yine dolaşmaya başladı. </st><st c="6742">Kendisine üstadım, üstadım diyerek, öyle saygılı davranıyorlardı ki, bu aşırı saygı gösterileri karşısında, geçim sıkıntısı çektiğini söyleyemezdi. </st><st c="6890">Ama başka şeyler söyleyebilirdi: Evinde işsiz oturmaktan canı sıkılıyor da... </st><st c="6968">Eh pek öyle yaşlı sayılmazdı da... </st><st c="7003">Daha çalışacak, yararlı olacak yaştaydı da... </st><st c="7049">İşsizlikten canı sıkılıyordu da... </st><st c="7084">Şöyle küçük bir iş olsaydı...</st></p>
			<p><st c="7113">Başyazar birden,</st></p>
			<p><st c="7130">– Aman üstadım, estağfurullah, dedi, ne demek... </st><st c="7180">Estağfurullah... </st><st c="7197">Söylemeye bile utanırım vallahi, bu gazetede size layık bir iş yok ki... </st><st c="7270">Estağfurullah... </st><st c="7287">Hiç küçük iş olur mu? </st><st c="7309">Büyüğü bile size layık değil. </st><st c="7339">Estağfurullah...</st></p>
			<p><st c="7355">Yanından çıkarken başyazar, eskiden olduğu gibi, “Yine buyurun üstadım, beklerim,” demişti.</st></p>
			<p><st c="7447">Başka bir gazeteye gitti. </st><st c="7474">Bu kez can sıkıntısı filan gibi bahaneler uydurmadan açık açık, geçim sıkıntısı çektiğini söyledikten sonra, acaba küçük bir iş, diyelim musahhihlik gibi bir iş verebilir miydi kendisine...</st></p>
			<p><st c="7663">Gazetenin sahibi,</st></p>
			<p><st c="7681">– Aman, nasıl olur üstadım, estağfurullah, dedi, size musahhihlik hiç yakışık alır mı? </st><st c="7769">Estağfurullah...</st></p>
			<p><st c="7785">Umutlanmıştı. </st><st c="7800">Musahhihlik olmazsa, başka iş de olsa olurdu.</st></p>
			<p><st c="7845">– Aman üstadım, haddimiz mi? </st><st c="7875">Hicap ederim... </st><st c="7891">Estağfurullah... </st></p>
			<p><st c="7908">Başka bir gazeteye gitti. </st><st c="7934">Orda daha açık konuştu. </st><st c="7958">Üç aydanberi, evinin kirasını verememişti, borç içindeydi. </st><st c="8017">Acaba uygun bir iş, ne olursa olsun yapacaktı, yapmak zorundaydı. </st><st c="8083">Gazeteciliğin her dalında çalışmıştı yıllarca.</st></p>
			<p><st c="8129">– İmkânsız!.. </st><st c="8144">Herhalde bize hakaret etmiyorsunuz ya üstadım... </st><st c="8193">Aman estağfurullah... </st><st c="8215">Ne demek? </st><st c="8225">Hiç olur mu? </st><st c="8238">Sizin gibi...</st></p>
			<p><st c="8251">Başka bir gazeteye gitti. </st><st c="8278">Daha açık konuşmalıydı. </st><st c="8302">Gerçeği olduğu gibi söylemeliydi. </st><st c="8336">Çok dardaydı, eski elbiselerini bile satmıştı, tek üstündeki elbise kalmıştı. </st><st c="8414">Başka ne söyleyebilirdi? </st><st c="8439">Bir musahhihlik istiyordu, bir gece işi istiyordu...</st></p>
			<p><st c="8491">– Aman estağfurullah üstadım. </st><st c="8522">Hiç olur mu? </st><st c="8535">Size?.. </st><st c="8543">Sizin gibi ünlü, büyük bir yazara: Allah Allah!.. </st><st c="8593">Bu size hakaret sayılır. </st><st c="8618">Estağfurullah...</st></p>
			<p><st c="8634">İlk zamanlar bu “estağfurullah üstadım” sözlerinden gurur bile duyuyordu. </st><st c="8709">Ama gitgide bu pohpohlamaların baştan savmak için bir bahane olduğunu anladı. </st><st c="8787">Anladı anlamasına ama, yine de “estağfurullah üstadım” denilmesi hoşuna gittiği, bu sözden başka kendisini değerlendirecek bir söz duyamayacağı için, vermeyeceklerini bile bile, arada sırada gazetelere, dergilere gidip iş istedi.</st></p>
			<p><st c="9016">– Estağfurullah üstadım! </st><st c="9042">dediler. </st></p>
			<p><st c="9051">Tek avuntusu, bu sözü işitmekti.</st></p>
		</section>
  <div id="charCountTotal" value="9083"></div></body>
</html>
