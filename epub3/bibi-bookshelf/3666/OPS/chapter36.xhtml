<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Mimarlıkta Yeni Bir Devir AçanAli Temel Haçan</st></h1>
			<p><span><st c="46">T</st></span><st c="48">ürk sanat tarihiyle uzaktan yakından ilgilenmiş olanlar bilirler ki, edebiyat, müzik, resim ve heykel sanatlarında bir millî yol bulmak, millî kişiliğe kavuşmak için çok uğraşılmaktadır. </st><st c="235">Buna karşılık mimarlık sanatında, aranmakta olan millî kişilik ve millî benlik, son otuz yıldanberi bulunmuştur. </st><st c="348">Öbür sanat dallarında henüz taklitçilikten kurtulamadığımız halde mimarîde millî kişiliğimize sahip olduğumuz şurdan da bellidir ki, mimarî sanatının uzmanı olan herhangibir yabancı, Istanbul, Ankara ve İzmir gibi büyük şehirlerimize gelip, son otuz yıldanberi, eskiden yapılmış olan binaları ve özellikle Kızıltoprak’tan Pendik’e uzanan geniş alandaki tarihî köşk ve konaklarla, dünyanın cenneti sayılan Boğaziçi kıyılarındaki eski yalıları yıkıp yerlerine yaptıkları modern apartımanları ve bütün büyük şehirlerimizi eski zamanın sur ve kale duvarları gibi çepeçevre kuşatmış olan gecekondularımızı görmüş olsa, bunların Türk işi ve millî bünyemize son derecede uygun olduğunu hemen anlar. </st><st c="1040">Bu da gösterir ki, mimarî sanatında kendimize has olan, bizden olan özelliğe ve öze kavuşmuş bulunuyoruz. </st><st c="1146">Çünkü okuryazar olmayan bir köylünün dilekçesinin altına isli yada mürekkepli parmağını basar gibi, biz de bu modern apartımanlara ve modern gecekondulara damgamızı basmış bulunuyoruz. </st><st c="1331">İşte millî sanat, herhangibir eserde, kendimizi, kişilik ve benliğimizi aksettirmek demektir ki, o da işte budur.</st></p>
			<p><st c="1444">Bütün sanat dalları içinde nasıl oluyor da yalnız mimarî dalında, bize has olan, taklit olmayan, başkalarının malı olmayan, özbeöz bizim olan bir tarzı, bir üslubu bulabilmişiz? </st><st c="1623">Aradığımız hakikat, bu sorunun cevabındadır.</st></p>
			<p><st c="1667">İşte bu mucizeyi yaratanların başında Ali Temel Haçan adlı Karadenizli bir yurttaşımız gelmektedir.</st></p>
			<p><st c="1767">Ali Temel Haçan’ın hayat hikâyesini anlatmaya geçmeden önce, Türk ve dünya mimarîsinin tarihî gelişimine şöyle bir kuşbakışı bakalım. </st><st c="1902">Eskiden nasıl birbirinden ayrı ve birbirine yabancı, biri Divan Edebiyatı, öbürü Halk Edebiyatı olmak üzere iki ayrı edebiyatımız var idi ise, Cumhuriyet’ten sonra Türk mimarîsi de işte buna benzer, birbirinden ayrı ve birbirine yabancı iki kolda gelişmiştir: Biri, eski Divan Edebiyatının mimarîdeki benzeri olan APORTAMAN mimarîsi, öbürü de eski Halk Edebiyatının bugünkü mimarîde karşılığı olan GECEKONDU mimarîsidir. </st><st c="2323">Her iki mimarî tarzı da bize has, bize göre bir mimarî olup başka medeni memleketlerde bir eşi benzeri görülemez ; görülse bile bu, bizim mimarî ekolümüzün taklidi olabilir ki, şimdiye kadar biz yabancıları taklit ederken, şimdi yabancıların bizi taklit etmeleri de ne kadar ilerlediğimizi, hiç olmazsa mimarlıkta Batı’yı geçtiğimizi gösterir.</st></p>
			<p><st c="2666">Maalesef gecekondu mimarîsini yaratan o büyük insanın kim olduğu bugün meçhulümüzdür. </st><st c="2753">Tamamiyle millî bünyemize uygun olan gecekondu mimarî sistemini bulmakla dünya mimarîsine bir yenilik getirmiş olan bu büyük Türk mimarı, tıpkı savaşlarda ölüp de kişileri meçhul kalan, sonradan dikilen anıta Meçhul Asker diye ad verilen o kimlikleri bilinmeyen askerler gibi, bugün yüzbinlerce mimarî anıt olan her gecekonduda eseri yaşamakta olan bir meçhul mimardır.</st></p>
			<p><st c="3122">Batı’dan aldığımız radyo, televizyon, otomobil ve daha biçok teknik araç ve hatta sosyal müesseseler, hep başka medenî milletlerin buluşu olduğu halde, biz karşılığında onlara bişey veremiyoruz diye üzülmemizin hiçbir manası yoktur. </st><st c="3356">Çünkü, hiç olmazsa Cumhuriyet’ten sonra medenî dünyaya hediye ettiğimiz iki önemli buluşumuz vardır ki, bunlarla bütün maddî ve manevî borçlarımızı ödemiş sayılırız. </st><st c="3522">Bunlardan biri dolmuş, biri de gecekondudur. </st><st c="3567">Tireni, vapuru, uçağı, telefonu icat edenleri herkes bildiği halde, bugün nasıl dolmuşu bulan Türk’ün adını hiçkimse bilmiyorsa, gecekondu sistemini bulan o büyük Türk mimarını da hiçkimse bilmemektedir.</st></p>
			<p><st c="3770">Cumhuriyet’ten sonraki Türk mimarîsinin öbür dalı olan modern apartoman mimarîsine gelince, Fatih Sultan Mehmet Istanbul’u fethederek dünya tarihinde nasıl bir yeni devir açmışsa, Karadenizli Ali Temel Haçan da aportaman mimarîsiyle dünya mimarlık tarihinde yepyeni bir devir açmıştır. </st><st c="4057">Ve böylece Karadenizli Ali Temel Haçan, Mimar Sinan’ın gerçek manevî torunu olduğunu isbat etmiştir.</st><a epub:type="noteref" href="#y3"><st c="4157">*</st></a><st c="4159"> Esasen yirminci yüzyıl mimarîsinde dünyada iki büyük mimar yetişmiştir, biri Fransız Corbusier, biri de Türk Ali Temel Haçan’dır. </st><st c="4290">Ne var ki, Ali Temel her bakımdan Fransız’a üstündür. </st><st c="4344">Çünkü, okuryazar değildir ve kendi kendini yetiştirmiştir. </st><st c="4403">(Bilindiği gibi Hazreti Muhammed de okuryazar değildi.)</st></p>
			<p><st c="4458">Ali Temel Haçan’ın buluşu olan aportaman mimarîsine, Ali Temel’in doğum yerinin bir Karadeniz köyü olması ve Ali Temel’in hâlâ Karadeniz şivesiyle konuşması dolayısı ile Laz mimarîsi de denilmekteyse de, bizce, aportaman mimarîsi demek daha ilmî olur.</st></p>
			<p><st c="4710">Bilindiği gibi, eski Mısır, sonra eski Yunan ve Roma mimarîsinden sonra, ortaçağda da Gotik mimarîsi, çağına damgasını vurmuştu. </st><st c="4840">Bizdeyse o zamanlar Selçuk mimarîsi hâkim bulunuyordu. </st><st c="4895">Onsekizinci yüzyılın başlarında mimarlıkta Rokoko, sonlarındaysa Barok tarzı geçerliydi ki, bu sırada bizde Ermeni kalfaların elinde, dünyanın bütün mimarî tarzları karman çorman edilerek Osmanlı mimarîsi soysuzlaştırılmıştı. </st><st c="5121">Ancak Ali Temel Haçan’ın kurmuş olduğu aportaman mimarîsiyledir ki, mimarlık sanatında kendi ruhumuzu bulmuş oluyoruz. </st><st c="5240">Aportaman mimarîsi yalnız estetik olarak değil, yapı tekniğinde de yepyeni bir buluştur. </st><st c="5329">Kendisinden önceki mimarî ekollerinden ayrıldığını anlatmadan önce bu ekolün kurucusu Ali Temel’in kısaca hayat hikâyesini anlatalım.</st></p>
			<p><st c="5462">Ali Temel onaltı çocuklu bir ailenin sonuncu çocuğudur. </st><st c="5519">Bu onaltı çocuğun annesi tek kadındı ve bu kadının, yaşayan onaltı çocuğundan başka altı çocuğu ölmüş, sekiz çocuğu da düşmüştü. </st><st c="5648">Haçan ailesinin Karadeniz’in kıyısına dimdik inen bir tepesindeki bayırda, adına tarla denilen, bir avuçluk bir toprak parçası vardı. </st><st c="5782">Buraya mısır ekerlerdi. </st><st c="5806">Çok eğik olan bu tarlada yuvarlanmadan, ayakta dik durarak çapa yapmak, toprak kazmak yada başka bir iş görmek, hatta yürümek bile mümkün olmadığından Ali Temel’in babası beline bir ip bağlar, ipin ucunu karısının eline verir, karısı da bir ağaca bağlardı. </st><st c="6063">Ali Temel’in babası işte tarlasında bu durumda çalışırdı. </st><st c="6121">Hatta Ali Temel’in babasının başından geçen şu olay hâlâ dillerde dolaşmaktadır:</st></p>
			<p><st c="6201">Ali Temel’in babası askerdeyken sık sık, efkârlanarak “Ah vatanım, ah vatanım...” diye iç geçirir, ahlar puflarmış. </st><st c="6318">Bir arkadaşı da, kimbilir ne güzel yerleri, tarlası, bahçesi var ki böyle özlüyor diye merak edermiş. </st><st c="6420">Terhis olmuşlar. </st><st c="6437">Gel zaman git zaman, arkadaşının yolu oralara düşmüş. </st><st c="6491">Arayıp sorup bulmuş, bir de bakmış ki, Ali Temel’in babası, belinden iple bağlı, dimdik bir bayırda çapa yapıyor, ipin ucu da karısının elinde. </st><st c="6635">Aşağıda yoldan seslenmiş:</st></p>
			<p><st c="6660">– Hasaaan, Hasaan! </st><st c="6680">Vatan, vatan dediğin yer burası mı ulan?</st></p>
			<p><st c="6720">– Haçan purasidur, purasi... </st></p>
			<p><st c="6750">Bunun üzerine arkadaşı,</st></p>
			<p><st c="6773">– Hay senin vatanını da, ip tutanını da... </st><st c="6817">deyip yürümüş.</st></p>
			<p><st c="6831">Ali Temel’in babası bu dik bayırda durup dinlenmeden çalıştığı halde evini geçindiremez, büyüyünce kendisine destek ve yardımcı olurlar umuduyla her yıl bir çocuk – bereketli yıllarda ikiz – yapardı. </st><st c="7032">Kendisine yardımcı olacaklarını umduğu çocuklarının sayısı onaltıyı bulunca, bu gidişle tarladaki mısır koçanlarını bile yedirse yine de çocuklarına yetmeyeceğini anlamış, ama iş işten de geçmiş olduğu için zavallı adam bu ağır yükün altında ezilerek bu fâni hayatın hamallığından ebediyen kurtulmuştu. </st><st c="7335">Küçük Ali Temel, o zaman, onbir yaşındaydı. </st><st c="7379">Ağabeyleri ekmek parası için gurbet illere dökülmüşlerdi. </st><st c="7437">Ali Temel, daha ondört yaşındayken, o bir karışlık tarlanın sınırı yüzünden komşularıyla kavgalı, kanlı bıçaklı olmuştu. </st><st c="7558">Tarlada sınırı belli eden bir ak taş vardı. </st><st c="7602">Komşulardan hangisi erken kalkar tarlaya giderse, sınırı kendi lehine değiştirmek için o ak taşı bir karış öteye koyuyordu. </st><st c="7726">Bu sınır taşı çekişmesi yüzünden daha onaltı yaşındayken bıçak kavgası yapan Ali Temel, gurbete düşüp Istanbul’un yolunu tuttu. </st><st c="7854">İspanya’ya çıkarken, artık geride askerlerinin hiçbir umudu kalmasın diye gemilerini yakan Tarık bin Ziyad gibi, Ali Temel de Istanbul’a ya herro ya merro, ya ölüm yada kalım diye gelmişti. </st><st c="8044">İş aradı, bulamadı. </st><st c="8064">Cebindeki parası da bitti. </st><st c="8091">Günlerce aç kaldı. </st><st c="8110">Ali Temel Haçan’ın o günlerinden bir anı, bugün de fıkra olarak dillerde dolaşmaktadır.</st></p>
			<p><st c="8197">Istanbul sokaklarında aç gezdiği günlerden birinde yorgunluktan cami duvarının dibine yığılmıştı. </st><st c="8296">Bu sırada açlıktan karnı guruldayıp duruyordu. </st><st c="8343">Bağırsaklarının guruldamasına o kadar canı sıkıldı ki, sonunda dayanamadı, başını eğip kızgınlıkla karnına doğru şöyle bağırdı:</st></p>
			<p><st c="8470">– Haçan ne kuruldeyup tureysun... </st><st c="8505">Ha pok yiyen, var da mı vermeyruk!</st></p>
			<p><st c="8539">Ali Temel bu acı şakasıyla bir kara mizah şaheseri yarattığının farkında bile değildi.</st></p>
			<p><st c="8626">Hemen her Karadeniz uşağı gibi elinden her iş geldiğinden yapı işlerinde sıvacı, badanacı, duvarcı, kalıpçı, betoncu, doğramacı, marangozluk gibi pekçok işlerde çalışarak dişinden tırnağından artırıp para biriktirmeye başladı. </st><st c="8854">İnşaat müteahhidi olarak ilk aportamanını hemen hemen hiç parasız yaptı. </st><st c="8927">Karşılığında yapılacak aportamandan biriki daire vermek vaadiyle, aportamanın yapılacağı arsayı parasız alma fikrinin mucidi Ali Temel’dir. </st><st c="9067">Daha temel atılır atılmaz, yere kazmayla bir çizgi çizilince, plandaki aportaman dairelerini taksitle satmak fikrinin mucidi de odur. </st><st c="9201">Taksitle daireler sattığı pekçok müşteriye, işaret parmağını gökyüzüne uzatarak, boşlukta gösterdiği yerde bir daire olduğuna müşterisini ilk inandıran da odur. </st><st c="9362">Ali Temel, daha tamamlanmadan sattığı aportamanın parasıyla yeni aportamanlar yapmaya başlamıştı. </st><st c="9460">Hele vergi işlerinde dehaya parmak ısırtan öyle icatları vardır ki, inşaat muhasebesinde yeni bir sistem kurulmasına sebep olmuştur. </st><st c="9593">Ali Temel’in vergi sistemine göre, alan memnun, satan memnundur. </st><st c="9658">Hatta vergi kaçakçılığını önlemek için çalışan yetkililer bile aportaman satın alırlarken Ali Temel’in vergi sistemine göre davranmaktan geri kalmazlar.</st></p>
			<p><st c="9810">Aportaman mimarîsinin teknik yeniliğiyse, beton, betonarme ve başka tür inşaat tekniğinden büsbütün ayrı oluşundadır. </st><st c="9929">Her keşif ve icat, bir ihtiyacın neticesinde meydana gelmiştir. </st><st c="9993">Ali Temel Haçan sistemi de böyle olmuştur. </st><st c="10036">İlk aportamanını yaptırırken Ali Temel’in çimento almaya parası yetmeyince her yüz çuval çimento yerine on çuval çimento, her on ton demir yerine bir ton demir kullanarak, yine de plana uygun biçimde dört katlı aportamanı yapmaya muvaffak olmuştur. </st><st c="10285">İkinci ve üçüncü aportamanlarını inşa ederken, ilk tecrübesinden de faydalanarak çimento yerine kül, kum yerine toprak, demir yerine teneke ve tel kullanmanın teknik yollarını bulmuştur. </st><st c="10472">En sonunda Ali Temel Haçan, hiç çimentosuz, demirsiz ama yine de betonarme aportamanlar yapmak hünerini bile göstermiştir ki, Hazreti Musa’dan başka hiçkimse böyle bir mucizeyi gösteremezdi. </st><st c="10663">Ali Temel Haçan’ın açtığı bu çığır bir mimarî ekol haline gelmiş ve bir çığ hızıyla gelişerek bütün büyük şehirlerimizi yerden mantar gibi biten aportamanlar sarmıştır.</st></p>
			<p><st c="10831">Modern aportaman mimarîsinin özellikleri saymakla bitecek gibi değildir. </st><st c="10905">Aportaman daireleri öyle havadardır ki, sözgelişi hela penceresi kazayla iki parmak aralık kalsa, evin bütün pencere kanatları, kapıları çarpar ve bütün camlar kırılır. </st><st c="11074">Bu aportamanların duvarları ses nakli bakımından telefon tellerinden çok daha hassastırlar. </st><st c="11166">Evin alt katındaki fısıltıyı üst katta uyuyan biri bile duyabilir. </st><st c="11233">Kaza ile – çok affedersiniz – birisi münasebetsiz bir ses çıkarsa, aportamanın heryanında top patlamış gibi duyulur. </st><st c="11350">Kapıları yavaş çekseniz kapanmaz, hızlı çekecek olsanız kapı tokmağı elinizde kalır. </st><st c="11435">Bu evlerde son derece de nazik olmak zorundasınızdır. </st><st c="11489">Mesela bir duvara dayansanız, vücudunuzun duvara dayanan bölümü duvarın öbür yanına geçebilir. </st><st c="11584">Kalorifer kazanı çalıştığı zaman, her dairenin bütün kapı ve pencereleri öyle zangırdar ki, aportamanın bir kara vapuru olup yürüdüğünü sanırsınız.</st></p>
			<p><st c="11731">Modern aportaman mimarîsini kurmuş olan Ali Temel Haçan, şimdi seksenine yaklaşmıştır. </st><st c="11819">İşlerini sekiz oğluyla dört damadına devretmiştir. </st><st c="11870">Kendisi de bu yıl, Allah kısmet ederse sekizinci kere hacı olacaktır.</st></p>
		</section>
			<aside epub:type="footnote" id="y3"><st c="11939">* Şurasını ehemmiyetle tebarüz ettirmek gerekir ki, Ali Temel Haçan’ın beşi kız olan onaltı kardeşinden hemen hepsi kabiliyetlerini isbat etmişlerdir. </st><st c="12091">Ali Temel Haçan, nasıl Mimar Sinan’ın torunu olduğunu isbat etmişse, Boğaziçi vapurlarından birinde yirmi yıldanberi çımacılık etmekte olan kardeşlerinden biri de, Barbaros’un torunu bir deniz kurdu olduğunu isbat etmiştir. </st><st c="12315">Yine güreşe heves eden kardeşlerden biri de Türkiye güreş seçmelerinde çeyrek finallere kadar yükselerek Koca Yusuf’un torunu olduğunu göstermiştir. </st><st c="12464">Kardeşlerin en büyüğü ise, iş aramak için geldiği Istanbul’da Galata’ya yerleşmiş, üçkâğıtçılık ve papelcilik yaparak kazandığı büyük paraları, Katina adlı bir kadına kaptırarak bozguna uğradığından, Baltacı Mehmet Paşanın torunu olduğunu ortaya koymuştur.</st></aside>
  <div id="charCountTotal" value="12720"></div></body>
</html>
