<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Trong Cinsi Köpek</st></h1>
			<p><span><st c="18">B</st></span><st c="20">ir Ortadoğu ülkesinin başkentinde iki hafta kalmam gerekiyordu. </st><st c="84">Orada bir haftalık işim vardı, bir hafta, arkadaşım olan büyükelçinin konuğu olacaktım. </st><st c="172">Oraya gidişimin ilk günü, katıldığım uluslararası bir kongrenin töreniyle geçtiği için, büyükelçiliğe gidememiştim. </st><st c="288">Gece, kaldığım otele telefon etti büyükelçiyle eşi. </st><st c="340">Ertesi sabah da gelip beni otelden aldılar. </st><st c="384">Elçi de, eşi de eski dostlarımdır. </st><st c="419">Birbirlerine soğuk durmalarından, karıkoca arasında bir gerginlik olduğunu sezinlemiştim. </st><st c="509">Ne denli belli edilmemeye çalışılırsa çalışılsın, hiçbir karıkoca, aralarındaki soğukluğu konuklarından gizleyemez.</st></p>
			<p><st c="624">Bu konuda kendilerine bişey sormam doğru olmazdı elbet. </st><st c="681">Çok yakınım olduğuna göre, isterse kendisi anlatırdı. </st><st c="735">Anlattı da... </st><st c="749">Karısı hertürlü hayvanı çok seviyordu. </st><st c="788">Arkadaşım bu sevgiyi anlıyordu. </st><st c="820">Üstelik çocukları da olmadığına göre, karısının hayvanlara düşkünlüğü normal sayılırdı. </st><st c="908">Büyükelçilik binası kediler, köpekler, kuşlarla doluydu. </st><st c="965">Bunların kimisi Istanbul’dan getirilmişti. </st><st c="1008">Arkadaşım bunlara bişey demiyordu. </st><st c="1043">Ama günün birinde karısı, pis bir sokak köpeğini büyükelçilik binasının kapısına dadandırmıştı. </st><st c="1139">Derisi kemiğine yapışmış, kaburgaları birbirine geçmiş, hastalıklı, yaralar içinde, pis, uyuz bir köpekti bu. </st><st c="1249">Koskoca büyükelçinin eşi, sabah akşam elçilik bahçesinin kapısına çıkıp bu uyuz itin karnını doyuruyordu. </st><st c="1355">Hiç yakışık alır mıydı? </st><st c="1379">O namussuz köpek de, günün, gecenin hangi saatinde olursa olsun, karnı acıkınca, elçiliğin önüne gelip karnı doyuruluncaya dek durmadan uluyordu. </st><st c="1525">Karısının gece yatağından kalkıp sokak itinin karnını doyurduğu çok oluyordu. </st><st c="1603">Bu işi bile onca hizmetçiye, uşağa bırakmıyordu. </st><st c="1652">Böyle de hayvan sevgisi olur muydu canım! </st><st c="1694">Karısı işi daha da ileriye götürmüştü. </st><st c="1733">Ellerine lastik eldiven geçirip o uyuz iti hergün ilaçlıyor, günaşırı da arapsabunuyla yıkıyordu. </st><st c="1831">Uyuz it semirdikçe semirdi, fıstık gibi oldu. </st><st c="1877">Fıstıklığı gittikçe arttı, karnı şişmeye, sarkmaya başladı. </st><st c="1937">Dişi değil miymiş sokak köpeği!.. </st><st c="1971">Karnı, kendisinin üç katı olmuştu, nerdeyse yere sürünecekti yürürken. </st><st c="2042">Arkadaşımın korktuğu başına geliyordu. </st><st c="2081">Bu köpek doğurur da, beş altı yavrusuyla birlikte elçilik önüne gelip hep birden havlamaya, ulumaya başlarlarsa!.. </st><st c="2196">Hele elçiliği ziyarete gelen resmî kişileri, kapıda bu köpek sürüsü karşılarsa!.. </st><st c="2278">Ya bir resmî davete gelenler, bu köpek korosuyla karşılanırsa!..</st></p>
			<p><st c="2342">Arkadaşım çok dertliymiş. </st><st c="2369">Doğurma günü yaklaştıkça köpek, elçilik kapısından ayrılmaz olmuş. </st><st c="2436">Köpeği öldürtebilirmiş, ama o zaman da bunca yıllık karısıyla nasıl baş edecek, ne yapacak?</st></p>
			<p><st c="2527">Doğum saati yaklaştıkça köpek, bir kapalı yere sığınmaya çalışıyor, elçilik binasına girmeye uğraşıyormuş. </st><st c="2635">İşte o zaman hayvan sever ve yufka yürekli eşi, kocasına gelip bir ricada bulunmuş: Acaba zavallı gebe köpeği içeri almasına müsaade eder miymiş! </st><st c="2781">İçeri deyince, binaya değil, bahçeye alacakmış. </st><st c="2829">Zaten içerdeki öbür köpekler onu kıskanırlarmış.</st></p>
			<p><st c="2877">Arkadaşım diyordu ki bana:</st></p>
			<p><st c="2904">– Tabii müsaade ettim, başka ne yapabilirdim! </st><st c="2951">Hatta köpeğin bahçede olması, dışarda olmasından daha iyiydi. </st><st c="3013">Elçiliğe ilk gelen kapıdaki o sokak köpeği ve enikleriyle karşılaşmamış olurdu.</st></p>
			<p><st c="3092">Sokak köpeği doğuruyor hemen. </st><st c="3123">Ama kaç tane? </st><st c="3137">Yedi yavru... </st><st c="3151">Analarının sarkan memeleri yerlere sürünüyormuş. </st><st c="3200">Bir ay kadar sonra birbirleriyle itişip oynaşan yedi encikle anaları, elçiliğin dillere destan bahçesini, o sürekli bakımlı, güzelim çiçekleri perişan etmişler. </st><st c="3361">Yedi encik bir de anaları, çiçeklerin üzerinde koşar oynarlarsa, o bahçenin hali ne olur! </st><st c="3451">Büyükelçi nerdeyse çıldıracakmış artık... </st><st c="3493">Ama beterin beteri var. </st><st c="3517">Bikaç ay sonra köpeğin karnı yeniden şişmeye başlamış, az sonra dokuz yavru daha...</st></p>
			<p><st c="3600">Büyükelçi bana,</st></p>
			<p><st c="3616">– Tam zamanında geldin, dedi.</st></p>
			<p><st c="3646">– Ne gibi? </st><st c="3658">diye sordum.</st></p>
			<p><st c="3670">– Bu işe, ancak sen çare bulabilirsin. </st><st c="3710">Evimizin tadı tuzu kaçtı. </st><st c="3736">Ne yapacağımı bilemiyorum. </st><st c="3763">Şimdi bahçede onyedi sokak köpeği var. </st><st c="3802">Çiçek, çimen, hiçbişey kalmadı. </st><st c="3834">Bu onyedi köpeğin de yavruladıklarını düşünebiliyor musun? </st><st c="3893">Ben çıldırırım işte o zaman...</st></p>
			<p><st c="3923">Büyükelçinin eşi de yalnız kaldığımız bigün bu konuyu açtı bana.</st></p>
			<p><st c="3988">Kocasına hak veriyordu. </st><st c="4013">Hiçkimse buna dayanamazdı. </st><st c="4040">Ama kadıncağız ne yapsındı ; bikez bu belaları başına sarmıştı. </st><st c="4104">O dişi sokak köpeğine acıyıp da yemek verdiğine, kapıya alıştırdığına bin pişmandı şimdi, ama iş işten geçmişti. </st><st c="4217">Kocasının haberi yoktu ama bu köpek sürüsünden kurtulmak için çok uğraşmıştı. </st><st c="4295">Hepsini birden bir kamyonete doldurup çok uzaklara attırmıştı. </st><st c="4358">Arkasından da gözyaşları dökmüştü. </st><st c="4393">Köpekler gece rüyasına girmiş, bunalımlar geçirmişti. </st><st c="4447">Ertesi sabah bir de bakmıştı ki, anaç köpek bahçede. </st><st c="4500">İlk dönen o olmuştu. </st><st c="4521">Ondan sonra öbürleri de birer ikişer hep sökün etmişlerdi. </st><st c="4580">Başka ne yapsındı? </st><st c="4599">Göz göre göre de hayvanları öldürtemezdi ya...</st></p>
			<p><st c="4645">Derdini döktükten sonra,</st></p>
			<p><st c="4670">– Sizden çok büyük ricam var, dedi.</st></p>
			<p><st c="4706">– Estağfurullah, nedir? </st><st c="4731">diye sordum. </st><st c="4744">O da kocası gibi, bu işe ancak benim bir çare bulabileceğimi söylüyordu. </st><st c="4817">Nerden biliyorsunuz çare bulacağımı? </st><st c="4854">Hiç şimdiye kadar böyle köpekli bir çıkmaz duruma girmedim ki... </st><st c="4919">Ama yine de aklıma gelen çareyi söyledim: Sizin burada çok geniş çevreniz var, buralılardan dostlarınız olduğu gibi kordiplomatikten de tanıdıklarınız çok... </st><st c="5077">Köpekleri onlara birer birer dağıtsanız?</st></p>
			<p><st c="5117">– Ah, düşünmedim mi sanıyorsunuz? </st><st c="5152">Bütün tanıdık bildiklere, eşe dosta rica ettim, yalvardım bile. </st><st c="5216">Hiçbiri almak istemedi.</st></p>
			<p><st c="5239">Çok sevdiğim bu karıkocanın arasını düzeltebilmek için başka çareler de düşünmeye başladım.</st></p>
			<p><st c="5331">Ertesi gece elçilikte bir resepsiyon vardı. </st><st c="5376">O ülkenin yüksek sosyetesinin kaymak tabakasıyla ünlüleri, tüccarları ve kordiplomatik çağrılıydı. </st><st c="5475">Beni tanıştırdıkları zengin bir tüccara çok yakınlık gösterdim. </st><st c="5539">Söz arasında konuyu köpekler üstüne getirerek, en ünlü köpek cinslerini saymaya başladım. </st><st c="5629">Gerçekte benim köpeklere değgin bilgim yoktu ama, tüccar bu konuda benden de bilgisizdi.</st></p>
			<p><st c="5717">– Elbet bilirsiniz, dedim, dünyanın en değerli köpekleri, Trong cinsidir.</st></p>
			<p><st c="5791">Tüccar,</st></p>
			<p><st c="5799">– Evet, dedi, ama ne yazık ki, bizim buralarda yok o dediğin cinsten...</st></p>
			<p><st c="5871">– Çünkü, dedim, genellikle köpekler çok doğurdukları halde, bu Tronglar pekaz doğururlar. </st><st c="5962">Trong’dan döl almak zordur.</st></p>
			<p><st c="5989">Tronglar gittikçe adamın ilgisini çekiyordu. </st><st c="6035">Ben de Trong cinsi köpekler üstüne geniş bilgi veriyordum.</st></p>
			<p><st c="6093">– İnsan evine alınca böyle iyi cins bir köpek almalı, dedi.</st></p>
			<p><st c="6153">– Bizim büyükelçide iki tane var, dedim, sizi çok sever, rica etseniz, belki size birini verebilir. </st><st c="6254">Başkası olsa vermez ama, sizi kırmaz.</st></p>
			<p><st c="6291">Bir yolunu bulup adamdan ayrıldım. </st><st c="6327">Arkadaşımın eşine,</st></p>
			<p><st c="6345">– Tamam, dedim, onyedi köpekten biri yolcu, sepetliyoruz. </st></p>
			<p><st c="6404">Kadın,</st></p>
			<p><st c="6410">– Aman vermişken anaç köpeği verelim de kurtulalım, galiba yine gebe. </st><st c="6481">Korkarım bu sefer onbir tane doğuracak... </st><st c="6523">dedi.</st></p>
			<p><st c="6528">Öyle de yaptık. </st><st c="6545">Tüccar, bizim büyükelçiden, Trong cinsi köpeklerden birisini kendisine vermesini rica etti. </st><st c="6637">Bizim büyükelçi, şaşkınlık içinde,</st></p>
			<p><st c="6671">– Ne? </st><st c="6678">diye sordu. </st><st c="6690">Trong mu dediniz? </st></p>
			<p><st c="6708">Ben hemen söze karıştım,</st></p>
			<p><st c="6732">– Hiç saklama, dedim, bay sizde Tronglar olduğunu biliyor, birini hediye edersen, bana çok memnun olacağını söyledi.</st></p>
			<p><st c="6849">Tüccar giderken, anaç sokak itini arabasına koymuştuk. </st></p>
			<p><st c="6905">İki gün sonra başka bir çağrıda toplanmıştık. </st><st c="6951">Gözüme kestirdiğim bir konsolosa,</st></p>
			<p><st c="6984">– İspanya’da bulundunuz mu? </st><st c="7013">diye sordum.</st></p>
			<p><st c="7025">– Hayır, dedi.</st></p>
			<p><st c="7040">İçimden, “Ah ne isabet...” dedim, çünkü ben de hiç İspanya’ya gitmemiştim. </st><st c="7116">Konsolosa İspanya üzerine bilgiler vermeye, İspanya’nın özelliklerini ve özgünlüklerini anlatmaya başladım:</st></p>
			<p><st c="7223">– İspanya’da beni ençok şaşırtan şey, Trong cinsi köpekler... </st><st c="7286">Elbet bilirsiniz bu Trongları...</st></p>
			<p><st c="7318">– Görmedim ama adını duymuşluğum var... </st><st c="7359">dedi.</st></p>
			<p><st c="7364">– Elbette duymuşsunuzdur, çok ünlü bir köpek cinsidir, dedim. </st><st c="7427">Görmemiş olmanız da çok normal, çünkü çokaz bulunan bir köpek cinsidir. </st><st c="7499">İspanya, bu Trong köpekleriyle büyük döviz kazanır.</st></p>
			<p><st c="7550">– İhraç mı eder?</st></p>
			<p><st c="7567">– Hayır, yalnız turistlere satar. </st><st c="7602">İspanya’ya giden her üç turistten biri, ille de bir Trong alıp getirir. </st><st c="7674">Ne var ki İspanyollar kesinlikle dişi Trong satmazlar ki, İspanya dışında Trong üremesin... </st><st c="7766">Yalnız erkek Trongları satarlar. </st><st c="7799">Bir erkek Trong ikiyüzle beşyüz dolar arasında satılır. </st><st c="7855">Ama bin dolar da verseniz, dişi Trong satmazlar. </st><st c="7904">Esasen İspanyollar dişi Trong satışını bir kanunla yasaklamıştır. </st><st c="7970">Satanlara büyük ceza verilir.</st></p>
			<p><st c="7999">Konsolos,</st></p>
			<p><st c="8009">– Erkek Trong neye yarar, dişisi olmayınca, dedi, dişisi olmalı ki...</st></p>
			<p><st c="8079">– Bizim büyükelçide iki dişi Trong var, bilmem rica etsek, birini size verir mi? </st><st c="8161">Buyurun, gidelim de ben sizin adınıza söyleyeyim.</st></p>
			<p><st c="8210">Gittik bizim büyükelçinin yanına. </st><st c="8245">O sırada bizim ekselans, başka bir büyükelçiyle ayakta konuşmaktaydı.</st></p>
			<p><st c="8314">– Pardon... </st><st c="8327">diyerek aralarına sokuldum. </st><st c="8355">Beyefendi adına bir ricada bulunacağım, kendileri cins köpeklere, özellikle Trong’a çok meraklı. </st><st c="8452">Acaba seninkilerden bir dişi Trong verebilir misin?..</st></p>
			<p><st c="8505">Konsolos,</st></p>
			<p><st c="8515">– Yalnız başına dişi, erkeksiz olunca, yazık... </st><st c="8564">Keşke bir çift olsaydı... </st><st c="8590">dedi. </st></p>
			<p><st c="8596">Arkadaşım,</st></p>
			<p><st c="8606">– Memnuniyetle, dedi.</st></p>
			<p><st c="8628">Öbür büyükelçi, sanki anafor dağıtılıyormuş gibi,</st></p>
			<p><st c="8678">– Aaa, bitane de ben isterim... </st><st c="8711">dedi.</st></p>
			<p><st c="8716">– Hayhay, verelim...</st></p>
			<p><st c="8737">Ben o başkentten ayrılmadan, onyedi sokak köpeğini de dağıtmıştık. </st><st c="8805">Hem de kendi cinsleri sokaklarda çöp tenekelerini devirip eşelerken, bunlar lüks evlerde besleniyorlardı.</st></p>
			<p><st c="8910">Ben oradan ayrılmadan bir gün önce arkadaşım geldi,</st></p>
			<p><st c="8962">– Yahu, ne yapacağız şimdi? </st><st c="8991">dedi.</st></p>
			<p><st c="8996">– Ne oldu?</st></p>
			<p><st c="9007">Sabahleyin, bir büyükelçi telefon etmiş. </st><st c="9049">“Sizde Tronglar varmış. </st><st c="9073">Aman bana da bitane verin, ne olur...” diye rica etmiş.</st></p>
			<p><st c="9128">– İyi ya ver... </st><st c="9145">dedim.</st></p>
			<p><st c="9151">– Kalmadı ki, hepsini dağıttık. </st><st c="9184">Kapanın elinde kaldı. </st><st c="9206">Daha da kötüsü ne, biliyor musunuz? </st><st c="9242">Benden Trong isteyen büyükelçi yarın buradan ayrılıp köpeği de götürecek... </st><st c="9318">Vermesek ayıp...</st></p>
			<p><st c="9334">Hiç de ayıp değil, ama neden onun ille o elçiye de bir Trong vermek istediğini anlıyordum. </st><st c="9426">Kime Trong hediye etmişlerse, köpeği alan bu değerli hediye karşısında altta kalmamak için, bizim büyükelçinin eşine daha değerli bir hediye göndermişti.</st></p>
			<p><st c="9579">Elçinin eşi,</st></p>
			<p><st c="9592">– Ne tuhaf, dedi, bizden köpek isteyen bu büyükelçinin karısı arkadaşımdır. </st><st c="9669">Eskiden, şu bizdeki köpeklerden birini alması için o kadar rica etmiştim de almamıştı. </st><st c="9756">Şimdi yalvar yakar köpek istiyor.</st></p>
			<p><st c="9789">– Evet ama, sokak köpeği istemiyor, cins köpek istiyor, Trong cinsi...</st></p>
			<p><st c="9860">– Ne yapacağız şimdi?</st></p>
			<p><st c="9882">– Kolay, dedim, üzülme, bir çaresine bakarız.</st></p>
			<p><st c="9928">Elçiliğin görevlilerinden birine bir sokak köpeği yakalattım. </st><st c="9991">Sıska, pis bir köpekti.</st></p>
			<p><st c="10014">Bizim elçi, Trong isteyene,</st></p>
			<p><st c="10042">– Elimde tek Trong kaldı, size vermeyi isterdim ama çok hasta... </st><st c="10108">diye telefon etti.</st></p>
			<p><st c="10126">Zararı yok, hasta olsundu. </st><st c="10154">Gittikleri yerde tedavi ettirirlerdi. </st></p>
			<p><st c="10192">Bütün dünyaya, hiç değilse dünyanın yarısına Trong cinsi köpekler işte böyle yayılmıştır. </st></p>
			<p><st c="10282">Bu olayın üzerinden bikaç ay geçti. </st><st c="10318">Dün büyükelçi olan arkadaşımdan bir mektup aldım. </st><st c="10368">Arkadaşım mektubunda, özetle, “Ben yandım,” diyordu, “karım, madem bu Tronglar bu kadar az bulunur cins köpeklerdi, bu kadar değerliydi, neden onları dağıttık? </st><st c="10528">diye tutturdu ve binaya sekiz Trong doldurdu. </st><st c="10574">Çoğu da yavruladı. </st><st c="10593">Şimdi kaç tane olduklarını bilmiyorum, sayamıyorum da... </st><st c="10650">Yakında burada Tronglardan bize yer kalmayacak.”</st></p>
		</section>
  <div id="charCountTotal" value="10698"></div></body>
</html>
