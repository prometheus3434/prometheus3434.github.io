<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Başkalarının Aklına Uyduk</st></h1>
			<p><span><st c="26">G</st></span><st c="28">ecenin bir vakti tatlı uykusundan uyanan kadın,</st></p>
			<p><st c="75">– Bu kart eşeğin anırtısına dayanamıyorum gayrı... </st><st c="127">dedi. </st></p>
			<p><st c="133">Gözünü uyku tutmamış olan Zülfü, karısının boş böğrüne yatakta bir dirsek atıp,</st></p>
			<p><st c="212">– Uyu karı, uyu! </st><st c="230">Eşeğin anırtısı biyandan, seninki biyandan... </st><st c="276">Nedir çektiğim yahu? </st><st c="297">diye bağırdı.</st></p>
			<p><st c="310">Karısı uyku sersemi,</st></p>
			<p><st c="331">– Uyunuyor mu ki herif, senin eşeğin insanı uyumaya bırakıyor mu ki... </st><st c="403">diye çıkıştı.</st></p>
			<p><st c="416">– Zıbar yat diyorum karı... </st><st c="445">Sabah erkenden kasabaya varacağım yahu. </st><st c="485">Ulan, sen hiç laf anlamaz mısın? </st><st c="518">Kasabada miting var dedim ya sana... </st><st c="555">Bütün köylerden mitinge gidilecek... </st><st c="592">Erkenden yola çıkacağız. </st><st c="617">Ulan, sen hiç laf anlamaz mısın?</st></p>
			<p><st c="649">– Ben lafı anlamasına bir güzel anlarım ama, laftan da, sopadan da anlamayan bu senin kart eşeğin...</st></p>
			<p><st c="750">– Gene eşekle bozdun...</st></p>
			<p><st c="774">– Bir ben mi bozdum senin eşekle? </st><st c="809">Tüm köylüye yandım Allah dedirtti bu senin eşeğin...</st></p>
			<p><st c="861">Canı sıkılan Zülfü’nün uykusu da kaçmıştı.</st></p>
			<p><st c="904">– Ulan karı, kaç yıldır şu eşeğin anırtısına alışamadın gitti be...</st></p>
			<p><st c="972">– Alışacak gibi mi ki... </st><st c="998">Eşek dediğin eşek, eşekliğini bilmeli. </st><st c="1037">Anırmanın da bir sırası var. </st><st c="1066">Bu senin kara eşeğin, karanlık bastı mıydı, başlar anırmaya, taaa sabaha dek... </st><st c="1146">Çekilir dert değil ki...</st></p>
			<p><st c="1170">– Ulan sen şehir avradı mısın ki, bir eşek anırtısından uyuyamayasın?..</st></p>
			<p><st c="1242">– Sanki sen uyuyabiliyor musun?..</st></p>
			<p><st c="1276">Her gece mi her gece, Yamuk Zülfü’yle karısı, kara eşeğin anırması yüzünden çekişir, ağız kavgası ederlerdi. </st><st c="1386">Bütün köylü Yamuk Zülfü’nün kara eşeğinden yaka silkiyordu. </st><st c="1446">Akşam karanlığı basar basmaz, dur durak demeden anırır, bir de anırtısı dağlarda yankılanmaz mı, işte o zaman yer gök inlerdi.</st></p>
			<p><st c="1572">Muhtarı, öğretmeni, imamı, bakkalı “Sat gitsin, dehle başından şu belayı!” diye Zülfü’ye akıl veriyordu.</st></p>
			<p><st c="1677">Sat demesi kolay. </st><st c="1696">Böyle bir hastalıklı, kart eşeğe kim para verir de, başına belayı sarar? </st><st c="1769">Eşek kocamış, gözü görmez, topallar, sırtı yara. </st><st c="1818">Önüne su koysan gene anırır, ot koysan gene anırır. </st><st c="1870">Besbelli hayvanın içinde bir derdi var da, geceleri o derdi tepiyor.</st></p>
			<p><st c="1938">Gerçekte, bunların hepsi bahane. </st><st c="1972">Evet, eşeğe para veren çıkmaz ama, para veren olsa da, Zülfü kıyıp da eşeğini satamaz. </st><st c="2059">Bunca yılın işini görmüş, değirmene, pazara yük taşımış, dağa bayıra koşulmuş, hem de babadan kalma bir eşek... </st><st c="2171">İşte buyüzden köyün saf adamı Yamuk Zülfü, eşeğinin ölmesini diler. </st><st c="2239">Her gece “Al şunun canını da benim canımı kurtar hey güzel Allahım!..” diye yakarır. </st><st c="2324">Bir ölse kara eşek, Yamuk Zülfü hem çok üzülecek ama, hem de keyfinden oynayacak.</st></p>
			<p><st c="2405">Her gece olduğu gibi o gece de karıkoca kara eşeğin anırtısından uyanıp uyanıp kavga ettiler. </st><st c="2500">Kadın tam dalar gibi olurken eşeğin anırtısıyla birden sıçrayıp uyku sersemliğiyle,</st></p>
			<p><st c="2583">– Herif, sat şu eşeği! </st><st c="2607">diye mırıldanıyor, yine dalıyordu. </st></p>
			<p><st c="2642">Zülfü’nün de canına tak demişti.</st></p>
			<p><st c="2674">Gün ışımadan yatağından kalktı. </st><st c="2707">Karısı da kalkıp esneye esneye çorba pişirdi. </st><st c="2753">Zülfü tarhana çorbasına kaşık sallarken, hâlâ kara eşeğin anırtısı yankılana yankılana uzayıp gidiyordu. </st><st c="2858">Giyinip çıktı. </st><st c="2873">Kahve önüne onbeş kişi kadar birikmişti. </st><st c="2914">Selamlaştılar.</st></p>
			<p><st c="2928">Muhtar, gene herzamanki gibi,</st></p>
			<p><st c="2958">– Ulan Yamuk Zülfü, dedi, sat şu eşeği de köylü biraz başını dinlesin be... </st><st c="3035">Nedir bu senin uyuz eşeğinden çektiğimiz yahu...</st></p>
			<p><st c="3083">Köylüler yola düzülmüş, miting için kasabaya giderlerken bir delikanlı,</st></p>
			<p><st c="3155">– Töbe olsun, ben bu Zülfü Emmimin eşeğini vuracağım, dedi.</st></p>
			<p><st c="3215">Başka biri, delikanlıyı destekledi:</st></p>
			<p><st c="3251">– Vur ulan, vur be... </st><st c="3274">Vallaha sevabı vardır. </st></p>
			<p><st c="3297">Bir sakallı köylü,</st></p>
			<p><st c="3315">– Siz, dedi, Yamuk Zülfü’nün kara eşeğini bildiğiniz eşeklerden bellemeyin. </st><st c="3392">Kurban olduğum Cenabı Mevlam tarafından eşek sıfatında ve eşek heyetinde halk olunmuş bir beladır ve de bu bela, Allah tarafından köyümüze musallat edilmiştir. </st><st c="3552">Mevlam, ceza olarak gönderdiği bu eşek suretindeki bela ile bize ders veriyor, diyor ki: “Ey Karaban köylüleri! </st><st c="3664">Kulluğunuzu tam yapmadığınızdan, ben de sizleri gece gündüz anırtısından uyutmayan eşek kılığındaki bu kara şeytanı başınıza musallat ettim!”</st></p>
			<p><st c="3805">Kasabaya varana kadar zevzeklendiler, köyün saf adamı Yamuk Zülfü’yle alay ettiler. </st><st c="3890">Böylece güle eğlene kasabaya geldiler. </st><st c="3929">Öbür köylerden gelenler de kasabanın hanlarında, kahvelerinde toplanıyorlardı. </st><st c="4008">Karabanlılar, herzaman gittikleri kahveye doluştular. </st><st c="4062">Kahvede biri yüksek sesle gazete okuyor, öbürleri de dinliyorlardı. </st><st c="4130">Okuduğu, ileri gelen bir politikacının sözleriydi. </st><st c="4181">Dinleyenlerden biri, o ileri gelen politikacı sanki karşısındaymış gibi...</st></p>
			<p><st c="4255">– Ulan, biz senin ne alçak adam olduğunu bilmez miyiz, dedi, sen gene bizim eski bildiğimiz alçaksın ya, ne yapalım ki bizi başkaları kandırdı da, adam yerine koyup sana oy verdik...</st></p>
			<p><st c="4438">Yamuk Zülfü korkulu bir şaşkınlıkla,</st></p>
			<p><st c="4475">– Aman ağam, o nasıl söz, partimizin büyüğüne?.. </st><st c="4525">dedi. </st></p>
			<p><st c="4531">Adam,</st></p>
			<p><st c="4536">– Büyüğü mü, partimizin kocabaşı desene şuna... </st><st c="4585">Biz onun ne mal olduğunu eskiden de bilirdik ya, neyleyelim ki başkalarının aklına uyduk...</st></p>
			<p><st c="4676">Az sonra radyoda haber verilirken, büyüklerden birinin sözleri yayımlanıyordu. </st><st c="4756">Radyonun yanında oturan bir adam, radyoda sözleri yayımlanan büyük adam sanki karşısındaymış gibi, ona çıkışmaya başladı:</st></p>
			<p><st c="4877">– Konuş, konuş! </st><st c="4894">Tatlı tatlı konuş da kandır bizi gene... </st><st c="4935">Ulan, biz senin ne düzenci, ne çıkarcı olduğunu bilmez miyiz... </st><st c="4999">Biliriz elbet. </st><st c="5014">Biliriz de seni ne demeye oraya çıkardık? </st><st c="5056">Çünkü başkalarının aklına uyduk.</st></p>
			<p><st c="5088">Miting başlamıştı. </st><st c="5108">Alan gitgide doluyordu. </st><st c="5132">Yamuk Zülfü de ayağını sürüye sürüye alana gitti, kalabalığa daldı, elektrik direğine dayanıp durdu.</st></p>
			<p><st c="5232">Kürsüye, beklenen büyük adam çıktı. </st><st c="5269">Hoparlörden sesi gümbür gümbür duyuluyordu. </st><st c="5313">Çok da etkili konuşuyor, çok alkışlanıyordu. </st><st c="5358">Zülfü’nün yanında dikilen biri, kürsüdeki adama doğru,</st></p>
			<p><st c="5412">– Ulan, biz senin ne mal olduğunu biliriz, boşuna yırtınma! </st><st c="5473">dedi.</st></p>
			<p><st c="5478">Zülfü,</st></p>
			<p><st c="5485">– Aman ağam, o nasıl söz, biz bu adama oy verdik yahu... </st><st c="5543">dedi.</st></p>
			<p><st c="5548">– Vermesine biz de verdik... </st><st c="5578">Kendi aklımıza kalsaydı verir miydik hiç! </st><st c="5620">Yoksa bizi başkaları kandırdı.</st></p>
			<p><st c="5650">Miting bitti. </st><st c="5665">Zülfü akşamleyin köye çok yorgun dönmüştü. </st><st c="5708">Hemen soyunup yatağa girdi, ama kara eşeğin anırtısından uyunacak gibi değildi ki...</st></p>
			<p><st c="5792">– Ulan, şart olsun ben bu eşeği satacağım! </st><st c="5836">diye bağırdı.</st></p>
			<p><st c="5849">İşte çok büyük yemin etmişti, şart olsun dediğine göre, ya eşeğini satacak, ya karısını boşayacaktı...</st></p>
			<p><st c="5952">Hemen hemen uykusuz geçen o gecenin sabahında, güneş doğar doğmaz döşeğinden fırlayıp kara eşeğin boynuna yularını geçirdi, eşeği yedeğine alıp çıktı yola. </st><st c="6109">Pazara gidemeden geberir diye eşeğine binmiyordu bile...</st></p>
			<p><st c="6165">Köy mezarlığını dolanmıştı ki, bir uzak akrabasıyla karşılaştı.</st></p>
			<p><st c="6229">– Uğur ola Zülfü Ağa, nereye böyle?</st></p>
			<p><st c="6265">– Kara eşeği pazara çıkaracağım da kasabaya götürüyorum.</st></p>
			<p><st c="6322">– Kaça satacaksın?</st></p>
			<p><st c="6341">– Kaça olursa... </st><st c="6359">Ne verirlerse versinler, gitsin başımdan da...</st></p>
			<p><st c="6405">– Aman Zülfü, sen deli misin yahu... </st><st c="6443">Böyle bir cins eşek!.. </st><st c="6466">Şu eşeğe bak yahu... </st><st c="6487">Sen bu eşeği ikiyüz liradan on para aşağı verirsen, yani çok enayisin...</st></p>
			<p><st c="6559">– Hadi canım, alay etme...</st></p>
			<p><st c="6586">– Vallaha alay değil arkadaş... </st><st c="6619">İkiyüz kayme...</st></p>
			<p><st c="6634">– Eder mi o kadar?</st></p>
			<p><st c="6653">– Fazla da eder ya... </st><st c="6676">Almaya kalksan beşyüze alamazsın... </st><st c="6712">Hadi gülegüle, uğur ola...</st></p>
			<p><st c="6738">Zülfü, eşeğine ikiyüz lira verirler mi, vermezler mi, adam kendisiyle alay mı etti diye düşüne düşüne giderken bir köylüsüyle karşılaştı.</st></p>
			<p><st c="6876">– Nereye böyle sabah sabah Zülfü Dayı?</st></p>
			<p><st c="6915">– Benim kara eşeği satacağım da pazara götürüyorum.</st></p>
			<p><st c="6967">– Kaça vereceksin?</st></p>
			<p><st c="6986">– Bilmem ki... </st><st c="7002">Acep ikiyüz lira istesem, çok mu?</st></p>
			<p><st c="7035">Adam bıyık altından güldü. </st><st c="7063">Bu yağır eşeği alıp da kim ne yapsın? </st><st c="7101">Belki biri gön yapmaya derisini yüzmek için alırsa alır, eh beş lira eder belki...</st></p>
			<p><st c="7183">– İkiyüz lira mı dedin? </st></p>
			<p><st c="7208">– Hee...</st></p>
			<p><st c="7216">– Sen delisin Zülfü Dayı.</st></p>
			<p><st c="7242">– Etmez mi o kadar?</st></p>
			<p><st c="7262">– Etmez olur mu hiç, böyle bir eşek ikiyüz, üçyüze verilir mi?</st></p>
			<p><st c="7325">– Deme!</st></p>
			<p><st c="7333">– Sen bu eşeği beşyüz liraya elini öpene satarsın. </st><st c="7385">Sakın, daha aşağı satayım deme... </st><st c="7419">Hadi pazar ola Zülfü Dayı...</st></p>
			<p><st c="7447">Yamuk Zülfü içinden, “Vay benim sürmeli gözlü kara eşeğim, biz senin değerini bilemedik, tüh yazık...” diye geçirerek, eşeğini okşaya seve, yularını çekiyordu.</st></p>
			<p><st c="7607">Tanımadığı biriyle karşılaştı. </st><st c="7639">Adam, neden eşeğe binmediğini sordu.</st></p>
			<p><st c="7675">– Pazara satmaya götürüyorum da, ondan binmedim ki yorgun düşmesin...</st></p>
			<p><st c="7745">– Kaça vereceksin?</st></p>
			<p><st c="7764">– İkiyüz liraya bırakacaktım ya, bizim köydekiler, “Yazıktır, böyle bir eşek beşyüzden aşağı verilmez,” dediler...</st></p>
			<p><st c="7879">Adam, alay edilecek birini bulmuşken kaçırmadı:</st></p>
			<p><st c="7927">– Aman arkadaş, seni kandırmışlar...</st></p>
			<p><st c="7964">– Ben de anlamıştım, beşyüz lira eder mi şu uyuz eşek!</st></p>
			<p><st c="8019">– Ne demek! </st><st c="8032">Yahu beşyüz deyip de fiyat kıracaklar ki, bu cins eşeği elinden ucuza kapsınlar... </st><st c="8115">Böyle bir eşek enazından yediyüz lira eder, fazla da eder ya...</st></p>
			<p><st c="8178">– Yok daha neler! </st><st c="8197">Yediyüz liraya at alınır, hem de atın yiğidi...</st></p>
			<p><st c="8244">– At mı? </st><st c="8254">Yahu at kaç para eder böyle bir eşeğin yanında? </st><st c="8302">Anlaşılan, sen eşekten anlamıyorsun...</st></p>
			<p><st c="8340">– Pek de anlıyorum sayılmaz...</st></p>
			<p><st c="8371">– Yazık! </st><st c="8381">Güzelim eşek, bir değerbilmezin eline düşmüş... </st><st c="8429">Vah vah! </st><st c="8438">Yahu böyle bir eşek, bir çift atla bile değiştirilmez. </st><st c="8493">Kolay kolay ele geçecek bir eşek mi bu?</st></p>
			<p><st c="8532">Yamuk Zülfü eşeği yularından çekip yürüdü. </st><st c="8576">Az sonra kuyu başında birine rastladı. </st><st c="8615">Dalga geçecek birini arayan adam, alay edilecek birini bulmuşken tadını çıkarmak istedi:</st></p>
			<p><st c="8703">– Yediyüz liraya mı satacaksın? </st><st c="8736">Daha neler! </st><st c="8748">Sen bu eşeği bin liradan ucuza verirsen, deli diye adın çıkar, bilmiş ol.</st></p>
			<p><st c="8821">– İyi söylersin ama arkadaş, bu eşek çok yaşlı, hastalıklı da... </st><st c="8887">Topaldır da... </st><st c="8902">Üstelik yarası var, hiç iyi olmaz... </st><st c="8939">Öldü ölecek... </st><st c="8954">Binsen devrilir, binilmez. </st><st c="8981">Yük vursan çöker, taşıyamaz.</st></p>
			<p><st c="9009">– Varsın olsun... </st><st c="9028">Böyle bir eşeğe binmeye günah. </st><st c="9059">Sırtına yük vurmaya da yazık...</st></p>
			<p><st c="9090">– E, ne olacak?</st></p>
			<p><st c="9106">– Bir eşekten anlayanın eline düşecek ki... </st><st c="9151">Bu eşekten döl alınacak, döl... </st><st c="9183">Bu, damızlık bir eşek...</st></p>
			<p><st c="9207">Zülfü,</st></p>
			<p><st c="9214">– İyi dedin ya, bu benim eşek, kancık eşeğe atlamaya güç yetiremez, atlasa üstünde duramaz... </st><st c="9309">dedi.</st></p>
			<p><st c="9314">– Olsun... </st><st c="9326">Bir atlasa gene yeter... </st><st c="9351">Bu damızlık eşek bin lira, bin...</st></p>
			<p><st c="9384">Yamuk Zülfü artan umutla kasabaya yollandı. </st><st c="9429">Yol üstündeki tarlada, bir çardak altında gölgelenen bir adam,</st></p>
			<p><st c="9491">– Bu at satılık mı? </st><st c="9512">diye alay etti. </st></p>
			<p><st c="9528">Zülfü,</st></p>
			<p><st c="9534">– Eşeği mi sordun? </st><st c="9554">dedi.</st></p>
			<p><st c="9559">– Hayır, yedeğindeki atı sordum.</st></p>
			<p><st c="9592">– Efendim, alay etme, bizim babadan kalma eşeğimizdir.</st></p>
			<p><st c="9647">– Canım, eşek olmaya elbet eşek de, böyle cins bir eşeğe eşek demek uygun düşmez...</st></p>
			<p><st c="9731">– Evet, gayet cinstir... </st><st c="9757">Böyle bir eşek satılmaz diye herkes söyledi ama, kızgınlıkla şart olsun satacağım diye ağzımdan büyük yemin çıktığından satacağım artık...</st></p>
			<p><st c="9895">– Vah vah... </st><st c="9909">Kaça vereceksin?</st></p>
			<p><st c="9925">– Bin liraya bırakacağım...</st></p>
			<p><st c="9953">Zülfü, eşeğinin yularından çekip giderken, adam arkasından sesleniyordu:</st></p>
			<p><st c="10026">– İkibin iste, ikibinbeşyüz iste, gene de az, gene de az... </st></p>
			<p><st c="10087">Yamuk Zülfü, eşeği pazara getirmişti, ama içinde de pişmanlık başlamıştı. </st><st c="10161">Kendi kendine söylenip duruyordu:</st></p>
			<p><st c="10194">– Böyle bir eşek ikibine de satılmaz, üçbine de satılmaz... </st><st c="10255">Hiç satılmaz. </st><st c="10269">Ne verirlerse versinler, gene satılmaz...</st></p>
			<p><st c="10310">Çok canı sıkılıyordu. </st></p>
			<p><st c="10333">Yanına yaklaşan bir köylü,</st></p>
			<p><st c="10359">– Kaça bu? </st><st c="10371">dedi. </st></p>
			<p><st c="10377">Yamuk Zülfü,</st></p>
			<p><st c="10389">– Satılık değil, dedi.</st></p>
			<p><st c="10412">– Satılık değilse ne diye pazara çıkardın?</st></p>
			<p><st c="10455">– Satmayacağım yahu... </st><st c="10479">Zorla mı? </st><st c="10489">Mal benim değil mi, satmayacağım işte.</st></p>
			<p><st c="10527">Yularından tutup eşeği geri çevirdi. </st><st c="10565">Tersyüz köye döndü. </st><st c="10585">Yorgundu, ama keyifliydi. </st><st c="10611">Karısı, kara eşeği kocasının yedeğinde görünce dövünerek, saçını yolarak bağırmaya başladı:</st></p>
			<p><st c="10702">– Heriiif herif... </st><st c="10722">Kimse almadı mı? </st><st c="10739">Satamadın mı? </st><st c="10753">Satamadınsa ne diye geri getirirsin hey akılsız herif! </st><st c="10808">Kimse para vermediyse, gelirken yolda, uçurumdan aşağı yuvarlamak da mı yok... </st><st c="10887">Kıra salıp bırakmak da mı yok... </st><st c="10920">Hiç mi aklına gelmedi, eşeği orda bırakıp savuşup köye dönmek...</st></p>
			<p><st c="10984">Yamuk Zülfü, yorgunluktan, uykusuzluktan bitmişti. </st><st c="11036">Eşeği ahıra koyup eve girdi. </st><st c="11065">Hâlâ söylenmekte olan karısına,</st></p>
			<p><st c="11096">– Ulan akılsız karı, sus! </st><st c="11123">diye bağırdı. </st><st c="11137">İş senin bildiğin gibi değil. </st><st c="11167">Böyle cins eşek bir daha yok... </st><st c="11199">Her gören öyle dedi. </st><st c="11220">Azkalsın bizi kandıracaklardı da satacaktık... </st><st c="11267">Komşulara bakma sen, onlar çekemediklerinden, eşeği sat diye tutturdular.</st></p>
			<p><st c="11340">Akşam yemeğini yer yemez yatağına girdi. </st><st c="11382">Pilli radyosunu da açıp başucuna koydu. </st><st c="11422">Radyoda, ileri gelenlerden biri konuşuyordu. </st><st c="11467">Tam uykuya dalacaktı ki, kara eşek herzamanki gibi dağ taş inleterek anırmaya başladı. </st><st c="11554">Yamuk Zülfü o yana döndü, bu yana döndü, kara eşeğin anırtısından bitürlü uyuyamıyordu. </st><st c="11642">Birden yataktan fırladı, deli gibi don gömlek ahıra koştu. </st><st c="11701">Kara eşeğin karşısına geçip,</st></p>
			<p><st c="11729">– Ulan, dedi, ben senin ne soysuz eşek olduğunu hiç bilmez olur muyum! </st><st c="11801">Sen gene benim eskidenberi bildiğim eşeksin. </st><st c="11846">Bilirim bilmesine ya, başkalarının aklına uydum, onların sözünü dinledim de senin gibi bir baş belasından kurtulamadım...</st></p>
			<p><st c="11967">Döndü yatağına. </st><st c="11984">Başucundaki pilli radyosunu kapatıp konuşan adamı susturdu.</st></p>
		</section>
  <div id="charCountTotal" value="12043"></div></body>
</html>
