<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Kurtulsun Beşeriyet!..</st></h1>
			<p><span><st c="23">M</st></span><st c="25">emur,</st></p>
			<p><st c="30">– İntihar eden kadını denizden çıkardık, getirdik, dedi. </st></p>
			<p><st c="88">Komiser,</st></p>
			<p><st c="96">– Muayeneye sevk ettiniz mi? </st><st c="126">diye sordu.</st></p>
			<p><st c="137">– Evet, raporda tedaviye lüzum olmadığı yazılı...</st></p>
			<p><st c="187">– Getirin buraya.</st></p>
			<p><st c="205">İçeriye giren kadının eteklerinden hâlâ sular sızıyordu. </st><st c="263">Saçına da bir yosun dolanmıştı.</st></p>
			<p><st c="294">– Adınız?</st></p>
			<p><st c="304">– Bedia...</st></p>
			<p><st c="315">– Yaşınız?</st></p>
			<p><st c="326">Kadın biraz düşündükten sonra,</st></p>
			<p><st c="357">– Yirmidokuzuma bastım, dedi.</st></p>
			<p><st c="387">– Evli misiniz?</st></p>
			<p><st c="403">– Gibi...</st></p>
			<p><st c="413">– Bayaaan... </st><st c="427">Evli misin, bekâr mı, dul mu?</st></p>
			<p><st c="456">– Evli yazın siz...</st></p>
			<p><st c="476">– İntiharınızın esbabı?</st></p>
			<p><st c="500">– İntiharın sebebi mi olurmuş? </st><st c="532">Ölmek istedim, kendimi denize attım. </st><st c="569">Hiçkimsecik mesul değil...</st></p>
			<p><st c="595">– Neden ölmek istediniz?</st></p>
			<p><st c="620">– Aaa... </st><st c="630">Ayol keyif benim değil mi? </st><st c="657">İster ölürüm, ister yaşarım.</st></p>
			<p><st c="685">Kadının doğru söylemediğini anlayan tecrübeli komiser, onu söyletmek için sordu:</st></p>
			<p><st c="766">– Yoksa kocandan istedin herhangi bişey... </st><st c="810">O da almadı, attın kendini denize...</st></p>
			<p><st c="846">– Ne münasebet...</st></p>
			<p><st c="864">– Var mıdır başka bir parmak bu işte?</st></p>
			<p><st c="902">– Aaa... </st><st c="912">Ne parmağı olacakmış...</st></p>
			<p><st c="935">– Mesela, bir yabancı parmak gibi...</st></p>
			<p><st c="972">– Hayır...</st></p>
			<p><st c="983">– Anladım, kocanız bırakmadı sizi biyere gidesiniz, bu da hayat mıdır dediniz, atladınız denize...</st></p>
			<p><st c="1082">– Değil diyorum size...</st></p>
			<p><st c="1106">– Bir kıskançlık girmiş midir araya?</st></p>
			<p><st c="1143">– Ay... </st><st c="1152">Şimdi çat diye çatlayacağım...</st></p>
			<p><st c="1182">– Kocanız ihtiyar mıdır?</st></p>
			<p><st c="1207">– Genç...</st></p>
			<p><st c="1217">– Dar mıdır geliri? </st><st c="1238">Memur mudur biyerde?</st></p>
			<p><st c="1258">– Mütayit!.. </st></p>
			<p><st c="1272">Komiser kızdı:</st></p>
			<p><st c="1286">– Bre bayan... </st><st c="1302">Var yirmidört yıl komiserim, gördüm belki beşyüz intihar... </st><st c="1362">Hangi karı öldürmek istemiş kendini, esbabı, ya göndermemiş kocası sinemaya, ya demiş efendime söyleyeyim bu kadar boyanma... </st><st c="1488">Ya bir çorap, ya bir kürk...</st></p>
			<p><st c="1516">– Aman ne kadar meraklısınız dedikoduya... </st><st c="1560">Söyleyeyim de içiniz rahat etsin. </st><st c="1594">Akşam benimki geldi. </st><st c="1615">Mevsimlik tayyör istedim, peki dedi. </st><st c="1652">Ben şimdi isterim, hadi terziye dedim, peki dedi. </st><st c="1702">Terziden çıkınca bir iskarpin dedim, aldı. </st><st c="1745">Bu akşam yemeği dışarda yiyelim dedim, olur dedi. </st><st c="1795">Sinemaya götür dedim, götürdü. </st><st c="1826">Sinemadan çıkınca içim sıkılıyor dedim, otomobille Boğaz’a gidelim... </st><st c="1896">Razı oldu. </st><st c="1907">Sabahleyin evden çıkarken, “Bugün işe gitme, ruhum sıkılıyor,” dedim. </st><st c="1977">“Olur şekerim,” dedi. </st><st c="1999">“Hadi bana bir küpe al,” dedim, üçbin liraya küpe aldı. </st><st c="2055">“Bunu beğenmedim, değiştir,” dedim, ikibin üste verdi değiştirdi. </st><st c="2121">Ne desem “Peki yavrum”, ne istersem “Olur şekerim”... </st><st c="2175">Bu da hayat mı?.. </st><st c="2193">Böyle yaşamak mı olur?.. </st><st c="2218">Dümdüz bir hayat... </st><st c="2238">Böyle yaşamak mı olur?</st></p>
			<p><st c="2260">O sırada önceden telefon ettikleri koca gelmişti. </st><st c="2311">Kadın, “Bu kılıkta dünyada taksiye binemem,” dedi.</st></p>
			<p><st c="2361">Adam,</st></p>
			<p><st c="2367">– Üzülme karıcığım, hemen şurdan terzine uğrarız, dedi. </st></p>
			<p><st c="2424">Kadın bağırdı:</st></p>
			<p><st c="2438">– Gördünüz mü, Komiser Bey... </st><st c="2469">Gel de çek!..</st></p>
			<p><st c="2482">– Hakkınız var bayan...</st></p>
			<p><st c="2506">Kadın, tutulan zaptı imzaladı. </st><st c="2538">Kocasıyla çıkınca komiser memura emir verdi:</st></p>
			<p><st c="2582">– Ne zaman bu karı bir dahaki sefere intihar edecek, bırakın kendi haline... </st><st c="2660">Kurtarmayın... </st><st c="2675">Zira efendim kurtulsun beşeriyet!..</st></p>
		</section>
  <div id="charCountTotal" value="2710"></div></body>
</html>
