<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Parle Vu Fransızca</st></h1>
			<p><span><st c="19">F</st></span><st c="21">ransızcadan çevirdiğim romanı kitapçıya bıraktım, parasını da aldım. </st><st c="90">Beyazıt’a doğru yürümeye başladım. </st><st c="125">Önümde dalgalana dalgalana, akar gibi bir kadın gidiyor. </st><st c="182">İnsanın önünde herzaman bir kadın gidebilir. </st><st c="227">Ama böyle bir kadın olursa, işte o zaman insan, önünde gidenin kadın olduğunun farkına varır. </st><st c="321">Kiminle olsa istediğine bahse girerim ki, bu kadın Fransız ; saçının ucundan iskarpininin ökçesine kadar Paris kokuyor. </st><st c="441">Boynundaki beyaz puanlı mavi eşarp, gelip geçenleri çağırır gibi rüzgârda pır pır kanat çırpıyor.</st></p>
			<p><st c="538">Ben dememiş miydim, bu kadın Fransız diye? </st><st c="582">Nasıl da anlamışım ama... </st><st c="608">Caddedeki trafik polisine gitti. </st><st c="641">Söylediklerini duyuyordum.</st></p>
			<p><st c="667">– Esküze muva Mösyö L’ajan... </st><st c="698">Parle vu Franse?</st></p>
			<p><st c="714">Polis şaşırdı.</st></p>
			<p><st c="729">– Hıı? </st><st c="737">Efendim?</st></p>
			<p><st c="745">– Parle vu Franse?</st></p>
			<p><st c="764">Trafik polisi bişeyler yapmak, bişeyler söylemek istiyor ama, elinden hiçbişey gelmediği için de, ne yapacağını bilmeden, telaşlı telaşlı boyuna elini kolunu oynatıyor. </st><st c="934">Genç Fransız kadına yardım etmek için çırpınıyor.</st></p>
			<p><st c="983">Tüh, şu işe bak... </st><st c="1003">Turist turist deyip dururken, turist ayağımıza kadar gelmiş, ama onun da dilini, derdini anlayamıyoruz. </st><st c="1107">Polisin, Fransız kadına yardım için çırpınmasından turizm işini iyice benimsediği belli. </st><st c="1196">Umarsız kalan polis, yoldan geçenlere,</st></p>
			<p><st c="1234">– Heeey yurttaşlar, içinizde bir Fransızca bilen yok mu yahu? </st><st c="1297">diye seslendi.</st></p>
			<p><st c="1311">Aldıran olmadı. </st><st c="1328">Yalnız bir yaşlıca adam,</st></p>
			<p><st c="1352">– Valla, bilsem n’olacak yardım ederdim, ama bilmiyorum... </st><st c="1412">dedi. </st><st c="1418">Sonra ekledi: Çocukken “donne muva” filan diye bişeyler öğrenmiştik ama, “donne muva ön beze”mi neydi...</st></p>
			<p><st c="1522">Trafik polisi, Fransız kadına ille de yardım etmek istiyordu. </st><st c="1585">Kadına eliyle gel işareti yaptı. </st><st c="1618">Polisle kadın karşı yaya kaldırımına çıktılar. </st><st c="1665">Ordan üç okul çocuğu geçiyor, onbeş onaltı yaşlarında... </st><st c="1722">Polis, çocuklardan birinin kolunu tutup,</st></p>
			<p><st c="1762">– Oğlum, parle vu Franse? </st><st c="1789">diye sordu.</st></p>
			<p><st c="1800">Oğlan, şöyle bir duraksadıktan sonra, yardım istercesine arkadaşlarına baktı. </st><st c="1879">Polisin yarı Türkçe, yarı Fransızca sözleri, öğrencileri şaşırtmıştı. </st><st c="1949">Polis, öteki çocuğa döndü:</st></p>
			<p><st c="1975">– Parle vu Franse oğlum? </st></p>
			<p><st c="2001">Öğrenci,</st></p>
			<p><st c="2009">– No amca... </st><st c="2023">dedi. </st></p>
			<p><st c="2029">Üçüncü öğrenci,</st></p>
			<p><st c="2044">– Vıy ama amca, konuşamam ki... </st><st c="2077">dedi. </st></p>
			<p><st c="2083">Fransız kadın,</st></p>
			<p><st c="2097">– Par u il fo alle... </st><st c="2120">diye söze başladıysa da, kadınla polisin çevresini birden çeviren meraklı kalabalığın gürültüsünden, kadının sözleri boğuldu.</st></p>
			<p><st c="2245">Kalabalıktan biri,</st></p>
			<p><st c="2264">– İngilizce olsa kolay, dedi, ben İngilizcenin elenikasını konuşurum...</st></p>
			<p><st c="2336">Biri de ona,</st></p>
			<p><st c="2349">– İngilizceyi herkes bilir... </st><st c="2380">dedi. </st></p>
			<p><st c="2386">Kalabalıktan konuşanlar arttı.</st></p>
			<p><st c="2416">– Yahu, kadın pek sıkışmış gibi... </st><st c="2452">Sakın helayı sormasın...</st></p>
			<p><st c="2476">– Yazık kadıncağıza be...</st></p>
			<p><st c="2502">– Yardım edelim zavallıya...</st></p>
			<p><st c="2531">Türkçeyi Fransızmış gibi konuşursa kadının anlayacağını sanan bir delikanlı şöyle dedi:</st></p>
			<p><st c="2619">– Madam... </st><st c="2631">Pardon... </st><st c="2641">Yani sen arıyor burda hela?</st></p>
			<p><st c="2668">Birisi,</st></p>
			<p><st c="2676">– Hela deme yabancı kadına ayıp olur, deyip düzeltti.</st></p>
			<p><st c="2730">– Tuvalet madam, tuvalet... </st><st c="2759">Senin var tuvalet?</st></p>
			<p><st c="2777">Trafik polisi yine öğrencilere döndü:</st></p>
			<p><st c="2815">– Tüh, bir de öğrenci olacaksınız. </st><st c="2851">Yazıklar olsun, bir parle vu’ya karşı laf edemediniz.</st></p>
			<p><st c="2904">Çocuklardan biri, şaşkınlıktan olacak, kadına sordu:</st></p>
			<p><st c="2957">– Parle vu Franse?</st></p>
			<p><st c="2976">Kadın gülümseyerek konuştu:</st></p>
			<p><st c="3004">– Vıy... </st><st c="3014">Natürelman... </st><st c="3028">U e la müze d’arkoloji?</st></p>
			<p><st c="3051">Polis bu konuşmadan öyle memnun olmuştu ki, çocuğu coşkuyla desteklemeye çalıştı:</st></p>
			<p><st c="3133">– Hadi oğlum, susma! </st><st c="3155">Cevap ver. </st><st c="3166">Biraz daha parle vu Fransızca! </st><st c="3197">Parle oğlum, parle! </st><st c="3217">Hadi!</st></p>
			<p><st c="3222">– Amca konuşamam, yalnız okurum... </st></p>
			<p><st c="3258">Arkadaşı bu öğrenciye yükleniyor:</st></p>
			<p><st c="3291">– Hani Fransızcadan bir de dokuz aldın, konuş da görelim...</st></p>
			<p><st c="3351">– Gramer sorsa bilirim. </st><st c="3376">Baksana parle vu diyor.</st></p>
			<p><st c="3399">Fransız kadın sorup soracağına pişman olmuştu, ama bikez sormuş bulunmuştu. </st><st c="3476">Kendisine yardım için çırpınan bunca insanı bırakıp ordan gidemiyordu.</st></p>
			<p><st c="3546">Polis, kalabalığa doğru yalvarırcasına sesleniyor:</st></p>
			<p><st c="3597">– Yahu, içinizde bitek parle vu Fransızca yok mu be? </st></p>
			<p><st c="3651">Bir ses yükseliyor:</st></p>
			<p><st c="3670">– Vıy ama, komsi komsa... </st></p>
			<p><st c="3697">Birisi eleştiriyor:</st></p>
			<p><st c="3716">– Ona komsi komsa denmez.</st></p>
			<p><st c="3742">– Vay efendim, ya ne denirmiş?</st></p>
			<p><st c="3773">– Ön pö denir, ön pö...</st></p>
			<p><st c="3797">– Ha ön pö, ha komsi komsa... </st><st c="3828">O kadar iyi Fransızca biliyorsan, gel sen konuş!</st></p>
			<p><st c="3876">– Pratik yok, pratik... </st><st c="3901">Kitap olsa, çatır çatır çevireyim sana...</st></p>
			<p><st c="3942">– Bey haklı... </st><st c="3958">Çok haklısınız beyefendi. </st><st c="3984">Çünkü efendim tradüksiyon başka, parle vu başka...</st></p>
			<p><st c="4034">Öğrencilerden biri, arkadaşını yüreklendiriyor:</st></p>
			<p><st c="4082">– Vallayi sen istesen konuşursun, hadi konuş be...</st></p>
			<p><st c="4133">Öbür öğrenci uyarıyor:</st></p>
			<p><st c="4156">– Be deme yahu, kadın çakar da ayıp olur.</st></p>
			<p><st c="4198">– Fransız kadın be’den ne anlasın be?</st></p>
			<p><st c="4236">– Oğlum, be her dilde be’dir. </st><st c="4267">Be’nin ayrı Fransızcası yok ki... </st></p>
			<p><st c="4301">Turiste yardım edememekten canı çok sıkılan polis öğrencilere çıkışıyor:</st></p>
			<p><st c="4373">– Bu kadar öğrencisiniz, içinizden biri de şu kadının parle vu’suna karşı bir laf edemedi.</st></p>
			<p><st c="4464">Fransızca sınavından dokuz alan öğrenci utana utana,</st></p>
			<p><st c="4517">– Regüliye fiilleri sorsun, bak nasıl söylüyorum, su gibi... </st><st c="4579">dedi.</st></p>
			<p><st c="4584">Tedirgin olmaya başlayan turist kadın, anlasınlar diye tane tane konuştu:</st></p>
			<p><st c="4658">– Pardon... </st><st c="4671">Mösyö L’ajan, je mere alle o müze d’arkoloji, en si kö o pale dö Topkapi?</st></p>
			<p><st c="4744">Polis, çalışkan öğrenciye sordu:</st></p>
			<p><st c="4777">– Ne diyor?</st></p>
			<p><st c="4789">– Topkapı diyor. </st></p>
			<p><st c="4807">Bir yaşlı adam,</st></p>
			<p><st c="4822">– Yani bu kadın taaa Fransa’dan Topkapı’ya mı gelmiş?..</st></p>
			<p><st c="4878">– Turist değil mi beyim, size ne, ister Topkapı’ya gider ister Ahırkapı’ya...</st></p>
			<p><st c="4956">– Orası öyle de, ne yapacakmış Topkapı’da diye merak ettim.</st></p>
			<p><st c="5016">Çok üzgün olan polis bir daha kalabalığa seslendi:</st></p>
			<p><st c="5067">– İçinizde iki kelime Fransızca bilen yok mu yahu?</st></p>
			<p><st c="5118">Bastonuna dayanmış duran bir yaşlı,</st></p>
			<p><st c="5154">– Benim aklımda bikaç kelime kalmış eskiden ama, bu kadına söylenmez ki... </st><st c="5230">dedi.</st></p>
			<p><st c="5235">Polis,</st></p>
			<p><st c="5242">– Söyle bişeyler de, ne söylersen söyle! </st><st c="5284">dedi.</st></p>
			<p><st c="5289">– Efendim, ben bunu otuz küsur sene önce Şehzadebaşı’nda bir tuluat tiyatrosunda duymuştum. </st><st c="5382">Taa o zamandan aklımda kalmış: “Je vuzem je vuze dö tu mon kör... </st><st c="5448">Ah mon amur...”</st></p>
			<p><st c="5463">Bir kahkaha atan Fransız kadın,</st></p>
			<p><st c="5495">– Je vure mersi mösyö... </st><st c="5521">Me il... </st><st c="5530">diye derdini anlatmaya çalıştı.</st></p>
			<p><st c="5561">Kimse neye güldüğünü bilmiyor, ama herkes kahkahadan kırılıyordu.</st></p>
			<p><st c="5627">Polisin son umudu yine öğrencilerde.</st></p>
			<p><st c="5664">– Hadi be oğlum, bunda sıkılacak ne var? </st></p>
			<p><st c="5706">Elli yaşlarında gösteren bir adam,</st></p>
			<p><st c="5740">– Şimdiki çocuklar haylaz, diyor, bizim zamanımızda, ben orta mektepteyken, vallahi Piyer Loti’yi tercüme ederdim. </st><st c="5856">Değil böyle parle vu Fransızca filan, bülbül gibi konuşurduk beyim.</st></p>
			<p><st c="5923">– Vallahi doğru... </st><st c="5943">Ben kaç kere Fransızca hocasının bile yanlışını çıkarmıştım da, herif kızıp beni sınıfta bırakmıştı.</st></p>
			<p><st c="6043">Bir delikanlı yanaklarını şişirip elini kapalı dudaklarına koyarak öyle ince bir ses çıkardı ki, bu alaylı sese herkes güldü. </st><st c="6170">Ama konuşan adam hiç bozuntuya vermeden sözünü sürdürdü:</st></p>
			<p><st c="6226">– Bu zamanda insanın aklında Fransızca mı kalır, vallahi sabah ne yediğimi bile hatırlamıyorum.</st></p>
			<p><st c="6322">– Kadında da kabahat var ya...</st></p>
			<p><st c="6353">– Neden?</st></p>
			<p><st c="6362">– Bre kadın, yabancı bir memlekete geliyorsun, iki üç kelime öğren be... </st><st c="6436">Değil mi ama...</st></p>
			<p><st c="6451">– Çok doğru. </st><st c="6465">Yani biz olsak, kaşla gözle, işaret mişaretle azbuçuk gene derdimizi anlatırız. </st><st c="6545">Bu yabancılarda hiç iş yok.</st></p>
			<p><st c="6572">– Yahu, çok ayıp oldu be...</st></p>
			<p><st c="6600">– Hiç olmazsa kadına bir kahve ısmarlasak.</st></p>
			<p><st c="6643">– Bir kahveyle olur mu hiç... </st><st c="6674">Ben yemek bile ısmarlarım ama, kadına nasıl anlatacağız bunu?</st></p>
			<p><st c="6735">Öğrenci,</st></p>
			<p><st c="6744">– Yemek demek manje demek... </st><st c="6774">dedi. </st></p>
			<p><st c="6780">Bir kadın,</st></p>
			<p><st c="6790">– Mancayı herkes biliyor oğlum, salon-salamanca ordan geliyor işte... </st><st c="6861">dedi.</st></p>
			<p><st c="6866">Fransız kadın, kalabalıktan kendine yol açmaya çalışırken polis, dolmuş arabasına yolcu çağıran değnekçiler gibi,</st></p>
			<p><st c="6980">– Hani bir kişi, parle vu Franse bir kişi?.. </st><st c="7026">diye kalabalığa seslenip bakındı.</st></p>
			<p><st c="7059">Bir öğrenci birden,</st></p>
			<p><st c="7079">– Vıy! </st><st c="7087">diye bağırdı. </st></p>
			<p><st c="7101">Arkadaşı,</st></p>
			<p><st c="7110">– Vıy demek kolay, gel de şimdi konuş bakalım... </st><st c="7160">dedi. </st></p>
			<p><st c="7166">Çocuklar, aralarında fiskosla konuşmaya başladılar:</st></p>
			<p><st c="7217">– Avuvar fiilinin endikatif prezanı nasıldı ulan?</st></p>
			<p><st c="7267">– Jave, tü ave, il ave, nu zavon, vu zave il... </st><st c="7316">zave mi, son mu?</st></p>
			<p><st c="7332">– Değil be, senin dediğin passe sempl...</st></p>
			<p><st c="7373">– Bir kere bu parle vu fiili, negatif mi, yoksa regüliye mi? </st></p>
			<p><st c="7435">Kalabalığı yarıp gitmek isteyen kadına polis ille de yardım etmek istediği için, kadının elini tutmuş, söyleniyordu:</st></p>
			<p><st c="7551">– Madam, pardon... </st><st c="7571">Ün münit... </st><st c="7583">Çocuklar şimdi konuşacak... </st><st c="7611">Çocuklara, Hadi be oğlum, gayret biraz... </st></p>
			<p><st c="7653">Bir öğrenci,</st></p>
			<p><st c="7665">– Bir kere bunun başına Jö süvi gelecek... </st><st c="7709">dedi.</st></p>
			<p><st c="7714">– Jö süvi gelecek ama, ondan sonra?</st></p>
			<p><st c="7750">– Ondan sonra süje, en sonra da verb...</st></p>
			<p><st c="7790">Fransız kadın yine bişeyler söyledi:</st></p>
			<p><st c="7827">– Jö vu rö mersi Mösyö L’ajan. </st><st c="7859">Jö viyen dö şanze L’ide si vu vule le son la disküisyon...</st></p>
			<p><st c="7917">Öğrencilerden biri de,</st></p>
			<p><st c="7940">– Vıy madam, jö süvi parle Franse... </st><st c="7978">dedi.</st></p>
			<p><st c="7983">Kalabalıktan bir alkış koptu. </st><st c="8014">Kadınla çocuğun konuştuğunu sanmışlardı yada içlerinden öyle olmasını istemişlerdi. </st><st c="8098">Kalabalık açıldı, Fransız kadın geçip gitti.</st></p>
			<p><st c="8142">Anlıyorum, şimdi içinizden bana soruyorsunuzdur:</st></p>
			<p><st c="8191">– Madem sen Fransızcadan roman çeviriyorsun, neden kadınla konuşmadın?</st></p>
			<p><st c="8262">Ben Fransızca bilmem ki... </st><st c="8290">Öyle nasıl mı Fransızcadan roman çeviriyorum? </st><st c="8336">Eski Türkçe zamanında Fransızcadan çevrilmiş biçok roman var. </st><st c="8398">Ben işte eski Türkçe basılı Fransızcadan çevrilmiş romanları yeni Türkçeyle yeniden yazar, Fransızcadan çevirdim diye yayınevlerine satarım. </st><st c="8539">Bana “Parle vu Franse?” diye sormak kimin aklına gelir?</st></p>
		</section>
  <div id="charCountTotal" value="8594"></div></body>
</html>
