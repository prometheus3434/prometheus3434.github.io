<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Şiirden Anlayan Kadın</st></h1>
			<p><span><st c="22">S</st></span><st c="24">abih Beylerin evinde sabah sabah bir gürültü koptu. </st><st c="76">Oysa onların evinde hiç böyle şey olmazdı. </st><st c="119">Bizim bildiğimiz karıkoca güzel güzel, gül gibi geçinirlerdi. </st><st c="181">Zavallı Sabih Bey pijamasının pantolonunu toparlamaya çalışarak sokak kapısından fırladı. </st><st c="271">Arkasından da mavi ponponlu bir kadın terliği havada uçtu. </st><st c="330">Sabih Bey şaşkın şaşkın sağa sola baktı. </st><st c="371">Sonra bizim evin kapısına yöneldi. </st><st c="406">Kapı açıkmış, içeri girdi. </st><st c="433">Ben pencereden olanları gördüm. </st><st c="465">Ama babamın bunlardan haberi yok. </st><st c="499">Aşağı yukarı on yıllık komşu olduğumuz halde Sabih Bey bizim eve bir kere bile gelmediği gibi, her nedense yolda görse, bize selam bile vermez. </st><st c="643">Babam da bu soğuk adamı hiç sevmez.</st></p>
			<p><st c="678">Sabah sabah, pijamasının uçkuru elinde, sırtında yamalı fanila, ayağının birinde terlik, biri çıplak, karşısında Sabih Beyi görünce, babamın ilk sorusu,</st></p>
			<p><st c="831">– Sebeb-i ziyaretiniz beyefendi? </st><st c="865">oldu.</st></p>
			<p><st c="870">Sabih Bey besbelli karısının elinden canını zor kurtarmış. </st><st c="930">Daha böylesine, neden geldiği sorulur mu? </st><st c="972">Sabih Bey kekelemeye başladı.</st></p>
			<p><st c="1001">– Buyurun Sabih Bey, dedim.</st></p>
			<p><st c="1029">Korkusunu bastırsın diye bir bardak da soğuk su verdim. </st><st c="1086">Suyu içti, teşekkür etti. </st><st c="1112">Koltuğa yığıldı.</st></p>
			<p><st c="1128">– Ben, dedi, oldum olasıya iki yakamın biraraya gelmeyeceğini biliyordum.</st></p>
			<p><st c="1202">– Şimdi açık yaka moda, hiçkimsenin iki yakası biraraya gelmiyor, dedim.</st></p>
			<p><st c="1275">O yine,</st></p>
			<p><st c="1283">– Benim gibisinden ne köy olur, ne kasaba, dedi.</st></p>
			<p><st c="1332">– Muhalifseniz, öyle, dedim, ama iktidar partisine girerseniz sizden pekâlâ vilayet merkezi bile yaparlar.</st></p>
			<p><st c="1439">– Evlenmek benim neyimeydi, dedi, param yok pulum yok... </st><st c="1497">Suyum kurumuş, huyum kurumamış. </st><st c="1529">Haa, bir marifetim varsa, söylemesi ayıp güzel şiir okurum. </st><st c="1589">Divan Edebiyatından tut, gel beriye, taa Tanzimat’a, Servet-i Fünun’dan Fecr-i Âtî’ye, oradan gel Hececiler’e, sonra efendim, gel halk şiirinden en yenilere kadar hep okurum. </st><st c="1764">Hem güzel okurum.</st></p>
			<p><st c="1781">– Sezar’ın hakkını Sezar’a, İsmail Hakkı’nın hakkını size vermeli.</st></p>
			<p><st c="1848">– Efendim?</st></p>
			<p><st c="1859">– Yani okursunuz.</st></p>
			<p><st c="1877">– Müsaadenizle bu şiir iştir... </st><st c="1910">yani... </st><st c="1918">Her hayvanın erkeği, dişisini kandırmak için bir yol bulmuş. </st><st c="1979">Horoz tavuğu parlak tüyleriyle, alevli ibiğiyle kandırır. </st><st c="2037">Boğa ineği boynuzlarıyla yola getirir. </st><st c="2076">İnsanın erkeği de kadını ya parayla, ya gençliğiyle, ya bilgisiyle, ya şöhretiyle kafesler. </st><st c="2168">Efendim?</st></p>
			<p><st c="2176">– Çok doğru beyefendi...</st></p>
			<p><st c="2201">– Kör satıcının kör alıcısı olurmuş. </st><st c="2239">Ben de şiir okuyunca ilikleri gevşeyen bir kız buldum. </st><st c="2294">Bu bizim şimdiki hanım. </st><st c="2318">Ah ne günlerdi onlar... </st><st c="2342">İki şiir okudum mu, uyutuveriyorum. </st><st c="2378">Onu ilk gördüğüm gün, biraralık ikimiz yalnız kalınca:</st></p>
			<blockquote>
			<span><st c="2432">Göz gördü gönül sevdi seni ey yüzü mâhım</st></span>
			<span><st c="2473">Kurbanın olam var mı benim bunda günahım</st></span>
			</blockquote>
			<p><st c="2514">der demez ;</st></p>
			<p><st c="2526">– Yook yok, senin bunda hiçbir günahın yok... </st><st c="2573">diye kucağıma düşmesin mi!</st></p>
			<p><st c="2599">Silkeleyip atmasam üstümde kalacak. </st><st c="2636">Sonra efendim, düşündüm taşındım, ince ruhlu bir kadın, bundan iyisini bulacak değilim ya... </st><st c="2729">Bulsam bile bana varacak değil ya... </st><st c="2766">Uzatmayalım, evlendik. </st><st c="2789">Aman ne iyi bir kadın... </st><st c="2814">Ben şiir okurken dalıp dalıp gidiyor. </st><st c="2852">Açlığını, susuzluğunu unutuyor. </st><st c="2884">Tam dar gelirlilere mahsus bir kadın. </st><st c="2922">Akşam başlıyorum şiire, ta be sabah... </st><st c="2961">Fukaracık, ben şunu isterim, ben bunu isterim demiyor. </st><st c="3016">Tuz ekmeğin gönüllüsü, yeter ki şiir oku... </st><st c="3060">Evvelallah bir o elimizden geliyor. </st><st c="3096">Dayanıyorum şiire.</st></p>
			<p><st c="3114">“Biraz canım sıkılıyor, misafir çağırsak!” dese ben hemen şiire kuvvet veriyorum:</st></p>
			<blockquote>
			<span><st c="3196">Dilde gam var şimdilik lûtfeyle, gelme ey sürûr, </st></span>
			<span><st c="3246">Olamaz bir hanede mihman mihman üstüne </st></span>
			</blockquote>
			<p><st c="3285">diyorum.</st></p>
			<p><st c="3293">– Ah ne doğru, evimiz çok dar, diyor.</st></p>
			<p><st c="3331">Kırk yılda bir “gezelim biraz” dese dayanıyorum şiire:</st></p>
			<blockquote>
			<span><st c="3386">Hevâ-yi aşka uyub kûy-i yâre dek giderüz,</st></span> 
			<span><st c="3428">Nesîm-i subha refikiz bahare dek giderüz </st></span>
			</blockquote>
			<p><st c="3470">Yalan, hiçbir yere gittiğimiz yok. </st><st c="3505">Oturduğumuz yerde bahara kadar gidiyoruz. </st><st c="3547">Eh ne de olsa kadın bu... </st><st c="3573">Diyelim, pudra, ruj, kolonya mı istiyor. </st><st c="3614">Gelsin Nedim:</st></p>
			<blockquote>
			<span><st c="3627">Haddeden geçmiş nezâket yâl-ü bâl olmuş sana</st></span>
			<span><st c="3672">Mey süzülmüş şîşeden ruhsâr-ı al olmuş sana</st></span>
			</blockquote>
			<p><st c="3716">Bitiyor. </st><st c="3726">Hem de üstelik, istediklerini almışım gibi bir de teşekkür ediyor.</st></p>
			<p><st c="3792">Olur ya, canı kırk yılın başı et yemeği, meyve istese,</st></p>
			<p><st c="3847">– Aman yavrum, herşey ateş pahası... </st><st c="3885">diyorum. </st><st c="3894">Hemen Şeyh Galip’ten başlıyorum:</st></p>
			<blockquote>
			<span><st c="3926">Gül âteş, gülbün âteş, gülşen âteş, cûy bâr âteş</st></span> 
			<span><st c="3975">Zemin âteş, zaman âteş, bütün nakş-u nigâr âteş</st></span>
			</blockquote>
			<p><st c="4023">Ben, ateş diye diye, nerdeyse o da “Yangın vaaar!” diye bağıracak.</st></p>
			<p><st c="4090">Kar lapa lapa yağıyor. </st><st c="4114">Biz evde titreşiyoruz. </st><st c="4137">Ben karımı şiirle ısıtıyorum:</st></p>
			<p><q><st c="4166">Göklerden emeller gibi rizan oluyor kar ...</st></q></p>
			<p><st c="4210">Bir akşam,</st></p>
			<p><st c="4221">– Yiyecek bişey yok... </st><st c="4245">diyecek oldu. </st><st c="4259">Hemen Fikret’ten başladım:</st></p>
			<blockquote>
			<span><st c="4285">Bugün açız evlâtlarım diyordu peder,</st></span> 
			<span><st c="4322">Bugün açız yine, lâkin yarın, ümit ederim ...</st></span>
			</blockquote>
			<p><st c="4368">Bigün iyice tiril kaldım. </st><st c="4395">Elbisemi satmış, bir alacaklımın ağzını kapamıştım. </st><st c="4447">Karım o gün benden, çorap parası istedi. </st><st c="4488">Yetiş Oktay Rifat...</st></p>
			<blockquote>
			<span><st c="4508">Param olsa satar mıydım</st></span>
			<span><st c="4532">Kahve rengi elbisemi!</st></span>
			<span><st c="4554">Damalı gömleği giyerdim,</st></span>
			<span><st c="4579">Alaca mendil takardım.</st></span>
			</blockquote>
			<p><st c="4602">Evlilik hayatımız hep böyle şiirle tatlı tatlı geçiyordu. </st><st c="4661">Elbise istese şiir okurum:</st></p>
			<blockquote>
			<span><st c="4687">O gül endam bir al şâle bürünsün yürüsün,</st></span>
			<span><st c="4729">Ucu gönlüm gibi ardınca sürünsün yürüsün</st></span>
			</blockquote>
			<p><st c="4770">– Ama komşunun karısı yeni kürk... </st><st c="4806">derken kaşlarımı çatıyorum:</st></p>
			<blockquote>
			<span><st c="4833">Bed asla necabet mi verir hiç üniforma, </st></span>
			<span><st c="4874">Zerdûz palan vursan eşşek yine eşşektir.</st></span>
			</blockquote>
			<p><st c="4914">Hele bir şikâyet yollu mırıldanacak olsa:</st></p>
			<blockquote>
			<span><st c="4956">Sakın bir söz söyleme... </st><st c="4982">Yüzüme bakma sakın, </st></span>
			<span><st c="5002">Sesini duyan olur, sana göz koyan olur ...</st></span>
			</blockquote>
			<p><st c="5044">diye başlıyorum. </st><st c="5062">Zavallıcık gık demiyor. </st><st c="5086">Ben şiir okurken gözleri süzülüyor, ağzı büzülüyor, kendinden geçiyor. </st><st c="5157">Beyefendi ne diyorum size, tam dar gelirlilere özgü bir kadın. </st><st c="5220">Derken beyefendi, bizim hanıma nazar değdi. </st><st c="5264">Şiir miir sökmez oldu. </st><st c="5287">Başladı vırvıra... </st><st c="5306">Sus dersin susmaz. </st><st c="5325">Yatağa giriyoruz, söylenir. </st><st c="5353">Ben başlıyorum şiire:</st></p>
			<blockquote>
			<span><st c="5374">Bir uykuyu cananla beraber uyuyanlar ...</st></span>
			</blockquote>
			<p><st c="5415">Yutmaz oldu.</st></p>
			<blockquote>
			<span><st c="5428">Ey tatlı ve ulvî gece! </st><st c="5452">Yıllarca devam et!</st></span>
			</blockquote>
			<p><st c="5470">Gitgide saldırgan oldu. </st><st c="5495">Ben şiir okurken ne bulursa, eline ne geçirirse kafama atıyor. </st><st c="5558">Maşa mı olur, süpürge mi, terlik mi, kafama indiriyor. </st><st c="5613">Ben belki yola getiririm diye yine şiir okuyorum:</st></p>
			<blockquote>
			<span><st c="5662">Döğülmeğe, söğülmeğe, koğulmağa billah, </st></span>
			<span><st c="5703">Hep razıyım amma ki efendim senin olsam ...</st></span>
			</blockquote>
			<p><st c="5746">İşte bu sabah, ben bu şiiri okurken asıl büyük kıyamet koptu. </st><st c="5809">Canımı sokağa dar attım beyefendi. </st><st c="5844">Yok beyim, yok... </st><st c="5862">Bu hayat pahalılığı karşısında artık şiir miir sökmez oldu. </st><st c="5922">Öyle değil mi beyefendi?</st></p>
			<p><st c="5946">– Öyle, dedim, ama şiir romantik bir işti, modası çoktan geçti. </st><st c="6011">Şimdi insanları uyutmak için nutuk çekiyorlar. </st><st c="6058">Bir zaman da hanımefendiye siyasi nutuklar çekin, bakalım, belki yola gelir.</st></p>
			<p><st c="6134">– Ah yapamam ki... </st><st c="6154">Hiç nutuk bilmem.</st></p>
			<p><st c="6171">– Gazetelerde var beyim. </st><st c="6197">Oradan okursunuz. </st></p>
			<p><st c="6215">Teşekkür etti, pantolonunu çeke çeke gitti.</st></p>
			<p><st c="6258">Şimdi sabah akşam Sabih Beyin evinden hararetli nutuklar ve şiddetli alkış sesleri duyuyoruz.</st></p>
		</section>
  <div id="charCountTotal" value="6352"></div></body>
</html>
