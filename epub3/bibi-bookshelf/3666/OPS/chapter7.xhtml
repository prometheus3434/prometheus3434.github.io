<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Ne Hale Gelmişiz</st></h1>
			<p><span><st c="17">B</st></span><st c="19">iz insanoğulları ne hallerden ne hallere geliyoruz ; geliyoruz da bunu biz kendimiz bilmiyoruz. </st><st c="115">Geçenlerde Bodos Mehmet’le bir sınıf arkadaşımın evinde karşılaşınca bu gerçeği bir daha anladım. </st><st c="213">Zavallı Bodos Mehmet’in şimdi ne bodosluğu kalmış, ne de o eski durumu... </st><st c="287">Burnu çok iri olduğu için ona okulda Bodos lakabı takılmıştı. </st><st c="349">O koca burnu, Mehmet’e bir ciddilik verirdi. </st><st c="394">Oysa tam tersine alabildiğine, şimdiki deyimle, matrak oğlandı. </st><st c="458">Dalga geçerken gülmediği için, alay mı ediyor, yoksa ciddi mi konuşuyor, hiç belli olmazdı. </st><st c="550">İri burnuyla o aramızda çok ağırbaşlı görünürdü.</st></p>
			<p><st c="598">Aradan otuzaltı yıl geçtiği, bu uzun zaman içinde de hiç görüşmediğimiz için onu tanıyamamıştım. </st><st c="696">O da beni tanımamıştı.</st></p>
			<p><st c="718">Evinde buluştuğumuz arkadaş, bana,</st></p>
			<p><st c="753">– Yahu, Bodos Mehmet’i tanımadın mı? </st><st c="791">dedi.</st></p>
			<p><st c="796">– Nee? </st><st c="804">Bodos mu? </st><st c="814">Bu Bodos, öyle mi?</st></p>
			<p><st c="832">Bodos demese, dünyada tanıyamazdım. </st><st c="869">Bir insan bu denli değişebilirmiş demek... </st><st c="912">Şaşırıp kalmıştım.</st></p>
			<p><st c="930">O da yüzüme yabancı yabancı bakıyordu. </st><st c="970">O Bodos Mehmet’ti, ama ben kimdim? </st><st c="1005">Sınıf arkadaşımız beni de ona öğrencilik lakabımla tanıttı.</st></p>
			<p><st c="1064">“Vaay!” diye bağırarak birbirimizin boynuna atıldık, sarılıp öpüştük. </st><st c="1135">Ama Bodos Mehmet çok, çok bozulmuş, çok yaşlanmıştı. </st><st c="1188">Yüzüne ciddilik veren o koca burnu bile sıskalaşmış, uzamış, bir gaga gibi ağzının üzerine düşmüştü. </st><st c="1289">Ağzını bir kapak gibi örten burnu yüzünden ne dediği iyi anlaşılmıyordu. </st><st c="1362">Bodos Mehmet’e baktıkça acımaya başladım. </st><st c="1404">Öksüre tıksıra bişeyler anlatıyor, ben dinler gibi yapıyordum ama, öğrencilik anılarımıza dalmış gitmiştim.</st></p>
			<p><st c="1511">Bodos Mehmet çok haşarı, zeki, ama kaval öğrencilerdendi, yani boş, bomboş... </st><st c="1590">Subay olup ilk kıtaya çıkışımızda onunla aynı birliğe düşmüştük. </st><st c="1655">Bodos Mehmet bölüğe iki bavul dolusu kitapla gelmişti. </st><st c="1710">Pek şaşılacak bişey, Bodos Mehmet kitap okumaz... </st><st c="1760">Eh, öğrencilik başka, hayat başka, belki sonradan okuyacaktı. </st><st c="1822">Daha şaşılası olanı, bavulundan hep İngilizce, Fransızca, Almanca kitaplar çıkıyordu. </st><st c="1908">Bodos Mehmet bu kitapları bölük odasındaki masasına istiflemişti.</st></p>
			<p><st c="1973">– Bodos Mehmet, bunlar ne be?</st></p>
			<p><st c="2003">– Kitap...</st></p>
			<p><st c="2014">– Ne olacak bunlar?</st></p>
			<p><st c="2034">– Kitap ne olur yahu?</st></p>
			<p><st c="2056">Bodos Mehmet bir de kalın çerçeveli gözlük almıştı. </st><st c="2109">O koca burnunun üzerine kalın çerçeveli gözlüğü de takınca, suratı, paslı bahçıvan makasına dönüyordu. </st><st c="2212">Bigün gözlüğü masadan düşüp camının biri kırıldı. </st><st c="2262">Bulunduğumuz yerde gözlükçü olmadığından gözlüğünün camını taktıramazdı. </st><st c="2335">Bodos Mehmet, gözlüğünün sağlam camını da kırdı, yine gözlüğü takmaya devam etti. </st><st c="2417">Karşıdan bakılınca çerçevenin camsız olduğu belli olmuyordu. </st><st c="2478">Ne zaman bölük odasına bir üst girse, Bodos Mehmet hemen camsız gözlüğünü takar, yabancı dilde kitaplardan eline geçen herhangibirini de önüne alırdı. </st><st c="2629">Sözde okuyordu.</st></p>
			<p><st c="2644">Bigün bu kitaplardan biri elindeyken, birden içeri alay komutanı girdi. </st><st c="2717">Ayağa kalktık.</st></p>
			<p><st c="2731">Alay komutanı, Bodos Mehmet’e,</st></p>
			<p><st c="2762">– Aferin, dedi, seni hep kitap okurken görüyorum...</st></p>
			<p><st c="2814">Masadaki kitaplara baktı:</st></p>
			<p><st c="2840">– Ooo, hem de yabancı dilde! </st><st c="2870">Bakayım, ne okuyorsun? </st></p>
			<p><st c="2893">Bodos Mehmet’in arasına camsız gözlüğünü koyduğu kitabı eline aldı, sayfalarını çevirdi, çevirdi. </st><st c="2991">Sayfaları çevirdikçe albayın yüzü ekşidikçe ekşidi:</st></p>
			<p><st c="3042">– Yakışır mı size? </st><st c="3062">Daha ciddi kitaplar okusanıza... </st><st c="3095">Mademki yabancı dil de biliyorsunuz... </st><st c="3134">Askerî kitaplar okuyun, tabya kitapları, tarih kitapları...</st></p>
			<p><st c="3193">Albayın alıp baktığı, açık saçık resimli Almanca bir seksoloji kitabı değil miymiş!..</st></p>
			<p><st c="3279">Albay kitabı masaya koyarken, iki parmağı gözlük çerçevesinden girince pek şaşırdı:</st></p>
			<p><st c="3363">– Gözlüğünün camları yok.</st></p>
			<p><st c="3389">– Kırıldı efendim.</st></p>
			<p><st c="3408">– Öyleyse neden takıyorsun?</st></p>
			<p><st c="3436">– Alışmışım da efendim... </st><st c="3463">Takmayınca okuyamıyorum.</st></p>
			<p><st c="3487">– Boş çerçeveyi mi?</st></p>
			<p><st c="3507">– Alışkanlık efendim...</st></p>
			<p><st c="3531">Albay masada bir kitap daha alıp karıştırınca şaşkınlığı daha da arttı. </st><st c="3604">Çünkü bunun da Fransızca bir tıp kitabı olduğu resimlerinden anlaşılıyordu, başka bir kitaba baktı. </st><st c="3704">İngilizce fizik... </st><st c="3723">Bitanesi de eski pul kataloğu.</st></p>
			<p><st c="3753">Albay başını sallaya sallaya çıkıp gitti.</st></p>
			<p><st c="3795">– Ulan Bodos, bu kitapları nerden aldın? </st><st c="3837">dedim.</st></p>
			<p><st c="3843">– Yüksekkaldırım’daki eski kitapçılardan ucuza aldım, dedi, iki bavul götürdüm, neler olduklarına bakmadan doldurdum kitapları...</st></p>
			<p><st c="3973">İşte Bodos Mehmet böyle bir arkadaştı. </st><st c="4013">O anlatırken, ben anılarımız içinde yaşıyordum. </st><st c="4061">Kim derdi ki o Bodos Mehmet, şimdi, bu karşımdaki insan yıkıntısıdır.</st></p>
			<p><st c="4130">Lisedeydik. </st><st c="4143">Bir akşam mütalaası saatinde Bodos Mehmet koridorlarda beni kovalıyordu. </st><st c="4216">Koridorun köşesinde birden karşımıza Yarbay Kâzım Bey çıkmaz mı! </st><st c="4281">Ben atik davranıp Kâzım Beyi sıyırıp geçtim, ama Bodos Mehmet, Kâzım Beye tosladı. </st><st c="4364">İkisi birden yere kapaklandılar. </st><st c="4397">Birbirlerinden çözülüp ayağa kalkmaları epiy uzun sürdü. </st><st c="4454">Bu Kâzım Bey, Bodos’u ayağının altına alır, ezer diye beklerken, Mehmet sanki hiçbişey olmamış gibi,</st></p>
			<p><st c="4554">– Efendim, dedi, siz babamın arkadaşıymışsınız...</st></p>
			<p><st c="4604">Allah Allah... </st><st c="4620">Bu da nerden çıktı? </st><st c="4640">Bodos Mehmet’in babasının bir taşra kasabasında berber olduğunu hepimiz biliyoruz. </st><st c="4723">Yarbay Kâzım Bey de şaşırmış olacak ki, deminki çarpışmayı unutup,</st></p>
			<p><st c="4789">– Nerden arkadaşmışız? </st><st c="4813">dedi.</st></p>
			<p><st c="4818">– Çanakkale Savaşından efendim.</st></p>
			<p><st c="4850">– Babanın adı ne? </st></p>
			<p><st c="4869">– Ali.</st></p>
			<p><st c="4875">– Ali, Ali, Ali... </st><st c="4895">Acaba hangi Ali? </st><st c="4912">Yoksa Ali Beykoz mu?</st></p>
			<p><st c="4932">– Evet efendim...</st></p>
			<p><st c="4950">– Ya, demek sen bizim Beykozlu Ali’nin oğlusun?</st></p>
			<p><st c="4998">– Evet efendim, babam selam söylemişti ama, fırsat bulup ben size bitürlü söyleyemedim.</st></p>
			<p><st c="5086">– Ne? </st><st c="5093">Selam mı söyledi? </st><st c="5111">Ne zaman? </st><st c="5121">Ali Beykoz ölmedi mi yahu?</st></p>
			<p><st c="5147">Bodos Mehmet hiç ara vermeden,</st></p>
			<p><st c="5178">– Öldü efendim, dedi, ama ölmeden önce size selam söylemişti.</st></p>
			<p><st c="5240">– Madem Ali Beykoz’un oğlusun da neden söylemezsin be çocuğum? </st><st c="5304">Sonra gel beni gör...</st></p>
			<p><st c="5325">– Başüstüne efendim...</st></p>
			<p><st c="5348">Bodos Mehmet, hemen oracıkta kıvırdığı bu yalanla Yarbay Kâzım Beyden dayak yemekten kurtulmuştu.</st></p>
			<p><st c="5446">Uzun burnu, ağzını kapak gibi örttüğü için şimdi karşımda ne dediği zor anlaşılan adam o muydu? </st><st c="5543">İnsan ne hallere geliyormuş... </st><st c="5574">O karşımda anlatıyor, ama ben eski günlerimizi yaşıyordum.</st></p>
			<p><st c="5632">Dedim ya Bodos Mehmet öğrenciliğinde tam bir kavaldı, hiç derslere çalışmaz, ama ne yapar eder, bütünlemeye kalsa da, yine bir yolunu bulup sınıfı geçerdi.</st></p>
			<p><st c="5788">Lise bakalorya sınavına ikişer ikişer giriyorduk. </st><st c="5839">Ben, Bodos Mehmet’le birlikte sınav salonuna girmiştim. </st><st c="5895">Tarih sınavıydı. </st><st c="5912">Salon öğretmenlerle, başka okullardan gelmiş mümeyyizlerle doluydu. </st><st c="5980">Tarih öğretmenimiz, biçok öğretmenimiz gibi emekli bir kurmay subaydı, hem Birinci Dünya Savaşına, hem Kurtuluş Savaşına katılmıştı. </st><st c="6113">Bize derslerde savaş anılarını anlatırdı.</st></p>
			<p><st c="6154">Tarih öğretmenimiz benden önce Bodos Mehmet’e sordu:</st></p>
			<p><st c="6207">– Anlat bakalım bize Kurtuluş Savaşını!</st></p>
			<p><st c="6247">Bodos Mehmet, neler anlatacağını kafasında öyle bir toparlıyormuş gibi kısa bisüre gözlerini tavana diktikten sonra başladı konuşmaya:</st></p>
			<p><st c="6382">– Efendim... </st><st c="6396">Kurtuluş Savaşını sizler yaptınız... </st><st c="6433">Ve Kurtuluş Savaşını sizler kazandınız. </st><st c="6473">O zafer, o büyük zafer sizlerindir... </st><st c="6511">Ama siz, o büyük zaferi bizlere emanet ettiniz... </st><st c="6561">Biz, Türk gençliğine!.. </st><st c="6585">Siz bir kahramansınız... </st><st c="6610">Yurdumuzu düşmandan kurtardınız. </st><st c="6643">Sizler olmasaydınız, Tanrı korusun, bu ülke düşman çizmesi altında ezilecekti...</st></p>
			<p><st c="6723">Hiç ara vermeden, nokta, virgül koymadan boyuna konuşuyordu. </st><st c="6785">Sözleri hep işte bu yolda şeylerdi. </st><st c="6821">Hiç duraksamıyordu ki, öğretmen de bişey söylesin...</st></p>
			<p><st c="6873">Bodos Mehmet’in sözlerinin tarih öğretmenimizin hoşuna gittiği yüzünden belli oluyordu. </st><st c="6962">Ama o, sözü uzattıkça ipin de ucunu iyice kaçırdı. </st><st c="7013">“Siz kahramansınız... </st><st c="7035">Kahramanlar...” deyip dururken, suratı gittikçe asılmaya başlayan tarih öğretmeni,</st></p>
			<p><st c="7117">– Yeter ulan, dedi, bırak şu kahramanı mahramanı da, anlat Kurtuluş Savaşı nasıl oldu!</st></p>
			<p><st c="7204">Bodos Mehmet, o koca burnunun verdiği ciddilik içinde,</st></p>
			<p><st c="7259">– Aman efendim, estağfurullah, dedi, nasıl olur da Kurtuluş Savaşımızın kahramanlarının huzurunda Kurtuluş Savaşını anlatmaya kalkarım. </st><st c="7396">Kahramanlarına, Kurtuluş Savaşını öğretmek gibi bişey olur. </st><st c="7456">Haddim mi efendim... </st><st c="7477">Sizin huzurunuzda hem de...</st></p>
			<p><st c="7504">Tarih öğretmenimiz,</st></p>
			<p><st c="7524">– Çıık, gözüm görmesin! </st><st c="7549">diye bağırdı.</st></p>
			<p><st c="7562">Bodos Mehmet dışarı çıktı. </st><st c="7590">Öğretmenler benim yanlarında olduğumu unutmuşlardı. </st><st c="7642">Mehmet çıkar çıkmaz, onlar da kahkahalarla gülmeye başladılar.</st></p>
			<p><st c="7704">İşte Bodos Mehmet böyle bir çocuktu. </st><st c="7742">Kim derdi ki, otuz şunca yıl sonra, o Bodos Mehmet bu hale gelecek!..</st></p>
			<p><st c="7811">Dün evinde buluştuğumuz sınıf arkadaşımı yolda gördüm. </st><st c="7867">Onun dediğine göre, Bodos Mehmet beni görünce pek şaşmış. </st><st c="7925">Ben ordan ayrıldıktan sonra, benim için şöyle demiş:</st></p>
			<p><st c="7977">– Yahu, oğlan ne hale gelmiş, vah vah... </st><st c="8019">Sen söylemesen dünyada tanıyamazdım. </st><st c="8056">İnsanoğlu ne hallere giriyor... </st><st c="8088">Kim derdi ki o cin gibi çocuk günün birinde böyle bir sünepe moruk olacak.</st></p>
		</section>
  <div id="charCountTotal" value="8162"></div></body>
</html>
