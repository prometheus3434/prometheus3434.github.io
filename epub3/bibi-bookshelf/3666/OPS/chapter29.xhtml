<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yedi Lenger Mâmıt Pelvan</st></h1>
			<p><span><st c="25">S</st></span><st c="27">ultan İkinci Haydar-Haydar’ın saltanatı zamanında dünyaya gelen Yedi Lenger Mâmıt Pelvan’ın pederi, bir iddia üzerine kırk çiğ yumurta içip bir çevirme kuzu, yirmi bazlama, otuz da gözleme yiyerek iddiayı kazandıktan sonra, “Sofradan beni aç mı kaldıracaksınız? </st><st c="289">Şurdan üç dört somunla yedi lenger de yoğurt getirin!” dediği ve önüne getirilince de bunları dahî yediği için, kendisine Yedi Lenger lâkabı verilmişti ve oğlu Mâmıt dahî, Yedi Lenger Mâmıt lakabıyla anılırdı.</st></p>
			<p><st c="498">Mâmıt Pelvan’ın dünyaya ayak atması fevkalâde müşkil olmuş idi. </st><st c="563">Zira validesinin hamile kalışından, mutad zaman olan, dokuz ay on gün sonra doğmamış, herkesi meraka düşüren uzun bir zaman daha istirahat ettikten sonra, yer-gök inleten bir nağra-i canhırâş ile, sanki ebe kadına elense çekermiş gibi el peşrevi ile dünyaya kademnihan olmuş idi.</st></p>
			<p><st c="842">Sinn-i kemâle irişince, kendisine neden vakt-i normaliyette doğmadığı sorulduğunda, okka almak için kampa çekildiği yolunda cevap vermiş olması da çok esprili bir zat olduğunu göstermektedir. </st><st c="1035">Filhakika, Yedi Lenger Mâmıt Pelvan doğduğu zaman babası tarafından kantara vurulmuş ve odun kantarında oniki okka çektiği hayretle görülmüş idi ki, babasının çocuğu çok zayıf bularak “Bu sıska yaşamaz!” dediği dahî rivayet edilmektedir. </st><st c="1273">Çünkü bu ailede yirmi okkadan az çeken çocuk doğmadığından o zamanın “Kadınları Koruma Derneği” demek olan “Cemiyet-i vikâye-i nisvan” bile Yedi Lenger ailesi erkeklerinin ya kısırlaştırılmasını yahut evlenmelerinin yasak edilmesini teklif etmiş idi. </st><st c="1524">Bu vak’a aynen Semşiyeli Semşettinzâde Semşi Paşa tarihinde mukayyettir.</st></p>
			<p><st c="1596">Sekiz kardeşin en küçüğü olan küçük Mâmıt, daha onüç yaşındayken 65 okka gelir ve bir oturuşta iki lenger kuru fasulye, bir tencere pilâv, bir tavuk, bikaç somunla bir bakraç pekmezi göçürür, iki desti su yahut ayranı içer, ondan sonra da “Bu gün gene nedense hiç iştahım yok!” der idi.</st></p>
			<p><st c="1883">Babası, sekiz çocuğunun en zayıfı olduğu için zavallı Mâmıt’ı hiç sevmez, ailenin nâmını pislettiği için küçük Mâmıt’ı her dâim horlardı. </st><st c="2022">İşte buyüzdendir ki, bir gece Mâmıt, babasının cebindeki paraları gizlice alarak kısmetini aramak için gurbete karar, Istanbul’a firar etti. </st><st c="2163">Her ne kadar o zamanın gazeteleri olan “Cerîde-i Misvak”, “Hazine-i Şipşak” ve “Nevsal-i Zillî” gibi gazetelerde küçük Mâmıt’ın resimleri basılarak kayıp ilanı verilmiş ise de, bundan bir netice alınamayarak âkıbetinden ümit kesilmiş idi. </st><st c="2402">Sirkeci’deki sinemalardan birine zâbıtanın yaptığı baskında yakalanan çocuklar meyanında, emniyet müdürlüğü çocuk masası memurları 85 kilo ağırlığındaki küçük Mâmıt’la alâkadar olarak, onu tahsil için Fatih Medresesi’ne yerleştirdiler.</st></p>
			<p><st c="2637">İşte ilk defa burada, kendisi dahî namlı bir pelvan olan müderris Elhac Nuri Efendidir ki, Mâmıt’ın kaabiliyetini keşfederek “Nah, buraya yazıyorum, bu çocuk istikbalde cihan pehlivanı olmazsa, ben de bu sakalı, bıyığı kazıtır, Şengül saunasına giderim.” demiş idi.</st></p>
			<p><st c="2903">Müderris Elhac Nuri Efendi esasen köse idi. </st><st c="2948">Velâkin çok haklı idi. </st><st c="2971">Zira Mâmıt altı ayda daha bir elifbe demesini bile öğrenememişti. </st><st c="3037">Bundan başka müderris Nuri Efendi, adam etmek için Mâmıt’ın sırtında hergün bir araba yükü meşe odunu kırıp, kırılan odunlarla medresenin ocaklarını yaktırmakta idi. </st><st c="3203">Ama bunca odun Mâmıt’a kâr eylemedi. </st><st c="3240">Bilâhare anlaşıldı ki, Mâmıt kalın kafalılığından değil, idman yapmak maksadı ile hocasından bilhassa dayak yemekte idi. </st><st c="3361">Çünkü, “Bu sıska çocuk yaşamaz! </st><st c="3393">Ve de bizim soyumuza böylesi lâyık değildir,” diyen babasını mahcup eylemek için gayetle namlı bir pelvan olmak niyetinde idi. </st><st c="3520">Meramın elinden ne kurtulur! </st><st c="3549">Sayıları hergün artan meşe sopalarından, Mâmıt’ın vücudu sırım gibi olmuş, vücudunun en yumuşak yerleri bile nasır bağlayarak kayış gibi olmuş idi. </st><st c="3697">Gündüzleri medresede molla sopası ile idman ederek vücudu inkişaf eden Mâmıt, geceleri de el ayak çekildikten sonra içi su dolu bir küpü sabaha kadar Fatih Camii avlusunda koşturarak idman yapmakta idi. </st><st c="3900">Sonraları su dolu küp pek hafif gelmeğe başladığından, yolda boş bulduğu otobüs ve kamyonları kâh sırtında, kâh göbeğinin üstünde taşır ve sabahleyin uyananlar Aksaray otobüsünü Okmeydanı’nda, Fatih otobüsünü Küçükçekmece’de bulurlar idi. </st><st c="4139">Lokomotifleri bile raylardan çıkarır, elektrik direkleri ile cirit, bidonlar ile de gülle gibi oynar olmuş idi. </st><st c="4251">Allah nazardan saklasın.</st></p>
			<p><st c="4275">Kendi kendini yetiştiren Yedi Lenger Mâmıt onsekiz yaşına gelince kuvvet ve kudretini, güleşteki maharetini, pelvanlıktaki cesaretini babasına göstererek isbat için, içine kisbetini koyduğu zenbili sırtlayıp memleketine gitmiş idi. </st><st c="4508">Geçtiği yollardaki bütün pelvanların sırtlarını yere getirdiğinden, namı kendinden önce memleketine ulaşmış idi. </st><st c="4621">Pelvan yatağı olan doğduğu köye üç gün kala “Karşıma çıkacak yiğit isterim!” diye meydan okuyarak nağralar salmış ve zelzele gibi tehlikeleri evvelden sezen at, eşek, sığır misali cümle hayvanlar nağrayı duydukça acaib sesler çıkartarak eşelenip tepinmeye başlamışlar idi.</st></p>
			<p><st c="4893">Hemen Yedi Lenger Mâmıt’ın babasına, “Bir bahadır pelvan gelmiş, cihana meydan okur,” diye haberi yetiştirdiler. </st><st c="5007">Aradan çok seneler geçmiş olduğu için, babası görünce oğlu Mâmıt’ı tanımadı. </st><st c="5084">Mâmıt, her biri birer namlı pelvan olan yedi kardeşi ile güleş tutup ardarda yedi ağabeysinin de sırtlarını yere getirip kimisini de pes ettirince, babası dahî,</st></p>
			<p><st c="5244">– Bu yiğit olsa olsa ancak Yedi Lenger soyundan olabilir, ama kim ola? </st><st c="5316">deyince Mâmıt dayanamayıp,</st></p>
			<p><st c="5342">– Bubaa, Bubaaa! </st><st c="5360">Öz oğlunu tanımadın mı? </st><st c="5384">Hani “Bu sıska yaşamaz!” diye horladığın oğlun Mâmıt ben değil miyim! </st><st c="5454">diye babasının boynuna atılınca, babası dahî, ağlamak erkeğe yaraşmadığından, gözyaşlarını içine akıtarak,</st></p>
			<p><st c="5560">– Vay benim ciğerpârem, has oğlum! </st><st c="5596">diyerek Mâmıt’ı bağrına bastı.</st></p>
			<p><st c="5626">Velâkin bu sarmaş dolaş sırasında, Mâmıt birden şaşırıp, kendini güleşte sanarak babasına paça kasnak dalınca, babası,</st></p>
			<p><st c="5745">– Çüş! </st><st c="5753">kemiklerimi kırdın, geri dur! </st><st c="5783">diye feryad etti.</st></p>
			<p><st c="5800">İşte o günden sonra şöhreti gittikçe yayılan Yedi Lenger Mâmıt Pelvan’ın nâmı memalik-i Osmaniyye’ye, Çin maçine ve Hind ile Sind içine ve Bahr-i sefid’e ve Bahr-i muhit-i atlasi’ye yayıldı.</st></p>
			<p><st c="5991">Kendisi de gayet zorlu bir pelvan olan padişah Sultan İkinci Haydar-Haydar, Yedi Lenger Mâmıt’ı saraya dâvet etti. </st><st c="6107">Huzur-u şahânede saray başpelvanı Kasnakçı Hüsiin Pelvan’la güleş tuttular. </st><st c="6183">Gayetle zevkli, kıran kırana, öyle bir güleş oldu ki, Yedi Lenger Mâmıt, Kasnakçı Hüsiin’i kurt kapanına sokarak altına alıp hamur gibi yuğurduktan ve silindir gibi ezdikten sonra dümdüz edip ve dürüp bükerek kolunun altına alıp, padişahın huzuruna vardı,</st></p>
			<p><st c="6438">– Buyrun sultanım, işte başpelvanınız! </st><st c="6478">diyerek, zavallı Kasnakçı’yı sultanın ayakları dibine yığdı.</st></p>
			<p><st c="6538">Padişah dahî bu hareketten son derece mahsuz olup,</st></p>
			<p><st c="6589">– Dile benden ne dilersen? </st><st c="6617">diye sual ettikte Yedi Lenger Mâmıt Pelvan,</st></p>
			<p><st c="6660">– Çok bişey istemem, beni sadrazam yap yeter padişahım, diyerek üç kere padişahın eteğini öptü.</st></p>
			<p><st c="6756">Sultan İkinci Haydar-Haydar da,</st></p>
			<p><st c="6788">– O kolaydır, nasıl olsa olur, istediğin ciddi bişey yok mu? </st><st c="6850">diye sual etti.</st></p>
			<p><st c="6865">Lenger Mâmıt,</st></p>
			<p><st c="6879">– Öyleyse soğuk bişey içeyim bâri... </st><st c="6917">dedi.</st></p>
			<p><st c="6922">Ve irade-i seniyye ile, kırküç kasa aile boyu şişelerde gelen kahverengi suyu içince padişah dahî şaşırıp “Maşallah yahu!” dedi.</st></p>
			<p><st c="7051">O sıralarda çok namlı Peter Cons cihan pelvanı idi. </st><st c="7104">Peter Cons, Dersaadet’e, yani şimdiki Istanbul’a dâvet edilerek Yedi Lenger Mâmıt ile güleştirilmişler idi. </st><st c="7212">Güleş yeri Çırpıcı çayırı idi. </st><st c="7243">Yedi Lenger Mâmıt güleş meydanına çıkıp da bir nağra salınca, neye uğradığını şaşıran o koca Peter Cons, nağra rüzgârının şiddetinden yere savrulup on dakika kendine gelememiş idi. </st><st c="7424">Bunun üzerine, otağ-ı hümayununda bulunan padişah Sultan İkinci Haydar-Haydar, kâfir pelvanının korkudan ödü patlamaması için, Mâmıt’ın nağra atmamasını irade eylemiş ve fakat Yedi Lenger Mâmıt,</st></p>
			<p><st c="7618">– Padişahım, elimde değildir, kisbeti giyip çayırda dolandım mı, hele hele bir de karşımda kâfir hasmımı gördüm mü, hiç dayanamam, nağralanırım... </st><st c="7766">demiş idi.</st></p>
			<p><st c="7776">Bunun üzerine bâ-irade-i seniyye, Yedi Lenger Mâmıt’ın ağzına, nağra atmaması için, tıkaç olarak bir yatak çarşafı sokulmuş ve kâfir pelvanın kulakları da pamukla tıkanmış idi.</st></p>
			<p><st c="7953">Güleş daha başlar başlamaz bir “vaah”, arkasından da bir “aaah!” sesi duyulması ile Yedi Lenger Mâmıt’ın altında Peter Cons kaybolmuş idi. </st><st c="8093">Bir bakıldı ki, sad hezârân hayret, o koca Peter Cons, yamyassı bir eser-i cedit kâğıdı haline gelmemiş mi! </st><st c="8201">Çok şükür ki. </st><st c="8215">Çıkıkçı Atiye namında bir kadın, Peter Cons’un ezilip dağılan her bir uzvunu birer birer yerine koyup eskisinden daha sağlam olarak ortaya çıkarmış ve böylece Peter Cons canını kurtarıp taahhütlü olarak memleketine postalanmış idi.</st></p>
			<p><st c="8446">Bilâhare Yedi Lenger Mâmıt Avrupa’ya giderek Paris şehr-i şîrinin Kazino dö Pari denilen mahallinde başka bir cihan pelvanı olan Tom Tons ile güleşe tutuştu. </st><st c="8605">Tom Tons ki, bir insan azmanı ve bir dağ yabanı denilse yeri, gayet iri bir pelvan idi ve fakat tek başına Yedi Lenger’le baş edemeyeceğini anlayınca, biriki yardımcı istedi. </st><st c="8780">Bunun üzerine üç pelvan bir olup, Yedi Lenger Mâmıt Pelvan’a karşı güleştiler. </st><st c="8859">Bu üçü de kendi memleketlerinin şampiyonları idiler.</st></p>
			<p><st c="8911">Paris sefir-i kebîrimiz Kaytanbıyık Zarifî Paşa da güleşi seyrediyor ve irade-i seniyye mucibince dakika dakika güleşin tarz-ı cereyanını vazife-i resmîyyesi icabı olarak şifre ile saraya jurnal ediyor idi. </st><st c="9119">Güleş pek şiddetli oldu. </st><st c="9144">Bikaç kere duyulan çatırtı, Mâmıt’ın hasımlarının kemiklerini kırdığı sanılarak telâşa düşülmüşse de, çatırtının, güleş yerindeki döşeme tahtalarının çatırdaması olduğu anlaşıldı. </st><st c="9324">Anlayınız ki efendim, nasıl bir müsaraa oldu... </st><st c="9372">Yedi Lenger Mâmıt, iki saat on dakika süren boğuşma sonunda üç hasmını ve yanlışlıkla hakemi de aralarına katarak dördünü, birbirlerinin üstüne yığdıktan ve yine onların elleri ve ayaklarıyla kendilerini birbirlerine muhkemce bağlayıp, tortop edip düğmeledikten sonra seyircilere bizim usülce selâm verince, salon azkalsın ki alkıştan yıkılıyordu. </st><st c="9720">Seyirciler son derece memnun kalıp, “Biz böyle bir güleş görmemiştik, aşkolsun ve de verdiğimiz bilet paraları helâl olsun...” dediler.</st></p>
			<p><st c="9855">Yalnız Avrupa’da değil, Amerika’da her pelvana pes ettiren, hepsinin sırtını yere getiren ve korkudan hiçbir pelvanın güleş tutmak istemediği Yedi Lenger Mâmıt, yiğitliğimizi, kuvvet ve kudretimizi, bütün cihana isbat etmiş bir bahadırdır. </st><st c="10096">Dünyaya nâmımızı duyuran bir merttir.</st><a epub:type="noteref" href="#y1"><st c="10133">*</st></a><st c="10135"> İşte böyle bir pelvanın sırtını bütün dünyada ancak bir kişi yere getirebilmiştir ki, o da, Amerika’da bulunduğu sırada bir gece gittiği bardaki sarışın bir kızdır. </st><st c="10301">Helâl olsun...</st></p>
			<p><st c="10315">Cihan pelvanı Yedi Lenger Mâmıt, Amerika’dan vatana dönerken, bir rivayete göre, güleşten kazanıp belindeki kuşağına sardığı altınların ağırlığından, başka bir rivayete göre ise, hasımlarının koyduğu saatli bombanın patlaması ile, bindiği gemi batmak tehlikesi geçirmişse de Yedi Lenger Mâmıt o inanılmaz acı kuvveti ile geminin direğine asılıp yukarı çekmek sureti ile geminin batmasına mâni olmuş ve Marsilya limanına gelinceye kadar bütün Atlantik okyanusunu geçerken, biran dahî elini geminin direğinden çekmiyerek bu büyük felâketi önlemiştir.</st></p>
			<p><st c="10864">Istanbul’a avdetinde, Sultan İkinci Haydar-Haydar, Yedi Lenger Mâmıt’a büyük bir ziyafet vermiş ve o ziyafette irad eylediği nutkunda, padişah aynen şöyle söylemiştir:</st></p>
			<p><st c="11032">– Daha böyle beş adet pelvanımız olsa, onları tahlisiye gemisi olarak kullanırdık ve donanmamızdan hiçbir gemi batmaz ama o beş pelvanı doyurabilmek için koca memleketin bütçesi vaktinden evvel batardı.</st></p>
			<p><st c="11235">Namlı cihan pelvanımız, Yedi Lenger Mâmıt, kendisini tanımayan ve cihan pelvanı olduğunu bilmeyen bir meçhul şahıs ile kavga ederken o şahsın burnuna vurduğu bir yumruk sonunda ebediyyen hayata gözlerini yummuş idi. </st><st c="11452">Yumruğu vuran şahıs ise bir yumrukta öldürdüğü adamın namlı cihan pelvanı Yedi Lenger Mâmıt olduğunu öğrenir öğrenmez düştüğü korku ile hemen orada kalbde-i sekten can vermiştir.</st></p>
		</section>
			<aside epub:type="footnote" id="y1"><st c="11630">* Millî değerlerimizi yıkmaya çalışan bazı bozguncular, Fransız seyircisinin Lenger Mâmıt’a “Mert!” diye bağırmasıyla Fransızca “Merde” kelimesinin bok anlamına geldiğini söyleyerek, Lenger Mâmıt’ın zaferini küçültmek istemişlerse de, muvaffak olamamışlardır.</st></aside>
  <div id="charCountTotal" value="11890"></div></body>
</html>
