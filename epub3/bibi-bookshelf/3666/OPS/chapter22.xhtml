<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bulgaristan’dan Gelen Telgraf</st></h1>
			<p><span><st c="30">B</st></span><st c="32">ir telgrafın ailece huzurumuzu bu denli bozacağı hiç aklımıza gelir miydi! </st><st c="107">Telgrafta anlayabildiğimiz yalnızca iki kelime vardı ; biri telgrafın çekildiği kentin adı olan Sofya, biri de telgrafın gönderildiği kişinin, yani benim adım... </st><st c="269">Yedi satırlık telgrafta, bu ikisinden başka anlayabildiğimiz tek kelime yoktu. </st><st c="348">Sofya’dan gelen telgrafın bikaç kelimesini buraya aktarıyorum: “Che remonsi eurne sincomme İnr eatducon cors aseko...”</st></p>
			<p><st c="466">Telgrafın Türkçe olmadığı kesindi. </st><st c="502">Benim bildiğim İngilizceye de hiç benzemiyordu.</st></p>
			<p><st c="549">Lisede Fransızca öğretmeni olan bir komşumuza götürdüm.</st></p>
			<p><st c="605">– Dostum, dedim, Sofya’dan şu telgrafı aldım. </st><st c="652">Lütfen Türkçeye çevirir misin?</st></p>
			<p><st c="682">Fransızca öğretmeni telgrafı bisüre inceledikten sonra,</st></p>
			<p><st c="738">– Bu telgrafın Fransızca olduğundan emin misiniz? </st><st c="789">dedi.</st></p>
			<p><st c="794">– Evet, dedim.</st></p>
			<p><st c="809">– Peki, nerden anladınız?</st></p>
			<p><st c="835">– İçinde biyerde “par” diye bir kelime geçiyor. </st><st c="884">Benim bildiğime göre “par” Fransızcadır.</st></p>
			<p><st c="924">– Yahu, bu telgraf aşağı yukarı kırk elli kelime var. </st><st c="979">Kırk elli kelime içinde bitek par var diye, şimdi bu telgraf Fransızca mı sayılır?</st></p>
			<p><st c="1061">– İyi ama, sizce bu telgraf hangi dilde olabilir?</st></p>
			<p><st c="1111">– Elbette Bulgarca.</st></p>
			<p><st c="1131">– Ama ben Bulgarca bilmem ki...</st></p>
			<p><st c="1163">– Sizin bilip bilmemeniz önemli değil, çeken biliyor ya...</st></p>
			<p><st c="1222">– Demek siz Bulgarca da biliyorsunuz?..</st></p>
			<p><st c="1262">– Yooo...</st></p>
			<p><st c="1272">– E nasıl anladınız telgrafın Bulgarca olduğunu?</st></p>
			<p><st c="1321">– Telgraf Sofya’dan geliyor. </st><st c="1351">Sofya, Bulgaristan’ın başkenti. </st><st c="1383">Eee? </st><st c="1388">Bulgarlar da Bulgarca konuştuklarına göre...</st></p>
			<p><st c="1432">– Doğru yahu... </st><st c="1449">Bak, bu hiç aklıma gelmemişti.</st></p>
			<p><st c="1479">Bulgaristan göçmeni bir arkadaşıma götürdüm telgrafı.</st></p>
			<p><st c="1533">– Bulgarca değil... </st><st c="1554">dedi.</st></p>
			<p><st c="1559">– Allah Allah... </st><st c="1577">Fransızca değil, İngilizce değil, peki ama, Sofya’dan gönderilen bir telgraf başka hangi dilden olabilir?</st></p>
			<p><st c="1682">– Almanca olamaz mı?</st></p>
			<p><st c="1703">– Olabilir... </st><st c="1718">Neden olmasın?</st></p>
			<p><st c="1732">Oğlu Alman filolojisinde okuyormuş. </st><st c="1769">Ona verdik telgrafı. </st></p>
			<p><st c="1790">Delikanlı,</st></p>
			<p><st c="1800">– Almanca değil ama, dedi, öyle sanıyorum ki telgraf İtalyanca yada İspanyolcadır.</st></p>
			<p><st c="1883">– Nereden anladınız? </st><st c="1905">dedim.</st></p>
			<p><st c="1911">– Baksanıza, her kelimenin sonunda sesli harf olduğuna göre...</st></p>
			<p><st c="1974">– Portekizce de olamaz mı?</st></p>
			<p><st c="2001">– Olabilir, olmayacak ne var?</st></p>
			<p><st c="2031">– Olamaz! </st><st c="2042">diye bağırdım. </st><st c="2057">Bir Bulgar’ın bir Türk’e İspanyolca telgraf çekmesi saçma!</st></p>
			<p><st c="2115">– Bulgar size şaka yapmış olamaz mı?</st></p>
			<p><st c="2152">Telgrafı bir tercüme bürosuna götürdüm. </st><st c="2193">İspanyolca ve İtalyanca olmadıktan başka, telgrafın uluslararası dillerden hiçbirinden de olmadığı anlaşıldı.</st></p>
			<p><st c="2302">Hangi dilden yazıldığı bilinmeyen bir telgraf aldığım çevremizde duyulmuştu. </st><st c="2380">Artık yardım etmek için mi, yoksa dalga geçmek için mi bilemiyorum, tanıdığım, tanımadığım biçok kişi eve gelip ne kadar iyiliksever olduklarını gösterdiler:</st></p>
			<p><st c="2537">– Okuyamadığınız telgrafı görebilir miyim efendim? </st><st c="2589">Belki bir yardımım dokunur da...</st></p>
			<p><st c="2621">– Teşekkür ederim. </st><st c="2641">Siz hangi dili bilirsiniz? </st></p>
			<p><st c="2668">– Arapça...</st></p>
			<p><st c="2679">– Efendim, bir Bulgar bana ne diye Arapça telgraf çeksin?</st></p>
			<p><st c="2737">– Dünya hali bu efendim, bilinir mi, çeker çeker.</st></p>
			<p><st c="2787">Kimisi Fince, kimisi Bengalce biliyorum diye geliyordu. </st><st c="2844">Telgrafın şu dilden bu dilden olmadığı anlaşıldıkça, dünya dillerinden geriye gittikçe daha az dil kaldığı için işim kolaylaşıyor diye seviniyordum.</st></p>
			<p><st c="2992">Günün birinde onaltı dil bildiğini söyleyen birini buldum. </st><st c="3052">Bu dil koleksiyoncusu, öbürleri gibi kendiliğinden gelmedi. </st><st c="3112">Bir arkadaşımın salık vermesi üzerine ben gidip onu buldum. </st><st c="3172">Onaltı dil bilen bu dilci, telgrafı inceledikten sonra, bunun Kübaca olduğunu söyledi. </st><st c="3259">Korkudan titredim. </st><st c="3278">Bu zamanda Kübaca yazılmış bir telgraf insanın başını belaya sokmaya yeter.</st></p>
			<p><st c="3353">– Peki, ne diyor bu Kübaca telgraf bana? </st><st c="3395">diye bağırdım. </st></p>
			<p><st c="3410">Dil koleksiyoncusu,</st></p>
			<p><st c="3429">– Onu anlamıyorum, dedi, çünkü ben Kübaca bilmem...</st></p>
			<p><st c="3481">– Öyleyse telgrafın Kübaca olduğunu nasıl anladınız?</st></p>
			<p><st c="3534">– Çünkü telgraf “Che” ile başlıyor. </st><st c="3571">Bilirsiniz Che, Guevera’nın küçük adıdır. </st><st c="3613">Che Guevera...</st></p>
			<p><st c="3627">– Çok rica ederim, bir Bulgar bana ne diye Kübaca telgraf çeksin?</st></p>
			<p><st c="3693">– İyi ama, Bulgar, Kübacadan başka yabancı dil bilmiyorsa ne yapsın?</st></p>
			<p><st c="3762">Buyüzden gece uykularım kaçtı. </st><st c="3794">İyi ki, bir başka dilci, Kübaca diye İspanyolcadan ayrı bir dil olmadığını söyledi de beni yatıştırdı.</st></p>
			<p><st c="3896">Birisi de, bu telgrafın, ayrı uluslardan da olsalar bütün dünya insanlarının kolayca anlaşabilmeleri için icat edilmiş olan Esperantoca yazılmış olabileceğini ileri sürdü. </st><st c="4069">Bana da akla yakın geldi. </st><st c="4095">Arayıp tarayıp, Esperantoca bilen birini buldum. </st><st c="4144">Hayır, Esperantoca da değildi!</st></p>
			<p><st c="4174">Telgrafı yırtıp atmak, bu dertten kurtulmak da var ama, ya önemli, acele yapılması gereken bir işse?</st></p>
			<p><st c="4275">Eşin dostun verdiği salık üzerine çok dil bilen birine götürüp gösterdim. </st><st c="4350">Eski Yunanca, Latince ve Sanskritçe gibi ölü dilleri de bilen bu dil bilgini, telgrafı uzun uzun inceledikten sonra,</st></p>
			<p><st c="4466">– Siz, dedi, bu yazıyı çevirmek için boşuna uğraşıyorsunuz. </st><st c="4527">Çünkü bu telgraf hiçbir dilden değildir.</st></p>
			<p><st c="4567">– Anlayamadım, dedim, yani benimle alay mı etmişler demek istiyorsunuz?</st></p>
			<p><st c="4639">– Hayır, hayır... </st><st c="4658">Ben size bu telgrafın şifre olduğunu söylemek istedim.</st></p>
			<p><st c="4712">Korkuyla bağırdım:</st></p>
			<p><st c="4731">– Aman Allahım! </st><st c="4748">Şifre mi?</st></p>
			<p><st c="4757">– Evet... </st><st c="4768">Şifrenin anahtarı olmayınca bu yazıyı hiçkimse okuyamaz...</st></p>
			<p><st c="4826">Bir Bulgar’dan gelmiş şifreli telgraf!..</st></p>
			<p><st c="4867">Telgrafı hemen yakıp küllerini de yele vermeliydim. </st><st c="4920">Ama neye yarar? </st><st c="4936">Telgrafın bir kopyası da postanededir ve çoktan ilgililerin eline geçmiştir. </st><st c="5013">Belki de onlar, anahtarını bulup şifreyi çoktan çözmüşlerdir.</st></p>
			<p><st c="5074">Ne yapacağımı şaşırmış, sıkıntıdan boncuk boncuk terler dökerek, evin içinde dört dönüp duruyordum ki, kapı çalındı. </st><st c="5192">Eyvah! </st><st c="5199">İşte geldiler... </st><st c="5216">Oh, gelen bir eski arkadaşım... </st><st c="5248">Elindeki kâğıdı sallayarak bağırıyor:</st></p>
			<p><st c="5285">– Rezalet, rezalet!..</st></p>
			<p><st c="5307">Kendi derdimi unutup merakla sordum:</st></p>
			<p><st c="5344">– Ne var? </st><st c="5355">Ne oldu?</st></p>
			<p><st c="5363">– Daha ne olsun yahu... </st><st c="5388">Bir hafta önce Ankara’dan bir telgraf aldım. </st><st c="5433">Bak işte! </st><st c="5443">Oku şunu!..</st></p>
			<p><st c="5454">Elime tutuşturduğu telgrafı okumaya çalıştım, ama hiçbişey anlayamadım. </st><st c="5527">Aşağı yukarı şöyle bişeydi:</st></p>
			<p><st c="5554">“Par tidenis tiyorlarac ele gel eşine oğlu nase lamlar.”</st></p>
			<p><st c="5611">– Ne anladın bu telgraftan sen? </st><st c="5644">diye sordu.</st></p>
			<p><st c="5655">– Sonunda galiba “selamlar” diye bişey var ama, ondan başkasını anlayamadım...</st></p>
			<p><st c="5734">– Tabii anlayamazsın. </st><st c="5757">Bütün heceleri birbirine karıştırmışlar. </st><st c="5798">Ben de anlayamadım da yandım ya...</st></p>
			<p><st c="5832">– Yandın mı? </st><st c="5846">Neden?</st></p>
			<p><st c="5852">– Bir arkadaş, “Partiden istiyorlar, acele gel” diye telgraf çekmiş. </st><st c="5922">Yahu beni bakan yapmak için çağırıyorlarmış... </st><st c="5969">Anladın mı sen?</st></p>
			<p><st c="5984">– Eee? </st><st c="5992">Sen de hemen koşup gitseydin...</st></p>
			<p><st c="6023">– Nereye gideyim, telgraftan bişey anlamadım ki... </st><st c="6075">Acaba ne demek istiyor, diye ona buna gösterirken günler geçti... </st><st c="6141">E o zamana kadar da hükümet bakansız kalacak değil ya... </st><st c="6198">Demek bakanlığı istemiyor diye, başka birini bakan yapıvermişler.</st></p>
			<p><st c="6263">– İyi ama bu telgrafın sonunda “eşine eşine eşoğlu...” filan diye bişeyler de yazılı...</st></p>
			<p><st c="6351">– Efendim, sözde o yazılar “Eşine ve oğluna selamlar” demekmiş... </st><st c="6418">Ben ilkin sövüyor sandım da küplere bindim...</st></p>
			<p><st c="6463">Yanlış yazılmış bir telgraf yüzünden bakanlığı elinden kaçıran arkadaşımı avutup yatıştırdıktan sonra,</st></p>
			<p><st c="6566">– Bana bir telgraf geldi hiçkimse okuyamadı... </st><st c="6614">dedim.</st></p>
			<p><st c="6620">– Aman, sakın seni de hükümetten istemesinler...</st></p>
			<p><st c="6669">– Yok canım, bu telgraf Bulgaristan’dan gönderilmiş... </st><st c="6725">Senin tecrüben var, belki anlarsın, hele okumaya çalış...</st></p>
			<p><st c="6782">İkimiz kafa kafaya verdik ve sonunda Sofya’dan gönderilen telgrafın Fransızca olduğunu, hecelerin birbirine karıştırıldığını ve ne yazıldığını anlayabildik. </st><st c="6940">Sofya’da yayınlanan Narodna Mladej gazetesinin yıldönümü için, Bulgar yazar dostlarım benden bir yazı istiyorlardı. </st><st c="7056">Ama ben telgrafı ona buna okutacağım diye uğraşırken günler, haftalar geçmişti. </st><st c="7136">Belki Narodna Mladej’in gelecek yıldönümü sayısında kullanırlar diye bir telgraf yazdım. </st><st c="7225">Telgrafı vermek için postaneye giderken birden aklım başıma geldi. </st><st c="7292">Biz insanoğulları, neler çektiğimizi ne de çabuk unutuyoruz! </st><st c="7353">Sofya’dan gelen telgraf yüzünden o kadar sıkıntı çekmiştim. </st><st c="7413">Şimdi ben telgrafı çekersem, bu kez aynı dertler Narodna Mladej’in yazı işleri müdürünün başına gelecekti. </st><st c="7520">Bu kısa zamanda Sofya’daki Bulgar, Istanbul’daki Türk telgrafçıların kültürleri artmış değildi ya... </st><st c="7621">Nasıl olsa telgrafta yazdıklarımın yarısını burda bizim telgrafçı bozacak, geri kalan yarısını da Sofya’daki Bulgar telgrafçı bozacaktı. </st><st c="7758">Vazgeçtim telgrafı çekmekten. </st><st c="7788">Telgraf yerine işte bu yazıyı yazdım: Yıldönümün kutlu olsun, hay sen çok yaşa Narodna Mladej!..</st></p>
		</section>
  <div id="charCountTotal" value="7884"></div></body>
</html>
