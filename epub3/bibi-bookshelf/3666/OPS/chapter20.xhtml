<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Onbeş Numara</st></h1>
			<p><span><st c="13">İ</st></span><st c="15">zmit otobüsüne bindim. </st><st c="38">Bayramoğlu’na gidecektim. </st><st c="64">Bayramoğlu, Kadıköy’den altmış kilometredir.</st></p>
			<p><st c="108">Kalkma zamanı gelmişti, ama otobüs kalkmamıştı. </st><st c="157">Yolcular mırıldanmaya başlayınca otobüstekilerden biri,</st></p>
			<p><st c="212">– İki yolcu gelmedi, az daha bekleyelim, dedi.</st></p>
			<p><st c="259">Böyle söyleyen adam, başını otobüs kapısından çıkarıp gelmeyen iki yolcunun koltuk numaralarını bağırmaya başladı:</st></p>
			<p><st c="374">– Onbeş numaraaa!.. </st><st c="395">Yirmibir numaraaa!.. </st><st c="416">Onbeş numaraaa!.. </st></p>
			<p><st c="434">Gelmeyen yolcularla ilgilendiğine göre bu işle görevli birisi olacaktı, ya şoför, ya şoför yardımcısı yada biletçi...</st></p>
			<p><st c="551">– Yirmibir numaraaa!..</st></p>
			<p><st c="574">Bir elinde sepet, bir elinde torbayla iri yarı, ensesi domates gibi kızarmış, pasta gibi kabarmış bir adam soluk soluğa koşarak geldi, bindi otobüse, yirmibir numaralı koltuğa oturdu.</st></p>
			<p><st c="758">Boş koltuk numaralarını bağıran adam,</st></p>
			<p><st c="796">– Zamanında binsen de bunca yolcuyu bekletmesen olmaz mı? </st><st c="855">diye azarladı.</st></p>
			<p><st c="869">Kırmızı, kabarık enseli adam, kalın boynunu döndüremediği için, gövdesiyle birlikte geriye dönüp,</st></p>
			<p><st c="967">– Sana ne len!.. </st><st c="985">Ne dangırdayıp duruyorsun? </st><st c="1012">diye sertelince öbürü suspus oldu. </st></p>
			<p><st c="1047">Çok bozulmuştu ; bozum olmanın acısını çıkarmak istercesine daha yüksek sesle, boş kalan tek koltuğun numarasını alana doğru bağırmaya başladı:</st></p>
			<p><st c="1190">– Onbeş numaraaa!.. </st><st c="1211">Onbeş numaraaa!.. </st><st c="1229">Yahu, onbeş numara!.. </st><st c="1251">Nerdesin ulan onbeş numaraaa...</st></p>
			<p><st c="1282">Sesi alanda çın çın ötüyordu. </st></p>
			<p><st c="1313">Yolculardan biri,</st></p>
			<p><st c="1330">– Hadi artık kalksın otobüs... </st><st c="1362">dedi. </st></p>
			<p><st c="1368">Bağıran adam o yolcuya,</st></p>
			<p><st c="1391">– Daha ancak üç dakika geçti, az daha beklesen ne olur sanki... </st><st c="1456">dedikten sonra otobüsün kapısından alana doğru bağırmasını sürdürdü:</st></p>
			<p><st c="1524">– Onbeş numara be, onbeş numaraaaa!..</st></p>
			<p><st c="1562">Şoför yerine oturdu, motoru çalıştırdı. </st><st c="1603">Demek bağıran adam, otobüsün şoförü değildi. </st><st c="1648">Otobüs durduğu yerde zangırdıyor, o adam da gırtlağı yırtılırcasına bağırıyordu:</st></p>
			<p><st c="1728">– Onbeş numaraaa!..</st></p>
			<p><st c="1748">Ön kapı kapandı. </st><st c="1766">Otobüs yerinden oynadı. </st><st c="1790">Nerdeyse gidiyorduk ki, bir adam yel yeperek koştu, zor atladı otobüse. </st><st c="1862">Otobüs kalktığı için sendeleye sendeleye yerini arayıp boş olan onbeş numaralı koltuğa oturdu. </st><st c="1957">Göğsü körük gibi inip çıkıyordu, soluk soluğa kalmıştı.</st></p>
			<p><st c="2012">Demindenberi koltuk numarasını bağıran adam,</st></p>
			<p><st c="2057">– Zamanında gelip yerine otursan da, bu kadar insanı da bekletmesen olmaz mı! </st><st c="2136">diye geç gelen yolcuyu azarladı.</st></p>
			<p><st c="2168">Geç gelen yolcu, utangaç,</st></p>
			<p><st c="2194">– Haklısınız, dedi, affedersiniz... </st></p>
			<p><st c="2231">Öbürü daha da diklendi:</st></p>
			<p><st c="2254">– Ne demek affedersiniz be... </st><st c="2285">Bu kadar yolcu seni bekledi... </st><st c="2316">Bir de affedersiniz diyor...</st></p>
			<p><st c="2344">– Hay Allah... </st><st c="2360">Ne diyeceğimi bilemiyorum... </st><st c="2389">Özür dilerim.</st></p>
			<p><st c="2402">– Ne hakkın var senin bizi bekletmeye?..</st></p>
			<p><st c="2443">Onbeş numaralı koltukta büzülen yolcu, ezik, ağlamaklı bir sesle,</st></p>
			<p><st c="2509">– Tabii hakkım yok... </st><st c="2532">dedi, ayıp oldu, çok ayıp oldu...</st></p>
			<p><st c="2565">– İnsan biletini aldı mı, otobüsün yanından ayrılmaz...</st></p>
			<p><st c="2621">– Hiç yaptığım şey değil vallahi... </st><st c="2658">Oldum olasıya tedbirli, çok ihtiyatlı insanımdır. </st><st c="2708">Herzaman bineceğim taşıta, kalkma saatinden çok önce gelirim...</st></p>
			<p><st c="2771">– Beş dakika seni bekledik be!..</st></p>
			<p><st c="2804">– İnanın, başıma ilk geliyor.</st></p>
			<p><st c="2834">– Kabahat bizde ki seni bekledik onca zaman...</st></p>
			<p><st c="2881">– Ne söyleyeceğimi bilemiyorum, haklısınız.</st></p>
			<p><st c="2925">– Otobüs çekip gidecekti ki, senin de aklın başına gelsin...</st></p>
			<p><st c="2986">Öbür yolcular susmuşlar, otobüsün arka boşluğundaki adamla, onbeş numaralı koltuk yolcusunun konuşmalarını dinliyorlardı. </st><st c="3109">Geç kalan yolcu, elli yaşında gösteren, zayıf, gözlüklü bir beydi. </st><st c="3176">Geç kalışını affettirmek için diller döküp alttan aldıkça öbürü gittikçe sesini yükselterek horozlanıyordu:</st></p>
			<p><st c="3283">– Böylelerini arabaya bile bindirmeyeceksin. </st><st c="3329">Bir saniye beklemek yok ; zamanı geldi mi, hemen kalkacak araba...</st></p>
			<p><st c="3395">– Çok doğru. </st><st c="3409">Ama ne yapabilirim, oldu bikez... </st><st c="3443">Dedim ya, ilk geliyor başıma... </st><st c="3475">Ne deseniz az...</st></p>
			<p><st c="3491">– Onbeş numara, onbeş numara diye bağırmaktan sesim kısıldı be...</st></p>
			<p><st c="3557">– Ah, nasıl da geciktim, bilmem ki...</st></p>
			<p><st c="3595">– Bağır bağır, herif ortalarda yok...</st></p>
			<p><st c="3633">– Hay Allah... </st><st c="3649">Haklısınız, ne deseniz az bile bana...</st></p>
			<p><st c="3687">Biletçi biletlerimizi kontrol ediyordu. </st><st c="3728">Demek, bağıran adam biletçi de değildi. </st><st c="3768">Şoför yardımcısı olabilirdi. </st><st c="3797">Ama şoför yardımcısı da, isteyen yolculara şişe suyu dağıtıyordu. </st><st c="3863">Öyleyse? </st><st c="3872">Belki de otobüsün sahibiydi.</st></p>
			<p><st c="3900">Aşağı yukarı otuz kilometre yol almış, Tuzla’yı geçmiştik. </st><st c="3960">Otobüsle ilişkisinin ne olduğunu kestiremediğim adam hiç ara vermeden, geç kalan yolcuyu azarlamakta, yolcu da ezile büzüle özürler dileyerek, hâlâ kendini savunmaktaydı.</st></p>
			<p><st c="4130">– Herkesin işi gücü var... </st><st c="4158">Bunca adam bekletilir mi be... </st><st c="4189">Tuh!</st></p>
			<p><st c="4193">– Hay gitmez olaydım... </st><st c="4218">Ayağım kırılaydı da otobüsün yanından ayrılmayaydım...</st></p>
			<p><st c="4272">– Aldın biletini, gel otur yerine efendim...</st></p>
			<p><st c="4317">– Hepsi hepsi beş dakikacık geciktim.</st></p>
			<p><st c="4355">– Vay beyim vaaay... </st><st c="4377">Beş dakika az mı be... </st><st c="4400">Yok, beyefendiyi bir hafta bekleyecektik...</st></p>
			<p><st c="4443">– Oldu bikez... </st><st c="4460">Elden ne gelir!..</st></p>
			<p><st c="4477">– Bir de oldu bikez, diyor... </st><st c="4508">Ayıp be!.. </st><st c="4519">İnsan utanır da hiç olmazsa susar yahu!..</st></p>
			<p><st c="4560">Koltuğa büzülüp sinen yolcu susmuştu, ama öbürü büsbütün sesini yükseltti:</st></p>
			<p><st c="4635">– Madem yetişemeyeceksin, bir sonraki otobüse bilet al... </st><st c="4694">Cevap gelsin diye bisüre bekledi. </st><st c="4728">Cevap alamayınca, Bir de susuyor yahu... </st><st c="4769">İnsan af diler be... </st><st c="4790">Böyleleri insanı deli eder namussuzum...</st></p>
			<p><st c="4830">Otobüs, Bayramoğlu sapağına gelirken, yirmibir numaralı koltuktaki kabarık, kalın ve kırmızı enseli yolcu, bir saattir bağırıp duran adama,</st></p>
			<p><st c="4970">– Sen bu otobüsün necisisin, kimsin len? </st><st c="5012">diye bağırdı. </st></p>
			<p><st c="5026">Bağıran adam birden pıstı,</st></p>
			<p><st c="5052">– Ben mi?.. </st><st c="5065">Ben mi?.. </st><st c="5075">Hii... </st><st c="5082">Ben bu otobüsün bir yolcusuyum... </st><st c="5116">dedi.</st></p>
			<p><st c="5121">Otobüs Bayramoğlu sapağında durdu, indim. </st><st c="5164">Sonradan otobüste daha neler olduğunu öyle merak ettim ki, indiğime pişman oldum.</st></p>
			</section>
  <div id="charCountTotal" value="5245"></div></body>
</html>
