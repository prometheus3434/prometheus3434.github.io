<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Elden Gelen Bu</st></h1>
			<p><span><st c="15">O</st></span><st c="17">tuzdört yıllık gardiyandı da bitürlü başgardiyan olamamıştı. </st><st c="78">İstese belki olurdu, ama onun hiçbir tutkusu, hiçbişeyde gözü yoktu. </st><st c="147">Yarı yaşamını cezaevlerinde geçirmiş, hiç evlenmemişti. </st><st c="203">Gençliğinde, öbür gardiyanlar gibi sert miydi bilinmez ama, yaşlılığında çok hoşgörülüydü. </st><st c="294">Güleç yüzlüydü, yüzü gülmediği zamanlar da gözlerinin içi güler ; en kızgın zamanlarında bile gözlerindeki o ışıltıyı gizleyemezdi. </st><st c="426">Sert olmadığı gibi görevinde gevşek de değildi. </st><st c="474">Yoksuldu elbet ama çok zengin anıları vardı. </st><st c="519">Otuzdört yıllık gardiyanlığı sırasında, cezaevinde kalmış biçok büyük, ünlü, zengin kişiyle tanışmıştı, namlı kabadayılar, azgın caniler, casuslar, dolandırıcılar, hırsızlar ; yani iyi yada kötü biçok tanınmış kişi...</st></p>
			<p><st c="736">Cezaevinde hükümlü aydın kişilerle konuşmaktan hoşlanırdı. </st><st c="796">Ençok da bizim koğuşa gelir oturur, çayını içerken anılarını anlatırdı.</st></p>
			<p><st c="867">Koğuşumuzda bir yabancı vardı. </st><st c="899">İkinci Dünya Savaşında subayken, bilmediğimiz bir nedenle bizim sınırdan içeri girmiş, yakalanmış... </st><st c="1000">Elbet bir suçu olacak ki, yargılayıp cezaevine atmışlar. </st><st c="1057">Gelir gelmez onu zindana koymuşlardı. </st><st c="1095">İki yılını zindanda kapalı geçirmişti, sonra onu bizim koğuşa vermişlerdi. </st><st c="1170">Yarım yamalak Türkçe de öğrenmişti. </st><st c="1206">Sessiz bir adamdı.</st></p>
			<p><st c="1224">Yaşlı gardiyan bizim koğuşa gelip de şurdan burdan konuşurken sık sık eliyle o yabancıyı gösterip,</st></p>
			<p><st c="1323">– Ben buna çok iyilik etmişimdir, çoook... </st><st c="1367">derdi.</st></p>
			<p><st c="1373">Aşağı yukarı hergün koğuşumuza gelir, her gelişinde de bikaç kez tekrarlardı:</st></p>
			<p><st c="1451">– Ben buna çok iyilik etmişimdir...</st></p>
			<p><st c="1487">O böyle söyledikçe, yabancı hükümlü de başını önüne eğip onaylardı.</st></p>
			<p><st c="1555">Nasıl bir iyilik yapmış olduğunu merak etmeye başlamıştık ama, uygun düşmeyeceği için soramıyorduk. </st><st c="1656">Aylardanberi tekrarladığı bu iyilik neydi? </st><st c="1699">Üstelik yaptığı iyiliği, neden herkesin içinde yüze vurduğunu anlayamıyorduk.</st></p>
			<p><st c="1776">Bir akşam yine koğuşa gelmiş, herzamanki gibi kısa ayaklı hasır iskemleye oturmuş, çayını içerken anılarını anlatıyordu. </st><st c="1898">Birara, karşısındaki ranzada oturan yabancıya dönüp herzamanki sözünü tekrarladı:</st></p>
			<p><st c="1979">– Ben buna çook iyilik ettim, çok!</st></p>
			<p><st c="2014">Yabancı da herzamanki gibi başını önüne eğip onayladı. </st><st c="2070">Bu kez nedense kızan gardiyan,</st></p>
			<p><st c="2100">– Söylesene, dedi, ben sana iyilik etmedim mi? </st><st c="2148">Yabancı susunca, gözleri daha parlak ışıyarak, Yahu, dedi, sen aşağıda zindanda kapalıyken, seninle konuşmak yasaktı da, ben senin önünden her geçişimde, başımı delikten uzatıp sana “Nasılsın?” demez miydim? </st><st c="2356">Ha? </st><st c="2360">Söyle, demez miydim?</st></p>
			<p><st c="2380">Yabancı,</st></p>
			<p><st c="2389">– Sağol, derdin... </st><st c="2409">dedi.</st></p>
			<p><st c="2414">Yaşlı gardiyan iki elini yana açıp,</st></p>
			<p><st c="2450">– Eeee yavrum, dedi, bizim elimizden gelen iyilik de anca bu kadar işte...</st></p>
			</section>
  <div id="charCountTotal" value="2525"></div></body>
</html>
