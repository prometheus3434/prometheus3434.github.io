<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Aşk Oyunu</st></h1>
			<p><span><st c="10">Y</st></span><st c="12">irmiüç yaşının bütün gücü heryanından fışkırıyordu. </st><st c="64">Yürürken, devinirken, kıpırdarken gençliği tütüyordu buram buram... </st><st c="132">Gönlünü kaptırdığı güzel kadın kendi yaşında, sarışın bir duldu. </st><st c="197">Onu, bir kediye benzetiyordu, ama şu kartpostal kedilerine... </st><st c="259">Renkli kartpostallarda yumak yumak sarmanlar vardır ya, işte onlar gibi bir kadındı. </st><st c="344">Sarışın, genç dulun adını Sarman koymuştu.</st></p>
			<p><st c="386">Aylarca arkasından koştu, mektuplar yazdı, şiirler yazdı onun için, araya tanıdıklarını aracı koydu, ama ne yaptıysa sarışın dulun gönlünü çelemedi. </st><st c="536">Güzel kadın yüz vermiyordu delikanlıya. </st><st c="576">İlk evliliğinin başarısız ve acı denemesinden sonra genç kadın elini bir daha ateşe sokmak istemiyordu. </st><st c="680">Bikez, aralarında yaş farkı bile yoktu, sonra da delikanlının niyetini ciddi bulmuyordu. </st><st c="769">Orası öyleydi, kara yağız delikanlı, bu güzel sarışını salt bir dişi olarak görüyordu.</st></p>
			<p><st c="855">Ne var ki, bu kara yağız, yakışıklı delikanlı, isteğinde kolay kolay yüz geri edeceklerden değildi. </st><st c="956">Kadın kaçtıkça o denli çok isteklenip ardına düştü. </st><st c="1008">Bir güz, bir kış böyle kovalamacayla geçtikten sonra, ilkyaza girince, sarışın dul da inatçılıktan vazgeçip yumuşadı. </st><st c="1126">Artık bu yumuşayış, ilkyazın etkisi miydi, delikanlının direnmesi miydi, yoksa iki yıldan çok dulluk yalnızlığına dayanamayan güzel kadının iç itkisi miydi? </st><st c="1283">Her ne olursa olsun, haber gönderdi delikanlıya ; bu pazar, deniz kıyısındaki gazinoda öğleüstü buluşacaklar...</st></p>
			<p><st c="1394">Martın ortası... </st><st c="1412">Kapıdan baktırıp kazma kürek yaktıran bir kalleş mart günü değil, tam ilkyaz ılıklığı havada...</st></p>
			<p><st c="1507">Sarışın dula gideceği günün gecesi, delikanlı hiç uyuyamadı, coşkusundan değil, şu alçak kedilerin azgınlığından... </st><st c="1624">Mart azgını kediler, yatak odasının dışında, dolaylarda sabaha kadar bağırarak, miyavlayarak hırlaşıp azgınlaştılar. </st><st c="1741">Delikanlı yatağında, kedilerin neden böyle dalaşarak seviştiklerini düşündü. </st><st c="1818">Belki yılda bir olduğundandı... </st><st c="1850">Bir yıl bekleyip bekleyip de işi yalnız şu kısa mart ayına sıkıştırınca elbet böyle olur...</st></p>
			<p><st c="1941">Ancak sabaha karşı biraz uyuyabildi. </st><st c="1979">Kalktı, yıkandı, tıraş oldu, giyindi güzelce, saçlarını iyice taradı, aynada kendisine baktı, güzeldi, yakışıklıydı. </st><st c="2096">Çıktı yola...</st></p>
			<p><st c="2109">Sarışın güzelle buluşacakları deniz kıyısındaki gazino, demiryolunun öte geçesindeydi. </st><st c="2197">Oraya gitmesi için demiryolu köprüsünden geçmesi gerekiyordu.</st></p>
			<p><st c="2258">Ne güzel bir ilkyaz günü... </st><st c="2287">Tabiat filizlenip fışkırıyor, çayır çimen uç vermiş... </st><st c="2342">Denizin derisinde kıpır kıpır devinen güneşin aynamsı yansımaları...</st></p>
			<p><st c="2410">Köprü merdivenini çıkıyordu ki, iki kedinin kulak tırmalayan sesine döndü. </st><st c="2486">Biri, tıpkı kartpostallardaki yumuk yumuk sarmanlardan, uzun yumuşak tüylü, güzelin güzeli bir dişi kedi... </st><st c="2594">Karşısında, babaç yüzlü, canavarlaşmış bir tekir var... </st><st c="2650">Tam bir sokak kedisi... </st><st c="2674">Yabanıl, yırtıcı... </st><st c="2694">Gözleri fıldır fıldır, yüzü gözü tırmık izleri içinde...</st></p>
			<p><st c="2750">Köprü üstünde durup o iki kediye baktı. </st><st c="2791">Kediler, demiryolunun yarı yıkık duvarı üstündeydiler. </st><st c="2846">Uzun, yumuşak ve parlak tüylü sarman sinmiş, bağırıyor, aradabir de, karşısındaki koca kafalı tekire bir tırmık atıyordu.</st></p>
			<p><st c="2967">Onlara baktıkça, kendisiyle sarışın dulu karşısında görür gibi oldu, evet, işte kendileriydi. </st><st c="3062">Sarman nazlı, bakımlı, güzel bir ev kedisi, tıpkı sarışın dul gibi... </st><st c="3132">Kendisinin tekire benzediğini orda anladı, o da bir tekirdi, bir sokak kedisi...</st></p>
			<p><st c="3212">Tekir, ayaklarının üzerinde dikildi, dikildi, kısa tüylerini kabarttı, sarmanı ensesinden yakaladı. </st><st c="3313">Sarman viyaklayarak kaçtı... </st><st c="3342">Tekir, dişisini elinden kaçıracak takımdan değildi... </st><st c="3396">Pars gibi kaslarını gere gere atıldı, ikisi birden duvardan düştüler... </st><st c="3468">Yine karşılıklı bağırmaya başladılar.</st></p>
			<p><st c="3505">Delikanlının gönlü elbet tekirden yanaydı, ama ona hiçbir yardımda bulunamazdı ki... </st><st c="3591">Tekirle kendisi arasında sıkı bir yakınlık buldu, kardeşiymiş gibi değil, tıpkı kendisiymiş gibi...</st></p>
			<p><st c="3690">İki kedi bir daha altüst oldular, havada sarı bir duman gibi bikaç yumuşak kedi tüyü uçuştu. </st><st c="3784">Yine kaçtı sarman... </st><st c="3805">Ama tekir arkasında...</st></p>
			<p><st c="3827">Sarışın dul da onu aylarca ardında koşturmuştu.</st></p>
			<p><st c="3875">Kedilere bakarken delikanlının sinirleri iyice gerilmişti, kışkırtılmış gibiydi. </st><st c="3957">İlle de sonucu görüp öyle gitmek istiyordu.</st></p>
			<p><st c="4000">Sarman bir ağaca tırmandı, tekir arkasından atladı. </st><st c="4053">Bisüre dallar üstünde mırnavlaştılar.</st></p>
			<p><st c="4090">Acı acı bir tiren düdüğü duyuldu. </st><st c="4125">Elektrikli tiren geliyordu hızla... </st><st c="4161">Tiren yaklaştı gürültüyle... </st><st c="4190">Kedilerin bağırtısı tirenin gürültüsüne karıştı. </st><st c="4239">Sarman ağaçtan atlayıp demiryolunu hızla geçti. </st><st c="4287">Tekir de arkasından kendini attı. </st><st c="4321">Attı ama, karşıya geçemedi, elektrikli tirenin tekerlekleri arasında parçalandı. </st><st c="4402">Kopuk başı, demiryolunun öte yanında bikaç kez yuvarlandı sarmanın arkasından... </st><st c="4483">Sarman dönüp bakmadı bile, bisüre yalandı. </st><st c="4526">Makyajını tazeledi, arkasına bakmadan yürüdü gitti...</st></p>
			<p><st c="4579">Delikanlı, rayın parlak demirindeki kanlı tekir tüylere baktı, sonra gazinoya gitti.</st></p>
			<p><st c="4664">Sarışın dulla el sıkıştılar. </st><st c="4694">Ama ne o? </st><st c="4704">Neden bu denli soğuk duruyor bu delikanlı? </st><st c="4747">Aylardır arkasından koşan, gözyaşı döken, “Senin uğruna kendimi öldürebilirim” diye mektuplar yağdıran o değil miydi? </st><st c="4865">Soğuk, sessiz, düşünceli oturuyordu.</st></p>
			<p><st c="4901">Açık kahverengi kürküne büzülmüş sarışın dul, can sıkıntısından çantasından aynasını çıkarıp makyajını tazelerken,</st></p>
			<p><st c="5016">– Neyiniz var sizin, çok üzüntülü görünüyorsunuz? </st><st c="5067">dedi. </st></p>
			<p><st c="5073">Delikanlı,</st></p>
			<p><st c="5083">– Evet, dedi, bir akrabam öldü de...</st></p>
			<p><st c="5120">– Vah vah... </st><st c="5134">Başınız sağolsun... </st><st c="5154">Ne zaman öldü?</st></p>
			<p><st c="5168">– Buraya gelirken... </st><st c="5190">Tiren altında kaldı, parçalandı...</st></p>
			<p><st c="5224">– Neyiniz olurdu?</st></p>
			<p><st c="5242">“Kendim” diyecekti, biraz düşündü:</st></p>
			<p><st c="5277">– Çok yakınımdı... </st><st c="5297">En yakınımdı... </st><st c="5313">dedi.</st></p>
		</section>
  <div id="charCountTotal" value="5318"></div></body>
</html>
