<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Ord. </st><st c="6">Ford. </st><st c="12">Prof. </st><st c="18">Grof. </st><st c="24">Dr. </st><st c="28">Zrr.Hürfettin Hüseyl Bey</st></h1>
			<p><span><st c="52">T</st></span><st c="54">ürk ilim âleminde çok mühim biyer işgal eden (numaralıdır) Hürfettin Hüseyl Bey, ilmi ile amel etmiş ve ameli salih kıymetli bir şahsiyet idi. </st><st c="197">İlim âleminde, işgal ettiği yerden çok daha geniş olarak, siyaset âlemlerinde, kiyaset âleminde, habaset, cinaset, sekâşet âlemlerinde ve bilhassa eski “defter-i hakanî” yeni tapu dairesi kayıt defterlerinde yerler ihraz ve sahte tapular ibraz ve pekçok arsalar ifraz etmiş eshab-ı emlâk ve allâme-i fellâk ve gayetle allak bir zat idi.</st></p>
			<p><st c="533">O rütbe kıymetli bir ilim adamı idi ki, bir bakışta karşısındakinin cebinde, bozukluklara kadar kuruşu kuruşuna, kaç para olduğunu derhal tahmin eyleyen memleketimizin muhammin ve insan sarraflarından ve meşhur bankacılarımızdan biri, Hürfettin Hüseyl Beyi daha ilk görüşünde, “Ben bu kıymetli ilim adamını böylece on milyon liraya satın alırım ve de yüzde beşyüz kâr ederim,” demişse de, Hürfettin Hüseyl Bey daha önceden angaje olduğu makamdan pey almış bulunması hasebi ile, miktarı az bulduğunu bahane ederek pazarlıktan imtina etmiş ve meşhur bankacımızın yirmibeş milyona kadar yapmış olduğu bütün açık artırmaları reddetmiş idi. </st><st c="1170">Yâni selâbet-i ahlâkı şetafet-i şakşakına herzaman galebe çalmış idi. </st><st c="1240">Fevkalâde oynak ve harikulâde kıvrak bir zekâsı olmakla son derecede müteharrik ve otomatik (bir litre benzinle yüz kilometre kat eder) ve her iktidar için gayet kullanışlı ve müsait ve aynı zamanda seri-ül-intikal ve acib-ül-eşkâl ve dahil olduğu kabın şeklini alan sıvı gibi seyyal ve cıva gibi cevval idi. </st><st c="1549">Bu oynaklık, bu kıvraklık, bu fart-ı cevvaliyet ve bu fart-ı zekâ ve bu fart-ı kekâ, bir rivayete göre, validesi çok fart-ı fırtınalı bir havada oynak bir denizde vapur yolculuğunda iken ve yine bir diğer rivayete göre ise validesi şimendüfer yolculuğunda iken doğmuş olmasından neşet ediyor idi ki, bulunduğu mahalle ve mahalleye intibak kabiliyeti hasebi ile daha doğar doğmaz tiren sallantısı ve deniz çalkantısı sebebi ile faaliyet-i cevvaliyet-i seyyaliyete başlamış, fevkalâde oynak ve harikulâde bir sahib-i zekâ ve kekâ olmuş idi.</st></p>
			<p><st c="2087">Bizde alelumum itimada câiz ve hakikati haiz olmayan nüfus kayıtlarına göre pederinin Ahmet Efendi namında bir zat olduğu tahmin edilmektedir.</st></p>
			<p><st c="2230">Hürfettin Hüseyl, daha pek küçük yaşta iken validesinin gözünden sürmeyi çeker ve sinekten yağ çıkarır ve iyilik olsun diye her zeytin verdiği fakire yarım litre zeytinyağı işetir cinsten olduğundan, görenler, “Bu çocuk istikbalin sürmecisi veya meşhur yağcısı olacak,” derler idi. </st><st c="2513">Yâni yavrunun tersinin cesametinden ileride büyük bir âdem olacağı keşfediliyor idi. </st><st c="2598">Bütün mektep hayatında hiçbir muallimi, onu kopya yaparken yakalamağa muvaffak olamamış ve aliyülalâ (pekiyi) derecelerle sınıflarını terfi etmiş idi.</st></p>
			<p><st c="2748">Firar-ı efkâra ve ishâl-i kelâma ve basur-u zebana ve dırdır-ul-lisana müptelâ olduğundan muallimleri onun davavekili olacağını söylerler idi. </st><st c="2892">Filhal, avukatlara taş çıkartacak kadar nâtıka perdâz-ı devlet, nadide emsal bir perendebaz-ı millet ve düzenbaz-ı vatan idi.</st></p>
			<p><st c="3017">Tıfıl iken büyümüş de küçülmüş gibi idi ve fakat sinn-i kemale erişince, küçülmüş de bir daha büyüyememiş olarak kaldı. </st><st c="3138">Hasis ve cimri denilecek nisbette hesabî ve fevkalâde muktesit olduğundan aklının boyuna gidip ziyan ve büyük bedende israf olmaması için bilhassa uzamayıp kısa kalmak sureti ile, “küllü tavilün ahmak ve küllü kasîrün fitne” kelâm-ı kibarının sıhhatini isbat eyledi. </st><st c="3405">Sinni kemâle vusulünde dahî, artık boyunun uzamayacağını anlayınca enini uzatma yoluna gitmiş ve bu sebeple eni boyundan fazla uzamış idi ki göbek nahiyesi ile mâbadı nahiyesi arasındaki kutru, tulünden üç parmak uzun gelir idi: (2 PR + DH)</st></p>
			<p><st c="3645">Mekteb-i Osmani’den mezun olduktan sonra Hürfettin’i Tıbbiye-i Şahâne şâkirdanından bir genç olarak görüyoruz. </st><st c="3757">Tıbbiye-i Şahâne’den mezun olduktan sonra, müderrislerin ev hizmetlerini ifa, getir götür işlerini edâ eyleyerek ve çantalarını taşıyarak ve türlü bir tatlı diller dökerek müderrislerinin gözlerine girmek sureti ile ilme olan bu hizmetlerine mükâfeten ihtisasını itmam ile Darülfünun’a müderris muavini olmuş ve bilâhare müderrislerin de lisan-ı garb’den yanlış olarak tercüme ettikleri kitapları, büyük bir gayretle bazı kelimelerin yerlerini değiştirip, büsbütün bozmak suretiyle memleket irfanına numune-i intihal olan eserini kazandırmış ve bu muvaffakiyetine binaen müderrisliğe terfi etmiştir.</st></p>
			<p><st c="4356">Bundan sonra muhterem ilim adamımızı, ilim sahasına sığamadığı için, içtimaî faaliyet sahasına atılmış görmekteyiz. </st><st c="4473">“Kabuğunu Delmeden Yumurta Yiyenler Cemiyeti”ni tesis ile bu cemiyetin reisi olmuştur. </st><st c="4560">Daha sonra “Altına İdrar Kaçıranlarla Mücadele Cemiyeti”ni tesis ile bu cemiyetin yine reisi olmuş ve memlekete ve evlâd-ı vatana bu pedaran-ı millete büyük hizmetler ifa eylemiştir. </st><st c="4743">Memleket dahilinde kırk pâre cemiyetin reisliğini uhdesine aldıktan sonra, memleket haricine el atarak biçok beynelmilel ilim cemiyetlerinin de azası olmuştur ki, yalnız azası olduğu cemiyetlerin isimleri kaydedilse, üç büyük cilde ancak sığdırılabilir. </st><st c="4997">Azası bulunduğu beynelmilel teşekküllerin en mühimlerinden bazısı şunlardır:</st></p>
			<p><st c="5073">“Beynelmilel Hıristiyan Fakir Fukaralarını Himaye Cemiyeti”, “Dünya Abazanları Yardımlaşma Kurumu”, “Dünya Kadınlarını Yatak Çarşafından Kurtarma Derneği”, “Beynelmilel Belgevşekliği Konseyi”, “Enternasyonal Himaye-i İnek ve İzale-i Sivrisinek Birliği” vesaire...</st></p>
			<p><st c="5337">Hürfettin Hüseyl Beyin memlekete binlerce doktor yetiştirdiği söylenirse de, sayılamayacak kadar çok bu içtimaî faaliyetlerinden vakit ve fırsat bulup kürsüsüne oturmağa zaman ayırabildiği şüpheli olup, iki aralık buna imkân bulsa dahî talebelerine verdiği dersin sıhhati şüpheli addedilmekte ve muarızları, “Onun yetiştirdiği doktorların tedavi maksadı ile öldürdüğü hastaların yekûnu, Birinci ve İkinci Cihan harplerinde ölenlerin yekûnundan beş misli fazladır,” demektedirler.</st></p>
			<p><st c="5817">En büyük ve tek eseri ise, memleketimizde ilme kıymet verilmediği yolundaki umumî kanaatin hatalı olduğunu bizzat kendi hayatı ile isbat etmiş olmasıdır. </st><st c="5972">Başka profesörler kifayet-i ilmiyyelerinin noksanlığı ve beceriksizlikleri sebebi ile maaşları ile geçinemezlerken muhterem Hürfettin Hüseyl Bey, gerek menkul ve gerek gayrimenkul, gerek nakden ve gerek malen ve gerek emlaken muazzam servet sahibi olmuş ve böylece memleketimizde madrabazan-ı ilme verilen azîm kıymeti isbat eylemiş ve elhak tıbb-ı ticarî ordinaryüs profesörlüğü makamını ihraz eylemiştir.</st></p>
			<p><st c="6378">İşte bu hengâmededir ki, birdenbire memleket, millet ve vatan aşkı galeyana gelen tıbb-ı ticarî kürsüsünün kıymetli profesörü tıbb-ı siyasî sahasına da merak sararak, Meşrutiyet Halk Fırkası vilâyet reisi olmuş ve fırkanın reisinin vilâyeti teşrifinde fasulye sırıklarını göstererek,</st></p>
			<p><st c="6662">– İşte efendim, asmakabakları! </st><st c="6694">demiş olması (bu büyük söz siyasî tarihimize geçmiştir) ve bilâhare intihabat olunca hakikatin anlaşılması neticesinde gözden düşerek tekrar kısa bir müddet tıbb-ı ticarî kürsüsüne dönmüşse de kendisine bir kaymakamlık merakı arız olmuş, yeni iktidara hulûl ederek, cübbeyi ve kürsüyü terk ile, Yalova kaymakamlığına tâyin olunmuştur. </st></p>
			<p><st c="7029">Kaymakamlığı sırasında seyyar hıyar satıcılarını sokaklarda bizzat kovalayarak hıyar fiyatlarının yükselmesine mani olmak suretiyle milletin bol bol cacık yemesini ve memlekette hıyar ve hayat ucuzluğunu temin eylemiş ve sokaklara küçük su dökenleri birer birer yakalayarak bellerinden iğne ile su almak suretiyle vatandaşların vücudundaki büyük ve küçük su guddelerini kurutarak, onları tedip ve terbiye eylemiştir.</st></p>
			<p><st c="7445">Aynı zamanda diplerine küçük su dökülen duvarlara “Burası eşeklere mahsus helâdır” diye yazdırarak merkeplere dahî ne rütbe kıymet verdiğini göstermiştir.</st></p>
			<p><st c="7600">Her mevzuda yed-i tulâ sahibi ve her sahada selâhiyetle fikir beyanında mütehassıs olan âlimimiz bayramdan bayrama da Bayram gazetelerinin demirbaş muharrirliğini yaparak matbuata da hizmet ifasından geri kalmamıştır. </st><st c="7819">Bilhassa “Helâdan çıkarken pantolon düğmelerinizi iliklemeyi unutmayın” sernâmeli makalesi çok kıymetli ilmî bir tetkik mevzuudur.</st></p>
			<p><st c="7949">Kendisi ile mülâkat yapan biçok muhabirin, “Genç kalmanızın sırları nedir?” sualine verdiği cevap, “Çok spor yaparım, istikbal ve teşyi merasimlerinin hiçbirini kaçırmam, baş ve bel hareketleri ile gençliğimi muhafaza ederim,” olmuştur.</st></p>
			<p><st c="8186">Bu beyanından sonra bu husus, mülâkatı yapan muhabirin kalemi ile gazetede aynen şöyle neşredilmiştir:</st></p>
			<p><st c="8289">“Genç kalmanın sırrı spordur,” dedi ve şöyle ekledi: “Ben çok spor yaparım, teşyi ve istikbal merasimlerinin hiçbirini kaçırmam ve bu merasimlerde memleket büyüklerinin huzurunda eğilip doğrulmak ile boyun, bel idmanları yaparak gençliğimi muhafaza ederim.” Bu beyanından sonra göbek noktası merkez olmak üzere öne ve arkaya 180 derece eğilip bükülerek değme cambazların yapamayacakları maharetler göstererek hayretimi mucip oldu. </st><st c="8721">(Bak: Kâmus-u Tabasbus-ı Osmani Cild 4 mukaddimesi.)</st></p>
			<p><st c="8773">Bilâhare memlekette darbe-i koltuk ve taklib-i sandalye olmuş ve tozdan dumandan ferman okunmayan bu hengâmede muhterem tıbb-ı ticarî ve tıbb-ı siyasî Ord. </st><st c="8930">Prof. </st><st c="8936">atik davranarak her nasılsa birara boş kalan sandalyeyi fırsat bu fırsat deyip kapmış -eski nâzır desturun ishal olduğundan kademhaneye koşmuş idi- ve böylece Meskenet Nezareti iskemlesine oturmuş idi.</st></p>
			<p><st c="9137">Muhterem âlim, bedava elde edilmiş, kendisine gönderilmiş veya hediye edilmiş veya şurdan burdan tedarik edilerek elinde kalmış veya âriyet alınarak iadesi unutulmuş kitaplardan mürekkep çok muazzam bir kütüphaneye malik idi. </st><st c="9364">Muhterem âlim bu kütüphaneyi satmak istemişse de, eski tarihli işbu kitapların hiçbir ilmî kıymeti kalmamış olduğu bahanesi ile alıcılar para vermemişler, bunun üzerine muhterem âlim, kitapları okkayla satıp, bu hiç işe yaramaz kuru gürültüden kurtulmak istemişse de, bu kitaplardan kesekâğıdı yapılamayacağı için kitapları okkayla da satamamış, muhterem âlim de memleketimizde ilme hiç kıymet verilmediğine teessüfle, birden aklına gelen çok vatanperverane bir tedbiri tatbik ile muazzam kütüphanesini Nezaret’e hediye ederek nâmını bir kere daha ebedîleştirmiş, böylece de bu belâdan kurtulmuş idi.</st></p>
			<p><st c="9964">Bî haddi-hudud ihtirasına ne vücudu, ne memleketin hududu kâfi gelmemekte idi. </st><st c="10044">Mesela Sultan Unkapanlı Arpacıoğlu Feyzullah-ı sanî’nin zaman-ı saltanatında dünyaya gelmiş olsaydı, muhakkak bir nezareti işgal eder, bilâhare sadareti istirdat eder, krallığını ve bâdehu imparatorluğunu ilan eder, bunlarla da tatmin olmayarak ve iktifa etmeyerek, çaresizlikten ve mecburen vefat eyler idi.</st></p>
			<p><st c="10352">Ne yazık ki merhum, lâyık olduğu yerini bulamamış ve gümbürdeyip gitmişti.</st></p>
		</section>
  <div id="charCountTotal" value="10427"></div></body>
</html>
