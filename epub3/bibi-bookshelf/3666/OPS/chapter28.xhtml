<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Hacı Fatık Bey</st></h1>
			<p><span><st c="15">M</st></span><st c="17">usikimizin müstesna şahsiyetlerinden ve üstadlarımızdan olan Hacı Fatık Bey, pederinin ağır aksak niyâz-ı piyâz ve incesaz ile âhengini müteakip, daha doğduğu gün, sesinin kudretini, bestesinin kuvvetini doğumunu yapan doktora, ebeye ve etrafındakilere kabul ettirmiş bulunuyordu. </st><st c="298">Pederi dahî meşhur bir musikişinas ve fakat fazlası ile ayyaş ve pürtelâş bir zat olmakla, küçük Fatık’ı, poposunda dümtekle usul tutarak darbeyler, yâni döver ve zavallıyı ağlatır idi.</st></p>
			<p><st c="483">Fatık, daha o yaşta ağlayarak dümtek usulünü talime başlamış idi. </st><st c="550">Bigün yine bermutad pederi tarafından darp edilen ve şiddet-i darpten feryad eden Fatık’ın sesi, iki sokak öteden mürûr-u übûr eden musiki üstadlarımızdan Sezai Baba tarafından duyularak keşfedilmişti. </st><st c="752">Bu harikulade sese hayran olan Sezai Baba, kısa bir taharriden sonra Fatık’ın ağladığı evi bulmuş ve küçük Fatık’ın pederine “Efendim, acaba hangi usulü meşk eylemektesiniz? </st><st c="926">Makam, acep curcuna mıdır, yoksa Acem aşiran veya Kürt kaçıran mıdır?” deyu sual edince, asabiyetinden fevkalâde hiddetlenmiş bulunan Fatık’ın pederi dahî -ki kendileri şeker hastalığına müsab idiler- bastonla Sezai Baba’nın üstüne yürüyerek “Ulan!..” – çok affedersiniz, hâşâ huzurdan – “Şimdi anlarsın makamı!..” diye bağırmış, Sezai Baba dahî “Efendi, bırak yakamı, istemem makamı!” diye feryad ederek firar eylemiştir. </st><st c="1349">Son derecede cesur olan Sezai Baba, küçük Fatık’taki bu müstesna sesin ziyan olmaması için her çareye başvurmuş ve ailesi ile tanıştıktan sonra babasının rızası ile küçük Fatık’a musiki talimine başlamıştı. </st><st c="1556">Bilâhare büyük musiki dâhilerimizden Kandillili Kandil Selâhattin Bey dahî, Fatık’ın musiki sahasındaki inkişafına himmet eylemiş idi. </st><st c="1691">Fatık onaltı yaşına kadar zeman-ı şebabetini musikiye hasr eylemiş, bu iki üstadın rahle-i tedrisinden geçerek udî Zeki Beyin talebeliğine nâil ve ud çalmaya fazlaca mail olup, ondan dersini alarak zâil-i şâfil oldu ve ilk hususî konserini, o zaman Dar-ül-elhan olan Kurşunlu Handa vermiş idi. </st><st c="1985">Ve üstadlar tarafından elhak çok takdir edildi. </st><st c="2033">Hatta Neyzen Kabalakzâde Basri Baba, nâyi ile genç Fatık’ın sırtını okşayarak, vehleten ve irticalen ve fücceten şu kıtayı inşad eyledi:</st></p>
			<blockquote>		
	    <span><st c="2169">“Olmaya nimet cihanda kavrulmuş fıstık gibi,</st></span>
			<span><st c="2214">Çıkma heryerden yavru kuş destârın yırtık gibi,</st></span>
			<span><st c="2262">Sırma saçlar yorganım, kollarım yastık gibi, </st></span>
			<span><st c="2308">Var mıdır acep cihanda bir daha Fatık gibi.”</st></span>
			</blockquote>
			<p><st c="2352">O gece, eski nam-ı ile Dâr-ül-Elhan olan Kurşunlu Handa âvâz-ı nâz-ı niyâz-ı ayâz ile terennüm edilip iyş-ü nûş-ü hûş ü kuş ile serpuş ü tuş idildi.</st></p>
			<p><st c="2501">Kabalakzâde Basri Baba’nın vefatını müteakip, henüz yirmiiki yaşını idrak etmekte olan Fatık, bir duhter-i pakize, bir elinde yelpaze ve bedeni pâlûze bir taze ile izdivaç eyledi. </st><st c="2682">Dilrübâ namındaki bu taze, Fatık’ın yanık ve tatlı sesinin tesir-i hoşbeseti ile pek kısa zaman süratle gebe kalub, zaman-ı merhunu gelince nur topu gibi bir nevzat dünyaya getirdi.</st></p>
			<p><st c="2863">Fatık’ın yirmibir ile otuzbeş yaşları arası en verimli devresidir. </st><st c="2931">Otuzbirine basınca Acem Kürdî makamında bulamayınca başka bir makamdan şu şarkıyı besteledi:</st></p>
			<blockquote>		
	    <span><st c="3023">“Dört köşe eyledin beni nazlı yâr, </st></span>
			<span><st c="3059">Aguşa alanlar müşkül olmalı... </st></span>
			<span><st c="3090">Eline sağlık fasulye de var, </st></span>
			<span><st c="3119">Fazla atıştırdım, müshil almalı!”</st></span>
			</blockquote>
			<p><st c="3152">Ama nasıl? </st><st c="3164">Enfes...</st></p>
			<p><st c="3172">Fatık, otuzaltı yaşına kadar, sansürce ve savcılıkça yasak edilenler hariç, yüzbir pâre beste yapmış, bunlardan bir kısmını Hicaz makamında, yâni hacı olmak için Hicaz’a gittiği zaman bestelemiş idi. </st><st c="3373">Bu eserlerden cüzzam makamındaki şu şaheserini, muhterem refika-ı hayatı Dilrübâ Hanım’a ithaf-ı tuhaf eylemiştir:</st></p>
			<blockquote>		
	    <span><st c="3487">“İğneli sözlerle beni taşlama! </st></span>
			<span><st c="3519">Akşam akşam yine başlama! </st></span>
			<span><st c="3545">İstakoz değilim, beni haşlama! </st></span>
			<span><st c="3576">Kelle derler buna, kestane değil!..</st></span>
			<span><st c="3611">Tut çeneni artık dırdırın yeter! </st></span>
			<span><st c="3645">Yeter ulan karı vırvırın yeter! </st></span>
			<span><st c="3677">Bilmem ki ne zaman zırzırın biter? </st></span>
			<span><st c="3712">Aile yuvası hastane değil!</st></span>
			<span><st c="3738">Sermayem yok benim başka dilimden, </st></span>
			<span><st c="3774">İstediğin belli, gelmez elimden... </st></span>
			<span><st c="3809">Adın batsın karı, anla halimden, </st></span>
			<span><st c="3842">Yorgunum ulan, mestane değil!..”</st></span>
			</blockquote>
			<p><st c="3874">Üstad Fatık’ın muhterem hayat arkadaşına ithaf eylediği işbu işlek beste hakikaten pek hazîn bir hazîne-i bezindir ki bir emsali daha mevcut değildir.</st></p>
			<p><st c="4025">Bestekâr Hacı Fatık Bey fıtık hastalığına mübtelâ olunca kederdîde haremi Dilrübâ Hanımefendi artık bu perişanlık ve bilhassa mahrumiyete tahammül idemeyip intihar-ı darbuka eyleyince zavallı Hacı Fatık Bey şaşkınlıktan ve ettiğini bilemez bir halde teessürünün şiddet-i nârı ve hiddet-i ayvası ile Şair Abdülmunzam’ın Mezaristan sernâmeli şiirini büyük bir titizlikle bestelemiş ve hemen akabinde Adlî Tıb’da taht-ı müşahede altına alınmış ve cezaî ehliyeti olmadığı anlaşıldığından hakkında takibata geçilememişti. </st><st c="4543">Bu esnada Hacı Fatık Bey hesabı iyice karıştırdığından o arada kaç yüz parça daha beste yapmış olduğu malûm değildir.</st></p>
			<p><st c="4660">Musikimizin medar-ı iftihar-ı sonbaharı olan Hacı Fatık Bey şayan-ı hayret bir maharetle korna, klâkson, gramofon, radyo, düdük, ıslık ve düdüklü tencere çalardı ; düdüklü tencereleri kimsenin olmadığı zamanlarda dalgınlıkla çalardı. </st><st c="4895">Müşarünileyh son derecede dalgın ve fevkalâde saf, ettiği laf, hem de lâf-ü güzaf, içtiği hoşaf, kimbilir kaç çarşaf eskitmiş bir zat idi.</st></p>
			<p><st c="5033">Bestekâr üstad Hacı Fatık Bey fevkalâde vatanperver bir zât-ı âlî olup, hâlâ gençlerimizin dilinden eksik olmayan şu marşı dahî, Tıbb-ı Adlî’den sevk edildiği Bakırköy’deki hastanede bestelemiştir.</st></p>
			<p><st c="5231">İşbu gençlik marşının güftesini arz ve takdim ediyoruz:</st></p>
			<blockquote>		
	    <span><st c="5287">“Bir...ki...üç...dört...</st></span>
			<span><st c="5312">Züm tek, züm tek, züm teke tek tek,</st></span>
			<span><st c="5348">Abuduk gubuduk,</st></span>
			<span><st c="5364">Estek köstek,</st></span>
			<span><st c="5378">Çeri var çöpü var</st></span>
			<span><st c="5396">Küpü var lüpü var</st></span>
			<span><st c="5414">Piston, destek</st></span>
			<span><st c="5429">Oh, oh, oh!</st></span>
			<span><st c="5441">Olmadı baştan:</st></span>
			<span><st c="5456">Hoooop!</st></span>
			<span><st c="5464">Bir...ki...üç...dört...</st></span>
			<span><st c="5488">Züm tek, züm tek, züm teke tek tek,</st></span>
			<span><st c="5524">Abuduk gubuduk</st></span>
			<span><st c="5539">Estek köstek,</st></span>
			<span><st c="5553">.........................(devam eder)”</st></span>
			</blockquote>
			<p><st c="5591">Bu marşı Tıbb-ı Adlî’de müşahede altında iken bestelemeye başlamış ve akıl hastanesinde besteyi tamamlamış olduğundan hiçkimsenin şüphesi yoktur. </st><st c="5738">Sanatının şâhikasında iken ömrü vefa etmeyen bestekâr, Fıldır Baba dergâhı makberesinde medfun iken, hâlen burası yol için istimlâk edilerek, üstünden şose geçirilmiştir. </st><st c="5909">Ne kadar gariptir ki, zamanımızda tam Hacı Fatık Beyin mezarının bulunduğu yerdeki asfalt üstünden geçen otomobil içindeki yolcular gayr-i ihtiyarî olarak gazel atmak ihtiyacını duymaktadırlar. </st><st c="6103">Bu hâdise üstadın ruhunun meydana çıkışı diye tefsir edilmektedir.</st></p>
			
			
			</section>
  <div id="charCountTotal" value="6169"></div></body>
</html>
