<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bir Mikrop Eksilir</st></h1>
			<p><span><st c="19">B</st></span><st c="21">izim zamanımızın askerliği başkaydı ; asker gülmezdi ve ağlamazdı. </st><st c="88">İkisi de asker için ayıptı. </st><st c="116">Gülmek yerine, belli belirsiz bir gülümseme, ağlamak yerine kaşların çatılması... </st><st c="198">Asker okulundayken bir yüzbaşımız bize sık sık “Askerin yüzü hep gölgeli olacak” derdi.</st></p>
			<p><st c="285">Biz de böyle yetiştik, doya doya gülmesini, doya doya ağlamasını bilmeyen insanlar olarak... </st><st c="379">Gülmek neyse ne, hele ağlamak, büsbütün ayıp ki, ondan ayıbı olmaz artık...</st></p>
			<hr />
			<p><st c="454">Viyana’ya, Berlin’e, Varşova’ya ilk gidişimde, ençok dikkatimi çeken ilk izlenimim, yollarda gördüğüm sakatların çokluğuydu, ne çok sakat vardı. </st><st c="600">Bastonlu biçok topal, aksak... </st><st c="631">Ama bunlar yiğit, dimdik yürüyen sakatlardı ; çünkü İkinci Dünya Savaşının savaşçılarıydılar. </st><st c="725">Ben oralardaki gibi, sakatlıklarından övünür gibi yürüyenleri başka yerlerde görmedim.</st></p>
			<p><st c="811">Avrupa gezimin üstünden epiy yıllar geçti. </st><st c="855">Bigün evden çıktım, gidiyorum. </st><st c="886">Uzaktan, bir ayağını sürüyerek bastonlu biri geliyor. </st><st c="940">Karşıdan onu görünce, birden kendimi savaş geçirmiş Avrupa kentlerinden birinin sokağında sandım. </st><st c="1038">Çünkü, bu karşıdan gelen sakat da oralardakiler gibi yiğit yiğit yürüyordu, dik dik, diri diri... </st><st c="1136">Yaklaştık birbirimize... </st><st c="1161">Kısa süre bakıştıktan sonra sarıldık, kucaklaştık, öpüştük. </st><st c="1221">Bu benim askerlik arkadaşım, yıllarımız asker okulunda, kışlada birlikte geçmiş. </st><st c="1302">Üstdudağında bir derince iz var ki, o benim çocukluk armağanımdır. </st><st c="1369">Otuz yıldır görüşmemişiz. </st><st c="1395">Emekli olmuş, sonra inme inmiş... </st><st c="1429">Bir bacağını sürüyerek, bastonla yürüyebiliyor.</st></p>
			<p><st c="1476">Onu öyle görünce bir anlatılmaz utanma duygusuna kapıldım. </st><st c="1536">Sanki benim de, yaşıtım olan arkadaşım gibi inmeli olmam gerekiyormuş da, bundan kaytarmışım gibi...</st></p>
			<p><st c="1636">Hiç yakınmadı, hiç üzünçlü değildi, tam askerce iyimserlikle, </st></p>
			<p><st c="1699">– İyiyim, iyiyim, çok iyiyim... </st><st c="1731">Yendim hastalığı... </st><st c="1751">Daha da iyileşeceğim... </st><st c="1775">dedi.</st></p>
			<p><st c="1780">Ayrıldık. </st><st c="1791">Bacağını sürükleyerek, ama yiğit yiğit gitti. </st><st c="1837">Ondan ayrılınca, iki sağlam ayağımla yürümek bana öyle ayıp geldi ki...</st></p>
			<hr />
			<p><st c="1908">Arada sırada evime geliyor, eski günlerimizden, çocukluğumuzdan konuşuyorduk. </st><st c="1987">İri yarı değil ama, vurduğu yerden ses getirenlerdendir. </st><st c="2044">Yırtıcı, acar bir oğlandı. </st><st c="2071">İkimiz de sporcu, aynı kiloda güreşçiydik. </st><st c="2114">Kavgacı değildi, ama gözü pekti.</st></p>
			<p><st c="2146">Geçenlerde yine geldi. </st><st c="2170">Herzamankinden aşırı, olağanüstü bir neşesi vardı. </st><st c="2221">Onu böyle aşırı neşeli görünce ben de sevindim.</st></p>
			<p><st c="2268">– Az önce sana gelirken, başıma bir olay geldi, dedi, aman ne güldüm, ne güldüm... </st><st c="2352">Hiç böyle gülmemiştim.</st></p>
			<p><st c="2374">– Ne oldu, anlat, ben de güleyim, çoktanberi gülemedim, öyle ihtiyacım var ki gülmeye...</st></p>
			<p><st c="2463">– Sana geliyordum. </st><st c="2483">Yolu karşıdan karşıya geçmem gerekiyor. </st><st c="2523">Koşamadığım, aksadığım için, yolda giderken çok dikkat ediyorum. </st><st c="2588">Arabalar da vızır vızır... </st><st c="2615">Yaya geçidi işaretinin olduğu yere geldim, durdum. </st><st c="2666">Yolun boşalmasını bekliyorum. </st><st c="2696">Birara, yol boşaldı, ama ben ayağımı sürüyüp yürüyene kadar bir taksi geldi. </st><st c="2773">Ben durdum, taksi geçsin diye... </st><st c="2806">Şoför beni öyle görünce, eliyle, geç işareti yaptı. </st><st c="2858">Daha doğrusu, yapmamış da ben öyle sanmışım... </st><st c="2905">Şoför arabayı hızla sürdü. </st><st c="2932">Ben toparlanıp yürüyemiyorum ki... </st><st c="2967">Ceketimi sıyırıp geçti, fren yaptı sonra durdu. </st><st c="3015">Şoför, başını pencereden çıkarıp,</st></p>
			<p><st c="3048">– Dikkat etsene, gebereceksin be! </st><st c="3083">dedi.</st></p>
			<p><st c="3088">Arkadaşım, çok gülünçlü bişey söylüyormuş gibi “Gebereceksin be, dedi...” diye bikaç kez tekrarladı.</st></p>
			<p><st c="3189">– Ben de şoföre, siniri bozulmasın diye alttan alıp “Aldırma oğlum artık zamanı geldi, gebersek de ne çıkar... </st><st c="3301">Boş ver...” dedim.</st></p>
			<p><st c="3319">Gittikçe gülmesi artıyordu. </st><st c="3348">“Boş ver dedim,” diyor ve boyuna gülüyordu.</st></p>
			<p><st c="3391">– Şoför ne dese iyi bana?.. </st><st c="3420">“İyi olur geberirsen, bir mikrop eksilir,” demez mi! </st><st c="3473">Bir mikrop eksilir, bir mikrop eksilir... </st><st c="3515">Bunu söylerken kahkahalar atıyordu: Bir mikrop eksilir, dedi ya...</st></p>
			<p><st c="3581">Sağlam eliyle, bitürlü şoförün kafasına indiremediği bastonunu pençe gibi kavramış, sıkıyor ve kahkahalar atıyordu.</st></p>
			<p><st c="3697">Öyle güldü, öyle güldü ki, gözlerinden yaşlar geldi... </st><st c="3753">Hem gülüyor, hem yanaklarından gözyaşları akıyordu.</st></p>
			<p><st c="3804">Başka ne yapabilirdi? </st><st c="3827">Bize yıllarca, ağlamanın ayıp olduğunu öğretmişlerdi.</st></p>
			<p><st c="3880">– Hayatımda hiç bu kadar gülmemiştim... </st><st c="3921">Bir mikrop eksilir, dedi.</st></p>
			<p><st c="3946">Ben gülemedim de... </st><st c="3967">Yüzüm, yüzbaşının otuzbeş yıl önce söylediği gibi, askercesine gölgeliydi, yalnız dudaklarımı ısırmakla yetindim.</st></p>
			</section>
  <div id="charCountTotal" value="4080"></div></body>
</html>
