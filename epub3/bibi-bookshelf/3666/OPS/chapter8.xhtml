<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Eşeğin Çulu N’oldu?</st></h1>
			<section>
			<h1><st c="20">BİR ORTAOYUNU GİRİŞİ</st></h1>
			<p><span><st c="41">Z</st></span><st c="43">atıdevletleri, konağına her işe elverişli bir hizmetkâr aramak için kâhyasıyla birlikte yola çıkmıştı. </st><st c="146">Gezdiler, dolandılar, yolları bir köye vardı. </st><st c="192">Bir avluda üç eşek bir direğe bağlıydı. </st><st c="232">Eşeklerin arasında bir adam da yere uzanıp yatmıştı. </st><st c="285">Boz eşekle kır eşeğin sırtında çul var, ama kara eşeğin sırtı çıplaktı. </st><st c="357">Kara eşeğin çulunu, samanların üzerine yere uzanmış olan adam, üşümüş, kendi sırtına örtmüştü. </st><st c="452">Hava soğuk olduğundan yine de titriyordu.</st></p>
			<p><st c="493">Kâhya, eşeklerin arasında yerde yatan adamı Zatıdevletleri’ne gösterip:</st></p>
			<p><st c="565">– Efendimiz, şu insafsız herifi gördünüz mü, dedi, zavallı eşeğin çulunu alıp kendi sırtına örtmüş.</st></p>
			<p><st c="665">Şakacı bir adam olan Zatıdevletleri, yerde yatan adama duyurmak isteyerek:</st></p>
			<p><st c="740">– Aman kâhya orda üç mü, dört mü eşek var, seçemiyorum... </st><st c="799">dedi.</st></p>
			<p><st c="804">– Üç eşek var efendimiz.</st></p>
			<p><st c="829">– Peki, o yerde yatan? </st><st c="853">Sırtında eşek çuluyla yatan?</st></p>
			<p><st c="881">– Herhalde o adam olacak efendimiz.</st></p>
			<p><st c="917">– Demek adam? </st><st c="932">O adam dediğin eşeklerin nesi oluyor dersin? </st><st c="977">Ya eşekler onun nesi oluyor?</st></p>
			<p><st c="1005">Kâhyanın cevap vermesine fırsat kalmadan eşeklerden biri çok yüksek perdeden anırmaya başlayınca, yerde yatan adam da yarı uykulu:</st></p>
			<p><st c="1136">– Çüüüş, çüüüş!.. </st><st c="1155">diye seslendi.</st></p>
			<p><st c="1169">Ama anıran eşeğe mi seslendi, yoksa kendisini eşeklerden ayırt etmez görünen Zatıdevletleri’ne mi çüş dediği pek anlaşılmadı.</st></p>
			<p><st c="1295">Zatıdevletleri,</st></p>
			<p><st c="1311">– Kâhya, bu adam şakadan anlar birine benzer, şunu bizim konağa hizmetkâr tutsak iyi olur... </st><st c="1405">dedi.</st></p>
			<p><st c="1410">İşte bu sırada evinden çıkan ağa, eşeklerin olduğu yana doğru gelirken, biyandan da sövüp sayarak yanaşması İbiş’e sesleniyordu:</st></p>
			<p><st c="1539">– İbiiiş, İbiş! </st><st c="1556">Len ne cehennemin dibine gittin gene... </st><st c="1596">Alçak İbiş, gene nerde uyumaktasın? </st><st c="1632">Vay ben seni bir elime geçirirsem...</st></p>
			<p><st c="1668">Zatıdevletleri, kâhyasına:</st></p>
			<p><st c="1695">– Eğlenceli işler olacağa benzer, aman şu ağaçların arkasına gizlenelim de olacakları seyredelim... </st><st c="1796">dedi.</st></p>
			<p><st c="1801">Zatıdevletleri ile kâhya, sık fundalıkların arkasına sinip pusulandılar.</st></p>
			<p><st c="1874">Ağanın bağırıp çağırmasını yerde yatan İbiş, uykusu ağır olduğundan duymamıştı ama, eşekler duymuştu. </st><st c="1977">Ağayı İbiş gibi, eşekler de sevmiyordu. </st><st c="2017">Ne zaman ağa sövüp sayarak İbiş’i arayacak olsa, eşekler anırıp çifteleyerek İbiş’i uyandırırlardı. </st><st c="2117">Çünkü ağa, İbiş’i uyurken yakalarsa dövüyordu, eşekler de kendilerine iyi davranan İbiş’in dayak yemesine üzülüyorlardı. </st><st c="2238">Belki de eşeklerin üzüldüğü filan yoktu da İbiş’e öyle geliyordu. </st><st c="2304">İyi ama eşekler İbiş’i sevmiyorlar, onun dayak yemesinden üzülmüyorlar da, neden ağa ona seslenince üç eşek birden anırmaya, biyandan da İbiş’i çiftelemeye başlıyordu? </st><st c="2472">İşte yine üçü birden anırıyor, İbiş’i çifteliyordu.</st></p>
			<p><st c="2523">İbiş uyku sersemi eşeklere söylenip duruyordu:</st></p>
			<p><st c="2570">– Ni va gene len? </st><st c="2589">Çüş!.. </st><st c="2596">Çüş dedim... </st><st c="2609">Ni çifteliyon be? </st><st c="2627">Yoğusam ağa mı geliyo? </st><st c="2650">Bir galkarsam emme... </st><st c="2672">Şaka etmen benimlen... </st><st c="2695">Höst! </st><st c="2701">Ağa mı? </st><st c="2709">Başlarım şinci senin ağandan...</st></p>
			<p><st c="2740">İbiş, uyku sersemi sayıklar gibi eşeklerle konuşup dururken, birden ağanın bağırmalarını duyup fırladı. </st><st c="2845">Ama kendi sırtına örtülü çulu kara eşeğin sırtına koymaya vakit bulamadan ağayı karşısında gördü:</st></p>
			<p><st c="2942">– Ulan İbbbiş, İbiş dedim adı batası...</st></p>
			<p><st c="2982">– Buyur ağam...</st></p>
			<p><st c="2998">Korkudan tir tir titriyordu. </st><st c="3028">Eşeğin çulunu aldığını anlarsa ağası onu döverdi. </st><st c="3078">Çulu ne yapıp nereye saklayacağını şaşırdı, o şaşkınlıkla apışının arasına sokuverdi.</st></p>
			<p><st c="3163">Ağa, kara eşeğin çulsuz olduğunu görmüştü:</st></p>
			<p><st c="3206">– Len İbiş, gara eşşeğin çulunu n’ittin?</st></p>
			<p><st c="3247">Tir tir titreyen İbiş, işi saflığa vurup anlamazdan geldi: </st></p>
			<p><st c="3307">– Hı?</st></p>
			<p><st c="3312">– Gara eşşeğin çulu?</st></p>
			<p><st c="3333">– Gara eşşeğin mi?</st></p>
			<p><st c="3352">– Hee, gara eşşeğin... </st></p>
			<p><st c="3376">İbiş, hiç oralı olmuyordu:</st></p>
			<p><st c="3402">– N’olmuş gara eşşeğe?</st></p>
			<p><st c="3425">– Ebeğin körü olmuş... </st><st c="3449">Len eşşek!..</st></p>
			<p><st c="3461">– Buyur ağam...</st></p>
			<p><st c="3477">– Len eşşek didim...</st></p>
			<p><st c="3498">– Ben de buyur ağam didim ya ağam...</st></p>
			<p><st c="3535">– Len oğlum, gara eşşeğin çulunu n’ittin didim.</st></p>
			<p><st c="3583">İbiş, bir uygun yalan uydurmak için lafı döndürüp dolaştırıyordu:</st></p>
			<p><st c="3649">– Haa, dimek gara eşşeğin çulu? </st></p>
			<p><st c="3682">– He ya...</st></p>
			<p><st c="3692">İbiş, nerde olduğunu hatırlamaya çalışmak ister gibi, bikaç kez:</st></p>
			<p><st c="3757">– Gara eşşeğin çulu, gara eşşeğin çulu... </st><st c="3800">Hey Allah... </st><st c="3813">Gara eşşeğin çulu... </st><st c="3834">diye söylendikten sonra birden: Hah! </st><st c="3871">buldum! </st><st c="3879">diye bağırdı. </st><st c="3893">Gara eşşeğin çulunu boz eşşeğe vurdum.</st></p>
			<p><st c="3931">– Boz eşşeğin çulu n’oldu ki?</st></p>
			<p><st c="3961">İbiş, ağayı aldatamamanın sıkıntısıyla sordu:</st></p>
			<p><st c="4007">– Kimiin?</st></p>
			<p><st c="4017">– Ebeğin körünün... </st><st c="4038">Len sana boz eşşek didim, hey eşşek!</st></p>
			<p><st c="4074">– Buyur ağam.</st></p>
			<p><st c="4088">– Allah beleni visin. </st><st c="4111">Len eşşek, boz eşşeği soruyom.</st></p>
			<p><st c="4141">– Aha boz eşşek duruyo. </st><st c="4166">N’olmuş ki boz eşşeğe?</st></p>
			<p><st c="4188">– Gara eşşeğin çulunu boz eşşeğe vurdum didin, ağnadık. </st><st c="4245">Peki, boz eşşeğin çulu n’oldu?</st></p>
			<p><st c="4275">– Öyle ya, n’oldu?.. </st><st c="4297">Hay Allah, n’oldu ki yahu? </st><st c="4324">Hah, bildim bildim, boz eşşeğin çulunu da gır eşşeğe vurduydum. </st><st c="4388">İşte gır eşşeğin sırtında...</st></p>
			<p><st c="4416">– Gır eşşeğin çulunu n’ettin ki? </st><st c="4450">Yoğusam yitirdin mi?</st></p>
			<p><st c="4470">İbiş, apışının arasına gizli çul düşecek diye helaya gidesi gelmiş de çok sıkışmış gibi kıvranarak:</st></p>
			<p><st c="4570">– Töbee. </st><st c="4580">Yitirmedim vallaha. </st><st c="4600">Gır eşşeğin çulunu da boz eşşeğe vurdum... </st><st c="4643">deyip işi büsbütün karıştırmak istedi ; başka da kurtuluşu yoktu.</st></p>
			<p><st c="4708">Ağa:</st></p>
			<p><st c="4713">– Lahavle... </st><st c="4727">deyip başını iki yana sallayarak, işi baştan alıp İbiş’e anlatmaya çalıştı: Len oğlum, insanı dinden imandan çıkartma. </st><st c="4846">Demincek gara eşşeğin çulunu boz eşşeğe vurdum didin ya...</st></p>
			<p><st c="4904">– Didim...</st></p>
			<p><st c="4915">– Boz eşşeğin çulunu da gır eşşeğe vurdum didin ya...</st></p>
			<p><st c="4969">– Anaaa!.. </st><st c="4981">Öyle mi didim?.. </st><st c="4998">Vay başıma...</st></p>
			<p><st c="5011">– Şinci başlarım başından... </st><st c="5041">Len gır eşşeğin çulunu boz eşşeğe vurdum didin ya...</st></p>
			<p><st c="5093">– Öyle mi dimişim?</st></p>
			<p><st c="5112">– Ya ni didin?</st></p>
			<p><st c="5127">– Vallah unuttum ağam...</st></p>
			<p><st c="5152">– Öyle didin ya...</st></p>
			<p><st c="5171">– Vay ağzım kuruyaydı dimez olaydım...</st></p>
			<p><st c="5210">İbiş için tek kurtuluş, laf kalabalığına getirip ağayı iyice bunaltarak oyalamaktı. </st><st c="5295">O zamana kadar nasıl olsa birisi ağayı çağırır, İbiş de dayaktan kurtulurdu.</st></p>
			<p><st c="5371">– Len oğlum, şunu baştan güzel güzel ağnat... </st><st c="5418">Gara eşşeğin çulu n’oldu?</st></p>
			<p><st c="5443">– Boz eşşeğe vurdum.</st></p>
			<p><st c="5464">– Eyi... </st><st c="5474">Boz eşşeğin çulu n’oldu?</st></p>
			<p><st c="5498">– Boz eşşeğin çulu değel mi? </st><st c="5528">Boz eşşeğin çulunu da gır eşşeğe vurdum. </st><st c="5569">Tamam işte...</st></p>
			<p><st c="5582">– İnsanı dellendirme len... </st><st c="5611">Üç eşşek var, iki de çul, çulun biri nirde?</st></p>
			<p><st c="5654">– Hangisinin çulu eğsik?</st></p>
			<p><st c="5679">– Gır eşşeğin!</st></p>
			<p><st c="5694">– Gır eşşeğin çulu sırtında ya...</st></p>
			<p><st c="5728">– Pekey, gara eşşeğinki nirde?</st></p>
			<p><st c="5759">– Nirde?</st></p>
			<p><st c="5768">– Bah biyol, bi de bana soruyo. </st><st c="5801">Len şunu gözel gözel baştan ağnat. </st><st c="5836">Gara eşşekten başla.</st></p>
			<p><st c="5856">– Gara eşşeğin çulunu boz eşşeğe vurdum, boz eşşeğin çulunu da gır eşşeğe vurdum. </st><st c="5939">Oldubitti. </st><st c="5950">Ağnamayacak ni va bunda ağam?..</st></p>
			<p><st c="5981">– Len demincek öyle mi didin?</st></p>
			<p><st c="6011">– Anaaavv... </st><st c="6025">Öyle dimedim mi? </st><st c="6042">Vallaha öyle didim... </st><st c="6064">Aha bunlar da şahit...</st></p>
			<p><st c="6086">İbiş, şahit diye eşekleri gösterince tepesi atan ağa:</st></p>
			<p><st c="6140">– Meyhanacının şahidi sarhoş demişler... </st><st c="6182">diye bağırdı.</st></p>
			<p><st c="6195">İbiş korkudan titrerken ağa da sinirden titriyordu. </st><st c="6248">İşi çabuk bitirmek için hızlı hızlı bağırdı:</st></p>
			<p><st c="6292">– Len gara eşşeğin çulunu eşşeğin bozuna vurdun, boz eşşeği de gır çulun eşşeğine vurdun, gara eşşeği boz çula vurunca, gır çulun eşşeği n’oldu ki? </st><st c="6441">Bişiy disene yahu... </st><st c="6462">Bozun eşşeğini gara çula mı vurdun, n’ittin? </st><st c="6507">Tüh, beni de şaşırttın, dilim dolandı... </st><st c="6548">Allah beleni visin, defol!.. </st><st c="6577">Defol didim... </st><st c="6592">Yıkıl!..</st></p>
			<p><st c="6600">İbiş boynunu büküp:</st></p>
			<p><st c="6620">– Ya benim hakkım n’olacak ağam? </st><st c="6654">diye sordu.</st></p>
			<p><st c="6665">– Hakkın mı? </st><st c="6679">Ne hakkıymış? </st><st c="6693">Ortada çul yok güzelim çul, daha da hakkım diyor. </st><st c="6743">Len, o çul, senin gibi on İbiş’in hakkından çok eder emme, ben üstünü aramıyom yoğusam. </st><st c="6831">Defol!..</st></p>
			<p><st c="6839">Ağa kızgınlıkla çekip gidince, fundalıktan çıkan Zatıdevletleri, kâhyasına:</st></p>
			<p><st c="6915">– Ben bu İbiş’i beğendim, dedi, baksana laf kalabalığına getirip ağayı atlattı. </st><st c="6996">Bana gerekli olan da işte böyle şakadan anlar, ağzı laf yapan bir hizmetkâr.</st></p>
			<p><st c="7072">Böylece İbiş, Zatıdevletleri’nin konağına kapılandı.</st></p>
			</section>
		</section>
  <div id="charCountTotal" value="7125"></div></body>
</html>
