<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Zatıdevletleri’nin İbiş’i</st></h1>
			<section>
			<h1><st c="26">BİR ORTAOYUNU TEKERLEMESİ</st></h1>
			<p><span><st c="52">Z</st></span><st c="54">atıdevletleri, İbiş adlı birini konağına Haltyedibaşı olarak almıştı. </st><st c="124">O gün de İbiş’e ilk görevi vermişti.</st></p>
			<p><st c="160">Zatıdevletleri’nin bir oğluyla iki de kızı vardı. </st><st c="211">Küçüklüklerinde çocukların üçü de yaramaz olduklarından anababaları sabahtan akşama dek onlara “Yapma!”, “Dokunma!”, “Elleme!” diye bağırırlardı. </st><st c="357">Zatıdevletleri’nin konağına Amerikalı bir aile konuk gelmişti. </st><st c="420">Üç çocuğa hep “Yapma! </st><st c="442">Dokunma! </st><st c="451">Elleme!” diye bağırıldığından Amerikalı aile de çocuklarının adlarını böyle sanmışlar, oğlanı “Gel buraya Yapma!” kızlara da “Gel bana Dokunma!”, “Al şunu Elleme!” diye çağırıp seslenmeye başlamışlardı. </st><st c="654">İşte o zamandanberi çocukların adı Yapma, Dokunma, Elleme kalmıştı.</st></p>
			<p><st c="721">Zatıdevletleri, tohuma kaçmak üzere olan oğlu Yapma’yı evlendirmek istiyor, ama yaşamı boyunca kendisine hep “Yapma!” denilen Yapma, bitürlü evlenme işini de yapamıyordu. </st><st c="893">Babası, evlenmesi için üsteleyince de,</st></p>
			<p><st c="931">– Babacığım, diyordu, size bütün ömrünüz boyunca “Yapma!” denilmiş olsaydı, evlenmeye kalkabilir miydiniz?</st></p>
			<p><st c="1038">Ama gün geldi, Yapma da gazetede resmini gördüğü bir kıza öylesine yandı tutuldu ki, sonunda yemeden içmeden kesilip yataklara düştü. </st><st c="1173">Araştırma sonunda, gazetede resmi çıkanın, bir çiftlik sahibinin kızı olduğu öğrenildi. </st><st c="1261">İşte Zatıdevletleri, konağına Haltyedibaşı olarak aldığı İbiş’e daha işe başladığı ilk gün, gazetede resmi çıkmış olan kızın soyu sopu, ailesinin durumu üzerine bilgi getirmesi için soruşturma görevini vermişti.</st></p>
			<p><st c="1472">İbiş bu göreve gideli çok olmuş, bitürlü dönmediği gibi, ondan bir haber de çıkmadığı için, Zatıdevletleri’yle Sayın Eşi, konakta merak içinde İbiş’in yolunu gözlüyorlardı.</st></p>
			<p><st c="1645">Zatıdevletleri,</st></p>
			<p><st c="1661">– Hangi cehennemin dibine girdi! </st><st c="1695">Nerede kaldı bu herif? </st><st c="1718">diye söylenip dururken, dışarda teneke yuvarlanmasına benzer bir gürültü duyuldu.</st></p>
			<p><st c="1799">Zatıdevletleri’nin Sayın Eşi:</st></p>
			<p><st c="1829">– İşte geldi en sonunda! </st><st c="1855">dedi. </st></p>
			<p><st c="1861">Zatıdevletleri, Sayın Eşine:</st></p>
			<p><st c="1889">– Nerden anladın? </st><st c="1908">diye sordu.</st></p>
			<p><st c="1919">– Bu senin Haltyedibaşı’n olacak herif ne zaman biyere gelecek olsa, kendisinden önce gürültüsü gelir. </st><st c="2023">Ne olacak, sakar herif, yine bişeyleri devirip kırmıştır.</st></p>
			<p><st c="2080">Zatıdevletleri,</st></p>
			<p><st c="2096">– İbiiş! </st><st c="2106">diye seslendi.</st></p>
			<p><st c="2120">İbiş’in dışardan sesi geldi:</st></p>
			<p><st c="2149">– Buyuruuun!</st></p>
			<p><st c="2162">Zatıdevletleri kızgınlıktan burnundan soluyarak alay etti:</st></p>
			<p><st c="2221">– Rica ederim efendim, önce siz buyurun! </st><st c="2263">Bir de bana buyurun diyor yahu... </st><st c="2297">İbiiiş!</st></p>
			<p><st c="2304">– Efendiiim! </st></p>
			<p><st c="2318">Zatıdevletleri’nin Sayın Eşi,</st></p>
			<p><st c="2347">– Hay efendiler götürsün seni inşallah, e mi... </st><st c="2396">diye söylendi. </st></p>
			<p><st c="2411">Zatıdevletleri bir daha bağırdı:</st></p>
			<p><st c="2443">– İbiiş!..</st></p>
			<p><st c="2454">– Efendiiiim...</st></p>
			<p><st c="2470">– Gelsene be!..</st></p>
			<p><st c="2486">– Geliyorum.</st></p>
			<p><st c="2499">– Nerden geliyorsun yahu?</st></p>
			<p><st c="2525">– Trabzandan geliyorum.</st></p>
			<p><st c="2549">– Ne Trabzon’u be?</st></p>
			<p><st c="2568">İbiş, bu sırada, açık kapıdan bir paket gibi pat diye salonun ortasına düştü.</st></p>
			<p><st c="2646">– Bu ne? </st><st c="2656">Trabzon’da ne işin var? </st><st c="2680">Deli misin sen herif? </st><st c="2702">diye bağırdı.</st></p>
			<p><st c="2715">Yerden kalkıp toparlanan İbiş,</st></p>
			<p><st c="2746">– Velinimetim, dedi, siz bana çabuk git gel dememiş miydiniz? </st><st c="2809">Ben de üst kattan buraya çabuk geleyim diye trabzandan kayarak gelirken düştüm işte.</st></p>
			<p><st c="2893">– Hay Allah layığını versin... </st><st c="2925">Peki, anlat, neler oldu?</st></p>
			<p><st c="2949">– Çok şeyler oldu velinimetim.</st></p>
			<p><st c="2980">– Anlatsana canım, ne oldu?</st></p>
			<p><st c="3008">– Neler olmadı ki...</st></p>
			<p><st c="3029">– Aaa, anlat oğlum, ne oldu?</st></p>
			<p><st c="3058">– Neler oldu, neler!..</st></p>
			<p><st c="3081">– Bu adam çıldırtır insanı. </st><st c="3110">Anlatsana a oğlum!</st></p>
			<p><st c="3128">– Hangibirini anlatayım a efendim?..</st></p>
			<p><st c="3165">– Başla birinden hele...</st></p>
			<p><st c="3190">– Başlayacağım şimdi velinimetim. </st><st c="3225">Siz beni o çiftlik sahibinin durumunu, kızının da gelmişini geçmişini, soyunu sopunu öğrenmek için göndermiştiniz ya... </st><st c="3345">Uzak yol. </st><st c="3355">Ben de yola çıkmadan önce bir iyice karnımı doyurayım dedim. </st><st c="3416">Girdim mutfağa. </st><st c="3432">Aşçıbaşı da, ağzınıza layık, pek nefis yemekler yapmış. </st><st c="3488">Yedim, yedim, yedim... </st><st c="3511">Üzerine de üç tas sarımsaklı cacık...</st></p>
			<p><st c="3548">– Uyku bastırmıştır.</st></p>
			<p><st c="3569">– Bastırdı ya... </st><st c="3587">Kızın babasının çiftliği çok uzak yerdeymiş. </st><st c="3632">Git git, yol bitmez... </st><st c="3655">O köyde konakladım, bu köyde konakladım. </st><st c="3696">Bir hafta oldu, ben hâlâ yollardayım. </st><st c="3734">Gelgelelim pis hanlarda, kirli yataklarda yatmaktan ben bitlenmişim. </st><st c="3803">Öyle bitlenmişim ki, hatır hatır kaşınıyorum. </st><st c="3849">Elimi böyle atmıyor muyum, avucum bit doluyor. </st><st c="3896">Neyse efendim, uzatmayalım, bir gece yolum bir köye düştü. </st><st c="3955">Önüme ilk çıkan evin kapısını çalıp, “Tanrı konuğu geldim,” dedim. </st><st c="4022">Evin sahibi köylü de çok iyi yürekli bir adammış. </st><st c="4072">Hemen beni evine aldı, yedirdi, içirdi. </st><st c="4112">Karısı, “Buyurun yatak odanız hazır,” dedi. </st><st c="4156">Baktım tertemiz bir yatak. </st><st c="4183">Ben bitliyim. </st><st c="4197">Çamaşırlarımı çıkarıp çıplak yatayım da temiz yatağa bit geçmesin diye düşündüm. </st><st c="4278">Soyundum. </st><st c="4288">Nah işte bu beyaz gömleğimi de sandalyenin arkalığına astım. </st><st c="4349">Bir zaman sonra bir de baktım, ne görsem iyi...</st></p>
			<p><st c="4396">– Ne gördün?</st></p>
			<p><st c="4409">– Sandalyenin arkalığına koyduğum bu beyaz gömlek yürümüyor mu!..</st></p>
			<p><st c="4475">– Daha neler!..</st></p>
			<p><st c="4491">– Vallahi... </st><st c="4505">Benim gömlek bit dolu olduğundan, bitler gömleği götürüyorlar. </st><st c="4568">Aman demeye kalmadı, ben yekinip kalkana kadar baktım gömlek açık kapıdan çıkmış yürüyor. </st><st c="4658">Gecenin karanlığında benim beyaz gömlek zıplaya zıplaya gitmekte. </st><st c="4724">Nerdeyse bitler gömleğimi uçuracak. </st><st c="4760">Hemen davranıp koştum. </st><st c="4783">Gömlek gider ben giderim, gömlek gider ben giderim. </st><st c="4835">Aceleden don giymeye vakit kalmadı... </st><st c="4873">Ben çırılçıplağım. </st><st c="4892">Derken efendim, gömlek baş aşağı gidiyor... </st><st c="4936">Ben de arkasından, cuup...</st></p>
			<p><st c="4962">– Nereye?</st></p>
			<p><st c="4972">– Kuyuya... </st><st c="4985">Buğday kuyusuna düşmüşüm karanlıkta... </st><st c="5024">İyi ki buğday kuyusunda kafam gözüm yarılmadı. </st><st c="5071">Kuyu derin, bitürlü çıkamıyorum. </st><st c="5104">Sabah ola hayır ola... </st><st c="5127">Orda sabahı ettim. </st><st c="5146">Gün ağardı, horozlar öttü. </st><st c="5173">Derken ben köylüye seslendim. </st><st c="5203">Bir de baktım, ne görsem?</st></p>
			<p><st c="5228">– Ne gördün?</st></p>
			<p><st c="5241">– Köylünün genç karısı, kuyunun başından aşağı, bana bakmıyor mu! </st><st c="5308">Hemen önümü, ardımı, ellerimle kapayıp, “Aman bacı, ben gece ayakyolunu ararken buraya düştüm, kocanı çağır da beni buradan çıkarsın,” dedim. </st><st c="5450">Kadının kocası da sabah erkenden dağa odun kesmeye gitmiş. </st><st c="5509">Kadın, “Kuşağımı aşağı sallayayım da tut ucundan, tırman, çık yukarı,” dedi. </st><st c="5586">Belinden kuşağını çözüp bir ucunu kuyuya sarkıttı. </st><st c="5637">Ben tuttum kuşağı ucundan, yukarı çıkmak için çekince, ne olsa iyi?..</st></p>
			<p><st c="5706">– Aman, ne oldu?</st></p>
			<p><st c="5723">– Kadın da kuyuya düşmez mi!..</st></p>
			<p><st c="5754">– Hay Allah belanı versin İbiş!..</st></p>
			<p><st c="5788">– Versin velinimetim, versin... </st><st c="5821">Kadın yanıma düşünce... </st><st c="5845">İkimiz de şaşırdık... </st><st c="5867">Biz kuyuda debelendik durduksa da, bitürlü dışarı çıkamadık! </st><st c="5928">Derken kadının kocası gelmiş... </st><st c="5960">“Ayşeee!” diye ünneyip karısını çağırıyor. </st><st c="6003">Köylü, karısını araya araya kuyunun başına gelip de bizi orada görmez mi! </st><st c="6077">Ben çırılçıplağım, kadın dersen, kuşağını çözmüş ve de debelenmekten ter içinde kalmış... </st><st c="6167">Köylü yukardan “Vaaay, ulan ben seni Tanrı konuğu diye evime alayım da, sen bana bunu yap ha!” diye davranıp da silahını bana doğrultmaz mı!..</st></p>
			<p><st c="6309">– Eyvaaah!..</st></p>
			<p><st c="6322">– Eyvah ki nasıl bir eyvaah... </st><st c="6354">Aman arkadaş, dur... </st><st c="6375">İşler bildiğin gibi değil, filan demek istedimse de adamın gözünü kan bürümüş olduğundan, bastı tetiğe... </st><st c="6481">Dan, dan, dan...</st></p>
			<p><st c="6497">– Aman İbiş... </st><st c="6513">Eee, sonra?</st></p>
			<p><st c="6524">– Sonrası velinimetim, efendim... </st><st c="6559">Dan, dan, dan, dan... </st><st c="6581">Dört el ateş etti.</st></p>
			<p><st c="6599">– Sonra diyorum sana...</st></p>
			<p><st c="6623">– Sonrası... </st><st c="6637">Bir adam dört yerinden vurulunca ne olur?.. </st></p>
			<p><st c="6681">– Ölür...</st></p>
			<p><st c="6690">– Ben de öldüm.</st></p>
			<p><st c="6706">– Ulan, öldün de burda işin ne?</st></p>
			<p><st c="6738">– Köylü, tüfeği ateşleyip de dan dan mermileri boşaltınca... </st><st c="6800">Ben de uyandım...</st></p>
			<p><st c="6817">– Uyandın mı?</st></p>
			<p><st c="6831">– Evet... </st><st c="6842">Mutfakta yemeği yedim, yedim, üstüne de üç tas sarımsaklı cacık içtim demiştim ya... </st><st c="6927">Daha konaktan çıkmadan bana ağırlık geldi. </st><st c="6970">Şurda biraz kestireyim de öyle gideyim dedim. </st><st c="7016">Uyuyakalmışım...</st></p>
			<p><st c="7032">– Bu anlattıkların hep rüya mı İbiş?</st></p>
			<p><st c="7069">– Rüya velinimetim...</st></p>
			<p><st c="7091">– Hani kız, hani çiftlik? </st><st c="7118">Hani gidip kızın babasını görecektin?</st></p>
			<p><st c="7155">– Uyuyakalmışım velinimetim...</st></p>
			<p><st c="7186">– Tuu, rezil İbiş... </st><st c="7208">Ben de seni Haltyedibaşı olarak almıştım sözde... </st><st c="7258">Yıkıl!..</st></p>
			<p><st c="7266">– Efendim, şaka yaptım vallahi... </st><st c="7301">Gittim, kızın babasını buldum. </st><st c="7332">Kızı da gördüm.</st></p>
			<p><st c="7347">– Kız nasıl?</st></p>
			<p><st c="7360">– Tam oğlunuz Yapma’ya layık bir kız... </st><st c="7401">Kız, kafeste bir kuş... </st><st c="7425">Ama ne kuş, baykuş, baykuş!.. </st><st c="7455">Ne ağzında diş kalmış, ne de o kızda iş kalmış... </st><st c="7505">Tam Yapma’ya uygun dünyada tek eş kalmış...</st></p>
			</section>
		</section>
  <div id="charCountTotal" value="7548"></div></body>
</html>
