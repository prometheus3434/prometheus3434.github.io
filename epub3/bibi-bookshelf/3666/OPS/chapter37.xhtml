<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İNSANLAR UYANIYOR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Dargelirli Mısta’fendiyle Bolgiderli Mısta’bey</st></h1>
			<p><span><st c="47">M</st></span><st c="49">aalesef bugün dünyanın layıkıyla tanımadığı, daha doğrusu dünyaya tanıtamadığımız, bizim ise kendilerinden bihaber olduğumuz iki büyük matematikçimizin hayatlarından bir nebzecik bahsederek, hiç olmazsa bu iki kıymetli ilim adamımızın mevcudiyetlerinden olsun genç nesilleri haberdar etmek istiyoruz. </st><st c="350">Bu iki büyük âlimimizin isimlerinin tarihe altın harflerle kazınması iktiza ederken, bugünkü neslin hafızasından dahî silinmiş olması ne kadar esef vericidir.</st></p>
			<p><st c="508">Kadr ü kıymet takdir etmeyen bir muhitin nisyana gömdüğü bu iki büyük adam, hesap ve kitap sahalarında çok büyük keşiflerde bulunmuşlardır. </st><st c="649">Hesap ilmi sahasındaki keşifleri o kadar büyüktür ki, ortaya koydukları metot, müspet ilimleri temelinden sarsmıştır ve yine Garp ulemasının itiraflarından da anlaşıldığı üzre, onların metotlarının yanında Ayniştayn’ın izafiyet nazariyyesi ve Con Ahmet Efendinin devridaim makinesi bile çocuk oyuncağı mesabesinde kalmaktadır.</st></p>
			<p><st c="975">Memleketimizin yetiştirdiği ve fakat kendilerinden bihaber bulunduğumuz ve ecnebiyenin dahî mevcudiyetlerinden haberdar olmadığı ve ancak memleketimizde tetkiklerde bulunan bir Amerikan ilim heyetinin ilk defa dikkatleri üzerine çekmiş bulunduğu bu iki mühim simadan biri Dargelirli Mısta’fendi, diğeri ise Bolgiderli Mısta’beydir.</st></p>
			<p><st c="1307">Dargelirli Mısta’fendinin bütün dünya matematikçilerini hayrette bırakan ve hepsinin takdirlerini celp eden keşfi, asırlardanberi ilmî bir hakikat zannedilen “iki iki daha dört eder” kaziyyesinin yanlış olduğunu ispat etmiş olmasıdır. </st><st c="1543">Dargelirli Mısta’fendi, iki ile ikinin dört değil, dert ettiğini bizzat ve bilfiil hayatı ile ispat etmiştir. </st><st c="1653">Matematik ilminde Dargelirli Mısta’fendi metodu diye bilinen işbu metot “iki iki daha dert eder” şeklinde formüle edilmiştir. </st><st c="1779">İşte bu formül, Eski Yunan’dan zamanımıza kadar bilinen klasik hesap ve kitabı altüst etmiş ve müspet ilimleri temelinden sarsmıştır.</st></p>
			<p><st c="1912">Bolgiderli Mısta’beyin hesap sahasındaki büyük keşfine gelince, bu, Dargelirli Mısta’fendinin keşfinden de mühimdir. </st><st c="2030">Bolgiderli Mısta’bey de “Sıfıra sıfır, elde var sıfır” formülüyle bilinen kaidenin yanlış olduğunu bizzat ve bilfiil hayatı ile ispat etmiş ve böylece müspet ilim dünyasını allak bullak ederek şaşırtmıştır.</st></p>
			<p><st c="2236">Gerek Dargelirli Mısta’fendi, gerek Bolgiderli Mısta’beyin keşiflerinden sonra, asırlardanberi kullanılmakta olan bütün hesapların yanlış olduğu, tembel ve haylaz zannedilen milyarlarca milyar talebenin asırlardanberi boşu boşuna sınıfta bırakıldığı artık meydana çıkmıştır.</st></p>
			<p><st c="2511">Dargelirli Mısta’fendiyle Bolgiderli Mısta’beyin birbirlerine yakınlığı, yalnızca, ikisinin de isimlerinin Mustafa ve ikisinin de matematikçi olmalarından ileri gelmez. </st><st c="2681">Bu müşabehetlerinden başka daha pekçok yakınlıkları vardır. </st><st c="2741">Mesela her iki Mustafa da Cumhuriyet’in ilan edildiği yıl dünyaya geldikleri için, ikisi de Cumhuriyet çocuğudur. </st><st c="2855">Ancak Bolgiderli Mısta’bey, başka bişey hatırlattığı için kendisine Cumhuriyet çocuğu denilmesine katiyen razı olmamıştır. </st><st c="2978">Halbuki Dargelirli Mısta’fendi, kendisine Cumhuriyet çocuğu denilmesinden son derece iftihar ederdi. </st><st c="3079">Çünkü zavallının, Cumhuriyet çocuğu olmaktan başka iftihar edebileceği başkaca hiçbişeyi yoktu. </st><st c="3175">Bu sebepledir ki, hakarete uğradığı veya hakkı yenildiği zamanlar, hatta elli yaşındayken bile, takır takır göğüs kafesine elini vura vura,</st></p>
			<p><st c="3314">– Ben Cumhuriyet çocuğuyum! </st><st c="3343">diye övünür, bu elli yaşındaki Cumhuriyet çocuğunun haline de herkes kahkahalarla gülerdi.</st></p>
			<p><st c="3433">Her iki Mustafa da Istanbul’da doğmuştu. </st><st c="3475">İkisinin de babası, yoksul olduklarından, köylerinden göç ederek iş bulup geçinebilmek umuduyla Istanbul’a yerleşmişlerdi. </st><st c="3598">Babaları, kendileri gibi sıkıntı çekmesinler, cahil kalmasınlar diye, çocuklarını okutup yetiştirmek niyetindeydiler.</st></p>
			<p><st c="3715">İki Mustafa da talebelikleri müddetince muvaffak oldular. </st><st c="3774">İleride Dargelirli namını alacak olan Mustafa gece gündüz derslerine çalışarak muvaffak olurken, ileride Bolgiderli namını alacak olan Mustafa ise imtihanlarda muvaffakiyetle kopya çekerek sınıflarını terfi ediyordu.</st></p>
			<p><st c="3990">İleride Dargelirli namını alacak olan Mustafa çok iyi hesap biliyor, fakat hiç hesabını bilmiyordu. </st><st c="4091">İleride Bolgiderli namını alacak olan Mustafa ise, hiç hesap bilmiyor ve fakat hesabını çok iyi bilen bir hesabî idi. </st><st c="4209">Bu sebeple ona sınıf arkadaşları “hesapsız, kitapsız” derlerken, hayata atıldıktan sonra onun üstün muvaffakiyetlerini görüp şaşıranlar, “hesaba gelmeyen adam”, “hesaba kitaba sığmayan insan” olarak Bolgiderli Mısta’beyi takdir edeceklerdi.</st></p>
			<p><st c="4449">Mahrumiyet sebebiyle her ikisi de mektebi terk etmek mecburiyetinde kalmışlardı. </st><st c="4531">Bir müddet orda burda, her nerde ne iş bulurlarsa orda çalıştılar. </st><st c="4598">Vatanî vazifelerini yapmak üzere askere alındıklarında iki Mustafa da aynı birliğe verilmişlerdi. </st><st c="4696">Askerî hizmetlerini ifa etmektelerken, ilerde Bolgiderli namını alacak olan Mustafa evvela birlik kumandanının emirberi, sonra birliğin kantincisi, daha sonra da zabitan mahfilinin büfecisi olmayı becerirken, ileride Dargelirli namını ihraz edecek olan diğer Mustafa ise kendini iyice askerî talim ve terbiyeye kapıp koyuvermiş idi. </st><st c="5029">Zira, İkinci Harbiumumî günlerinde yaşanıyor ve harp tehlikesi kapımıza gelmiş bulunuyordu. </st><st c="5121">Hesap bilip de hesabını bilmeyen Mustafa, askerî talim ve terbiyeye kendisini o mertebe kapıp koyuvermiş idi ki endaht taliminde yani atışlarda hep birinciliği alıyor, gözleri kapalı olarak Hoçkis makineli tüfeğini bir tamam söküp parçalıyor, sonra da yine gözleri bağlı olarak parçaları takıp makineli tüfeği yeniden kuruyordu. </st><st c="5450">O rütbe meharet kesp etmiş idi. </st><st c="5482">Daha sonraları da hudut boylarında tahkimat işlerinde çalışmış ve kumandanlarından enaz dayak yiyerek ve enaz azarlanarak vatanî hizmetini itmam ile terhis edilmiş idi. </st><st c="5651">Hesabını bilmeyen Mustafa boş ceple evine dönmüşken, hesabını bilip hesap bilmeyen Mustafa ise cepleri para dolu olarak terhis edilip evine gelmiş idi.</st></p>
			<p><st c="5802">İki Mustafa da devlet hizmetine girip baremin en alt derecesinden memur olmuşlardı ; işte bu memuriyetleri sırasındadır ki, çalıştıkları devlet dairesindeki arkadaşları, onlardan birine Dargelirli Mısta’fendi, diğerine ise Bolgiderli Mısta’bey lakabını takmışlardı. </st><st c="6069">Bu lakapların verilmesinin sebebi, hesap bilen hesabî Mustafa’nın herzaman geçim sıkıntısı çekmesi, aynı maaşı aldıkları halde hesap bilmeyip hesabını bilen Mustafa’nın ise paraya hiç ehemmiyet vermeyip müsrif denilecek nispette bol para sarf etmesi idi. </st><st c="6324">Dargelirli Mısta’fendi iki yılda bir bile bir kat elbiseyi zor alabilirken, Bolgiderli Mısta’bey, ayda bir elbise değiştirirdi. </st><st c="6452">Dargelirli Mısta’fendi en ucuz cıgaradan içer, kimseye bişey ısmarlamaz, çok istediği halde evine misafir çağıramazdı. </st><st c="6571">Bu sebeple de muhitinde sevilen bir kimse değildi. </st><st c="6622">Bolgiderli Mısta’bey ise, fevkalade cömert, fevkalade mükrim idi, evi misafirlerle dolar taşar, evinde yenilir içilir, dostlarına bol hediyeler verir ve bu sebeplerle de muhitinde çok sevilir bir kimse idi.</st></p>
			<p><st c="6828">İkisi de evlendi. </st><st c="6847">Evlendikten sonra Dargelirli Mısta’fendinin sıkıntısı daha da artmıştı. </st><st c="6919">Buna mukabil Bolgiderli Mısta’bey, bekârlık zamanındakinden daha çok, daha bol para sarf etmeye başlamıştı.</st></p>
			<p><st c="7026">Dargelirli Mısta’fendi, şehrin haricinde ve çok uzakta bir gecekonduda kiracı iken, Bolgiderli Mısta’bey şehrin en iyi semtinde geniş bir apartman dairesi kiralamıştı. </st><st c="7195">Yazları da sayfiyeye gidiyordu. </st><st c="7227">Dargelirli Mısta’fendi altın tutsa toprak olurken, Bolgiderli Mısta’bey, toprak tutsa altın oluyordu. </st><st c="7329">Birinin elinde bereket yok, diğerinin eli bereketli idi.</st></p>
			<p><st c="7385">İkisinin de iki çocuğu olmuştu. </st><st c="7418">Dargelirli Mısta’fendi, iki çocuğu olduktan sonradır ki, “iki iki daha dört etmez, dert eder” hakikatini keşfetmiş idi. </st><st c="7538">Karıkoca iki kişilerken, iki çocukları olunca aile dört etmemiş, herşeyi kendine dert etmişti. </st><st c="7633">İşte bu sıralardadır ki, iki çocuk babası olan Bolgiderli Mısta’bey de, memuriyeti münasebeti ile yaptığı maaş ve masraflarının hesaplarında “sıfıra sıfır elde var sıfır” yerine, “sıfıra sıfır, elde var yüz” hakikatini keşfetmiş bulunuyordu. </st><st c="7875">Bolgiderli Mısta’beye işleri düşen vatandaşlardan hiçbiri, o “sıfıra sıfır, elde var yüz” diye rakamları toplarken, onun yanlışını çıkarmak cesaretini gösterememişti.</st></p>
			<p><st c="8041">Aynı maaşı aldıkları halde Dargelirli Mısta’fendinin sıkıntı çekip, Bolgiderli Mısta’beyin bolluk içinde yaşamasının sebeplerini merak edenler çoktu. </st><st c="8192">Bu meraklılara Bolgiderli Mısta’bey şu cevabı veriyordu:</st></p>
			<p><st c="8248">“Yorgan kısa, ayağım uzunsa kabahat benim mi? </st><st c="8295">Ben de yorganımı, ayağıma göre uzatırım. </st><st c="8336">Allah, dağına göre kar verirmiş. </st><st c="8369">Benim masrafım çok, Allah da veriyor bana.”</st></p>
			<p><st c="8412">Dargelirli Mısta’fendi ise, bu konuda bişey söylemek istemiyor, yalnızca, “Bu dünyada çok sıkıntı çektim, ama namusumla yaşadığım için öbür dünyada rahat edeceğime inanıyorum,” demekle iktifa ediyordu.</st></p>
			<p><st c="8614">Bolgiderli Mısta’bey, tıpkı babasının kendisini yetiştirmekle gösterdiği gayretle çocuklarını iyi yetiştirmeye çalışıyordu. </st><st c="8739">Onları yabancı mekteplerde okutuyor ve Avrupa’ya gönderiyordu. </st><st c="8802">Dargelirli Mısta’fendi de çocuklarını yetiştirmek için elinden gelen gayreti esirgemiyordu. </st><st c="8894">Mesela iki çocuğunu ve karısını alıp, çalıştığı dairenin tatil olduğu günlerde onları çarşı, pazar, mağaza, dükkân dolaştırırdı. </st><st c="9023">Lüks mağazaların vitrinlerindeki eşyayı onlara gösterirdi. </st><st c="9082">Karısı kaç kere ona bir mağaza vitrininde gördüğü şeyin ne olduğunu sormuş, Dargelirli Mısta’fendi de, onun kadın iskarpini, yahut kadın külotu, kadın iç çamaşırı olduğunu söylemiş, bunun üzerine karısı,</st></p>
			<p><st c="9285">– Ay bu kadın donu mu, bu kadın donu mu! </st><st c="9327">Bu ne biçim don! </st><st c="9344">İnsanın kıçı buna nasıl sığar! </st><st c="9375">diye hayretlere gark olmuştu. </st><st c="9405">Mağaza vitrinlerindeki kadın iskarpinlerine bakıp bakıp, Aman, demek bu da ayakkabı... </st><st c="9492">diyerek gülüp neşelenmişti. </st></p>
			<p><st c="9520">Dargelirli Mısta’fendi böylece, tatil günlerinde ailesini hem gezdirip eğlendirmiş, hem de kültürlerini artırarak onları yetiştirmiş olurdu. </st><st c="9661">Çocuklarını lüks manav dükkânlarına yahut lokanta vitrinlerine götürür, tıpkı müze gezdirir gibi oralarını gezdirir ve çocuklarının cahil kalmamaları için,</st></p>
			<p><st c="9816">– Çocuklar, iyi bakın, buna muz derler... </st><st c="9859">Bu da hurmadır. </st><st c="9875">Şu gördükleriniz portakal... </st><st c="9904">diye çocuklarına meyveleri, sebzeleri, lokanta vitrinlerindeki tatlıları gösterip hayat dersi, tabiat dersi verirdi. </st></p>
			<p><st c="10021">Çocukları, adlarını işitip kendisini görmedikleri muz gibi, hindistancevizi vesaire gibi meyveleri, kuşkonmaz vesaire gibi sebzeleri görüp tabiat ve hayat hakkındaki malumatlarını genişletirlerdi.</st></p>
			<p><st c="10217">O günlerde Türkiye’nin iktisadî vaziyetini tespit etmek maksadı ile Amerika’dan bir ilim heyeti gelmiş bulunuyordu. </st><st c="10334">Muhtelif sınıf ve seviyede insanlar üzerinde tetkikatta bulunacak olan heyet azalarından bir kısmı da memurların hayat şartlarını, içtimaî seviyelerini tespit edecekti. </st><st c="10503">Bu Amerikan ilim heyeti en modern alet, edevat ve makinelerle teçhiz edilmiş bulunuyordu. </st><st c="10593">Bu meyanda hesapları, hiç yanılmayan elektronik beyinle yapmakta idiler.</st></p>
			<p><st c="10665">Tetkik edilecek memur olarak da Dargelirli Mısta’fendiyle, Bolgiderli Mısta’bey seçilmişlerdi. </st><st c="10761">Amerikalı mütehassıslardan teşekkül etmiş olan ilim heyeti evvela Dargelirli Mısta’fendiyi tetkike başladı. </st><st c="10869">Ona bitakım sualler soruyorlar ve aldıkları cevapları da elektronik beyin kaydediyordu.</st></p>
			<p><st c="10956">– Maaşınız net olarak nedir?</st></p>
			<p><st c="10985">– Elime geçen bindörtyüz lira.</st></p>
			<p><st c="11016">– Aileniz kaç kişi?</st></p>
			<p><st c="11036">– Dört.</st></p>
			<p><st c="11044">– Sizden başka ailenizde çalışan var mı? </st></p>
			<p><st c="11086">– Yok.</st></p>
			<p><st c="11092">– Eviniz kaç oda?</st></p>
			<p><st c="11110">– Birbuçuk.</st></p>
			<p><st c="11122">– Ekmek kaça?</st></p>
			<p><st c="11136">– İkibuçuk lira.</st></p>
			<p><st c="11153">Daha bunlar gibi pekçok sual soruldu ve cevaplarını elektronik beyin yazdı. </st><st c="11230">Sorulacak her sual sorulduktan, verilecek her cevap verildikten sonra, elektronik beyin kati olarak Dargelirli Mısta’fendinin durumunu bildirecekti. </st><st c="11379">Elektronik beynin düğmesine basıldı. </st><st c="11416">Bir fiş düştü. </st><st c="11431">Fişte “yaşamıyor” diye yazılıydı. </st><st c="11465">Amerikalı mütehassıslar buna hiçbir mana veremediler. </st><st c="11519">Elektronik beyin hiç hata yapmazdı. </st><st c="11555">Dargelirli Mısta’fendiye yeni baştan sordular, cevaplar aldılar. </st><st c="11620">Elektronik beyin yine bir fişle neticeyi bildirdi. </st><st c="11671">Fişte “Ölmüş dedik ya...” diye yazılıydı. </st><st c="11713">Üçüncü kez yapılan tecrübeye elektronik beynin verdiği cevap biraz uzuncaydı: “Siz laf anlamaz mısınız? </st><st c="11817">Ölmüş diyoruz ya... </st><st c="11837">Verdiğiniz bilgilere ve ilim esaslarına göre, Dargelirli Mısta’fendi bundan yirmi sene önce ölmüş olmalıdır, halen yaşamamaktadır.”</st></p>
			<p><st c="11968">Amerikalı mütehassıslar tetkik için Bolgiderli Mısta’beyi davetle sualler sordular.</st></p>
			<p><st c="12052">– Maaşınız net olarak nedir?</st></p>
			<p><st c="12081">– Elime geçen bindörtyüz lira.</st></p>
			<p><st c="12112">– Eviniz kira mı?</st></p>
			<p><st c="12130">– Evet.</st></p>
			<p><st c="12138">– Ne kadar kira veriyorsunuz?</st></p>
			<p><st c="12168">– İkibin lira.</st></p>
			<p><st c="12183">Bolgiderli Mısta’beyin ağzından daha son hece yeni çıkmıştı ki, elektronik beyinde birden bir çatırtı çuturtu sesleriyle birlikte şerareler çıkmaya başladı. </st><st c="12341">Biraz sonra da elektronik beyin işlemez oldu. </st><st c="12387">Bozulmuştu. </st><st c="12399">Elektronik beyni tamir edip Bolgiderli Mısta’beye yeniden sualler tevcih ettiler.</st></p>
			<p><st c="12480">– Evinizin mutfak masrafı ne kadar?</st></p>
			<p><st c="12516">– Ayda dörtbin lira.</st></p>
			<p><st c="12537">Elektronik beyin daha şiddetli çatırtılar ve şerareler çıkartarak durdu.</st></p>
			<p><st c="12610">Bikaç kere daha tecrübe edildiyse de, Bolgiderli Mısta’ beyin her cevabıyla elektronik beynin bozulduğu anlaşıldı. </st><st c="12726">Bolgiderli Mısta’beyin cevaplarına elektronik beyin dayanamıyordu.</st></p>
			<p><st c="12792">Dargelirli Mısta’fendiyle Bolgiderli Mısta’bey işte böylece ömürlerini sürdürürlerken ecel onlara da yetti. </st><st c="12901">Her ikisi de vefat etti. </st><st c="12926">Aynı günde doğdukları gibi aynı günde de vefat etmişlerdi. </st><st c="12985">Bolgiderli Mısta’beyin ölüm ilanları gazetelerde sütun sütun çıktığı için ona çok büyük bir cenaze merasimi yapıldı. </st><st c="13102">Dargelirli Mısta’fendinin ölüm ilanı gazetelere verilmedi, cenazesine de pek kimse gelmedi.</st></p>
			<p><st c="13193">Dargelirli Mısta’fendiyle Bolgiderli Mısta’bey öbür dünyada buluştular. </st><st c="13266">Dargelirli Mısta’fendi öldüğü için pek sevinçliydi. </st><st c="13318">Çünkü bu dünyada çok eziyet çekmiş ama hiçbir fenalık yapmadığı için geldiği öteki dünyada elbet cennete girip rahat edecekti. </st><st c="13445">Rüşvet almamıştı. </st><st c="13463">Suiistimal yapmamıştı. </st><st c="13486">Yalan söylememişti. </st><st c="13506">Kimsenin hakkını yememişti. </st><st c="13534">Sıdk u sadakatle vazifesini yapmıştı. </st><st c="13572">Hiçbir ahlaksızlıkta bulunmamıştı. </st><st c="13607">Elbet cennete girmek onun hakkıydı. </st><st c="13643">İşte bu ümit ile, üzerlerinde ‘Cennete Gider” yazılı oklara bakarak, oklar istikametinde gide gide tam cennetin kapısına gelmişti ki, birden kendisinin önüne geçen Bolgiderli Mısta’bey, pis bişeye dokunmuş da iğrenirmiş gibi eliyle onu itince, artık dayanamayıp, bu dünyada hiçkimseye bir kerecik bile küfretmediği halde, ağzını açıp gözünü yumarak Bolgiderli Mısta’beye en ağır küfürleri savurmaya başladı:</st></p>
			<p><st c="14050">– Ulan dürzü, ulan pezevenk, ulan alçak, ulan namussuz! </st><st c="14107">Ulan rezil! </st><st c="14119">Ulan hırsız! </st><st c="14132">Geldiğimiz dünyada iyi yaşadın, keyfini aldın, tadını çıkardın. </st><st c="14196">Bense, her eziyete katlandım, her çileyi çektim. </st><st c="14245">Tek ölünce cennette rahat edeyim dedim. </st><st c="14285">Geldiğimiz dünyada keyif çattığın yetmedi de mi, bir de burda cennete gireceksin?</st></p>
			<p><st c="14366">Bolgiderli Mısta’bey, omzu üstünden ve yukardan Dargelirli Mısta’fendiye bakarak gururla sordu:</st></p>
			<p><st c="14462">– Sen fukaralara yardım ettin mi, para verdin mi?</st></p>
			<p><st c="14512">Dargelirli Mısta’fendi,</st></p>
			<p><st c="14536">– Param yoktu, kimseye yardım edemedim... </st><st c="14579">dedi.</st></p>
			<p><st c="14584">– Peki, hayrat hasenat yaptın mı?</st></p>
			<p><st c="14618">– Nerdeeee... </st><st c="14633">Çocuklarımı bile geçindiremezken...</st></p>
			<p><st c="14668">– Hacca gittin mi?</st></p>
			<p><st c="14687">– Gidemedim.</st></p>
			<p><st c="14700">– Hayır cemiyetlerine yardım?</st></p>
			<p><st c="14730">– Yooo...</st></p>
			<p><st c="14740">– Öksüzlere, yetimlere, hastalara?</st></p>
			<p><st c="14775">– N’ettiriiir...</st></p>
			<p><st c="14792">Bolgiderli Mısta’bey sordu, Dargelirli Mısta’fendi de gittikçe daha mahcup olarak, “Yooo...”, “Hayır!”, “Neredeee...”, “N’ettirir!” gibi cevaplar verdi.</st></p>
			<p><st c="14945">Nihayet, Bolgiderli Mısta’bey,</st></p>
			<p><st c="14976">– Şuna bak hele, bir de utanıp sıkılmadan cennete girecekmiş! </st><st c="15039">Hangi yüzle, hangi suratla! </st><st c="15067">Dur geri! </st><st c="15077">diye bağırıp yürüdü. </st></p>
			<p><st c="15098">Cebinden çıkardığı bileti gösterince, cennetin kapısındaki melek, turistik lüks otellerin kapıcıları gibi iki büklüm eğilerek cennetin kapısını ardına kadar açtı.</st></p>
			<p><st c="15260">Dargelirli Mısta’fendiyi dünyada iyilik yapmadığı için cennete almadılar, kötülük yapmadığı için cehenneme de sokmadılar.</st></p>
			<section>
			<p><st c="15382">NOT: Henüz ahlaklarını bozamadığımız onsekiz yaşından küçük olanların bu yazıyı okumamaları gerekir.</st></p>
			</section>
    </section>
  <div id="charCountTotal" value="15483"></div></body>
</html>
