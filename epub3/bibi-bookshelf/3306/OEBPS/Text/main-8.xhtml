<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3"><a id="bookmark0"></a><span class="calibre4">(Kanıt) Gösterme Sanatı</span></p>

  <p class="calibre3">(1988)</p>

  <p class="calibre3"><span class="calibre5">Cahiers:</span> Soigne ta Droite <span class="calibre5">(Sağını Kolla) filminde metnin özünü oluşturduğunu söylediğiniz kitaplar günümüzün kültürüne ilişkin değil. Daha çok, 20 yıl önce okunan yazılar bunlar...</span></p>

  <p class="calibre3"><span class="calibre5">Jean-Luc Godard:</span> Gerçekten öyle. Beni o kitaplar doğurdu... l 950-l 960 yıllan arasında çıkan bütün romanları okudum, ama sonuçta, birkaçını okumanız yeterli. O işe yeniden başlamaya niyetim yok. Yaklaşık 30 yıldır yanımda dolaştırdığım bir kitap var. Nasıl oluyor bilmiyorum, başına her oturuşumda beni geri çeviriyor; Fa-ulkner'ın <span class="calibre5">Abşalom, Abşalom'u.</span> Geçen gün yeniden elime aldım, bir haftalık tatil boyunca okudum, iyi de başlamıştım, sonra, tatil biter bitmez kitap beni -sanki vahşi bir atmış gibi- sırtından attı. Kendisini okumama karşı çıkmıyordu... ama başka koşullar içinde... Yapmam gereken şey işte bu; onu okumayı kendim için bir çalışma haline getirmeliyim.</p>

  <p class="calibre3">“Aileler"</p>

  <p class="calibre3"><span class="calibre5">Cahiers: Filmde, Rita Mitsouko çifti sizin eski, birlikte çalışan çift idealinizi temsil ediyor. Truffaut ise bir aile tarafından korunmaya gereksinme duyuyordu ve aradığı aileyi kendisi kurdu: Les Films du Carrosse.</span></p>

  <p class="calibre3">► Alain Bergala ve Serge Toubiana'nın yaptığı söyleşi, <span class="calibre5">Cahiers du Cinema,</span> no. 403, Ocak 1988.</p>

  <p class="calibre3"><span class="calibre5">Godard:</span> Çocukluğum süresince bana o kadar çok sevgi verdiler ki -hani o, çocukların sevildiği, aile bireylerinin birbirlerine saygı gösterdiği ailelerde olduğu gibi- sonra, diyebilirim ki, artık o tür sevgiye gereksinme duymadım, aldığım sevgiyle dopdoluydum. François için bunun tersi olmuştu; başlangıçta sevgi, tanınma konusunda eksiklik duygusu içindeydi ... Ben tanınıyordum; huysuz ya da hayta olarak, ama bunun yanında belirli yeteneği, yeterliği olan, saçları şöyle, biraz yakışıklı... Yani bunlar bana sevildiğim duygusunu veriyordu, öyle ki daha sonra, Hitchcock ya da Spielberg tarafından sevilme gereksinmesi içinde olmadım. Şu sırada Truffaut'nun Yazışmaları için bir önsöz yazıyorum: Oradaki bazı mektuplar diğerlerinden daha özlü -Bazin hakkındakiler, örneğin- ama daha başkaları da var ki, onlarda açıkça söylemeden ifade ettiği bazı şeylerden ortaya çıkan şu: Yazması gerek, yazışması gerek, buna gereksinmesi var. Ben, yazışmalardan, sözcüğün 18. yüzyıldaki anlamıyla, nasibimi aldım. Aile size bir oyun gösteriyordu, daha sonra, elinizdeki kartlarla başınızın çaresine bakmak size düşüyordu, ama verilen altın halkalarla şunu yapabilirdiniz... ateş atıyla bunu yapabilirdiniz... Herkesin elinde Altın Post'un, Ariadne ipinin bir ucu vardı. Daha sonra bunlardan istediğiniz gibi yararlanabilirdiniz, ama anneler babalar, anneanneler dedeler vermişti bunları size ve herkese de veriyorlardı. Bir yeğenim var, yükseköğrenim gördü, şimdi şef, ne şefi bilmiyorum, adı Jeröme Monod; ona da bana davrandıkları gibi davrandılar; en iyi onunla anlaşıyordum o zamanlar... François'ya bunu vermediler. O da sonunda Yeni Dalga'yı bile herkese "tanıttı", onu kurdu... sonra, ölümüyle birlikte Yeni Dalga da yok oldu...</p>

  <p class="calibre3"><span class="calibre5">Cahiers: İyi ama, sinemada bir kez olsun <sup class="calibre6">Ö</sup>teki'nin de var olmasına gereksinme duymadınız mı?</span></p>

  <p class="calibre3"><span class="calibre5">Godard:</span> Tabii ki duydum... ben de herkes gibiyim... Paris'e gittiğim zaman, insanlar benim orada bulunduğumun pek farkında olmuyor, beni artık kaale almıyorlar; eskiler bunun dışında, bir kuruluşu yaşatmak zorunda kalmış olanlar, ister sinematek olsun, ister başka şey. Bunların dışındakiler, bana göre, sinemayı seviyorlar, ama sinemanın onları sevdiğini pek söyleyemem. Bugün Autant-Lara ile Cimino arasında bir seçim yapmam gerekseydi, duraksa-maksızın Autant-Lara'yı seçerdim... Zaten Autant-Lara ile bir görüşme yapabilmek çok hoşuma giderdi; yaptığı filmlerin pek azını sevdim, ama içlerinde fena olmayanlar da var; <span class="calibre5">Regates de San Francisco'yu</span> (San Francisco Kürek Yarışları) hatırlıyorum; o filme, François, ben ve başka bir-iki kişi dışında herkes "Öö!" demişti; sonra, büyük başarı kazanan La <span class="calibre5">Traversee de Paris</span> (Paris Yolculuğu)... O filmi televizyonda bir daha gördüm, bana göre içinde büyük hınzırlıklar var. Bir sahnesinde Jean Gabin, "Pis yoksullar!" der, bunu bugün yapmaya hiç kimse cesaret edemez. O filmi Kurtu-luş'tan 15-20 yıl sonra yaptığı doğru, daha o zamandan <span class="calibre5">Canard Enchaîne*</span> haline gelmişti, ama yine de...</p>

  <p class="calibre3"><span class="calibre5">Cahiers: Pialat'da biraz bulunan o duygu, kendinden nefret etme...</span> &nbsp;&nbsp;&nbsp;•</p>

  <p class="calibre3"><span class="calibre5">Godard:</span> Evet, ama Pialat giderek kendini daha az frenler duruma geliyor... Bernanos'un kitabını çok çok seviyordum, filmi de o yüzden gidip gördüm, nefretimi kusmaya hazırlanıyordum; tersine, onu yüz ağartıcı buldum. Sinema grup halinde yapılmalı, ama artık grup falan kalmadı; televizyon onu darmadağın etti. Tek tek kişiler var, ama konu perdelenmiş durumda. İnsanlar konu ile öyküyü birbirine karıştırıyor; zaten öyküler de rasgele; sevdiğimiz Amerikan filmlerinde öykülerin bir üslubu vardı; bu da öykülerin içinde konular bulunmasını sağlıyordu. Bugün öykü yok, yalnızca konu var, insanlar kayıp. Sinema, televizyonda çok tutuluyor: O kutunun içinde gizemli bir şey var herhalde; bunu, Sinema Tarihi üzerine yazdığım denemede işleyeceğim.</p>

  <p class="calibre3"><span class="calibre5">Cahiers:</span> Auteur <span class="calibre5">politikası uzun vadede zararlı oldu, her şeyi birbirine karıştırdı.</span></p>

  <p class="calibre3"><span class="calibre5">Godard:</span> Evet, tamamen öyle, Hitchcock'un kendini <span class="calibre5">auteur</span> saymadığı ölçüde; bunu ona söylediler, aldırmadı, üstelik kendi kendini biraz tanıyordu, tanınmış olmaktan hoşlanıyordu, Jerry Lewis de öyle ... O iş Scorsese'e çok yaradı: Orta yetenekte bir sinemacıdır ama dâhi sayılıyor, ne iyi... Cassavetes ve Clint Eastwood ise başka. <span class="calibre5">Auteur</span> etiketi bütün bu kişilere çok yaradı. Fransızlar Amerikalılara her zaman bir şeylerini çaldırdılar, bu konuda da aynı şey oldu. Aslında her zaman birtakım insanların oluşturdukları gruplar söz konusu; Amerika'yı iyi tanımıyoruz, Spielberg'in ve daha başka iki-üç kişinin çevresinde gruplar olduğu unutuluyor, buysa ortaya söz konusu durumu çıkarıyor. Bu arada, bugün birçok genç, film yapabileceklerini düşünüyor, oysa bu zor bir şey, pahalıya mal oluyor. Ama insanların kafasında, hiçbir zahmete katlanmadan bir şeyler yapabilecekleri düşüncesi var. İnsan hiçbir şey yapmadığı halde, "Bir film yaptım,” diyebilir. Filmi yapan kameradır, teknisyenlerdir, laboratuvardır. O işin güven verici, zafer duygusunu tattıran bir yanı vardır... Oyuncular için de aynı şey söz konusu; vaktiyle, Ma-rilyn gibi bir genç kız, Hollywood'a gittiğinde, Batı'yı fethetmiş oluyordu... Orada bir yer var, kutsal bir yer, belki başarırım... Bugün Paris'e kapağı atan ve "Sinema alanında başarı kazanacağım," diyen bir insan için -Lambert gibi- aynı şey söz konusu değil. Zaten daha sonra bunun ne kadar hızlı değer yitirdiği görülüyor...</p>

  <p class="calibre3">Yeni Şeyleri Filme Almak</p>

  <p class="calibre3"><span class="calibre5">Cahiers:</span> Sağını Kolla'da <span class="calibre5">şimdiye kadar hiçfilme almadığınız bazı şeyleri çekerken, bu yeniliklerin keyfini çıkarıyorsunuz: Golf oyu-nunufilme alırken eğlendiğiniz izlenimini veriyorsunuz...</span></p>

  <p class="calibre3"><span class="calibre5">Godard:</span> Tabii. Herhalde yeni bir alana açılmaktan ileri geliyordu ve bu da, çekim sırasında araştırma gerekmiş olsa bile, kendini hissettiriyordu. Golf oyuncusu rolünü Bemard Blier'nin oynamasını istemiştim, kabul etmedi; "Bir Godard filminde kıytırık bir rol oynamak istemem. Sizin filminizde oynayacaksam, büyük bir rol üstlenmeliyim," dedi. Onu, "Bu filmde sadece büyük roller var. Ama oynayacağınız rolü siz kendiniz seçiyorsanız...” diye cevapladım. Golfte, oyun alanında bile, yürüyüşte bir şeyler olması gerektiğini düşünüyorum... Ama işin can sıkan yanı, bu sporun hep De-auville ya da benzeri yerlerde yapılması. Vaktiyle herkes gibi ben de tenise başlamıştım; topu önce duvara atmayı öğrenmiştim... Golf böyle oynanmıyor, belli bir becerinin önceden kazanılmış olması gerekiyor. Bu görüş açısından, "tenisin demokratikleşmesi" dedikleri şey hiç de fena değil; ben başladığımda, doktor ya da avukat çocuklarının yaptığı bir spordu; futbol daha aşağı görülüyordu. Ben ikisini de yapıyordum; bunun nedeni, insanların bu konuda aynı şekilde düşünmedikleri küçük bir kentten gelmemdi.</p>

  <p class="calibre3"><span class="calibre5">Cahiers: Uçak sahnelerini sizin filmlerinizde sistemli şekilde ele alınan birprogram olarak (bilet alma, uçağa binme, kalkış, yemek yeme, vb.) yeni yeni görüyoruz.</span></p>

  <p class="calibre3"><span class="calibre5">Godard:</span> Jerry Lewis'in <span class="calibre5">Smorgasbord</span> filmindeki uçak sekanslarını çok sevmiştim. Orada, yol kat etme, yolculuk fikri var ki bu da insanların kendilerini tanımalarını sağlıyor. Pikaresk romanlarda olduğu gibi ya da büyük bir örnek vermek istersek, <span class="calibre5">Don Kişot'ta</span> olduğu gibi. Üstelik uçak benim yakından tanıdığım bir araç, her on beş günde bir uçağa binerim.</p>

  <p class="calibre3">En çok sevdiğim şey, havada olmak. İnsanın uzaydan geldiğini ileri süren birçok kuram var; bu yarı dinsel, yarı bilimsel düşünceye ben birazcık inanıyortım... Dünyalılarla bir arada olmak bana rahatsızlık verdiğine göre, ben herhalde E.T.'lerdenim. Bunu Anne-Marie Mieville'e söylediğimde, gerçek bir E.T. olduğuma inanmıyor; beni, başka birçok benzerim gibi, dünya üzerine casus ya da kurgusal bir yaratık olarak bırakılmış ve keşfedilmesi gereken bir E.T. gibi kabul etmiyor. İşte bunun için bu dünya üzerinde yaşamamız gerekiyor, aslında başka bir yerden geldiğimiz için. Benim Ay'da gezdiğim söyleniyor hep, mademki öyle... Van Vogt'un bilimkurgu romanlarını çok seviyorum; düşünce ürünü romanlar bunlar, genel olarak oldukça doğru şeyler. Gerçekten de yeryüzündeki yaşamı seyrediyoruz ve bunun bir parçasıyız da. Üstelik, her zaman ne yaptığımı pek bilmediğim hissini taşıyorum.</p>

  <p class="calibre3"><a id="bookmark1"></a>Uzaylı ve Benzeri</p>

  <p class="calibre3"><span class="calibre5">Cahiers: Siz uzaylıysanız, Villeret’nin katıksız bir dünyalı olması gerekiyor...</span></p>

  <p class="calibre3"><span class="calibre5">Godard:</span> Evet, katıksız bir dünyalıydı, aynı zamanda da filmin başoyuncusu; ama filmi pek benimsemedi. Bütün öteki oyuncular, vermeyi vaat ettikleri şeyin en azını ya da en çoğunu, ama en iyisini verdiler. Mitsouko'larla bir ara anlaşmazlık çıktı ama bunun önemi yok, kendi aralarında ellerinden geleni yaptılar, müziğe de bir itirazları olmadı. Benim, Villeret'den istediğim, bana, tiyatro sahnesinde yalnızken verdiği oyunu vermesiydi, anlaşmamız böyleydi, ama o, orada çıkardığı oyunu perdeye taşımak istemedi; fiziksel olarak huzursuzdu, fiziksel performansını perdeye aktarmak istemiyordu. Diyelim ki belirli bir profesyonel dürüstlüğe sahipti, ama daha önce ne vardı, daha sonra ne olacak, bunları izlemiyordu, görmüyordu, ya da düşünmek istemiyordu. Ona, "Bak, bana dört ayrı yürüyüş şekli öner," diyordum. Hokkabaz gibi; onu bir hokkabazı yönlendirir gibi yönlendiriyordum, çünkü hokkabazlığı beceriyordu. O ise bana, "Senin istediğin hangisi?” diyordu. Ama bu tutumunun nedeni, çevirdiği öteki filmlerdi, tiyatrodaki hareketlerini burada yinelememesinden, aynı şekilde hareket etmemesinden ileri geliyordu; Zouc gibi bütünüyle değişmek pahasına olsa bile. Zouc da bir bakıma bir çıkmaza girdi, ama kendini değiştirmeye çalışıyor, Rufus da öyle... Villeret, sahnede birçok şeyi yapabilecek ustalıkta, ama bu filmde şaşırıp kaldı; bir şeylerin araştırılmakta olduğunu anlar gibi oldu, ama o araştırmaya katılmadı, sadece kendi açısından bile yapmadı bunu.</p>

  <p class="calibre3"><span class="calibre5">Cahiers: Oysa kendi açısından yaptığı şey, "yerçekimine karşı durmaya çalışması" beni çok etkiledi. Çok iyi, çok heyecan verici buldum o sahneyi.</span></p>

  <p class="calibre3"><span class="calibre5">Godard:</span> Evet, ama ne zahmetle! Trouville'deki sekansı üç kez yeniden çektik. Benim filmlerimde aksayan bir şey varsa, genellikle çerçeveleme ya da resim düzeyinde hemen göze batar; bir aksaklık vardır... Sonra, planda tutarlılık olmadığının sonuçta farkına varırsın.</p>

  <p class="calibre3"><span class="calibre5">Cahiers: Peki oyuncular, onlar da bunu görürler mi? Günlük çekimleri izlemeye gelirler mi?</span></p>

  <p class="calibre3"><span class="calibre5">Godard:</span> Gelmezler.</p>

  <p class="calibre3"><span class="calibre5">Cahiers: Gelecek olsalardı, çekimleri onlara izletir miydiniz?</span></p>

  <p class="calibre3"><span class="calibre5">Godard:</span> Benim onlardan istediğim de zaten bu! Onlara: "İçinizden gelmiyorsa, kendinizi zorlamayın, ama üzerinde düşünün!" diyorum. Ama düşünmek istemiyorlar, dağarcıkları bu zayıflık üzerinde kafa patlatacak kadar dolu değil.</p>

  <p class="calibre3"><span class="calibre5">Cahiers: <sup class="calibre6">Ö</sup>yleyse, yeniden planlar çekmeye gittiğinizde önceki çekimleri sizden başka kimse görmemiş oluyor.</span></p>

  <p class="calibre3"><span class="calibre5">Godard:</span> O iş mekanik şekilde olup bitiyor. Geriye dönü&gt;«^m: böylelikle, vura vura sonunda demir biraz yumuşuyor. S^onra. lamam, en azını elde ettim," diyorum. Rufus zorlandı. ama el^^^ gelenin ya da içinde olanın en iyisini vermeye çalıştığı görülüyordu. Ona, "Bana üç ayrı gülüş göster,” diyordum, birini seçmem için üç ayrı şekilde gülüyordu.</p>

  <p class="calibre3"><span class="calibre5">Cahiers: <sup class="calibre6">İ</sup>yi ama belki de korkuyorlardır; ille de cömert davranmadıkları anlamına gelmez bu, öyle değil mi?</span></p>

  <p class="calibre3"><span class="calibre5">Godard:</span> Madem öyle, Villeret de içindeki korkuyu dışarı vursun, bunu düşünsün! Benim ondan istediğim işte buydu, oynaması gereken rol buydu: İçindeki korkuyu dışarı vurmak. Ama gördüm ki, her şeyi benim vermem gerekiyordu, bir konuşma içindeki bütün diyalogları benim sufle etmem, tenis oynadığımızı düşünürsek, bütün topları benim atmam, benim karşılamam gerekiyordu, onun yaptığı şeyse bekleyip durmaktı... Trapez yapmış olsaydık, her defasında yeri boylayan ben olacaktım; beni havada hiç yakalayamayacaktı... Filmde bu hissediliyor, entelektüel havanın en fazla verildiği sahnelerde... Oyuncular kendilerini çok kısıtlıyorlar, gereğinden çok... Onlara, "Gidip bir Harry Langdon filmi görmelisiniz," diyorsunuz, bu onları ilgilendirmiyor, ya da "Peki, olur," diyenler, gördüklerinden kendilerine bir şey çıkaramıyorlar, kültürel bir aldatmaca haline geliyor bu. Ama bu filmde, Beckett'e daha bir yakınlık söz konusuydu. Beckett'in oyunlarında genellikle cılız insanlar oynar; ben kendi kendime, "Biri cılız, biri de şişko olacak," demiştim. Hem zaten filmde, Villeret'nin deniz kıyısındaki evde görüldüğü sahnede kasetten duyulan, Beckett'in cümleleridir.</p>

  <p class="calibre3">"Ev" ve Dünya</p>

  <p class="calibre3"><span class="calibre5">Cahiers: Bugün sinemada yapılan kaba güldürüler, tiyatroda yapılanlara kıyasla daha tatsız; bu neden böyle?</span></p>

  <p class="calibre3"><span class="calibre5">Godard:</span> Gerçekten öyle; tiyatroda zaman zaman aile, mekân, ev vardır. Sinemadaysa bu yok, salyangoz gibisiniz, kendinize ev kurmanız gerekir, üstelik kurduğunuz bu evi göremezsiniz, onu sürekli kurmanız gerekir. Sinemada yine de, işin bir bakıma çingenelik yanı vardır... Tiyatrodaysa, izlemeye gidenler için olduğu kadar, oyuncular için de ev hep aynı evdir, "fuaye"dir. Üstelik belki de orada başarı olanağı vardır: Metin elinize verilir, önceden bilirsiniz metni... Sonra, etiyle kemiğiyle seyircilerle doğrudan ilişki içindesiniz, bu da tiyatroyu politikaya daha çok yaklaştırıyor; zaten tiyatroyu politikaya yakın kılan bir şeyler var, sinema ise bunun dışında kalıyor. Aralarında bağlantı kurmaya çalışıyorlar, işin şan, şöhret yanını ileri sürüyorlar, ama yine de bir bağdan söz edilemez. Tehlikelidir tiyatro, eğer iyi yapılırsa her şeyi gözler önüne serer. Sinemada öğeler arasında kurulan bağlantı zayıftır: Sinemayı oluşturan ekip futbol takımına benzer, sahaya her çıkışında ille de iyi oynayacak demek değildir.</p>

  <p class="calibre3"><span class="calibre5">Cahiers: Sağlam bir tabanı olmadığı halde, bünyesine uluslararası öğeleri aldığı için mi?</span></p>

  <p class="calibre3"><span class="calibre5">Godard:</span> Evet, oyunun oynanacağı sağlam bir temel yok. .. Fon-tainebleau'daki basit bir mikrofoncu bile sinemada "uluslararası" bir kişidir. Zaman zaman kibar insanlara, işinin ehli kimselere rastlanıyor, ama bunlar ender görülüyor. İnsanlar her şeyden önce sinemadan yararlanmayı, diğer alanlara oranla orada çok yüksek olan ücretlerden yararlanmayı düşünüyor. Ama uyuşma sağlandığı zaman, Rousselot, Cavalier ile beyaz bir duvarı Ripolin'le boyayıp sonra ikisi birlikte "Manet yapıyoruz," dedikleri zaman, eh işte o zaman işler yürüyor! .. Ve seyirci de bunun farkına varıyor, onun da böyle bir anlaşmayı hissetmeye gereksinmesi var. Üstelik, ara sıra aksayan bir hareket söz konusuysa, sorun olmuyor... Ama sinema her zaman ikili ya da üçlü yapılır, ancak böyle yapılabilir; başka türlü yapılanı enderdir, ayrıca, neden bu işi yapmanın seksen türlüsü olsun, anlamıyorum: Sinemanın o koşullarda ortaya çıkmış en büyük, ayrıca en iyi filmlerinde gerçek Manet vardı. ..</p>

  <p class="calibre3"><span class="calibre5">Cahiers: Bresson, Tati örneğin, onların da yalnız kalmış olduklarını düşünmüyor musunuz?</span></p>

  <p class="calibre3"><span class="calibre5">Godard:</span> Tabii, hem de çok, Straub gibi, benim gibi... Bir ara Bresson çok yalnızdı, bu yalnızlığı kendisi de korumak istemesine karşın yalnızdı. Yalnızlığın bir türü var ki zorunlu. Rossellini de yalnızdı. Yalnızlığın çok aşırı olmaması gerek, yoksa kusur haline geliyor... Ben uzun süredir kapasitemin %20'si ya da %30'uyla çalışı-yormuşum gibi hissediyorum kendimi ve sinemada bu hep böyle. Madem öyle, içinde fazlaca mizah bulunan, ciddilikten biraz uzak işler çıkarıp daha az yalnız kalmaya çalışalım bari... Sonra, özellikle filmden az söz ediliyor; insanların "filmden söz etmek" dedikleri şey, benim söylediğim şey değil. Freud birçok şey buldu, ama insanlar kendi aralarında konuşurlarken birbirlerine eskiden olduğundan daha fazla bir şey söylemiyorlar, belki de daha az... Vigo'nun film yaptığı günlerde film yapmak bugün birinin film yapmasından daha kolay değildi; Gaumont ona da aynı güçlükleri çıkarırdı, Coli-sde'deki insanlar da aynı güçlükleri çıkarırlar...</p>

  <p class="calibre3"><span class="calibre5">Cahiers: Oysa, Rohmer kendine genç bir kadın oyuncu seçiyor, onu altı ay boyunca her gün görüyor, sonra filmini yapıyor, ama hiç olmazsa gerçek bir çalışma arkadaşı edinmiş oluyor.</span></p>

  <p class="calibre3"><span class="calibre5">Godard:</span> Tamam, o kendine bir çalışma arkadaşlığı sistemi bulmuş; karşısındakiler bunu kabul ederlerse ediyorlar... Benim artık var olmamasına üzüldüğüm şeyse, savaş sonrası Amerikan sineması döneminin sonunda, sinemanın içinde bulunduğu o hareket. Ben, her şeyi filme almaya çalışıyorum; biri kalkıp da bana, <span class="calibre5">"Sağını Kolla</span> 'yı Annaud'nun çekmesini isteyeceğiz, siz de <span class="calibre5">L'Ours</span> (Ayı) filmini yapacaksınız, çünkü siz hayvanları ondan daha çok seviyorsunuz," dese örneğin, buna hiç karşı çıkmazdım. Ama benim yapacağım film <span class="calibre5">Ayı</span> olmazdı, daha çok <span class="calibre5">Timsah ve Kanguru</span> olurdu, <span class="calibre5">Ayı</span> kadar ilginç olmayan hayvanlar; ben kendimi çok farklı şeyler yapmaya fazlasıyla yetenekli görüyorum. Sinirimi bozan şey, Rohmer gibi belirli bir alana tıkılıp kalmak: <span class="calibre5">Le Genou de Claire'i</span> (Claire'in Dizi) gördüğümde sevdim ve onu savunmayahazırım-aslında iyi bulduğum tek filmi La <span class="calibre5">Collectionneuse</span> (Koleksiyoncu Kız), daha sonra da <span class="calibre5">Le Rayon Vert</span> (Yeşil Işın), o filmi farklı buluyorum- ama bütün ötekiler, hepsi birbirinin aynı. Sonuçta, Anouilh'u çok seviyorum, ama oyunlarından üçünü gördükten sonra --0nlan gençliğimde görmüştüm- artık Champs-Elysdes stüdyolarına gitmiyorum. Oysa seyirciler bunun tam tersini yapıyor... Ben, insanın yapmayı bilmediği şeyleri yapması gerektiğini düşünüyorum, çünkü yapmasını bildiğimiz şeyleri zaten yapabiliriz! (<span class="calibre5">Gülüşmeler</span>)</p>

  <p class="calibre3"><a id="bookmark2"></a>Sinemaya Gelmek</p>

  <p class="calibre3"><span class="calibre5">Cahiers: Pialat, Yeni Dalga yönetmenlerinin başlangıçta hep birlikte, sonrasındaysa teker teker, kendilerini sistemler içine kapatmalarını sert şekilde eleştiriyor. Aslında sizlerin büyük konulara el atmaya cesaret edemediğinizi söylüyor.</span></p>

  <p class="calibre3"><span class="calibre5">Godard:</span> Bu hem doğru hem de yanlış. Jean Valere'in ve Moli-naro'nun yaptıkları için doğru, ama Mocky'nin ilk yaptığı filmlere, Melville'in ilk filmlerine bakın... Geçen gün, <span class="calibre5">Bob le Flambeur'ü</span> (Söğüşçü Bob) yeniden seyrettim; olağanüstü, üstelik o dönemde bir yenilikti. Oshima'nın şu <span class="calibre5">Contes cruels de la jeunesse</span> (Gençliğin Korkunç Masalları) filmini de gördüm, çok şey araklandı bu filmden, ben görmemiştim. O dönemin Japon filmlerinin yanında, dünyayı tersinden gösteren bir film! Bizim filmlerimizde, <span class="calibre5">Design for Living'den</span> ya da herhangi bir Lubitsch filmindekinden daha fazla yatak ve oda sahnesi olduğu söylenemez. Kendimize bir değişmez saptadık, başkalarının üzerinde durmadığı bir duyguydu bu, <span class="calibre5">auteur</span> kavramı kendine eksen olarak bunu aldı, ama bu tutumun kaynağında yazarlar ve müzisyenler vardı; Mozart örneğin, şunu minör tonunda, bunu ise majör tonunda yazar. Pialat ise başka bir ortamdan geliyordu, onun hep bir sorunu oldu. Aynı zamanda hem Rock-feller, hem de Vigo olmak istedi. İnsanların kendisine acımasını, "Zavallı Rockfeller" demesini istedi, ”Zavallı Vigo” dedikleri gibi ve her ikisinin de Cannes ödülü kazanmasını, sonra da kalkıp, "Hangi salaklar verdi o ödülü bana?" diyebilmeyi istedi <span class="calibre5">(gülüşmeler).</span> François, kendi çocukluğunu filme almayı düşündü. Pialat ise çocukları 1914 Savaşı sırasındaki giysileriyle filme almak istiyordu. Belirli bir görüş açısından geleneksel bir yönetmen, Carne'nin mirasçısıdır; Duvivier'nin en iyi yanları vardır onda.</p>

  <p class="calibre3">Yeni Dalga, bizim üstlendiğimiz eleştirel işlev dolayısıyla tek olarak kaldı, bu da bize yığınları, ünü getirdi. Almanlar böyle bir harekete sahip olamadılar, Coppola'nın da, Rossellini'nin de arkasında böyle bir hareket yoktu. Yeni Dalga, Sinematek'ten doğdu; ressamların -sanat tarihinde artık çok klasikleşmiş biçimiyle- büyük Usta'lann atölyelerinden çıktığı gibi. Ayrıca, sinema oradan gelmiyordu; Renoir bunun dışında kalır, çünkü o, babasının oğluydu, ama hepsi o kadar. Biz, büyük Usta'nın atölyesinde "öğrendik" bu sanatı, Sinematek'ti bu usta, sonra oradan ayrıldık... Onun için bize karşı hep kıskançlık duyuldu, onlara, "Biz sinemanın içinden geliyoruz," diyorduk...</p>

  <p class="calibre3"><span class="calibre5">Cahiers: Jupiter’in uyluğundan!..</span></p>

  <p class="calibre3"><span class="calibre5">Godard:</span> Onlar bunu öyle anlıyorlardı. Anne-Marie'nin bile sinemaya geldiği yer farklıdır. <span class="calibre5">Kral</span> Lear'daki, üzerinde lamba bulunan şu ayakkabı sandığı; Anne-Marie onu sekiz yaşındayken oturup yapmıştı... Ben çocukluğumda sinemanın ne olduğunu bilmiyordum! Savaş sırasında <span class="calibre5">Mowgli'yi, Pamuk Prenses'i</span> gördüm, ondan sonra sinema ilgimi çekmeye başladı. Anne-Marie'nin annesi ise, Jeff Chandler'ın oynadığı westem'ler dışında, onun sinemaya gitmesine izin vermiyordu (İsviçre'de terbiye kuralları çok sıkıydı), görebildikleri sadece bu filmlerdi. Erkek ve at seyretmekten bıkmıştı, ama içinde sinemaya gitme isteği, perdeye yansıyan şeyi görme isteği vardı. Onun için de kendisine, üzerinde lamba bulunan o ayakkabı sandığını yapmıştı; oradan, aile fotoğraflarının negatiflerini yansıtıyordu... Ona, "Mademki kendi sinema salonunu kendin yapmışsın, sen sinemaya benden çok daha uzaklardan, dürüstçe, kentli olarak, normal yoldan gelmişsin. Ben, sinema üniversitesinden, Sinematek'ten geldim," dedim. Bu da gösteriyor ki benim böyle insanlara söylediğim şey, "Sen sinemadan gelmiyorsun," değil, "Sen, benden daha önce gelmişsin." Ben sinemaya günün birinde rastlantı sonucu girdim, insanların sirke girdiği gibi...</p>

  <p class="calibre3"><span class="calibre5">Cahiers: Peki, sinemadan gelme konusunda madalyonun öbür yüzü de var mı?</span></p>

  <p class="calibre3"><span class="calibre5">Godard:</span> Bu konu her ne kadar Pialat karşısında beni bıyık altından güldürse de, iş yalnızlığa gelince, değişen bir şey yok... Bizim sinemaya başladığımız dönemdeki sinemacılar, sinema ortamının içinden geliyorlardı; ben sinema yapmaya kalktığımdaysa, çevremde bulduğum tek kişi annem oldu; yazıştığı bir çocukluk arkadaşı vardı, Doniol-Valcroze'un annesiydi bu kişi. Benim için bu konudaki tek olanak, bir tavsiye mektubuyla Doniol-Valcroze'a takdim edilmemdi. Bu mektuplardan ara sıra ben de alınm, "Efendim, oğlum sinemayla ilgileniyor, kendisi için bir şeyler yapabilir miydiniz acaba?" Benim için sinemaya adım atmak, La Revue du <span class="calibre5">Cinema'da</span> yazı yazmaktı. Böyle olunca, Doniol-Valcroze da bana, "Bana yazı gönderin," dedi. Cahiers'dekilerle daha sonra bir araya geldik... Rohmer, bir sinema kulübü kurdu; onun 1952 ya da 53'te Kröyçer <span class="calibre5">Sonat'ı</span> sessiz olarak çektiğini, filmdeki rolü de kendisinin oynadığını unutmamak gerek. O dönemde Fransız sineması ne yapıyordu? Bundan dolayı, Pialat ile atıştığımda -çünkü beni sinirlendiriyor- biraz yukarıdan bakan bir tavır takınıp, "Evet, biz oradan geliyoruz, bayım, siz değil..." deme hakkını kendimde görüyorum. Bana darılmasını da göze alıyorum, hepsi bu. Ama aslında biz-lerde bir üstünlük duygusu var ki iyi bir şey değil; bu da şundan ileri geliyor: Savaş veren bizdik, o değil... Bundan sonra, filmden filme farklılıklar vardır. <span class="calibre5">Söğüşçü</span> Bob'u yeniden seyrettiğimde, Orfe' ye benzediğini fark ettim; daha sonra nasıl olup da Dermit ile Les Enfants Terribles'i (Müthiş Çocuklar) yapabilmiş olduğu hiç aklıma gelmemişti... <span class="calibre5">Söğüşçü</span> Bob'da oynayan oyuncuya bugün dikkat edilecek olursa, onun fiziksel açıdan, bir başka dünyadaki Edouard Dermit olduğu görülür. <span class="calibre5">Müthiş</span> Çocuk/ar'daki oyuncuların bütünüyle yapmacıklı ses tonları bile.</p>

  <p class="calibre3">İnsanları hep rahatsız etmiş olan bir şey var; Yeni Dalga -'Yeni Dalga" dediğim zaman, söz konusu ettiğim iki ya da üç kişidir, daha fazlası değil- düşünmeyi hiçbir zaman bir kenara itmedi, ve de düşünceden hareket etmeyi. İnsanlar önce, "Sinemada düşünmemek gerekir," derler, sonra, "Ben neden düşünmeyecekmişim, mademki sen düşünüyorsun?” derler. Ben de onlara, "İyi ama sen düşünmesini bilmiyorsun, oysa ben biliyorum. Belki bir sekans yapmayı biliyorsun, ama düşünmeyi bilmiyorsun," derim. Sekanslardan başka bir şey ortaya koymadan sinema yapılabilir mi? Hitch-cock en büyük sinema teknisyeniydi; bir defasında denedi, böyle bir film yaptı. Bir sekanslar bütünü; bu daha da karmaşık bir şey. Bazı filmler işin içinden daha iyi çıkıyor, bazı Amerikan filmleri, zaman zaman; kuşku yok ki bu daha karmaşık, daha zor bir şey. Biyolojide, amino asitlerin oluşturduğu sekans binlerce şeyi içerir. Ben bir bakıma, sekans çekmesini bilmiyorum ve her zaman zayıf bir yanım oldu, ki bu zayıflık, elli dakika sonunda genellikle bütün filmlerde görülüyor; İtalyanlar işin içinden daha pragmatik bir yoldan sıyrıldılar, filme ara koyuyorlar.</p>

  <p class="calibre3">Bir Planı Tutturmak</p>

  <p class="calibre3"><span class="calibre5">Cahiers: Ama sizde hiç olmazsa, her zaman birplanın kendi içinde tutarlı olması gerektiği düşüncesi var olageldi...</span></p>

  <p class="calibre3"><span class="calibre5">Godard:</span> Yetkinliğe ulaştığım söylenemez, ama bana göre, bir planın başka bir plan yanında tutunabilmesi için kendi içinde tutarlı olması gerekir. Bir devle bir cüceyi yan yana getirirsen, dev şöyle yapar <span class="calibre5">(Godard ayağa kalkar),</span> cüce de yerlerde sürünürse, "Bu ufaklığın nesi var?" diye sorarsın. Ben genellikle fotoğraflarla ve çerçevelemeyle bunun farkına varıyorum. Işık gelmiyor, çünkü nereye düşeceğini bilmiyor ve kamera, konulması gereken yere konulmamış oluyor ya da oyuncu ışığı almak için yapması gereken şeyi yapmıyor...</p>

  <p class="calibre3"><span class="calibre5">Cahiers: Bu tutarlılık düşüncesi, televizyon yüzünden kısmen kaybolup gitmedi mi?</span></p>

  <p class="calibre3"><span class="calibre5">Godard:</span> Televizyon başka türde bir tutarlılık yarattı! Beşinci Kanal'ın başlangıçtaki başarısızlığı ki bu uzun vadede yoluna girecek - bundan ileri geliyor herhalde; fotoğraflar bakımından öteki üç kanaldaki tutarlılık yok. Ötekiler gibi, parlak kâğıda iyi basılmış bir pomo dergi değil. Onun için de seyirciler, iki pomo dergiden, Beşinci Kanal yerine TF I 'i seçiyor. Collaro'nun şov programları parlak olmayan bir ışıkla aydınlatılıyor -o korkunç, televizyon tarzı ışıklandırma- çünkü özel sektörde hazırlanıyor ve özel sektör ise o işi henüz beceremiyor. Haber bülteni ise, tavanlarıyla ve bütün öteki havaleli donanımıyla pek oturmuş değil; kurmuşlar, ama mekanik olarak ve eminim tam sabit değil; resimlerde biraz kararma, kirlenme olduğu hissedilince program, pek netliği olmayan bir pomo filme dönüşüyor.</p>

  <p class="calibre3">Pialat'nın canını sıkan, sinema sanatının temsilcisi olarak değil de, yalnızca sinemacı kabul edilmesi olmalı. Bu durum Spielberg' in canını sıkmıyor, ama onunkini sıkıyor. Eminim ki Fra Angelico ya da Giotto, "Evet, ama resim..." dememişlerdir. Ama Delacroix' dan başlayarak, "Resim" diyorlar; ressam, kendisini resim sanatının temsilcisi olarak görüyor, bu dünyanın dışından geldiğini, ressam haline dönüşmüş resim olduğunu düşünüyor.</p>

  <p class="calibre3"><span class="calibre5">Cahiers: Ve resim sanatını "kurtarıyor"...</span></p>

  <p class="calibre3"><span class="calibre5">Godard:</span> Manet, bu duygular içindeydi, Renoir değil, çünkü o çok açık; Nicholas de Stael'de, Matisse'de, Braque'da bu duygu vardı, Bresson'da hep oldu. Bende de bütünüyle var. Herhangi biriyle konuşmaya başladığımda önce, kendimi daha genç hissediyorum. Yaşlandığım halde, aşağı yukarı hep aynı yaştaymışım gibi geliyor bana, ve kendimi her zaman öteki insanlardan daha genç hissediyorum; kendi kendime de, "Nasıl oluyor da bütün bu modası geçmiş şeyleri sevebiliyorlar? Bütün o travelling'leri, dolly hareketlerini neden seviyorlar?" diyorum. Gaumont'a gittiğimde, içlerinde en yaşlı olan benim; ama kendimi hep, ünlü ve zengin birinin yanına çıkıp ondan bir şeyler dilenen küçük bir çocuk gibi hissediyorum. Oysa onlara söylemem gereken şey şu: "Evet, sizler benim kişiliğimde sinemaya şunu borçlusunuz... Borçlu olduğunuz kimse ben değilim, sinemanın kendisi."</p>

  <p class="calibre3"><a id="bookmark3"></a>Paylaşma Sanatı</p>

  <p class="calibre3"><span class="calibre5">Cahiers: Peki, sinemada insanların artık bir şeyleri paylaşmak istememelerini neye bağlıyorsunuz?</span></p>

  <p class="calibre3"><span class="calibre5">Godard:</span> Sanatsal işlevin daha önemsiz hale gelmesine; bir şeyleri paylaşan insanlar golfçüler ya da teknik adamlar. Ben işin teknik yönünü severim, zaman zaman onların konuşmalarına katılıyorum, ama bütün gün, bütün hafta, bütün yıl değil. Video modellerinden, film yapımından söz edebilirim, ama her zaman değil. Onlar, ara vermeksizin bunları konuşup dururlar, ama bir an gelir, konuştukları şeyin kendilerini ilgilendirmediğini hissedersin. Sana videodan söz ederler ama ellerine alıp bir kez olsun aygıtın tozunu silmezler... Demek ki farklı olan bir şeyler var, işin zanaatçılık aşaması söz konusu değil artık. Büyük birimler aşamasına gelinmiş; elektronik baskı devrelerine bakıyorsun, Sarcelles'in, Los Angeles'ın havadan alınmış fotoğraflarını, kentleri andırıyor... Kızılderili kö-</p>

  <p class="calibre3">yünü anımsatan bir baskı devresi görmemişsinizdir hiç... Öylesi de olabilirdi oysa. Hep küpler üstüne basılmış, küpler arasında kablolar bulunan basılı devre örneklerinden başka türlü yapılmış devreler de olabilmeli. İnsanı büyük bir sıkıntı basıyor ve bugün, kaydırma yapan bir kamerayı iten bir işçinin, yaptığı bu işten, vaktiyle Ophuls için çalışan bir işçi kadar zevk aldığını sanmıyorum. Ama iki-üç bin yıllık bir zaman perspektifi içinden bakacak olursak... sanat dediğimiz şey nedir? Sanatsal işlev Ortaçağ'dan biraz sonra doğdu, artık ortadan kalkmakta, devrini tamamladı. Şimdi, daha çok teknolojik işlev söz konusu, Sanat'a düşman gözüyle bakılıyor, çünkü size, insanlarla bir şeyleri paylaşma olanağı sağlayan şey o; teknolojide böyle bir şey söz konusu değil: Hemen uygulamaya geçiyorsunuz, yani bir karar alıyorsunuz, yani iktidar sahibi olma isteği belirtiyorsunuz. Üstün gelen, Ay'a gitme kararını en çabuk veren oluyor, öteki de o zaman: "Ay'a mı gitmek istiyor, tamam, gitsin, yalnız, bedelini de tıkır tıkır ödesin, çünkü kullanacağı mikro devreleri yapan benim," diyor <span class="calibre5">(gülüşmeler).</span></p>

  <div class="calibre1">
    <div class="calibre1"><img alt="" class="calibre38" src="../Images/main-32.png" /></div>
  </div>

  <div class="calibre1">
    <p class="calibre3">Jacques Villeret ve François Perier Sağını Kol/a'da.</p>
  </div>

  <p class="calibre3">Sanatın o, "paylaşmak, birlikte göstermek"ten başka bir şey olmayan işlevi artık hiç kalmadı. Zanaatçı olsun, sanatçı olsun yok olup gidiyor. "Bırakın bizi, bizi yatıştıran acımızla baş başa bırakın," sözünde, bu duruma karşı öfke var biraz. Filme oyuncu olarak katılma isteğim de bundan kaynaklandı. Kendi kendime, "Kameranın önüne geçersem, hiç olmazsa biraz eğlenirler," dedim. Şapkamı kaldırdığımda, hiç olmazsa Caroline eğleniyordu. Yoksa, yüzü hep asıktı. <span class="calibre5">Auteur</span> öyle bir durum yarattı ki yönetmen iki saniye düşünecek olsa -ve insanın hem gülüp hem de düşündüğü ender olur- onlar kendilerinin surat asmaları gerektiğini düşünüyorlar...</p>

  <p class="calibre3"><a id="bookmark4"></a>Kenarın Merkezi</p>

  <p class="calibre3">Sinemanın ortaya çıkmasıyla çok garip bir düşünce de var oldu. Edebiyat, ulaşımın ve iletişimin yardımıyla giderek daha çok yaygınlaşmaya başladığında, keşişlere, prenslere, okumayı bilenlere özgü bir şey olmaktan çıktığında... Eugene Sue ortaya çıktı, ama, "Eugene Sue var, sonra Rimbaud acı çekti," demiyor kimse. Şu söylenebilir: "Theophile Gautier'yi okuyanlar, Eugene Sue'yü okuyanlardan daha az", ama "Bu kötü" demiyorlardı. Tersine, hatta edebiyatı ikiye ayırıyorlardı: "halk" edebiyatı ve "yüksek edebiyat". Sinema ortaya çıktığında, şöyle tuhaf bir şey söylediler: "Çok sayıda kişinin ilgisini çeken şey iyidir, az sayıda insanın ilgisini çeken şey kötüdür." Sinema alanında, iki gözü, iki kulağı olan herkesin hemen edinilmiş bir düşüncesi vardır. Postacı sana, "Resnais'nin yaptıkları film değil, sinema başka şeydir," diyebilir. Buna karşılık, ona Bela Bartok ve Madonna desen, "Ben Madonna'yı daha çok seviyorum," diyecektir; "Bartok'un yaptığı şey müzik değil," demeyecektir; söyleyeceği şey, "O konu benim ilgi alanıma girmez," olacaktır; oysa sinema söz konusu olduğunda, "Bu benim içine girmek istemediğim bir alan, aslında alan bile değil," der.</p>

  <p class="calibre3">Yeni Dalga'mn söylediği ise "Hayır, bu da başka alanlar gibi bir alandır," oldu. Beckett neyse, Vigo da odur. Eğer Vigo ile ilgilenen on seyirci varsa, onun o on seyircisiyle uyum içinde yaşamını sürdürebilmesi için gerekli olan şey yapılmalıdır. Ben bu düşünceye sözlerimle olsun, davranışlarımla olsun hep sadık kaldım.</p>

  <p class="calibre3"><span class="calibre5">Cahiers:</span> Empedokles'in <span class="calibre5">sinema olmadığını ileri süren eleştirmenler hâlâ var.</span></p>

  <p class="calibre3"><span class="calibre5">Godard:</span> Straub örneği güzel bir örnek. Sana, "Bu bir film değildir,” diyorlar. Bizse hep şunu söyledik: "Hayır, bu bir filmdir; eğer şurada ve şurada gösterilmesi sağlanırsa, iyi bir film haline gelir. Ara sıra, sizin film olarak adlandırdığınız şeyi de yapacaktır."</p>

  <p class="calibre3">Benim Yahudi sorununa karşı duyarlığım işte bu yüzden arttı. Yahudi değilim, ama kültürel açıdan bana da onlara davranıldığı gibi davranılıyor. Beni parmakla göstermekle kalmıyorlar, "özeldir" diyorlar. Bu tutum benim azınlıklara her zaman, haklarında bilgim olmasa da, politik açıdan bile önce olumlu yaklaşmama neden oldu. İran-Irak çatışması hakkında hiçbir bilgim yok. Benim yaşadığım yerde politik açıdan herkes İran'dan nefret ediyorsa, ben kendi kendime şunu düşünme eğiliminde olurum: "Peki ama onlar ötekilerden neden daha beter olsun?" Biz aslında sinemanın daha tarihön-cesindeyiz: Sinemanın tarihi kendi tarihöncesinde durdu. Sonra, televizyonla birlikte yeniden başladı, ama Yeni Dalga'nın ortaya çıkmasına doğru yeniden başlayan... başka bir şeydi. Bizler, bir şeylerin başladığını, artık yaşamımızın sonuna kadar film yapabileceğimizi sandık... Şimdiyse, belki, diyorum, çünkü televizyonun 15. kanalında hâlâ bir Braunberger bulabileceğim ve hepsi de o olacak ve böyle olmasına üzülüyorum, çünkü ben o dünyanın içinde eğitilmedim, ama yine de ne zaman istersem iki kişi bir arabaya atlayıp kendi <span class="calibre5"><sup class="calibre6">İ</sup>talya'da Yolculuk’umu</span> yapabilirim <span class="calibre5">(gülüşmeler)...</span></p>

  <p class="calibre3"><a id="bookmark5"></a>Önde Koşmak</p>

  <p class="calibre3">Neden "öncü" olduğum hakkındaki düşüncemi açıklamaya dönüyorum. İki türlü hareket var. Yeryüzüne düşecek olursan, bomboş bir alana, kimsenin bulunmadığı bir yere gelirsin... Bir süre sonra insanlar seni görmeye gelirler. Sanıyorum ki ben onlardan kaçtım.</p>

  <p class="calibre3">Ama kaçıp önde koşmaya başladığım için sonuçta öncü oldum; onlar benim peşimde koşuyorlardı. .. <span class="calibre5">(gülüşmeler).</span> Oysa bazı insanlar var ki yeryüzüne başka türlü iniyorlar; bir hareket görüp onun peşine düşüyorlar... Eskiden bir ekonomi, bir de kültür vardı; 1. François döneminde ya da Leonardo da Vinci döneminde patetes yetiştirilmesiyle kültür aynı kefeye konmuyordu. Bugün neredeyse aynı şey. Amerika'nın gücü, ekonomisi olmamasından ileri geliyor: Çıkabilir de, batabilir de, çünkü yalnızca bir kültür. Her yerde aynı durum var, var olan sadece kültür. Finans yönünden çok güçlü olmasının nedeni bu. Tokyo'daki bir sigorta şirketi neden bir Van Gogh satın alıp kasasına kilitliyor acaba? Oturup seyretmek için değil. Şu sırada kültür, şimdiye kadar olmadığı ölçüde güçlü; ve televizyon da bir kültür aracı. Sinema hiçbir zaman bir kültür aracı olmadı. O yüzden de bugün artık modası geçti. Griffith hiçbir zaman "kitleleri eğitmeyi" düşünmedi; ne Eisenstein, ne de başkası bunu düşünmedi ... İstedikleri şey film yapmaktı, hepsi o kadar. İnsanların sinemada sevdikleri şey de işte bu.</p>

  <p class="calibre3">Bugün yayınevleri söz konusu olduğunda bile büyük gruplaşmalar var; bu grupların göbeğinde de Bourgois gibi bir yayınevi var. Zaman zaman ortaya bir şeyler çıkıyor, ama yaptıkları şey genellikle edebiyat değil; toplumun gereksinme duyduğu bir edebiyat işlevini yerine getirmiyorlar, ve bunu da ellerinden geldiğince iyi yapıyorlar... Büyük resim de bir dönem olarak geldi geçti... Flau-bert, Dostoyevski, Meredith, Faulkner, Malraux; yüzyıllık bir süre içinde ne kadar çok insan yetişmiş... Bunlara bir yenisinin eklenmesini nasıl bekleyebiliriz? <span class="calibre5">(gülüşmeler</span>)... Caz tarihine bakacak olursan, benim geç keşfettiğim bir cazcı var; onun hakkında benim için söylenenlere benzer şeyler yazılan bir eleştiri okuduğum için keşfettim onu; Omette Coleman'dı bu cazcı. Ona hiç durmadan, "Önce yaptıkların daha iyiydi," dediler. Yaptığı müzik, ötekilerin yaptığı müziğin bütünüyle dışındaydı, ama sonunda etkili oldu... Ne olursa olsun, sinemada temelde değişen hiçbir şey yok. Videodan, televizyondan sinemaya giderek daha çok para akıyor, ama ilginç filmler yapmak, bu filmleri ilginç şekilde yapmak istediğinizde o ölçüde zorluklarla da karşılaşıyorsunuz. Çünkü kalkıp da Straub'la görüşmeye gitseniz, öğle yemeğini karşılıklı büyük bir sessizlik içinde yiyorsunuz... Bunun ilginç bir yanı yok. Gidip Jacques Becker'le ya da Truffaut'yla görüştüğünüzde öyle olmuyordu. Pesaro festivallerini hatırlıyorum; Moullet vardı, Pasolini vardı, davetsiz misafir olarak gelen ve Pasolini'ye çok sert eleştiriler yönelten Metz vardı. Daha sonra Moullet, Metz'i aynı şekilde eleştiriyordu, alkışlar, bağırışlar gırla gidiyordu...Aslında, bir şeylerin sonuydu bu. Festivaller artık o zaman olduğu gibi bütün ilginçliklerin bir karışımı değil. Bugün bir otele iniyorsun, dört bir yanın kapalı; insan eskiye özlem duyuyor. İnsan bunu uçakta yolculuk yaparken daha iyi görüyor. Bazen birinci sınıfta uçuyorum, ender olarak da Business Class'ta, çünkü oradakiler çekilmez insanlar, televizyondaki kadın sunucular gibi hepsi; önlerinde tepsiler, küçük koltuklarına gömülmüş mutlu insanlar, onlardan daha mutlu olanını hiç görmedim <span class="calibre5">(gülüşmeler).</span> Ellerinde küçük hesap makineleri var, Wall Street'teki iflasları tartışıyorlar, önemli' kişilerin adlarını, onların eşitiymişler gibi ağızlarına alıyorlar; hepsi öyle, insan hayret ediyor. Garların modem hale getirilmiş olmasına karşın trende insan hâlâ insani yüzler görebiliyor... İnsanın uçakta kendisini kaptırdığı bir duygu var; yolculuğu tamamlamak zorundasın. Trende ise istersen bir sonraki istasyonda inebileceğini bilirsin, o olanak hâlâ vardır... TGV hariç. TGV'leri sevmiyorum: Pencereleri açamıyorsun...</p>

  <p class="calibre3"><span class="calibre5">Cahiers: Ama en azından, son yaptığı filmlerle insanları eğitmek isteyen bir Rossellini var.</span></p>

  <p class="calibre3"><span class="calibre5">Godard:</span> "Bunların görülmesi, gösterilmesi ve öğrenilmesi gerek," demek istiyordu, ama onun için öğretmek, "ders vermek" anlamına gelmiyordu. O neşeli hava artık yok. <span class="calibre5">Sağını Kolla'yı,</span> ki oldukça eğlenceli bir film, yapması bana zor geldi. Bunun başlıca sorumlusu da sanırım film yapımında çalışan bütün teknik adamlar. Artık içlerinde film yapma isteği yok. Bu isteği ara sıra, belli belirsiz duyuyorlar... Çok sigara içip de, içmekten kendini alamamak gibi, çünkü içmeyi bırakmak için de en azından biraz çaba göstermek gerekir... Bu filmde biraz çaba var; gösterilmemiş, gösterilmek istenmemiş bir çaba var. Seyirciler zamanla bunu hissediyor, "Tamam, mademki onlar kendi yaptıkları şeyle ilgilenmiyorlar, biz de ilgilenmiyoruz,” diyorlar. Ve filmin her aşamasında katıksız tekniği, senaryoyu, merak uyandıran öğelerin kullanımını... bunların ortaya konması için gösterilen karşılıklı çabayı görüyorsunuz. Oyuncuların neden tiyatroya sığındıklarını anlıyorsunuz, çünkü onlara ait tek mekân tiyatro; taöteden beri sahip oldukları tek mekân orası, yani kutsallığı olan yer; oysa sinemadan bekledikleri tek şey, daha iyi maddi olanaklar. Bunun savaşımını veriyorlar: Yemek paralarını kesecek olsan, filmi bırakıp gidiyorlar, hiç duraksamadan. Tiyatro sahnesine çıktıklarında ise sanki, "Burada hiç olmazsa kendi evimdeyim," diyorlarmış gibi. Sinemada, evlerinde hissetmiyorlar kendilerini. Yok olup gitmiş bir kültür enerjisi var; o enerjinin yerini bazılarının akıl almaz yoğunluktaki gayreti aldı. Bu gayret, kimilerini ölüme kadar götürüyor: Truffaut öldü, Fassbinder öldü, genç insanlardı. Fassbinder tek başına yirmi yıl boyunca iki Almanya için film yaptı; nasıl ölmesin?.. "Ben Alman filmleri yapacağım," diyen yalnızca Fassbinder oldu ve söylediğini de yaptı. Sinemada, edebiyat ve müzik alanındaki kültürün en azı bile yok...</p>

  <p class="calibre3"><span class="calibre5">Cahiers: iyi ama sizin yapmak istediğinizfilmleri yapmaya gereksinme duyan teknik adamlar hiç mi yok?</span></p>

  <p class="calibre3"><span class="calibre5">Godard:</span> Bir-iki kişi oldu. Belli bir dönemde belki Agnes Gu-illemot, Raoul Coutard; Truffaut da aynı şeyi Suzanne Schiffman' la yaşamış olmalı. Ben zaman zaman bazı filmleri teknik adam olarak yapabilsem mutlu olacağım. Ama Annaud'nun filmlerinin mik-sajını ben yapacak olsam, herhalde hoşuna gitmezdi. Oysa ben o filmlerin yine de en az onunkiler kadar iyi olacağını, hiç olmazsa miksajının daha iyi yapılmış olacağını düşünüyorum. Rivette'in ya da Straub'un filmlerinin sesini yapabilirdim ve bunu, saygı duyduğum bir kişinin filmini yapma gereksinmesinden, kendi dünyasına çok yakın bile olsa, başka bir dünyayı görme merakından dolayı yapardım...</p>

  <div class="calibre1">
    <div class="calibre1"><img alt="" class="calibre39" src="../Images/main-33.png" /></div>
  </div>

  <div class="calibre1">
    <div class="calibre1"><img alt="" class="calibre40" src="../Images/main-34.png" /></div>
  </div>
</body>
</html>
