<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3"><span class="calibre5">Cahiers: Sizin</span> Emile <span class="calibre5">nasıl olacak?</span></p>

  <p class="calibre3"><span class="calibre5">Godard:</span> Modem bir film olacak. Girdiği sınıf her zaman kalabalık olduğu için liseye gitmekten vazgeçen, insanlara bakarak, sinemaya giderek, okuyarak, radyo dinleyerek ya da televizyon seyrederek öğrenimini okul dışında sürdürmeye başlayan bir delikanlının öyküsü.</p>

  <p class="calibre3">Eğitim alanında, sinemada olduğu gibi yeniden ele alınıp düzeltilmesi gereken pek çok sayıda yanlış uygulama var. Her şeye yeniden el atmak gerekiyor. İşçi çocuğu okumaya kalkarsa ne olur? Sırtına hemen para sorunu biner. İşin burasında yine Üçüncü Dün-ya'nın içinde bulunduğu koşullara dönüyoruz. Burs sistemleri hiç de dürüstçe hazırlanmamış. Burslardan yararlanması gerekenler, onu hak edenler olmalı. Peki, "hak etmek" ne demek, kim bu hak sahipleri? Bunlar -mademki şimdi fakültelerde, kışlada olduğu gibi yoklama yapılıyor ve yoklamada bulunmayanların sınava girmeye hakkı yok- bunlar sınıfta her zaman mevcut olanlar, devamlı öğrenciler, öyleyse sınıfta her zaman bulunabilme olanağına sahip olanlar, öğrenim harçlarını karşılayabilmek için dışarıda çalışmaya mecbur olmayanlar. Dersleri izleyenler - devamlı çakan öğrencilerden daha fazla bir şey öğrenmeseler bile! Ayrıca, insanlara ne öğrenme zevkini ne de zamanını vermeyi biliyorlar. Ve öğretmenlerin eline geçen para az! Bunun basit bir sorun olduğunu söylemek istemiyorum, ama daha işin başında, kabul edilmesi olanaksız bir sürü şey var.</p>

  <p class="calibre3"><span class="calibre5">Cahiers: Peki, hunun çözümü olmayan bir sorun olduğunu mu düşünüyorsunuz?</span></p>

  <p class="calibre3"><span class="calibre5">Godard:</span> Yok, hayır. Çünkü en azından Amerika'da da, Rusya'da da, Arnavutluk'ta da işler Fransa'da yürüdüğü gibi yürümüyor. Öncelikle, oralarda eğitim için verilen burslar çok daha fazla. Ve Fransa'da burs miktarındaki bu kısıtlama, kararlı, bilinçli bir politikadan kaynaklanıyor. İşin burasında, Misoffe'un ettiği lafları hatırlatırım size. Ve de kısa süre önce Kanadalılara, "Seçkin insanlarınızı yetiştirmeye hakkınız var..." diyen De Gaulle'ü. İşte, devleti yönetenlerin zihniyeti bütünüyle bu sözlerde; De Gaulle, "Daha fazla öğretmen, daha fazla araştırmacı yetiştirmeye hakkınız var..." demiyor, bunu özellikle söylemiyor. Hayır, "Seçkinler," diyor! Ne var ki yeteri kadar seçkin zaten yetişmiş. Kanadalı seçkinler yetiştirmek için Quebec'in özgür olmasına hiç de gerek yok.</p>

  <p class="calibre3"><span class="calibre5">Cahiers: Doğu ülkelerinde öğrenim görme olanakları çok geniş, ama aynı zamanda, seçkin insan yetiştirmeyi amaçlayan bir alan da var: El işçisi olan otuz yaşında bir insanın, günün birinde sinema yapabilmeyi ümit etmesi olanaksız, çünkü sinema okulunu bitirmesi gerekiyor.</span></p>

  <p class="calibre3"><span class="calibre5">Godard:</span> El işçisinin ve entelektüelin yaptıkları iş nicelik olarak farklı, nitelik olarak değil. Şimdiye kadar o işçilerle aynı koşulları hiç paylaşmadık, bundan dolayı da birbirimize söyleyecek, birlikte yapacak bir şey bulamıyoruz. Bir işçi, bir kez daha söylüyorum, bana hiçbir şey öğretemez, ben de ona. Oysa, tam tersi olmalıydı; ben ondan, o da benden çok şey öğrenmeliydik; kendi meslek dalımız-dakilerden öğreneceğimize birbirimizden öğrenmeliydik. İşte bunun için bazı insanlar -Çinliler diyelim, ya da bazı Çinliler- bu durumu değiştirmek istiyor. Ve bu durumun değişme umudu bir ütopya değil; birkaç yılda değil de, birkaç yüzyılda gerçekleşebileceğine aklımızı yatırırsak eğer. Uygarlıklar uzun sürelidir. Daha bir buçuk yüzyıl önce komünizmle başlayan yeni uygarlığın, birden sona ereceğini neden düşünelim? Bu söylediklerimizin gerçekleşmesi belki bin, belki de iki bin yıl sürecek.</p>

  <p class="calibre3"><span class="calibre5">Cahiers: Son Kültür Devrimi yapıldığından bu yana gerçekten iki bin yıl geçti; Hıristiyan devrimiydi bu.</span></p>

  <p class="calibre3"><span class="calibre5">Godard:</span> Sona ermeye daha yeni yeni başlıyor ve gericilerden başka bir şey de yetiştirmedi. Görüntü sanayii ve ses sanayii o gericilerin hâlâ en sadık paralı askerleri.</p>

  <div class="calibre1"><img alt="" class="calibre23" src="../Images/main-16.png" /></div>

  <div class="calibre1">
    <div class="calibre1"><img alt="" class="calibre24" src="../Images/main-17.png" /></div>
  </div>

  <p class="calibre3"><a id="bookmark0"></a><span class="calibre4">Jean-Luc Godard'la İki Saat</span></p>

  <p class="calibre3">(1969)</p>

  <p class="calibre3">Mayısta gösterime giren filmlerin ticari filmlere kıyasla hareket noktaları farklı. Bireylerin politik düşüncesine seslenen filmler bunlar. Bu filmleri bir gösteri izlercesine izlemiyorsunuz, dolayısıyla da gösteri filmleri gibi yargılanamazlar. Şimdilik yapılabilecek en iyi filmler bunlar, oysa bu nitelikleri henüz anlaşılamadı, yavaş yavaş ortaya çıkacak. Bir iletişim görevinin yerine getirilmesi gerekiyordu: Gösterilmemiş görüntüleri ve sesleri sergilemek. Buysa, De Gaulle'cü iletişime karşı direnmenin bir parçası.</p>

  <p class="calibre3">Ama 68 Mayısı'nın üzerinden henüz 6-9 ay geçmişken film yapmak zordur. Şu ana kadar yapılmış olanlarsa sadece Mayıs'ı konu alan filmler. Bunlar ilginç olmasına ilginç, ama devrimden on yıl sonra Castro'yu Sierra Maestra'da gösteren bir film kadar ancak.</p>

  <p class="calibre3">Bildiri-Filmler <span class="calibre5">(cine-tracts)</span> ilk kez Chris Marker'ın aklına geldi. Video-bantlar ve bütün o kısa filmler bir girişim kolu ya da eylem komitesi için, politik sinema yapmanın basit ve fazla pahalıya mal olmayan bir yoluydu, çünkü, her şey içinde, bir makaranın fiyatı 50 Frank. Bunların avantajlı yanı, dağıtımlarından çok imal edilişlerindeki kolaylıktaydı. Yerel koşullarda birlikte çalışma ve tartışma ortamı sağlamak bakımından yararlıydılar. Buysa, kafa geliştirir. Üstelik bu tür filmlerin dağıtımı evlerde, toplantılarda yapı-</p>

  <p class="calibre3">► Jean-Paul Fargier ve Bernard Sizaire’in yaptığı söyleşi, <span class="calibre5">Tribune Socialiste,</span> 23 Ocak 1969.</p>

  <p class="calibre3">labilir. Bunları, başka eylem komiteleriyle değiş tokuş edebilirsiniz. Bu da, çok basit ve somut düzeyde sinema üzerine yeniden kafa yormayı sağlar. Bu olanaklarla ortaya konan filmler, sinemayla uğraşan kimselerin, işi bu olmayanlarla birlikte çalışmaları gerektiğini anlamalarına yardım eder belki; öte yandan, film yapmak son derece basit bir iş olduğundan, sinemayla uğraşmayanlar da, sinemayla ilgili sorunların aslında basit olduğunu, karmaşık görünmelerinin politik durumun onları karmaşık hale sokmasından kaynaklandığını anlarlar. Filmlerin gruplarca yapılması ve bir politik konuyu işlemesi gerekir. Çünkü tıpkı derslerde yapıldığı gibi, bu konular lise öğrencileriyle birlikte yeniden kaleme almıyor, aynen okulda yapılan ödevler gibi; ben bir filmin, onu seyredecek olanlarla birlikte yapılması gerektiğini düşünüyorum.</p>

  <p class="calibre3">Sinema dilini yeniden öğrenmek, onun bunun elinde hırpalanmış, hor kullanılmış bu dili bilmek gerekiyor. İşinin başında çalışan insanların görüntüsü örneğin, bunu filmlerde göremezsiniz. Fabrikalarda, bürolarda, tarlalarda çalışan insanların resimlerinin bulunduğu gazete arayacak olsanız, Granma'dan ya da Çin'de çıkan gazetelerden başkasını bulamazsınız. Ruslar bile artık böyle resimleri çok az basıyorlar; bastıkları zaman da, hep basmakalıp resimler koyuyorlar. Rusya'da bir fabrikanın içini gösteren bir sahnenin, bizim reklam ajanslarının çektiklerinden bir farkı yok.</p>

  <p class="calibre3">Fransa'da, yazdığınız bir yazıyı resimlemek için, montaj bandında çalışan bir işçi resmi arasanız' bulamazsınız, oysa, araba yarışçısı Killy'yi bir Matra'nın direksiyonunda gösteren on bin resim bulabilirsiniz. Matra fabrikasındaki montaj bandında çalışan işçinin resmini, işte onu, aramayın hiç. Çalıştığı işyerinin görüntüsünü almanın yasak olması, bu iş için izin alınması, görüntü üstündeki polis baskısının boyutlarını açıkça ortaya koyuyor. Fransız Elektrik Kurumu'yla ilgili bir görüntüyü filme almaya kalksanız, izin istemeniz gerekir; hele bir fabrikanın içinde film çekmeye kalkan kişi rasgele biriyse, patron tarafından sille tokat dışarı atılmasa bile, CGT<a id="footnote1"></a><sup class="calibre6"><a href="#bookmark1">1</a></sup> tarafından mutlaka atılır.</p>

  <p class="calibre3">Televizyondaki haber programlarını izleyin, Fransızlara özgü yaşamın ne olduğunu görürsünüz. Bakanlar Kurulu'ndan söz edildiğinde, konuşan, tartışan bakanlar yerine, makam arabalarından inen, onunla bununla el sıkışan adamlar görürsünüz.</p>

  <p class="calibre3">Ressamın biri bana. Halk Sanatı'nı temsil eden yapıtların ne Louvre müzesindekiler ne de açık havada sergilenenler olduğunu; pazar ressamlarınınki olduğunu söylüyordu. Halk resminin kötü örneklerini ortaya koyan bu pazar ressamlarından yola çıkmak, işte bu insanlarla yeniden yola koyulmak gerekir. Politik boyutu olan bir iştir bu. Yola, binlerce amatör sinemacının oluşturduğu küçücük gruplardan çıkmak, bunların eylem komiteleriyle ilişki kurmalarını sağlamak gerekir.</p>

  <p class="calibre3">Bugün, vaktiyle olduğundan daha kolay ve daha ucuz görüntü alma şansı var, çünkü profesyonellerin artık yeterli parayı kazandırmaması yüzünden ve daha da fazla para kazanmak için kapitalizm amatör sinemayı keşfetmeye mecbur kaldı. Ama yine de duraksıyorlar, çünkü farkında oldukları bir şey var: Çok küçük boyutlu bir kamera yapacak olsalar, montaj bandında çalışan bir tip, çaktırmadan çekim yapabilir ve götürüp akşam evinde gösterebilir. İşte, canlarını sıkan şey bu. Bunun kanıtıysa, amatörlerin siyah-beyaz film kullanmalarının engellenmesi; 8 mm sadece renkli film bulursunuz, çünkü işin içine siyah-beyaz girdi mi, elinizde daha duyarlı film var demektir, bu filmle de istediğiniz yerde çekim yapabilirsiniz. Oysa, renkli filmle ancak deniz kıyısına gittiğinizde ve de güneş varsa çekim yapabilirsiniz. Ama profesyoneller, devletle işbirliği yapanlar, devletin denetimi altında olanlar, ellerinde izin belgeleriyle gidip metrolarda çekim yaparlar... Ve mini-kasetler daha ucuz olabilir, oysa 20 bin franka satılıyor; kayıt yapanlarıysa 46 bin frank. Bu durumda, eline ayda 80 bin frank<a id="footnote2"></a><sup class="calibre6"><a href="#bookmark2">2</a></sup> geçen biri için bir alıcı edinmek kolay değil. Revizyonizm ile emperyalizm burada da iletişimin tabanda yapılmasını önlemede el ele.</p>

  <p class="calibre3">Kapitalizm, oyuncak kamera fikrini benimsetmeye çalışıyor. Oysa, Akdeniz kıyısında tatile çıkmış bir sendika temsilcisi, öme-ğin Club Mediterranee'nin nasıl işlediğini konu alan bir film yapmaya kalkmaz. İstese, bu işi denize girerken, dans ederken, hatta eğlenirken yapabilir. Ama hayır, ağırlığını üzerinde duyuran baskın ideolojiye karşı çıkamaz. Oysa, devrimci sinemacıların işte bu amatör sinemadan, ona yön vererek yola çıkmaları gerekir. Tabii sinemanın ilmini almış olanların alçakgönüllü davranmaları, kuramsal-lığa kaçmamaları, saldırgan olmamaları gerekir. Profesyonellerle amatörlerin işbirliği yapmaları gerekir.</p>

  <p class="calibre3">Bir işçi için en zor şey konuşmaktır. Ağzı laf yapmayacağı için değil, konuşması günde sekiz saat boyunca yasaklandığı için. Çalıştığı fabrikada konuşamaz, şarkı söyleyemez. Bu durumda, kaçınılmaz olarak, iki-üç saat karanlıkta kalmış, ışığa çıktığında da gözlerini kırpıştıran biri gibidir. Ama yine de, böyle insanlarla sinema yapmak gerekir. Çünkü tutuklanmış söz, tutuklu olmayan söz kadar önemlidir.</p>

  <p class="calibre3">Bunu yapmak sinemacılar için çok basittir; ama istemezler; ayrıca, kafalarının içinde böyle bir fikir de yoktur. Üstelik sinemayı içermeyen politik bir bağlanmanın yeterli olacağım da sanırlar. Sinemacıların beni şaşırtan yanı, hep aynı şeyi tekrarlayıp durmaları, kafalarında artık yeni bir fikir olmadığı halde, işin politik yanı bir yana, sanatsal olarak bile -bu ikisini birbirinden ayırıyorlar çünkü-kendilerinin dışında koskoca bir anlatım dünyası bulunduğunu hâlâ anlamamaları ve hep aynı anlatım dilinin içinde debelenip durmaları, bu dili düzeltmeye çalışıp orasına burasına yama koymaları. Demy, De Funes'ten daha iyi bir film yapıyor. Ama bu, onunkinden çok farklı bir film değil. Beğeni olarak ondan daha üstün. Aslında, De Funes'in filmlerinden biri alınıp diyalogları yeniden yazılarak daha iyi bir film yapılabilir; sitüasyonistlerin çizgi romanlardaki konuşma balonlarının içini silip yeniden doldurdukları gibi. Üçüncü Dünya ülkelerinden birine her gidişimde onlara şunu söylüyorum: "Beğenmediğiniz filmleri geri çevirmeyin, yeniden yapın onları; görüntü almak o kadar kolay ki, bir film kendi başına hiçbir şey değil, siz ne yaparsanız o olur.”</p>

  <p class="calibre3">Var olan Sistem içinde şimdiye kadar hiç devrimci film yapılmadı. Yapılamaz da. Sınıra yakın durmak, Sistem'in çelişkilerinden yararlanarak onun dışında yaşamayı becermek gerekir. Sistem reformcuysa, bundan onu radikal kılmak için de yararlanılabilir; eylem komitesinden bir öğrencinin, reformcu bir öğrenciyi radikalliğe çekmek için onunla tartışması gibi. Gösteri alanındaysa, reformcu ya da Edgar Faure,<a id="footnote3"></a><sup class="calibre6"><a href="#bookmark3">3</a></sup> Demy'nin kendisidir. Bir de CDR'nin,<a id="footnote4"></a><sup class="calibre6"><a href="#bookmark4">4</a></sup> De Funes'in ve aynı takımdan olanların yaptıkları filmler var.</p>

  <p class="calibre3"><span class="calibre5">Le Gai Savoir</span> (Şen Bilgi) reformcu bir filmdir, ama içinde devrimcilik konusunda dersler bulunan, insanların şimdiye kadar akıllarına gelmeyen yöntemleri, fikirleri içeren bir filmdir. Sanat alanında bunun karşılığı, "bir bisikletle nasıl daha fazla pirinç taşınabilirdir; bisiklet yarışçısı Anquetil üç çuval pirinci bir bisikletle nasıl taşıyacağını bilemez, oysa herhangi bir Vietnamlı on çuval birden taşıyabilir. <span class="calibre5">Şen Bilgi</span> işte buydu. Mayıs olaylarından sonra farkına vardım ki Dekartçı yapılara radikal olarak karşı çıkacağına, onların çoğuna baş eğiyordu. Akademik bir filmdi. Touraine ya da Lefebvre havasındaydı. Ama içinde devrimcilerin yararlanabileceği fikirler vardı. Ne var ki <span class="calibre5">Un Film Comme les Autres</span> (Diğerleri Gibi Bir Film) belki daha devrimci bir film, ama doğru düşünülmemiş, tek başına düşünülmüş. Bundan dolayı da sadece reformcu uygulamaları olabilir. Söz üzerine yapılmış bir film. Öğrencilerle işçiler bir araya geldiklerinde, aralarında donup kalan o "söz"ün serbest kalışını ve daha başka birçok sözü göstermek gerekirdi. Açıklamalarla verilecek bir başka şeyi daha denemek gerekiyordu: Lenin'den Komün'e kadar, başkalarının söylediği sözleri yeniden yazmak, Mayıs olaylarının ortaya çıkardığı durumun bir yorumunu yapmak.</p>

  <p class="calibre3"><span class="calibre5">Çinli Kız</span> mı? Onda kehanet aramanın bir yararı olacağını sanmıyorum. <span class="calibre5">Çinli Kız</span> reformcu bir filmdi. Benim yanlışlarımı ortaya koyuyor. Bağlaşmaya girmem gereken kişilerle bunu yapamadığımı ve "bir şey anladıkları yok, ama yine de yapalım bakalım," diyerek şairler gibi tek başıma çalışmayı yeğlediğimi kanıtlıyor. Ayrıca, onların da yanlışlarını ortaya koyuyor, çünkü -perde sanki yaşamın kendisini temsil ediyormuş gibi- perdedeki gösteriyi belirli bir yanıyla görüyorlardı. <span class="calibre5">Çinli Kız,</span> insanların pratikte yaptıkları üzerine bir laboratuvar araştırmasıydı. Benim yanılgım, bu araştırmayı sadece laboratuvarda yapmamdı.</p>

  <p class="calibre3">Bir film yapmak belli bir savaşımın bir parçasını oluşturur. Bu savaşıma katıldığımızı söylüyorsak, nerede olduğumuzu ve ona yarar sağlamada yeteneğimiz olup olmadığını iyi görmemiz gerekir.</p>

  <p class="calibre3">Politik yönden doğru bir film yapmak istiyorsak, politik yönden doğru olduklarını düşündüğümüz kimselerle birleşmeliyiz. Yani ezilenlerle, baskı altında olup bu baskıya karşı savaş verenlerle. Ve onların hizmetine girmeliyiz. Onlara öğretirken, onlardan öğrenmeliyiz. Film yapmayı bir yana bırakmalıyız. Şimdiye kadar ele alındığı biçimiyle <span class="calibre5">auteur</span> kavramına sarılmamalıyız. Bu davranışta bir ihanet ve katıksız bir revizyonizm görünüyor. <span class="calibre5">Auteur</span> kavramı bütünüyle gerici bir kavramdır. Yazarların, feodal patronlara kıyasla belirli bir ilerleyiş içinde olduğu zamanlarda belki gerici bir kavram değildi. Ama yazarın ya da sinemacının, "Patron ben olmak istiyorum, çünkü şair benim, her şeyi ben bilirim," dediği andan başlayarak bütünüyle gerici bir tutum haline geldi. Sosyalizm Cenne-ti'nde sinemacı olmak isteyen ille de olacak diye bir şey yok. Ancak herkesin yararınaysa gerçekleştirebileceği bir şey olacak bu. Bana gelince, bana göre hava hoş...</p>

  <p class="calibre3">Gatti'nin oyununun yasaklanmasının ortaya çıkardığı gerçek sorun, Avignon'da da olduğu gibi, insanlar kendi kültürleri içine kapanıp kaldıkları zaman, kültürel sorunların kesinlikle önemini yitirmesidir. Gatti'nin yararına yapılabilecek tek şey etkin bir greve gidilmesi, tiyatroların perdelerini kapatması olmalıydı. Ama Sartre olsun, Marguerite Duras olsun bunu yapmadılar. Bir şeyler yapmanın tek yolu buydu, oysa onlar bunu düşünmediler bile. Oyunu durdurmak ve o akşam bir miting yapmak. Sahne işçileri, oyun seçilirken kendilerine hiç danışılmadığını ileri sürerek grev yapmak istemediklerini söylediklerinde de, Wilson'a, "Onlara neden hiçbir zaman, hiçbir şey danışmıyorsunuz?" diye sormak gerekirdi. Ertesi ay Wilson paçaları sıvar, oyun için gerekli bütün hazırlıkları yapar, TNP<a id="footnote5"></a><sup class="calibre6"><a href="#bookmark5">5</a></sup> işçileriyse oynanacak oyunu seçip kurgularlardı. Terzieff de sekreterlik görevini üstlenirdi. İşte böyle davranılırsa bir sonuca varılır. Bu yapılacak olursa, sahne işçileri oyunları seçmenin, kurgulamanın hiç de kolay olmadığını anlarlar. Gelişme ancak böyle sağlanır. İstenirse bunu yapmak mümkündür. Bu yüzden işçilerin kovulması söz konusu olamaz. Onlar belirli bir statüye sahip. Wilson bunu yapmakla, Citroen fabrikalarındaki bir işçinin işi bırakmasıyla ortaya çıkacak duruma kıyasla daha az riske girmiş olurdu. Ama tarzlarını, yaşama yöntemlerini değiştirmeye niyetleri yok. Başyapıtlarını ortaya koymak için gidip bir patrondan para dilenmeyi yeğ tutuyorlar. Memur gibi davranıyorlar. Memurların dramını yaşıyorlar. Tepkileri <span class="calibre5">"auteur"</span> tepkisi: "Benim anlatım dilim bütünüyle bana özgü, bir tek bana, o konuda yalnız ben ahkâm keserim, çevrem-dekilere kulak vermem gerekmez." Oysa ben, on yıl sinemayla uğraştıktan sonra, çevremde kimse olmadığı zaman, söyleyecek hiçbir şey kalmadığının farkına vardım.</p>

  <p class="calibre3">Her şeyi gerçekten değiştirmek isteyen sinemacılar da var. İyi ya da kötü, önemli olan bu değil. Önemli olan, bu insanların bir şeyler yapmak istemeleri. Bu çarkın dönmesini sağlamak gerekiyor, boşa değil ama.</p>

  <p class="calibre3">Bilim tarafsız değil. Sinema da öyle. Yapılan çalışmalar, üretim sürecinin bir ânını oluşturuyor. Bir araba bu zincirin bir ânı. Bir film, entelektüel zincirin bir ânı. Bu zincirlerden kurtulalım ve üretime sahip çıkarak bu anların, sahip çıktığımız üretimin bir ânı haline gelmesini sağlayalım.</p>

  <p class="calibre3">Sinema bilimsel olarak kullanılırsa, bir silah haline gelebilir. Ama sinema tek değil. Televizyon da var ve daha birçok şey... Video gibi, gelişmeye başlayan amatör televizyon yöntemleri var. Amatör sinema var, profesyonel sinemanın amatör sinemaya yeniden dönmek isteyen kesimi var. Demek ki çok şey var ve çeşitli aşamalarda.</p>

  <p class="calibre3">Bir işletmede çalışan işçilerin örneğin, ellerinde bir video-ka-mera olsaydı, sendika temsilcisi patronla pazarlığa oturduğunda bunu filme alabilirlerdi ve aynı günün akşamı da işçiler onun patronla yaptığı tartışmayı görüp işitebilirlerdi. Ama, bunu kabul edecek temsilci de pek çıkmaz hani! Seguy kalkıp da Schuman'la tartışmaya gittiğinde filme alınmak istemez, çünkü göçmen işçi hakkında Schuman'a ne söylediğini onun duymasını istemez. Video sayesinde insanlar tabanda gerçek bir iletişim sağlayabilirler.</p>

  <p class="calibre3">Avrupa'da gerçek sol pek yok. Gerçek sol, baskı altındaki bütün insanlardır: Almanya'da SDS,<a id="footnote6"></a><sup class="calibre6"><a href="#bookmark6">6</a></sup> buradaki küçük gruplar. Geriye kalanlar auteur'lerdir. PSU'cüler<a id="footnote7"></a><sup class="calibre6"><a href="#bookmark7">7</a></sup> bile öyle, onların da kafalarında sol auteur kavramı var. Liselerde ayaklanmalar olur olmaz, PSU'lü on öğretmenden ancak biri liselilerin tarafını tuttu. Onların da hepsinin kafasında aynı kavram var. Dersi başkalarıyla birlikte yapmayı denemiyorlar. Verilecek dersler konusunda başkalarıyla birlikte hazırlanacak bir şey olmadığını, her şeyi kendilerinin bildiğini sanıyorlar. Gerçek sol, artık auteur olmaya kalkışmayan soldur.</p>

  <p class="calibre3">Beylik sözler, toplumda rastlanan kötülüklerin en yaygın olanıdır; buysa burjuvaziye özgü bir yapıdır. Bunu aşmayı başarabilmek için, oturup üzerinde uzun uzun düşünmek gerekir. Örneğin şunun farkına vardım: İster Pompidou olsun, ister öteki bakanlar, söze hep "Gayet açıktır ki..." ile başlıyorlar. Castro haklı; çok açık olan gerçeklerden artık gına gelmeye başladı; burjuva felsefesidir bu.</p>

  <p class="calibre3">Bir tüfeğin nasıl kullanılacağını açıklamak için şiir de yazabilirsiniz, bildiri de yapabilirsiniz. Ama bildiri çoğu zaman daha etkilidir.</p>

  <p class="calibre3"><a id="bookmark8"></a><span class="calibre4">Fabrika Diliyle Evi Düşünmek</span></p>

  <p class="calibre3">(1975)</p>

  <p class="calibre3">Bir film tasarlıyorum, adı: <span class="calibre5">La Prise du pouvoir par le peuple</span> (İktidarın Halk Tarafından Ele Geçirilmesi); belki de, <span class="calibre5">Pouvoir (la Prise du) (par)</span> (İktidar [Ele Geçirilmesi] [Tarafından]) koyarım adını.</p>

  <p class="calibre3">Birinci bölümde sosyalistler iktidarı ele geçirir; ikinci bölümde kadınlar sosyalistleri devirir; sonra, çocuklar kadınları devirir; sonunda da, hayvanlar çocukları devirir. Dört bölüm. Güzel, ne bileyim, 300-400 milyon dolarlık bir film, yani Baba'nın hiçbir zaman kazandıramayacağını kazandıracak bir film. Yapılması olanaksız, biliyorum. Bin fareden oluşan bir sürünün bir kenti istila edişini filme almak beş yıllık bir çalışmayı gerektirir ve başarılması da olanaksızdır. Öyleyse daha ucuza mal olacak filmlerin yapımına gidilebilir. Yani geleneksel piyasa filmlerinden daha ucuz filmler. Daha ucuza çıkan filmse, amatör filmi, aile filmidir. Çocuğunuz banyodan çıkarken, evinizdeki Noel ağacı vb. Ucuz film, işte bunlar. Zaten Kodak firması da asıl kazancını bu tür film satışından sağlıyor. Hareket noktamız bu olsun öyleyse. Profesyonel sinemadan hareket edeceğimize, amatör sinemadan hareket edelim, ki bu sonuncu bir bakıma ötekinden daha profesyonel. Ama başka türlü yapalım bu işi. <span class="calibre5">İki Numara</span> örneğin, bir amatör filmi, aile filmi. Şu farkla ki film, yapıldığı yerde, gösterilmesi gereken yerde gösterilmiyor.</p>

  <p class="calibre3">► <span class="calibre5">Liberation,</span> no. 2, 15 Ekim 1975.</p>

  <p class="calibre3">Örneğin ben filmlerimi ışık kullanmadan çektim hep, çünkü ışıklandırmayı bilmiyorum. Işıklandırmayı oturup yeniden öğrenmek istiyorum. Çünkü ışığı, faşizmi, ışıklandırmayı konu alan, göl-ge-ışık keskinliğini, gangsterleri vb. konu alan filmler yapmayı tasarlıyorum. Bunları kendi kendime öğrenmek istiyorum, çünkü okula gitmek için artık yaşım geçti; benim zamanımda ise sinema okullarında bunlar öğretilmiyordu. İşte bu yüzden, başlangıç olarak video ile belirli ölçüde ilgileniyorum. Çünkü görüntüyü ekranda anında görüyorum. Işık kullanmaya gerek kalmadan görebiliyorum; görüntüye bir şey eklediğim zaman eklediğim şeyi görüyorum, onun verdiği etkiyi görüyorum. Diyelim ki bir amatörle çalışıyorum. Onunla yapacağım işbirliği değişik olacaktır. En azından ışık konusunda benim de kendisi kadar amatör olduğumu fark ederse, ışık konusunda onun da felsefi ya da kendince düşünceleri varsa, o zaman bunları birlikte öğrenebiliriz. Oysa birlikte çalıştığım kimse profesyonel bir başyönetmense, aramızda hemen hiyerarşik bir ilişki oluşmaması için -sinemada hep olageldiği gibi- hele üzerinde önceden biraz çalışılmış ve ona göre kodlanmış bir materyal söz konusuysa, aramıza aşılmaz bir duvar gibi hemen dikilecek bilen-bilmeyen ilişkisinin oluşmaması için, onun bana çok farklı davranması gerekir.</p>

  <p class="calibre3"><span class="calibre5"><sup class="calibre6">İ</sup>ki Numara</span> konusunda diyebilirim ki ilk kez metin bakımından sıkıntı çekmedim. Metin bana başkalarınca sevimli ve politik bir biçimde verildi, politikaları, bana bir sevimlilik çıkartması yapmaktı; nedeni ise açıklamaların onlar tarafından yazılmış olmasıydı. Açıklayıcı yazıları ben yapmadım. Ben görüntüleri hazırladım, ötekiler ise yazıları. Bunlar birbirleriyle biraz ilişkili; bana göre ise gereğinden fazla ilişkili. İş ilişkileri daha yumuşak, çekişmeden uzaktı. Çekişmeden uzak olduğu için de ötekiler, üzerlerinde teknik hiyerarşinin baskısını duymuyor, bir şeyler yarattıkları izlenimini alıyorlardı. Bu, onlara yer yer her telden çalma isteği bile verdi...</p>

  <p class="calibre3">Bugün sinema alanında, filmi yaratan seyirciler. Şimdiki filmlerin içinde hiçbir şey yok. Eskiden Keaton gibi, Chaplin gibi yıldız oyuncular işi fizik olarak yüklenir, olağanüstü bir sahneleme çalışması yapardı. .. Ama bugün, ne kadar büyük oyuncuysan o kadar rahatsın. Steve McQueen'i al örneğin; perdede göründüğü planların</p>

  <p class="calibre3">FABRİKA DİLİYLE EVİ DÜŞÜNMEK 169</p>

  <p class="calibre3">hepsinde bir şeyler düşünüyormuş gibi yapar. Seyirci onun düşündüğünü sanır. O ise o anda hiçbir şey düşünmez; düşünse bile, hafta sonunda ne yapacağını, ne bileyim, başka şeyleri düşünür. Ne düşünür, dersin? Oysa "düşünüyor," diyen seyircidir. Önceki görüntüyü sonrakine bağlayan seyircidir. Daha önce, çıplak bir kız görmüşse, sonrasında da Steve Mc Queen düşünceli duruyorsa seyirci, "O çıplak kızı düşünüyor, ona sahip olmak istiyor," diye düşünür. Oyuncunun yapması gereken şeyi yapan seyircidir. Hem parayı verir, hem de işi yapar.</p>

  <p class="calibre3"><span class="calibre5"><sup class="calibre6">İ</sup>ki Numara</span> da sana iş yüklüyor, ama seni oyuncuların yerine düşünmeye hiç zorlamıyor. Aslında filmin sana iş yüklemesi de iyi bir şey - iş dediğim de alıştırma, spor, düşünme, zevk. Görüntü sana, seni ve sevgilini düşündürüyorsa, çok iyi bir işi yaptım demektir. Ama film, senin düşüncelerine karışmıyor; sana kullanabileceğin düşünce şemaları veriyor -bu şemalar daha önceki filmlerde verdiklerimden daha esnek üstelik- ama bunlar benim iş olarak kabul ettiğim ölçüde değil. İş olarak alındığında, yapılması çok kolay. <span class="calibre5">Filmi düşünmek,</span> onun varlığını her an hissetmek zorunda değilsin. Onun varlığını unutuyorsun: Yakınlarda bir yerde o, senin kafanın içindekilerle çelişmiyor, sen de ne ona ne de onu yapanlara karşısın. Sana evini düşündürtmek isteyen, ama bunu fabrika diliyle yapmanı isteyen bir film, işte hepsi bu. İnsanların konuşma olanağını bulmasını -bulabildiklerinden kuşkuluyum- karşılıklı biraz çene çalmalarını istiyor. Tartışırlar ya da tartışmazlar. İnsanlar kendi sorunlarını tartışırlarsa, kendilerini ilgilendiren somut şeyleri, işlerini, ücretlerini vb. tartışırlarsa ve bunu yapmalarına seyrettikleri filmin bir yardımı dokunursa, amaca ulaşılmış demektir - eğer bir amaç varsa. Yeter ki eninde sonunda yapacakları bu tartışmayı sonraya ertelemesinler.</p>

  <p class="calibre3">Bütün bunlar zevkle yapılacak şeylerdir. Biriyle dalaşma isteği duymaları bile zevktir. "Biliyor musun, bir film gördüm; sen benim çıplaklığıma laf ediyorsun, oysa o filmde... "&nbsp;demeleri ya da... Ne bileyim, daha başka şeyler. Ya da daha önce sözünü etmedikleri sıkıntılarını anlatmaları. Benim yaptığım gibi; böyle davranmaları onları rahatlatabilir... İşte benim ilginç bulduğum bu. Yoksa televizyonun her allahın günü yaptığı şey değil. İnsanlar o aletin karşısın-</p>

  <p class="calibre3">da, konuşmaları gerekirken dut yemiş gibi oluyor; susmaları gerektiğinde de çeneleri düşüyor...</p>

  <p class="calibre3">İşte benim yapmaya çalıştığım şey bu. Bundan sonraki filmimin adı "Nasıl Gidiyor?” olacak. Film altyazısı yazmayı üstlenen ve redaktöre, ”Çok hızlı okuyorsun, ellerim sana yetişemiyor,” diyen bir tipin öyküsü. Hepsi bu kadar. "Nasıl gidiyor?" "Valla, çok hızlı gidiyor!"</p>

  <p class="calibre3"><a id="bookmark9"></a><span class="calibre4">Kendini Yaşamak, Kendini Görmek</span></p>

  <p class="calibre3">(1980)</p>

  <p class="calibre3">Fransa'dan hiç ayrılmadım, İsviçreli-Fransızım ben; Haute-Savoie ile Suisse Romande arasındaki belli bir bölgeden. Beş-altı yıl önce Paris'ten ayrıldım. Taşrada yaşamak çok zor oldu, Cenevre gölünün kıyısına geldim. Çok zordu, çünkü Fransız taşrasıydı: Kapanıp kalıyordunuz, her şey başkentten geçiyordu.</p>

  <p class="calibre3">Madem burada yabancı olarak görüleceksiniz, o halde sahiden yabancı olmak daha iyi. İsviçre Avrupa'nın İsraili'dir. Madem sürgün olacaksınız o halde kendi vatanınızda sürgün olmak daha iyi. Ben İsviçre'de bir yabancıyım: Herkes yazı attığında, benimki tura geliyor, tura attığında da yazı. Tura geldiğinde, yazı atmış olanlara kaybettirmiş oluyorum. Madem yalnız olacağım, o halde, göl olan, dağlar olan, yeşillik olan ve hatta şehir olan bir yerde olmak daha iyi. Vaud Kantonu, semtlerinin arasında ormanlar, göller bulunan bir Los Angeles kenti gibi.</p>

  <p class="calibre3">Programın adı Fransa; "Avrupa" diyebilirdim ama değil, kitaptan ötürü "Fransa". Bir bölümü Paris'e yönelik. Bir semt Fransa'sı, Fransa'nın bir semti; ayın görünen parçası gibi. Televizyon Paris'te çocukların senli benli oldukları bir nesnedir, taşrada olduğu kadar kutsal değildir. Ben çocuklar için, diğerlerinden on dakika fazla ders yaptıran bir öğretmendim.</p>

  <p class="calibre3">► Claire Devarrieux'nün derlediği söyleşi, <span class="calibre5">Le Monde,</span> 30 Mart 1980.</p>

  <p class="calibre3"><span class="calibre5">Altı Kere <sup class="calibre6">İ</sup>ki</span> yadırganmıştı, <span class="calibre5">Şen Bilgi</span> biraz çocuksu, yadırgatıcıydı, ama bu sonuncunun ciddi bir çalışma kabul edilmeyip içinde kışkırtma aranması, ki böyle bir şey yoktu, beni hep şaşırttı. Fransız dili üzerine bir çalışma, evet, eski şarkılardan derleme gibi bir şey; Fransa'nın bölgelerinde değil ama, deyimler arasında dolaşıyor. Descartes'a, Aristoteles'e kadar uzandık; iki küçük çocuğa: "Ya, ya da", diyerek sorular sordum.</p>

  <p class="calibre3">Yayınların üçüncüsüne geldiğimizde bazı taktikler edinmişlerdi: Küçük kız, "Bilmiyorum," oğlansa, "Hem öyle, hem öyle değil," diye cevaplıyordu beni. Onlara öyle durumlar veriyorduk ki her biri yaratma gücünü, karar verme yetisini ortaya koyacak bir seçim yapmak zorundaydı ve bunu uzun süre beklemeden yapmalıydı. Televizyonda bu mümkün, sinemanın da bundan yararlanması gerekir: Televizyonda kendini yaşamak, kendini görmek; daha sonra sinemada öyküler yapılabilir.</p>

  <p class="calibre3"><span class="calibre5">Kaçan Kurtulur (Hayat)</span> bir öykü başlangıcıdır. Ben ki öyküleri sevdiğim kadar hiçbir şeyi sevmem; benim için, öyküleri bozuyor, dendi. Yakalayabilmek için, bir öykü anlatmaya başlayabilmek için yirmi yılımı verdim ben. İnsanın zoruna gidiyor. Öyküler anlatmak istiyorsunuz ve sizi engellemeye çalışıyorlar. <span class="calibre5">A boy meets a girl...</span> - oğlan bir kızla tanışır... sinemada görmeye alıştıklarımızdan başka bir şey.</p>

  <p class="calibre3">Neler mi tasarlıyorum? İşin gerisini getirmeyi; filmler yaparak, "Introduction A Une Veritable Histoire du Cinema"yı (Gerçek Bir Sinema Tarihine Giriş) yazarak, bu öykünün bilinmeyen yönlerini göstermek istiyorum: Bunlardan ilki, sinemanın okunmak yerine görülmesi gerekliliği olmalı. Gözle görebileceğimiz tek tarihtir bu; öteki tarihi kendiniz de uydurabilirsiniz.</p>

  <p class="calibre3">Görme olgusu tehlikeli, kınanması gereken bir şey olarak kabul ediliyor. Okuryazarları olan her ülkede edebiyatın insanları özgürleştirdiği ileri sürülüyor. Ben öyle düşünmüyorum. İnsanlar öğrenmeye yazıyla başlamasalar da olur. Ne var ki edebiyatı ön plana almayı, televizyon ekranında insanlara yazılı metin okutmayı başarıyorlar. Gözler yıpratılıyor, gözlerin gücünden korkuluyor. Ellerinde olsaydı, çocuklara iki ayda alfabe öğretmek isterlerdi...</p>

  <div class="calibre1"><img alt="" class="calibre25" src="../Images/main-18.png" /></div>

  <p class="calibre3">Evet, giderek daha fazla şey gösteriliyor, ama giderek daha az şey görmeye başlıyoruz. Televizyondaki görüntüler asansör müziği gibi. Bir film sözle anlatılamaz, gözle görülür. Birçok not alıyorum, ama bunu, senaryo yazan insanlar gibi, Pentagon'dakiler gibi, olup bitecekleri anlatmak için yapmıyorum - başarılı filmler senaryonun dışına çıkan filmlerdir; ama bu, senaryo yazarlarına karşıyım anlamına gelmez. Buradaki fikir, gerçek olgular gösterilerek, bunlardan nasıl efsaneler yaratılmış olduğunu ortaya koymaktır. Önemli olan, Griffith'in yakın plan çekimini bulmuş olması değil, zamanı geldiğinde bu çekim planının kesilmiş olmasıdır. Zamanı geldiğinde Rimbaud'yla, Joyce'la, Picasso'yla sıçrama yapılmış olması gibi.</p>

  <p class="calibre3">Gösterdiği şeylere söz katmadığı için halk tarafından sevilen sessiz sinema çok güçlüydü. Walter Benjamin de Adomo'ya aynı şeyi söylemişti: Endüstrinin bilinçaltı korkuya kapıldı, filmler sesli yapılmaya başlandı.</p>

  <p class="calibre3">Sessiz sinema montajın keşfiydi. Sinema, hareket halindeki fotoğraf değil, üzerinde yargıya varılacak, birbirleriyle karşılaştırılacak üç ayrı fotoğraftır. Bunu bir bilimci gibi kanıtlayayım: Eisens-tein şunu ve şunu yaptı, bu da şunu kanıtlar.</p>

  <p class="calibre3">Sesli sinemayla, görmeyi, düşünmeyi, düş kurmayı bir yana itmek gerekti. Sessiz sinemada ise insanlar hep birlikte gözlerini açıyorlardı. Görüntü karşısında herkes eşitti: Gözleri bizimkiyle aynı hizada olan sinema cinsellikten daha az tabuydu ama üstü örtülme-liydi, güçlüydü yani denetim altına alınmalıydı. Sesli sinemanın bütün büyük filmleri sessizdir. Öyleyse, örnek olarak sessiz filmler alınmalı ve bunların sesli sinema döneminde ne hale geldiklerine bakılmalı.</p>

  <p class="calibre3">Hitchcock, sıralanmış şişeleri göstererek seyircinin ödünü patlatıyordu, sıralanmış kadavralar göstererek değil. Duyulmamış bir gücü olmalıydı, ama bir görüntü önce, ve sonra. İşte burada gerçeği görüyoruz. Görüntünün hakkı verilmiş oluyor. Görüntü açık, söz eklenmesi gerekmiyor, görülüyor.</p>

  <p class="calibre3">Tarihi anlatmak yerine görmek. Sinema, bunun gerçekleştirilebileceği tek alan. Gerçeği söyleyebilecek tek kişi ağzını açmıyorsa, bunun bir nedeni olmalı. Mademki öyle, o zaman bir başka yol denenir. Onu gözler önüne sermekten başka çare yok, denir. Sanıyorum ki bu da engelleniyor. Bugün yapılan şey gidip filmi görmek değil, onun hakkında konuşmak. Eleştirmenlik denen şey bugün işte bu ve Yeni Dalga'yı oluşturan bizler Henri Langlois'ya diğerlerinden çok daha yakındık. Langlois, filmlerini kamerayla değil, projeksiyon aygıtıyla yapan bir sinemacıydı. Lumiere, önce projeksiyon aletini buldu, sonra da kamerayı. Mademki bir projeksiyon aygıtı vardı, öyleyse onu doyuracak bir şeylerin olması da gerekiyordu: Auguste ile Louis Lumiere'in arasında herhalde böyle bir konuşma geçmiştir.</p>

  <p class="calibre3">Televizyonda, önce seyirciler yaratıldı, daha sonra da programlar.</p>

  <p class="calibre3">Televizyon, sinemanın endüstri ölçeğinde gerçekleştirilmiş şeklidir. Sinema çalışanları, sorumluluklarını P1T'nin üstlenmesine karşı çıktı. Ama PTT çalışanlarının da gördükleri filmler ve ötekilerin nasıl film yapmayı düşündüğü hakkında fikirleri vardı. P1T'ciler de-</p>

  <p class="calibre3">KENDİNİ YAŞAMAK, KENDİNİ GÖRMEK 175</p>

  <p class="calibre3">mek ki bir şeyler görmüştü ve daha da direndiler, çünkü endüstri ölçeğinde -eğer karşınızda aynı insanlar yoksa- korporatizmiyle, uz-manlaşmalanyla, her şeyiyle ticari sinemanın nasıl yapıldığını anlamışlardı. Sinema bunun yanında bir ip cambazından, bir çingeneden farksızdır: Verneuil, FR 3'ün yönetmenine kıyasla bir çingenedir. Tabii ki bir karşılaştırma bu.</p>

  <p class="calibre3">Videoyu sinemacı gibi kullanmak, sinemayı da televizyoncu gibi kullanmak, var olmayan televizyon, artık var olmayan sinema yapmaktır.</p>

  <p class="calibre3">Sinemacılar videoyu kesinlikle reddediyor. Oysa videonun avantajlı yanı, alacağınız görüntüyü önceden görebilmeniz, alıp almama konusunda karar verebilmeniz. O görüntü hiç işime yaramayacaksa, ben de onun yerine içimdeki sıkıntıyı gösteririm ve buna da kimse karışamaz. Ama teknisyenler birer büyücüdür; bu sözümdeyse büyücülük falan söz konusu değil, beş bin frank kazanacak bir laf etmiş olmuyorum yani. Kutsal gözle bakılan bazı şeylerin üstüne gitmek istemiyorlar. Bütünü görmeye yanaşmıyorlar.</p>

  <p class="calibre3">Bugün âşıklar birbirleriyle ortaçağda olduğundan daha az çekişiyorlar, çünkü görmeye çalışmıyorlar; arkasından da dram ve acı geliyor. Aralarında geçen, bir televizyon yayınından başka bir şey değil; sorunlarına aydınlık getirmek için karşılıklı oturup konuşmuyorlar. Konuştukları zaman ortada sadece kısa devre yapan tonlarca anlam var ve ayrılıyorlar, eski hamam eski tas.</p>

  <p class="calibre3">Fransa'da bir düşün sona erişi de yaşandı: Televizyon tek başına yapılmıyor, tek başına yapılan sinemaya göre iyi yanı da bu. Yayına girmeyen program, gösterime girmeyen filmden daha büyük bir felaket. Hafta boyunca günde birkaç kez gösterilenlerse güç kazanıveriyor. Sinemanın televizyonda olağanüstü bir gücü var, örneğin Amerikan televizyonunda olduğu gibi günde dokuz film gösterilmesi harika bir şey. Harika çocuğun geri dönmesi gibi bir şey bu; suçlu olan artık çocuk değil, vaktiyle onu evden kovmuş olan baba ve seyirciler bayram ediyor, çünkü De Funes'lerin en kötüsünün bile televizyon dizileriyle uzaktan yakından ilgisi yok; sinemada her şeye karşın özgürlükten bir iz, romanesk bir şeyler kalıyor.</p>

  <p class="calibre3">Sonuçta güç, yazanda, gördüklerini anlatanda. Musa, On Emir'i getirdi, bunlar yaşadıklarından çıkardığı derslerdi. Sokrates yazmı-</p>

  <p class="calibre3">yor, konuşuyordu, kurduğu iletişim daha yoğundu; konuşmaları Platon tarafından kaleme alındı. İsa'nın kendine özgü üslubu vardı; bu üslup daha sonra kitaplaştırıldı. Çömezlik edebiyattan gelmedir, sinemada çömez yoktur. Birbirinden farklı büyük sinemacılar vardır. Birisine öykünmek edebiyata özgüdür; öyle olmasa özgün romancılar delirir, yalnızlıktan ölürlerdi.</p>

  <p class="calibre3">Sinema çözümler getirebilir, ama onda bakıp gördükleri şey sadece sorunlar. Yirmi yıldan beri sinemada bir şeyleri değiştiriyorum ben, ama insanlar bir türlü buralarda değiller. Yapabilmemiz gerek ama olmadı, direnenler daha ağır basıyor.</p>

  <p class="calibre3">Televizyonda, aygıtları üreten işçilerden başka kimsenin bir şey yaptığı yok. Hayır, bir şeyler yapacak güçleri bile yok. Zitrone, bir şeyler yapıyordu, - Couderc de, ama ne oldu? Televizyonda yaratılan bir şey yok, kaybolan bir şey yok, dönüşen bir şey de yok.</p>

  <p class="calibre3">İletişim araçları var sadece, ama artık iletişim falan yok. Ben sinemayı ve televizyonu iletişim araçları olarak benimsetme konusunda çok zorluklarla karşılaştım. İnsanların kendi kendilerine sormaları gerekir: "Nelerden yararlanılabilir? Ne için?"</p>

  <p class="calibre3"><a id="bookmark10"></a><span class="calibre4">Alfred Hitchcock Öldü</span></p>

  <p class="calibre3">(1980)</p>

  <p class="calibre3"><span class="calibre5">Serge July: Kamuoyu, Alfred Hitchcock'u neden Amerikan sinemasıyla bu derece özdeşleştiriyor, onu bu sinemanın neredeyse tek temsilcisi sayıyor?</span></p>

  <p class="calibre3"><span class="calibre5">Jean-Luc Godard:</span> Çünkü insanların -kamuoyu ve eleştirmenlerin- gözünde görüntüyü ve görüntüler zincirini eski gücüne bütünüyle yeniden kavuşturdu. Sinemanın, hiçbir şeyin kendisine erişemeyeceği o olağanüstü gücünü Hitchcock'la birlikte yeniden keşfetmek insanları mutlu etti. Yetkin bir halk sanatı olan sinemanın her zaman yapılabileceğine inandırdı onları. Ve belki de halk olarak var olduklarına inanmalarını sağladı.</p>

  <p class="calibre3"><span class="calibre5">S.J.: Niye "yeniden kavuşturmak"?</span></p>

  <p class="calibre3"><span class="calibre5">Godard:</span> Çünkü yitirilmiş bir şeydi bu. Sessiz sinemayı, halka fazlasıyla mal olmuş ama bu niteliğinin de çok ötesine geçen bu sanatı, olması gerektiği biçimiyle insanlara yeniden tanımladı. Basının, kötü yazarların, dili kötü kullananların (ki bunlar edebiyatı iletişim kurmak için değil, insanları yönetmek için kullanır) elbirli-ğiyle sessiz sinema, sesli sinemanın keşfinden sonra eli kolu bağlanmış bir sanat haline gelmişti.</p>

  <p class="calibre3">Sinema, sanatın çocukluğudur. Diğer sanatlar erişkin sanatlardır. Ve sinema bütün diğer sanatları içine aldı, ama halk ölçeğinde, çocukluk aşamasındaki halleriyle. İşte bundan dolayı sinema de-</p>

  <p class="calibre3">► Serge July'nin söyleşisi, <span class="calibre5">Liberation,</span> 2 Mayıs 1980.</p>

  <p class="calibre3">mokrat bir sanattır; oysa örneğin müzik ve resim oldum olası seçkinlere seslenmiştir. Mozart, bi:r kasaba bandosundan esinlendiğinde bile müziğini bir prens için yapmıştır hep. Sinema ise Mozart'ın ve Picasso'nun gücünü İsviçre'deki ya da And dağlarındaki bir köye götürdüğü gibi, Himalayalar'a bile taşıdı.</p>

  <p class="calibre3">Hitchcock bir "falcıydı", filmlerini yazmadan önce görüyordu.<a id="footnote8"></a><sup class="calibre6"><a href="#bookmark11">8</a></sup></p>

  <p class="calibre3"><span class="calibre5">Foreign Correspondant</span> (Yabancı Muhabir) üzerine anlatılan anekdotu herkes bilir. Hollanda'yı gezdiği sırada, kanatları dönerken birdenbire duran bir değirmen görür. Herkes, "Değirmenler Hollanda'da ne güzel!" derken, o, "Vay canına, neden durdu?" der. Ve polisiye bir film başlar. "Dönerken duruveren bu değirmen kanatları belki de bir işarettir." İşte benim gerçek dil olarak adlandırdığım bu "Belki de bir işarettir," cümlesidir, yoksa kötü yazarların kullandığı dil değil.</p>

  <p class="calibre3">Hitchcock, bin kişiyi aynı anda zangır zangır titretebilen tek insandı; ama bunu Hitler gibi, "Hepinizi doğrayacağım," diyerek değil, <span class="calibre5">Notorious'da</span> (Aşktan da Üstün) olduğu gibi, yan yana dizilmiş Bordeaux şarabı şişelerini göstererek yapıyordu. Ondan başka kimse başaramadı bunu. Tintoretto gibi büyük ressamların dışında.</p>

  <p class="calibre3">Tintoretto üzerine incelemesinde Sartre, bu Venedikli ressam hakkında eleştirmenlerin Hitchcock'ta en çok eleştirdikleri konuya dokunur: Eleştirmenler, hem onun mutlak etkisi altındaydılar hem de sinema gişesine akan paraya olan tutkusuna kızıyorlardı. Tinto-retto da, birisinin bir tablo ısmarlayacağım duyar duymaz, rakiplerinin önüne geçmek için elinden geleni ardına komuyordu. Resim piyasasını elinden kaçırmamak için, "yardımcılarını” hemen işe koşuyordu. Öyle ki, öteki ressamlar ellerinde taslaklarla boy gösterdiklerinde, o, tabloyu çoktan tamamlamış oluyordu. Ve piyasayı silip süpürüyordu. Hitchcock da aynı şeyi yapıyordu. Üstelik, klasik anlamıyla halka çok yakındı; sinemanın gücüyle özdeşleştirilmesi bir bakıma da bundan ileri geliyordu.</p>

  <p class="calibre3"><span class="calibre5">S.J.: Nereden alıyordu bu gücü peki, bu görme, görüntülerle düşünme yeteneğini?</span></p>

  <p class="calibre3"><span class="calibre5">Godard:</span> Hitchcock, sessiz sinemayı tanımış, sessiz sinemadan gelen bir kuşaktandı. Hitchcock'ta öykü gerçekten filmin içindedir; bir ressamın motifini geliştirdiği gibi, filmle birlikte gelişir. İnsanlar da zaten sessiz sinema döneminde sinemayı böyle görüyorlardı. İyi olsun, kötü olsun halk tarafından tutulan her filmde biraz bu vardır.</p>

  <p class="calibre3">Hitchcock'un her zaman bir peri masalı yanı vardır. Prensesleri, <span class="calibre5">Alice Harikalar Diyarında, Kırmızı Şapkalı Kız</span> masallarını anlatır. Kendisi dışında kimsenin filmini yapmayı düşünemeyeceği masalları; oysa, vaktiyle sessiz sinema döneminde herkesin film yapmayı düşündüğü konulardı bunlar.</p>

  <p class="calibre3"><span class="calibre5">S.J.: Bir ahlakçı...</span></p>

  <p class="calibre3"><span class="calibre5">Godard:</span> Evet, hem Nathaniel Hawthome'u hem de Edgar Poe' yu içine alan o çok ahlakçı Anglosakson geleneğinden gelen biri. Bu çok çirkin adam, sinema dünyasının en güzel kadınlarıyla filmler yaptı. Ve sanıyorum bu, halkın da hoşuna gidiyordu. Vadim, güzel bir kadınla film yaptığı zaman, bir an gelir insanlar bir bakıma aldatıldıkları duygusuna kapılırlar, çünkü Vadim'in o kadınla yattığını bilirler. Oysa, Hitchcock'un eli, Grace Kelly'nin eline bile değmemiştir, bundan herkes emindir.</p>

  <p class="calibre3">Oldukça ilginç bir tiptir Hitchcock; film yapmayı düşündüğü kadın oyuncuları hep sekiz yıllık anlaşmalarla kendine bağlamış ve onlara bir şey yaptırtmamıştır. Proust'u ekrana getirebilecek bir sinemacı düşünülecek olsa, bu herhalde Hitchcock'tan başkası olmazdı. Ama bunu yapmaya hiç gerek duymadı, çünkü yaptığı şey zaten buydu.</p>

  <p class="calibre3"><span class="calibre5">S.J.: Paris'te yakınlarda yeni bir kopyasını görmefırsatını bulduğumuz</span> Aşktan da Üstün <span class="calibre5">filminde <sup class="calibre6">i</sup>ngrid Bergmanı "sakin haliyle" hiç göremiyoruz, hep ya kendinden geçmiş ya hasta, ya sarhoş ya da korku içinde...</span></p>

  <p class="calibre3"><span class="calibre5">Godard:</span> Tamamen öyle. Hitchcock, kadın oyuncuları, bitkileri filme çeker gibi çekiyordu. Şu farkla ki gül ile lale arasına bir polisiye senaryo sıkıştırıyordu.</p>

  <p class="calibre3"><span class="calibre5">Aşktan da Üstün</span> katıksız şiirdir, katıksız tarihtir; <span class="calibre5">Yükseklik Korkusunun</span> katıksız resim, <span class="calibre5">Lekeli Adamın</span> katıksız ahlak olması gibi.</p>

  <p class="calibre3">Alfred Hitchcock sınırsız ticari başarı kazanmış, Hollywood' da bir villaya sahip olmuş ve film yapmak için kalkıp ta Habeşistan' lara kadar gitmek zorunda kalmamış vede Eisenstein'ın başına geldiği gibi, film yapması Stalin tarafından yasaklanmamış olan tek lanetli şairdir.</p>

  <p class="calibre3">Hitchcock, başarıya ulaşmış bir insandır. Yaşamı boyunca belki mutluluğa erişememiştir ama diğer birçok sinemacının çözmekte aciz kaldığı sorunları çözebilmiştir: Düzenli olarak film yapma olanağı bulmak, her defasında da halkın tuttuğu bir film yapmayı başarmak.</p>

  <p class="calibre3">Diyebilirim ki tek başına bir yıldız gibi parlamaktadır.</p>

  <p class="calibre3">İki-üç yıldır, sinema yapmanın zorlukları üzerine kendimi sorgulayıp duruyorum. Çok zorluklarla karşılaşıyorum ve niye bu zorluklarla karşılaştığımı, "sinema yapmanın" neden bu kadar zor olduğunu, sadece "görme" ediminin neden hiç kimseyi ilgilendirmediğini soruyorum kendi kendime. Görmenin yanı sıra, neden ille de bir şeyler "demek" gerekiyor, diyorum. Ve bir Hitchcock filmini yeniden seyrettiğimde, büyülenmiş gibi onun etkisine giriyorum.</p>

  <p class="calibre3">Yalnız bir adamın öyküsüdür Hitchcock'unki; belki kendisi hakkında yanılmış ama montajı keşfetmiş bir adam. Üzerinde çalıştığım sinema tarihi, daha çok yeni bir kıtanın keşfi olacak; bu yeni kıtaysa montaj. Dos Passos, romanlarını belirli bir biçimde kurduğunda, William Burroughs, kâğıtlarını belirli bir biçimde katladığında bunu, gerçek bir montaj sanatı olan sinemanın etkisiyle yapıyorlardı. Sinemada herkes bu okyanusu bir ucundan keşfetti ve bana göre de Hitchcock gibi biri yirmi yıl boyunca ne yaptıysa başarılı oldu. Cahiers <span class="calibre5">du</span> Cinema, Hitchcock hakkında, "Onun yaptığı, sinemadır; diğerlerininkiyse pisliktir," dediğinde, Cahiers'dekiler de, yandaki binada bulunan barmen de aynı fikirdeydiler. Ve bu, sinemada bir dönemi tanımlamaktadır.</p>

  <p class="calibre3">Sinema, montajın keşfidir. Ve diğer sanatlarda olmayan bir şeydi bu. Eisenstein, yazılarında El Greco'dan söz ederken "bu ressam," demez hiç, "bu montajcı," der; kafasında canlandırdığı "Tole-do üzerine montajlar"dır.</p>

  <p class="calibre3">Oysa montaj yok edilmeliydi, çünkü görmeyi sağlayan şeydi o. Sesli sinemanın rolü, basımcılığın ve kötü yazarların da yardımıyla insanların görmesini, montajın onlara görmeyi sağladığı şeyi görmelerini engellemek oldu. O işi derhal denetim altına almak gerekiyordu. Hem zaten televizyon da bundan başka bir şey değil. Yitirilmiş büyük bir savaşım.</p>

  <p class="calibre3"><span class="calibre5">S.J.: Hitchcock'a özgü bir üslup var mı?</span></p>

  <p class="calibre3"><span class="calibre5">Godard:</span> Seyirciler, onun bir filminin daha ilk planını gördüklerinde, Hitchcock filmine geldiklerini anlar. Ancak büyük ressamlarda rastlayabileceğimiz bir tabloyla karşılaşırız hemen ve bu tablolar zinciri birbirine eklene eklene sürüp gider. Bir çiçeğin çekimini yaptığında, ortaya başlı başına bir öykü çıkmıştır bile. İnsanlardan, size bir Hitchcock filmini anlatmalarını isteyecek olun; kendilerine çarpıcı gelen bir görüntüden söz edeceklerdir. Hatta görüntü bile değil, bir nesneyi anlatacaklardır. Ayakkabılar, kahve fincanı, bir bardak süt, şarap şişeleri. Bu kadarı bile en azından olağanüstü bir şeydir; birine <span class="calibre5">Aşktan da <sup class="calibre6">Ü</sup>stün’ü</span> görüp görmediğini soruyorsunuz, o da sizi, "Şarap şişeleri olan film,” diye cevaplıyor. Tıpkı Ce-zanne için olduğu gibi. Cezanne'ın elmalarından, Hitchcock'un <span class="calibre5">Aşktan da</span> <sup class="calibre6">Ü</sup>stün'ündeki şarap şişelerinden söz edildiği gibi söz edilir.</p>

  <p class="calibre3"><span class="calibre5">S. J.: Kısa bir süre önce televizyon, Joan Fontaine ile Cary Grant'ın oynadıkları</span> Suspicion'ı <span class="calibre5">(Şüphe) yeniden gösterdi. Bir ara, Cary Grant, Joan Fontaine’i öpmek ister. Amerikan çekimi. Ona doğru eğilir, ötekiyse direnir. Hitchcock tam o anda, Joan Fontaine’ in göğsüne bastırmakta olduğu ve elleriyle sakladığı çantasını, yukarıdan, yakın plan çekimiyle gösterir. Ve yeniden diz çekimine döner. Artık öpüşmeyeceklerdir.</span></p>

  <p class="calibre3"><span class="calibre5">Godard:</span> O görüntü, adalet kavramıyla çok yakından ilgili. Çünkü görüntü kanıttır. Sinema her defasında, olup bitenin maddesel bir kanıtını verir. O çantanın yakın plan çekimiyle Hitchcock bize, onların birbirinden ayrılacaklarının maddesel kanıtını veriyor. Olağanüstü bir anlatım; Hitchcock'ta süslü, özentili anlatımın en ufak izini bile boşuna ararsınız.</p>

  <p class="calibre3">Sanıyorum ki, yapılan filmler iyi olsaydı, adalet mekanizması adaleti bugün sağladığı şekliyle sağlamayacaktı. Adalet kurumunda ağırlığını bütünüyle duyuran şey, yazılı metinlerdir. Bunda avukatların da suçu vardır. Mahkemeye sunacakları maddesel kanıtları araştıracakları yerde, güzel savunma yapmayı yeğliyorlar.</p>

  <p class="calibre3"><span class="calibre5">S.J.: Neden Alfred Hitchcock'un ölümü senin için -sanırım Rossellini'ninki gibi- bir dönemin sonu sayılıyor?</span></p>

  <p class="calibre3"><span class="calibre5">Godard:</span> Sinema benim için "Eurydike"dir. Eurydike, Orphe-us'a, "Geriye dönme," der. Orpheus ise döner. Orpheus, Eurydike'yi öldüren edebiyattır. Yaşamının geri kalan bölümünde de, Eurydike' nin ölümünü anlatan bir kitap yazıp cebini parayla doldurur.</p>

  <p class="calibre3">Gerçekten, biraz Hitchcock ile Rossellini arasında bulunan ben, zaman zaman kendi kendime, "O öldü," diyorum. Sanki sinema artık kepenklerini indirmiş gibi. &nbsp;&nbsp;&nbsp;*</p>

  <p class="calibre3">Hitchcock, hiç zorlanmadan iki film daha yapabilirdi, ama yapmadı. Son yaptığı filmler ise, eleştirmenlerin onun yaptıkları hakkında yazdıklarına benzemeye başlamıştı. Değirmenin duran kanatlarında bir işaret göreceğine, kendi kendine, "Bir casusluk filmi yapacağım; içinde gönderilen bir işaret olacak," dedi ve "duran kanatlar" ya da benzeri bir numara aramaya başladı. Televizyon programlan da basın fotoğrafları da aynen bu şekilde hazırlanıyor. Sanıyorum ki Hitchcock, işe kendiliğinden nokta koydu, hastalandı ve öldü. Bu şekilde ölmemeliydi, önünde daha yıllar vardı, sinema yapmak yorucu bir iş değil ki! Kamera ayaklar üzerinde durur ve kameramanın eli titrese bile kamera titremez. Renoir'ın eli titrer oysa.</p>

  <p class="calibre3">Hitchcock'un ölümü, bir dönemden bir başkasına geçiştir. Bu ölüm, yazılı metin ileten aygıtların bulunmasıyla aşağı yukarı aynı zamana rastlıyor. Bana öyle geliyor ki, görsel olanın artık ilgi görmeyeceği ya da daha doğrusu arka plana itileceği bir döneme giriyoruz. Görsellik, günümüzde baskı altına giriyor.</p>

  <p class="calibre3">Bana göre, görüntüler yaşam, yazılı metinler ise ölümdür. İkisinin de var olması gerekiyor: Ben ölüme karşı çıkmıyorum. Ama yaşamın bu derece öldürülmesinden yana da değilim; özellikle, yaşamın yaşanması gereken bir zamanda.</p>

  <p class="calibre3">Günümüz, ölümün mutlak zafere ulaştığı bir dönem. Toplama kamplarını ele alalım; bu kampları işleyen bir film hiç göremeyeceğiz. Bu konuda yapılmış bir tek film var; Munk'ın yaptığı Polonya filmi: <span class="calibre5">Pasazerka</span> (Yolcu Kız). Şu da var ki, içinde kampların "görüldüğü" ender filmlerden birini yapmaya bir yönetmeni razı etmek için en çok para yine Polonyalıların cebinden çıktı.</p>

  <p class="calibre3">Gutenberg'in ağır basması, ölümün önemini hak etmediği ölçüde abartıyor. Buna karşılık, Hitchcock'un filmlerinde, ölümün olağanüstü bir yaşam gücü var. Ve insanlar bunun iyice farkındaydılar.</p>

  <p class="calibre3">Korkuda canlı olan bir şey vardı.</p>

  <p class="calibre3">Tabas Çölü baskınında, kömürleşmiş denizcilerin cesetlerini İranlıların televizyonda göstermesinin Carter tarafından kınanması da, insanların görsel olan karşısında kapıldıkları korkunun güzel bir örneğidir.</p>

  <p class="calibre3">Bana göre, işin başlangıcı burada. Carter bu görüntülerden korktu. Onları herkesin gözünden saklamak istiyordu. Ölümü ya da popomuzu ondan bundan niye saklayacakmışız: Bu işte bir sakatlık var.</p>

  <p class="calibre3"><span class="calibre5">S.J.: Sana göre, ABD'de görsellik bakımından bir gerileme mi söz konusu?</span></p>

  <p class="calibre3"><span class="calibre5">Godard:</span> Evet, ama yine de görsellikten en çok orada yararlanılıyor. Yani belirli ölçüde demokrasi kullanılıyor. Giderek şunu düşünmeye başladım: ABD dünya üzerinde ağır basıyorsa, bunun nedeni, demokrasiye en yakın şeylerin hâlâ var olduğu tek ülke olmasındandır. Ki bu, örneğin faşizmden, komünizmden ya da ihtilalci solculuktan daha ağır basmakta. Ve bunun da çok nedeni var.</p>

  <p class="calibre3">Amerikan sineması güçlü, çünkü sözünü ettiğimiz bu şeyi temsil ediyor. Başka türlü olsaydı, bir Amerikan filminin dünyanın dört bir yanında sevilmesi için hiçbir neden olmazdı. Bir Şili filmi her yerde sevilmiyor. Ve bir İsviçre filminin Hindistan'da ya da Meksika'da hiç şansı yok. Amerikan filminin ise her yerde var.</p>

  <p class="calibre3">Bugün ortaya konan birçok şeyde hâlâ Hitchcock etkisinin hissedildiğini bir yana bıraksak bile, bu biçimiyle senaryo yapmanın ve olaylara bu gözle bakmanın Pentagon'dakileri bile sonunda etkilediğini görüyoruz. ABD'li generaller, Tabas Çölünde Hitchcock filmcikleri çeviriyorlar. Hitchcock bu yönüyle de çok ilginç bir kişiydi.</p>

  <p class="calibre3"><span class="calibre5">S.J.: Görsellikteki bu gerileme, Cannes'da gösterilecek ve resmi elemeye girecek olan</span> Kaçan Kurtulur (Hayat) <span class="calibre5">filminin çekimini etkiledi mi?</span></p>

  <p class="calibre3"><span class="calibre5">Godard:</span> Welles olsun, Pialat olsun, ben olayım, bizler kazazedeyiz. Büyük bir mutsuzluk içindeyiz. Benim bütün istediğim, yaşamımı sürdürmemin engellenmemesi. Bizler, kendisine güvenilmeyen insanlarız. Bana bir frank vermeye çekinirler, çünkü o paranın seksen santimiyle gidip araç gereç alacağımdan, geriye kalan yirmi santimle de filmi yapacağımdan korkarlar. Onun için de fazla para vermezler. Bunlar bir yana, sinema çevresini birlikten, beraberlikten çok uzaklaşmış buldum. Teknisyenler bile hiç neden yokken rol kesmeye kalkıyorlar. Sanki ilk kez film çeviriyormuşum izlenimini aldım ve bütün bunlar biraz umut kırıcı. Daha uzun süre sinema yapma gücünü kendimde bulacağımı sanmıyorum.</p>

  <p class="calibre3"><a id="bookmark12"></a>10</p>

  <p class="calibre3"><a id="bookmark13"></a><span class="calibre4">İş Aşk Sinema</span></p>

  <p class="calibre3">(1980)</p>

  <p class="calibre3"><span class="calibre5">Jean-Luc Godard:</span> Yaşamımın orada, gözlerimin önünde durduğu duygusuna ikinci kez kapılıyorum, sinemadaki ikinci yaşamımın... Hatta üçüncü; birincisi, sinema yapmadığım, çevresinde dolaştığım, aradığım dönemdi; ikincisi, <span class="calibre5">Serseri Aşıklar'la</span> başlayıp 19681970 yıllarına uzanan dönemdi; daha sonra bir gerileme ya da ilerleme -nasıl adlandıracağımı bilmiyorum- dönemim oldu; üçüncü-sü de şu anda içinde bulunduğum dönem. Rossellini de <span class="calibre5">General Della Rovere'yi</span> yaptığında aynı duyguya kapılmış olmalı; bir şeyi ilk kez yapmak, ama onu duygu olarak ikinci kez yaşamak...</p>

  <p class="calibre3">Film yapmanın seksen türlüsü olduğunu sanmıyorum: Ben iyisini, daha iyisini, ilginç olanını yapmaya çalışıyorum; film yapmak, hayatı yaşamaktan biraz daha kolay, onu başka şeylerden daha iyi dolduruyor. Öyleyse, sinemayı yaşamakla, yaşamı sinemalaştırmak aynı kapıya çıkıyor... Dostlarım ara sıra bana, "Sinema sonuç olarak yaşamın kendisi değil ki," diyorlar. Değil ama, zaman zaman da onun yerini tutabilir; bir fotoğrafın, bir anının tuttuğu gibi. Ben zaten filmler ile yaşam arasında fark gözetmiyorum, hatta diyebilirim ki, filmler yaşamayı sürdürmeme yardımcı oluyor; benim içinde bulunduğum durumda olan, yaptığı filmleri ilaç, iksir olarak yapan çok az sinemacı olduğunu düşünüyorum. Ne var ki insanlar o ilaçları rasgele kullanıyor; öte yandan, acılarına iyi gelecek ilaçlar ye-</p>

  <p class="calibre3">► Catherine David’in söyleşisi, <span class="calibre5">Le Nouvel Obsen'ateur,</span> 20 Ekim 1980.</p>

  <p class="calibre3">rine, onları artıracak ilaçlar sunma eğilimi ağır basıyor, çünkü insanların hakkını teslim edecek bir sistem yok. Belki bunu bir ölçüde sinema yapabilir.</p>

  <p class="calibre3">Aşırılık yanlısı bir insan olduğum söyleniyor; oysa ben aslında tam ortada duran ama aşırı iki ucun varlığına da gereksinme duyan, fotoğraf söz konusu olduğunda bile kontrastı, karşıtlıkları hep sevmiş, bu karşıtlıkların düşünmede gerekli dozu ayarlamaya yardımcı olduğuna inanmış bir insanım. Vemeuil'ün bir uçta, benimse ötekinde olmam ne kötü -Vemeuil diyorum, çünkü örnek olarak hep onu alırım, çok film yapmasa bile- ama o, tam ortada yer almak istemiyor. Çünkü tam ortada durabilmek, aşırı uçları dengelemek demektir, adalet yerine getirilirken yapıldığı gibi. Ama o, adaletin şu şekilde sağlanması iyidir, başka türlüsü değil, diyor; bense her iki kefenin de iyi olduğunu söylüyorum... Oysa insan belirli bir uç yönünde çok uzağa savrulursa, sonunda öteki ucu elinden kaçırır; ben her zaman tam ortaya dönmeye çalışıyorum. Bu işe başlarken, Truf-faut ile tam ortada yer almaktan söz ediyorduk...</p>

  <p class="calibre3">İşte bunun için <span class="calibre5">Kaçan Kurtulur (Hayat)</span> filminin adında "hayat" sözcüğü var, çünkü biraz da hayatını kurtarmak söz konusu; artık buna nasıl olanak bulunursa; delikanlının bunu başarması, kadınlardan daha zor. Sinemayı uzun süre, bir şeylerin başka iş alanlarında olduğundan daha kolaylıkla değiştirilebileceği, evdeki mobilyaların yerini değiştirir gibi, hatta evi başka biçimde yeniden inşa eder gibi değişiklik yapılabilecek bir alan olarak düşündüm. Sinema yaparken daha az insanla karşı karşıyasınız, bir filmin yapımında çalışanların sayısı yüzü geçmez. Sinema bir hayat laboratu-varıdır, orada her şeyi, üretim ilişkilerini, hınçları, aşkları, ana-ba-ba-çocuk ilişkilerini, işçi-patron ilişkilerini bulursunuz ve üstelik bütün bunlar bir sanat ürününün ortaya çıkarılmasını sağlar; hayatı, onu yaşayarak inceleme olanağını veren bir cennettir sinema. Benim ilgimi çeken yönü de işte bu: Daha büyük, daha ritimli sevgi anlarını bulup çıkarmak; bu iş için belki de biraz yaşlıyım... Uygun görüntüler vardır, aşk ile işi, ev ile fabrikayı, tatil ile boş zamanı ayırt edebilirsiniz, ama bana göre, iş zamanı ile boş zaman arasında fark yoktur; bir melodinin kuvvetli zamanları ile zayıf zamanları gibidir bunlar.</p>

  <p class="calibre3">Sinemacıların hiç filme almadıkları şey, içlerindeki sinema yapma isteğidir. Ben insanların niçin sinemayla uğraştıklarını bilmiyorum; belki hayatlarını kazanmak içindir, ama o zaman neden bununla uğraşıyorlar da başka bir sanatla uğraşmıyorlar? Ben, kendim için bunun bir açıklamasını buldum: Kendimden görüntüler vermek için film çekiyorum. Böyle olunca, ara sıra biri bir an duraksıyor ve benimle ilgileniyor, çünkü bende kendi yaşamını görüyor; kendisinin bir görüntüsü bu, kendisi tarafından değil de, bir başkası tarafından yapılmış bir görüntü. Duruyor, alçakgönüllülük gösterip üç saniye bakıyor; insanların ilgisini yakalamak işte bu.</p>

  <p class="calibre3"><span class="calibre5">Catherine David: Filmde, Marguerite Duras'ın bir cümlesini alıntılıyorsunuz:</span> "Sinemayla uğraşıyorum, çünkü hiçbir şey yapmamaya cesaretim ya da gücüm yok." <span class="calibre5">Bu açıklama sizin için de geçerli mi?</span></p>

  <p class="calibre3"><span class="calibre5">Godard:</span> Doğru, hiçbir şey yapmamaya cesareti yok, onun için de sinema yapıyor. Ama sinema yapanların çoğunda bu cesaret var; sinema hiçbir şey yapmamaya gücü olmayanlara ayrılmış özel bir alan olduğundan, insanlar oturup film yapıyorlar, çünkü insan bir filmi neredeyse tek başına yapabilir, bunun için çok az emek gerekir ve üstelik her zaman da bir mazeret bulabilirsiniz: Bankacılar senaryomu bitirebilecek kadar para vermedi ya da MGM Şirketi bazı bölümleri çıkarmaya zorladı beni...</p>

  <p class="calibre3"><span class="calibre5">C.D.: Şunu söyleyen gazeteciler de var: "Yapacak bir şey yok, benim yazdığım yazıyı başkaları yazdı</span>..."</p>

  <p class="calibre3"><span class="calibre5">Godard:</span> Evet, gazeteciler bunu da söyleyebilir. Aslında, bir şey yapmamak insanların gözünde çok kötüdür, analar babalar çocuklarına hep bunu söyler; bunun ötesine geçmek belirli bir cesareti gerektirir. Belki de bundan dolayı sinema bu kadar çok sayıda insanın ilgisini çekiyor, bir halk sanatı olmasından dolayı, çünkü ne yapacağını pek bilemeyen biri kendi kendine, "Dur bakalım, biraz da sinemayla uğraşayım!" diyor. Bir şey yaparmış gibi görünüp hiçbir şey yapmamak çok büyüleyici. Ne var ki sinemayla gerçekten uğraşmak çok yorucu, aynca hiç de kolay değil. Hiçbir şey yapmayanlar da var, Vemeuil gibi, ama gerçekten hiçbir şey yapmıyorlar; her şeyi onlar hesabına seyirci yapıyor. Öte yandan, Marguerite Du-ras gibi, ortaya bir film çıkaranlar var. Ötekiler film yapmıyor. Peki, neden sinemayla uğraşıyorlar? Çünkü sinema çevresinde bulunmak, film yapmaktan daha çekici geliyor onlara. Bu, gerçekten de sadece sinemaya özgü bir durum; bir şirket yöneticisi boş oturamaz, altı ayda işten atılır. Ama öyle insanlar var ki, daha film yapmaya siftah etmemişlerdir ve adımlarını sinema çevresinden dışarı atmazlar, çünkü yirmi yıl önce bir konu yakalamışlar ama bunu kimseye kabul ettirememişlerdir; olsun, sinema-çevresinin-için-de'dirler ya! Çocuklu bir ev kadınını ya da kara sevdaya tutulmuş bir kadını düşünün, âşığı kendisini terk edeli yirmi yıl olmuş ama o hâlâ çevresine birlikte olduklarını söylüyor. Ama sinemada böyle-dir bu işler ve hatta bunu herkes normal karşılar: "Evet, tabii, o sinemacıdır, yirmi beş yıla kalmaz bir film yapar; belki de gelecek yıl... "&nbsp;derler.</p>

  <p class="calibre3"><span class="calibre5">C. D.: Peki ya siz? Film yapıyor musunuz?</span></p>

  <p class="calibre3"><span class="calibre5">Godard:</span> Ben mi? Yapıyorum sayılır, daha doğrusu, şöyle söyleyeyim: Yapımcılıkla uğraşıyorum, sonunda da ortaya film çıkıyor. Evin içindeki mobilyaların yerini değiştirebilmek için, yapım sistemiyle estetik sistemin bağdaştırılması gerektiği düşüncesinden hareket ettim. Bu, bir yazarın, "Biraz da editörlük yapayım, böyle-ce bir başkasıyla işbirliğine girebilirim," demesine benziyor. Bu yazar, örneğin Malraux olabilir; kalkıp Faulkner'la bir araya gelir. İkisi de editörlük yaparlar, yayınevini batırmamak için de, <span class="calibre5"><sup class="calibre6">İ</sup>nsanlık Durumu</span> ya da <span class="calibre5">Döşeğimde Olürken'in</span> yanında porno kitaplar ya da turizm rehberleri yayımlamak zorunda kalırlar. Aralarında da sanat manat değil, işi yürütebilmek için hangi rehberin basılması gerektiğini tartışırlar. Bu arada, bir yandan da her biri kendi dalgasına bakar ve ötekinin kendisine destek olduğunu düşünür. Böylece kendilerini daha az yalnız hissederler.</p>

  <p class="calibre3"><span class="calibre5">C.D.: Destek bulmadığınızı mı düşünüyorsunuz?</span></p>

  <p class="calibre3"><span class="calibre5">Godard:</span> Öyle bir sistem var ki, orada dolmakalemin yansız, mürekkebin yansız, daktilonun yansız olduğu sanılıyor. Genel olarak yapım işleri, Hollywood ve film şirketleri böyle işliyor. Bu sistemde siz orkestra kurmak isteyen bir müzisyen durumundasınız; ne var ki trompetçi Fox'da, kemancı SFP'de,<a id="footnote9"></a><sup class="calibre6"><a href="#bookmark14">9</a></sup> klarnetçi FR 3'te... Sonuç: Yönetmenler üç yılda bir film çeviriyorlar ve bu süre içinde kameranın yüzünü bile görmüyorlar. Üç yıldır kamera görmemiş bir yönetmen, onu nasıl kullanacağını nereden bilebilir? Chaplin, dört-beş yılda bir film çeviriyordu, ama bir stüdyo sahibiydi o; orada istediği gibi gam çalışabilirdi.</p>

  <p class="calibre3">Bense formumu kaybetmemeye çalışıyorum, düzenin bütünüyle dışında kalmak kolay değil, yalnızlığın zorlukları var. Öyle dedim ama, bedenimi pek çalıştırmıyorum, göbek yapmaya bile başladım, ama sinema konusunda denemeler yapıyorum. Bunun için İsviçre'de, yerleştiğim yerde küçük bir stüdyom var, bu sayede senaryolarını yazmadan önce filmler çekmeye olanak buluyorum. Amerikan sinemasının belli bir dönemdeki gücü, orada stüdyolar sisteminin yer etmiş olmasından ileri geliyor. Sinemacıların, küçük video aygıtından ödleri kopuyor, çünkü o küçük üretim aygıtları onları daha büyüklerine geçmeye zorluyor. O yüzden de o işi televizyona bırakıyorlar; orada da sinema üretmek yerine programlar ve seyirciler üretiliyor ve Renault fabrikasında olduğu gibi, montaj zincirinde çalışılıyor.</p>

  <p class="calibre3">Ama kendileriyle oturup sinema konusunda konuşulabilecek bazı yapımcılar da var; onlarla şimdiye kadar hep anlaştık. Sinemayı temsil eden her şeyle zorunlu olarak ilişkileri bulunduğundan -bunun içine mesleğin, toplumun bütün kesimlerinin saniyede sekiz bin devir hızla dolaşan çarpık, sefil, hastalıklı yanları da girer-özellikle de bu kesimlerde dolaşan parayla ilişkileri olduğundan, bu iğrençlik karşısında belli bir açık sözlülüğe ulaşmışlardır. Hani eskiden ipsiz sapsız takımı ya da mafya için söylendiği gibi, olan bitene gözlerini kırpmadan bakarlar. İşte bundan dolayı bir yapımcı bazen bir sanatçıdan daha dürüst davranır. Üstelik onunla oturup konuşulabilir.</p>

  <p class="calibre3">Bir yapımcı bana şunu söylemekte duraksamaz: "Jean-Luc, kafandaki tasarı beş para etmez!" Duruma göre bu söz beni biraz yaralayabilir, ama bunu bana söyleyen Alain Tanner ise, ondan farklı bir yanım olmadığı için şöyle düşünürüm: "Bu pezevenk kendini ne sanıyor? .. "&nbsp;Aslında böyle olmaması gerekir; bana göre sinema bir başkasıyla ilişki kurmayı, gerçekten pratik bir ilişki kurmayı sağlayan bir çalışmadır. Ve bu çalışmada, yitirilmiş cennetten izler bulunduğu doğrudur. Ama sinemacılar arasında bu iş bitmiştir; yapımcıların hâlâ biraz insan yanı var, ama bizler. .. Bugün bir film üzerinde tartışmak amacıyla bir meslektaşımıza yaklaşmak, böyle bir tartışma yapabilmek olanaksız - oysa iyi bir tartışma insanın içindeki sıkıntıyı dağıtabilir. Vaktiyle bir gün, bir romanın haklarını satın almak istedim; bana, Tavemier'nin de aynı romanın peşinde olduğunu söylediler. Bunun üzerine ona bir mektup yazdım, "Romanın haklarını birlikte satın alalım, hem yarı yarıya gelmiş olur, hem de her birimiz kendi filmimizi yaparız," dedim. Ama bu, akıl almaz bir öneriydi, olanaksızdı, hatta ondan da öte bir şeydi. Neredeyse mahremiyle zina yapmak gibi bir şeydi. İşte bunun için şimdi yarı yapımcı, yarı yönetmen olarak çalışıyorum.</p>

  <p class="calibre3"><span class="calibre5">C.D.: Yitirilmiş cennet gerçekten var oldu mu?</span></p>

  <p class="calibre3"><span class="calibre5">Godard:</span> Oh, evet, var. Ama bir yana itilmiş...</p>

  <p class="calibre3"><span class="calibre5">C.D.: Filminizde, hu cenneti tabiat manzaralarında bulduğunuz izlenimi doğuyor...</span></p>

  <p class="calibre3"><span class="calibre5">Godard:</span> Evet, bu benim İsviçreli bir Fransız olmamdan ve bir şehirli, şehirlerde artık görülecek hiçbir şey kalmadığını anlaması inanılmaz uzunlukta zaman almış bir şehirli olmamdan kaynaklanıyor. Burası benim bölgemdi, buraya döndüm, bende resim seyretme isteği uyandıran köşeler buluyorum burada. Tabiat manzaraları ile para arasında, bana ait olan Batılı insanları bulduğum bu çok doğal cenneti bana şehirler unutturmuştu. İsviçre, artık kültürleri olmayan insanların yaşadığı bir ülkedir, bu açıdan da dünyada tektir... Ülke güzelliğiyle -gözle görülmeyen ancak varlığını size hissettiren- para arasındaki ilişki bakımından da tektir.</p>

  <p class="calibre3">Sinema kontrastlar sanatıdır ve bu ülkede gerçekten çok büyük karşıtlıklar var. Burada, aralarında üç santim mesafeyle, Esso şirketinin bütün zenginliğini ve görkemli bir buzulu yan yana görebilirsiniz - başka ülkelerde de bunu görebilirsiniz, ama yine de birbirlerine bu kadar yakın değildirler. Ayrıca turizm var; güzel, temiz, ulaşabileceği doruğa ulaşmış bir doğa karşısında olduğunuz duygusuna kapılıyorsunuz, finans hareketleri olağanüstü ağırlık kazanmış, dünyanın bütün altını kendini bir bakıma doğada yansıtıyor ve bu yansıma kaçınılmaz olarak tuhafbiçimde oluyor. Üstelik küçük bir ülke olduğu için de, daha fazla bolluk var, fotoğrafçılıkta dendiği</p>

  <div class="calibre1"><img alt="" class="calibre26" src="../Images/main-19.png" /></div>

  <p class="calibre3">gibi daha çarpıcı. Bundan dolayı Fransa'daki yeşil bir çayır, İsviçre' de olduğu kadar çarpıcı değildir... Burası doğa içinde doğal bir stüdyo, sinemacı olarak burada bulunmaktan memnunum, 200 kilometrelik bir mesafe içinde her şeye ulaşabilirsiniz: ormanlara, otoyollara. Bu olanaklara şehirde sahip olamazsınız...</p>

  <p class="calibre3">Yitirilmiş cennet, yasası olmayan dünyadır. Sinemayla uğraşmak, o dünyayı tanımaktır; içinde gülebileceğiniz bir dünyadır bu. Ama ne yazık ki hem sinemayla uğraşan hem de gülen insan az; yapımcılar biraz bunun dışında kalıyor. Bazı yapımcılarla bazı şeyler yapılabilir, çünkü onlar parayla film yapılabileceğini bildikleri gibi, gidip kendilerine bir Ferrari satın alabileceklerini de bilirler, ki bunun bugün bir önemi yoktur, ama onlar yine de paranın bu gülünç boyutuna yakın kalmışlardır.</p>

  <p class="calibre3">Sanatta işi şakaya vurmaya hakkınız yoktur; Cannes Film Fes-tivali'nin ödül kazananlar listesini alaya alamazsınız, televizyonda Drucker, adamların adını yanlış okuduğunda dalga geçemezsiniz. Yapımcılık çok tuhaf bir iş, film çekmek her zaman öyle değil, sinema çevresindekilerin dörtte üçü korkunç derecede zavallı. Marangoz için masa yapmak, ressam için resim yapmak, müzisyen için</p>

  <p class="calibre3">müzik yapmak neyse, film yapmak da odur; yaparken çok neşeli, çok güzel anlar yaşadığınız gibi, çok zor anlar da yaşarsınız; ama işin prodüksiyon aşaması çok insana özgü, gülmeye çok yaklaşılan bir andır. Bunu kimse açığa vurmaz, hep gizli kalır. Sanıyorum ki beni dışlamalarının, benden nefret etmelerinin nedeni de bu: Çünkü hayatta yapmaya cesaret edemediğim ne varsa hepsini sinemada yapıyorum, hiç çekinmiyorum.</p>

  <p class="calibre3">Gazetelerle de dalga geçemezsiniz, çünkü onlar kayıt kuyut alanına, yazılı şey, yazılı şeyle ilintili fotoğraf alanına girer. O öyle de, geçen günkü Le Figaro'da, Tupamaros gerillalarının yöneticilerinden birinin davası hakkında bir yazı vardı ve o yazıda Uruguay devlet başkanının söylediği bir cümleye yer veriliyordu: "Biz insanlara, insanın dayanabileceği sınırın ötesinde işkence yapmayız." Bu lafa, eğer kasıklarınızı tuta tuta gülmezseniz hiçbir ağırlığı kalmaz... Peyrefitte'in birkaç yıl önce, <span class="calibre5">La Religieuse</span> (Rahibe) yasaklandığında ettiği laf gibi bu da: "Biz yapılmasını değil, sadece dağıtımını yasaklıyoruz." İşin en tuhaf yanı da, bu adamların gerçeği olduğu gibi söylemeleri. Televizyonda yine, Fransa'daki başkanlık seçimiyle ilgili yayınları izleyeceğiz; ben bu yayınlan, eskinin komik filmlerini seyredermiş gibi seyrediyorum, kendi sağlığıma böy-lesi iyi geliyor. &nbsp;&nbsp;&nbsp;.</p>

  <p class="calibre3">Böyle konuştuğumda bana, "Ah! Mizah yapıyorsunuz... "&nbsp;diyorlar. O sözcükten nefret ediyorum. Nefret ettiğim bir başka sözcük daha var: "yergi". Voltaire'de bile iyi olan, içinde yergi olmayan sayfalardır. Sinema yergici olamaz, edebiyat da olamaz. Yakınlarda, rejim aleyhtarı birinden söz ediliyordu, yanılmıyorsam Delfeil de Ton'du aktaran -televizyonda çok iyi sunuculuk yapabilir, <span class="calibre5">Ob-servateur'de</span> yaptığından daha iyi yapar o işi-evet, Delfeil bir Sovyet rejim aleyhtarından söz ediyordu; bu adamın Olimpiyat oyunları süresince ortalıkta dolaşmasını yasaklamışlar. Ne var ki bu rejim aleyhtarı tek bacaklı, iki kolu da yok, tekerlekli küçük bir arabaya çakılı durumda ve bütün bunlar yetmiyormuş gibi bir de ortalıkta dolaşması engelleniyor. Ben kalkıp da bunu söyleyince bana, "Ah! Siz kara mizahtan hoşlanıyorsunuz..." diyorlar, ama Rus polisini ve adamın durumunu unutuyorlar. .</p>

  <p class="calibre3">İşte bunun için, gülmek yasaklandığı için toplama kampları üzerine yapılmış büyük film yok; bir tanesi dışında, sanıyorum Polon- . ya filmiydi, Lubitsch'in 1946'da gösterime giren <span class="calibre5">To Be or Not to Be</span> (Olmak ya da Olmamak) adlı filmiydi. O filmde, perdede ne zaman bir Alman görünse insanlar gülüyordu. İki-üç yıl önce yayımlanan bir kitap vardı, o da fena değildi: Lacaze'ın <span class="calibre5">Le Tunnel'i</span> (Tünel). Toplama kampları hakkında yazılmış, içinde homoseksüellikten söz edilen ilk kitap; insan okurken, söz konusu olan şeyin bir toplama kampı olduğunu, korkunç, dehşet verici olduğunu unutuyor. Reno-ir bundan bir film çıkarabilirdi, <span class="calibre5">La Grande Jllusion'undan</span> (Harp Esirleri) çok daha güçlü bir film olurdu.</p>

  <p class="calibre3">C.D.: Kaçan Kurtulur (Hayat) <span class="calibre5">filminin sonunda, Jacques Dut-ronc’un canlandırdığı, adı Godard olan ve kendisine araba çarpan bir kişi görüyoruz. Tabii ki</span> Serseri Aşıkların <span class="calibre5">sonunu,</span> Çılgın Pierrot' <span class="calibre5">nun ölümünü hatırlatıyor bu bize... Ama burada farklı bir şey var, bu belki de Godard’ın ölüp ölmeyeceğini bilemediğimizden ileri geliyor. Zaten, söylediği de şu: "<sup class="calibre6">O</sup>lmek üzere değilim herhalde, bütün yaşamım gözlerimin önünden geçmiyor..."</span></p>

  <p class="calibre3"><span class="calibre5">Godard:</span> O lafı biraz aptalca ediyor. ..</p>

  <p class="calibre3"><span class="calibre5">C. D.: &lt;°lüyor mu peki?</span></p>

  <p class="calibre3"><span class="calibre5">Godard:</span> Bilmiyorum. Bazen kurguya bir ölüm sahnesi sokmak bir filmi bitirmenin en basit yoludur. Böylelikle insanlar filmin bittiğinden emin olurlar. Ama aslında öyle olmayabilir, film sürebilirdi. Orada öyle olması bir rastlantı. Küçük kızı da öldürebilirdik, müzisyenlerin önünden geçen de o olurdu... Kaza pratik bir çözüm, senaryoya koymak zorunda değilsiniz, oysa Faulkner'da ya da Dos-toyevski'deki gibi bir cinayet söz konusu olsa, senaryoda bulunması gerekir. Kazanın, filmin geriye kalanıyla ilgili olması gerekmez.</p>

  <p class="calibre3"><span class="calibre5">C. D.: Birkaç yıl önce size bir araba çarptığında, ölüm hakkın-daki düşüncenizde bir değişiklik oldu mu?</span></p>

  <p class="calibre3"><span class="calibre5">Godard:</span> Hayır, ölümü düşünmedim; sersemlemiştim, hiçbir şeyin farkında değildim. Daha sonra, iki-üç yıl hastanede kendimi yeniden eğittim, benim kendi iç savaşım oldu o; başkaları Vietnam' da savaştı, ben de hastanede. Şu ya da bu şekilde benzeri bir şeyin başıma gelmesini istiyordum; insanların hapishaneye girmek, her şeyi durdurmak, sonunda kendi yakasına kendisi yapışmak zorunda kalmadan biraz soluk almak istemesi gibi. Hastalanmak istiyordum.</p>

  <p class="calibre3">Herkesin dediği gibi, budabir deney oldu. Başkaları için bu bir savaş olabilir, büyük bir aşk ya da müthiş bir iflas olabilir, bir kadın için bir çocuk doğurmaktır belki... Bana çok ilginç geldi. İnsanlar genel olarak hastanede bulunmaktan hoşlanmazlar; tabii ki gidecek bir yeri olmadığı için yatacak bir yatak arayanların dışında; maddi zorunluluk nedeniyle olmasa bile, benim için de aynı durum söz konusuydu. Her neyse, hastanedeyken hiçbir hastanın, daha hafif bir hastalık da olsa, kendi hastalığını bir başkasıyla değişmek istemediğini gördüm. Boğazında tüple duran insanlar, kamında tüp bulunan yandaki hastanın yerine hiçbir şekilde geçmek istemiyorlardı. Herkesin tüpü kendine, herkesin hastalığı kendineydi.</p>

  <p class="calibre3">Babamı tanımadım ama doktor olduğunu biliyorum, belki de bunun için hastalıktan korkmuyorum; sağlıktan söz edeceksem, hastalık görüntüsünü kullanıyorum hep, tersini yapmak aklıma gelmiyor. Hastanedeyken doktorlarla tartışmaktan çok hoşlanıyordum. Tabii buna onlar da yanaşıyordu, çünkü tanınmış biriydim ben; kendi kendilerine, "sanatçı kaprisi," diyorlardı herhalde; hastalığımın seyri hakkında konuşsalardı, çok canım sıkılırdı. Sonuç olarak bütün bunları, yaptığım çok ilginç bir yolculuğu hatırlar gibi hatırlıyorum. Çektiğim ağrıları hiç hatırlamıyorum; o kadar sersemle-miştim ki acı duymadım herhalde; inleyip inlemediğimi o sırada yanımda bulunanlara sormam gerekir, ama inlediğimi sanmıyorum.</p>

  <p class="calibre3"><span class="calibre5">C.D.:</span> Kaçan Kurtulur (Hayat)Va, <span class="calibre5">Marguerite Duras'tan alınmış başka bir cümle duyuyoruz bir ara:</span> "Her an dünyanın sonu..."</p>

  <p class="calibre3"><span class="calibre5">Godard:</span> Evet, <span class="calibre5">Le Camion'dan</span> (Kamyon) alınma bir cümle, küçük kıza, genç kıza söylettiğim bir cümle. Evet, her an dünyanın hem başı hem de sonu, belirli bir dünyanın; dünyanın sonu ve başlangıcı. Amerikalılar diğerlerinden güçlüyse, işte bunu yaşayıp durdukları için, sonu ve başlangıcı yaşadıkları için güçlüler; dünyanın en güçlü endüstrisine sahipler ama bu endüstri aynı zamanda en çok iflasın yaşandığı endüstri; Renault'nun yarın çorap üretimine geçeceğini aklımızın ucuna getirmeyiz, oysa Amerika'da, iş yürümeyince bezelye konservesi ya da mobilya üretimine dönülebilir, hep istim üzerindeler. .. Yapım, yıkım ve sil baştan. En güçlü onlar, Ruslar bir yana; Ruslarda bir uçsuz bucaksızlık var ki başlangıca ve sona sahip olmaktan bağışık tutuyor onları.</p>

  <div class="calibre1"><img alt="" class="calibre27" src="../Images/main-20.png" /></div>

  <p class="calibre3"><span class="calibre5">C. D.: Erkekler ile kadınlar arasında da her an dünyanın sonu</span></p>

  <p class="calibre3"><span class="calibre5">mu?</span></p>

  <p class="calibre3"><span class="calibre5">Godard:</span> Biliyor musunuz, aradaki farkı pek anlamıyorum ben... Tabii erkek olduğum için, yaptığım filmlerin erkek oyuncularıyla benim aramda bağ kuruyorlar. Bu hep böyle oluyor: Yahudiyseniz ve bir Yahudiyi sahneye koymuşsanız, onunla sizin aranızda bağ kurarlar ve bu böyle sürüp gider... Ama Yahudiler ile Naziler üzerine bir film yapacak olsam, düşüncelerimi her iki tarafın da ağzından verirdim; diyaloglarımı kadınlara ya da erkeklere söyletirken onların kadın ya da erkek olduklarını o anda hiç aklıma getirmedim.</p>

  <p class="calibre3">Amerika'dayken, hem Robert de Niro'ya hem de Diane Kea-ton'a önerdiğim bir tasarım vardı, belki biraz ütopikti: Onlardan aynı kişiyi canlandırmalarını istedim. Hiçbir şey anlamadılar... Oysa ben bunu hep yaptım, çocuklarla programlar hazırladığımda bile... İçinde bulundukları durumda oyuncuların sahici olmalarını sağlamaya çalışıyorum hep. Hayal gücüm yok benim, onları oldukları gibi filme almaya çalışıyorum - bu da, kendilerine ödenen paranın karşılığında onlardan istenebileceklerin en azı. Tam istediğim gibi olmazsa, biraz değişiklik yapıyorum, tonlamayla oynuyorum... Önemli olan, onların hayatta da aynen öyle olabilmeleri.</p>

  <p class="calibre3"><span class="calibre5">C. D.: Birbirlerinin yanından dokunmadan geçer gibi...</span></p>

  <p class="calibre3"><span class="calibre5">Godard:</span> Evet, bu herkesin her zaman yaptığı şey... Ama ben hareketleri de hesaba katmaya çalıştım. Şöyle bir film yapmak isterdim: Çekime biriyle başlıyorsunuz, bir tekel bayiine giriyor ve kamera asıl oyuncunun üstünde sabit kalacağına, sigara alıp çıkan bir başkasını izliyor, sonunda asıl oyuncuya bir yerde yine dönüyor; böylelikle herkese aynı gerçeklik ölçüsünde eşit davranılmış olur. İşte filmde biraz bu var, onun için ikinci bir adı daha var: "Hayat".</p>

  <p class="calibre3">Bakan olsaydım, şöyle derdim: "Bu yıl elli oyuncu, yirmi de yönetmen seçeceğiz, her bir yönetmen sadece bu oyuncularla çalışacak." Böylelikle, iş ortaya çıkınca herkes bütün Fransa'yı görebilirdi. Bugün sinemanın neler yapabileceğini kimsenin havsalası almıyor; İkinci Dünya Savaşı öncesinde ve sonrasında biraz düşünüldü, ama orada kaldı. Mali bir sorun bu: 50 milyon dolara mal olan bir film söz konusuysa, bu paranın ancak yüze üçü filmin kendisine harcanıyor. Şu da var ki Coppola, <span class="calibre5">Apocalypse Now'ı</span> (Kıyamet) çevirirken, Saygon elçiliğinin kırk beş dakikada harcadığı parayı iki yıl kullandı...</p>

  <p class="calibre3"><span class="calibre5">C. D.: Nathalie ile Dutronc'un kavga ettikleri bir sahne var, Na-thalie, içeri giren Isabelle'e dönüp, "Ancak karşılıklı tokat/aştığımızda birbirimize dokunuyoruz..." diyor. Peki aşk, onayeryokmu?</span></p>

  <p class="calibre3"><span class="calibre5">Godard:</span> Evet, Anne-Marie Mieville'in bir sözü o... Bundan sonra çekeceğim filmde bol bol aşk olacak ... Bu daha ilki, burada iş konusu üzerinde fazla durdum.</p>

  <p class="calibre3">Oysa şimdiye kadar âşık olmadan çalışmadım hiç; içimden oynaşmak gelmezse, orospu rolü oynayan oyuncuyu çekemem; içimden birini öldürmek gelmezse bir katili çekemem. Kadınlara gelince, benim çıkardığım kadar iş çıkaramıyorlarsa ya da bulundukları yerde benimkine eşdeğer iş çıkaramıyorlarsa, ortak sorunlarımız yok demektir, o zaman ne söylenebilir ki? Eğer aşk ilişkileri yolundaysa, iş ilişkileri de yolunda gidiyor demektir; değilse, bir şey yapmaya olanak yoktur. Benim için bu böyle oldu, tanıdığım birkaç kadından ayrıldım, çünkü artık birlikte çalışamıyorduk. Oysa aşk durulunca iş devreye girer. Bürolarda çalışmasalardı erkeklerin dörtte üçünün erkekliği uyanmazdı. Cinsellik çok büyük bölümüyle iş hayatının içindedir, Kissinger bile söylüyor bunu.</p>

  <p class="calibre3"><span class="calibre5">C. D.: Filmde hem çok katı hem de tuhafbir sahne var. Bir patron, odasına memurlarından birini ve de iki fahişe çağırarak onlardan bir çeşit aşk zinciri oluşturmak için yararlanıyor. O sahnede, erkeklerin cinsellik anlayışı konusunda çok korkunç düşünceler uyanmasına yol açıyorsunuz...</span></p>

  <p class="calibre3"><span class="calibre5">Godard:</span> Evet, benim düşüncem bu, yadabir bölümüyle bu.</p>

  <p class="calibre3"><span class="calibre5">C. D.: Her şey, patronun sanki bir şey yaratma, hayal kurma yeteneği yokmuş gibi sürüp gidiyor. Sanki hiç durmadan kendine özgü düşleri yineliyormuşçasına...</span></p>

  <p class="calibre3"><span class="calibre5">Godard:</span> Çünkü ne aşk var ne de iş. Artık iş yok, çünkü yapılan şey mekanik bir yinelemeye dönüşmüş; iş olmadığına göre artık ateş de yok, mademki ateş yok, aşk da yok artık... Tersinden de söylenebilir bu, o zaman tersine zincirleme yapılmış olur: Ateş yok, öyleyse enerji yok; enerji yok, öyleyse iş de yok... Fabrikalardaki imalat zincirine benzer bu. Filmdeki patron, genç işçilere emirler veren bir ustabaşı gibi davranıyor; benzeri şeyler aile içinde de olabilir, duruma göre tabii. Ortaya herhangi bir iş çıkaran insan, o işi</p>

  <div class="calibre1"><img alt="" class="calibre28" src="../Images/main-21.png" /></div>

  <p class="calibre3">neden yaptığını artık bilmiyorsa, o andan itibaren kendini ve yapmayı bildiği şeyi durmaksızın yinelemeye başlar. Ben, yaşamımı sürdürebilmenin tek çaresi olarak, bildiğim şeyleri öldürme tehlikesini göze alıyorum. Buna sinema alanında biraz olanak var, ama politikada böyle bir olanak göremiyorum.</p>

  <p class="calibre3"><span class="calibre5">C. D.: İnsanlar belki de neyi sevdiklerini tam olarak bilemedikleri için hu tehlikeyi göze alamıyorlar...</span></p>

  <p class="calibre3"><span class="calibre5">Godard:</span> Bütün bunların nedeni, daha anaokulunda yazılı metinle burun buruna gelmemiz. Yazılı metinlerden, öngörüldüğünden başka biçimde yararlanma düşüncesi bir tehdit havası yaratıyor; demek ki böyle bir olanağın varlığını insanların öğrenmeye niyeti yok ve bizler belleğe sahip, dolayısıyla da yineleme yetisi olan hayvanlar olduğumuzdan, düşüncelerimizi değiştirebilmek için bir şeyi en azından otuz-kırk yıl yineleyip duruyoruz. Gördüğümüz filmler hep aşk üzerine, iş üzerine değil; dahası, <span class="calibre5">La Banquiere'</span> deki (Kadın Banker) Romy Schneider'le, hiçbir insan gerçeğini içermeyen bir pomo film arasında seçim yapabilme olanağının bulunması çok korkunç bir şey. Çalışan insanları göstermekten korkuyorlar, onun için de aşk gösteriyorlar. Ama o filmlerdeki aşk, işlenmiş bir aşk değil. İşte bu yüzden Belmondo benimle Mesrine<a id="footnote10"></a><sup class="calibre6"><a href="#bookmark15">10</a></sup> konusunda bir film yapmaktan korktu: Mesrine, yaptığı işe hakkını vermeyi en iyi bilenlerden biriydi. Aşk ve iş birbirine bağlıdır. Zaten aşk <span class="calibre5">yapmak</span> demiyor muyuz? Demek ki aşkın içinde iş kavramı da var.</p>

  <p class="calibre3"><span class="calibre5">C. D.: Filmde, mesleği fahişelik olan Isabelle var. <sup class="calibre6">İ</sup>şin aşk yönünden çok, iş yönünü canlandırıyor -yani onun mesleğinde...</span></p>

  <p class="calibre3"><span class="calibre5">Godard:</span> Isabelle'in parayla ilişkisi ticari. İşini yaparken bir vantilatör satıcısından daha fazla alçalmıyor... Para, beden ve iş arasındaki ilişki bakımından fahişelerin öteki insanlardan daha sağlıklı bir ilişki içinde olduklarını düşünüyorum. Erkeklere gelince -başka biriyle ilişkileri olmadığı için o kızları görmeye gidenlerin dışında-başkalarına o şekilde söyleyemeyecekleri bazı şeyleri söyleyebilmek için bin papel ödeyenler çoğunlukta; insan hayatta kimseye o şekilde "Soyun!” diyemez. Kullanılan dil önemlidir. Başka toplum-larda başka usuller vardır herhalde, ama bizimkinde fuhuş, alıp verilen paranın nesne değil de özne satın aldığı tek alandır. Genel olarak alışveriş ilişkilerinin bir yakın planıdır bu.</p>

  <p class="calibre3">Şimdiye kadar yapılan filmlerin dörtte üçü kadınlardan nefret eden erkeklerce yapıldı; beyaz ırktan erkeklerin çoğu zaten kadınlardan nefret eder. Ben de işe böyle başlamak zorunda kaldım, ne var ki kadınlar olmadan sinema yapılamıyor, dolayısıyla onlarla zorunlu olarak ticari ilişkiye girdim, sonra da bu duruma alıştım. Bana göre, film yapmak, kadınlarla daha sağlıklı ilişki kurmanın aracıdır, aynı kapının altından geçiyoruz, ortak çalışma...</p>

  <p class="calibre3"><span class="calibre5">C.D.: Şimdi neyapacaksınız?</span></p>

  <p class="calibre3"><span class="calibre5">Godard:</span> İki tasarı var, biri Mozambik'te, öteki Kaliforniya'da. Bir üçüncüsü de Rolle'da, Fransa İsviçre sınırında. Mozambik, görüntü hammaddesinin bulunduğu yer. Eşine rastlanmaz konumda bir ülke, şöyle ki: Oradaki insanların yüzde doksan sekizi anaokuluna henüz başlamamış çocuklar gibi; gözleri görüyor ama hiç görüntü görmemişler, gözleri var ama kod kavramından yoksun, hiç kartpostal görmemişler; sokakta bir ok gördükleri zaman bunun ne anlama geldiğini, sağa mı, yoksa sola mı gidileceğini bilemiyorlar. Kalifomiya ise işlenmiş, incelmiş üründen de ötede. Hammadde artık ortadan kalktı. Mozambik'le ilgili o tasarıyı gerçekleştiremez-sem, Kalifomiya'dakine de girişemem. Filmler bağ kurmaya hizmet etmeli. Kişisel ilişkilere kendimizi o kadar kaptırmışız ki, tabii herkes için geçerli değil bu, öyle insanlar tanıyorum ki böyle bir sorunları yok, Dany Cohn-Bendit'in ya da Anne-Marie Mieville'in hiç güçlüğü yok örneğin, kendilerini herkesle eşit düzeyde görüyorlar, kahve garsonlarıyla ne kadar rahatlarsa, Windsor Düşesi'yle de o kadar rahatlar. Ben hiç de onlar gibi değilim, o rahatlık yok bende; ya sıkılgan ya sıkıntılı ya da hırçınım. Buna karşılık, yaptığım filmler gördüğünüz gibi. Ama bunun bir işe yaradığı yok, oturup birine açamam bunları.</p>

  <p class="calibre3"><span class="calibre5">C.D.: Marlon Brando'ylafılm yapacağınız söyleniyor.</span></p>

  <p class="calibre3"><span class="calibre5">Godard:</span> Yakında değil. O tasarı, adı 'The Story” (Öykü) olacak ve kaleme alınmadan önce Coppola'nın şirketiyle anlaşmalı olarak filme alınacak olan bir senaryo. Buradaki düşünce, kozayı yapmadan kelebek yapmak. Senaryo filme alındıktan sonra, Brando gibi büyük bir yıldızla karşılaşırsak ve bana, "Senaryoyu okuyabilir miyim?" derse, "Hayır, okuyamazsınız ama seyredebilirsiniz,” diyeceğim; böylelikle, söylenecek bir şey kalmadığında konuşmayı sürdürmek zorunluluğu olmayacak.</p>

  <p class="calibre3"><span class="calibre5">C.D.: Geç oldu, eve gidip çocuklarımı görmem gerekiyor.</span></p>

  <p class="calibre3"><span class="calibre5">Godard:</span> Çocuklarınız mı var? Ben de birkaç tane satın alsam ne iyi olurdu. Olanak bulsam bir-iki çocuk alırdım... Bir sinemacı için iyi bir televizyon çalışması olurdu bu, Tayland'a giderdik, çocukları orada satıyorlar, o alışverişin nasıl yapıldığını filme alırdık. Satın alınmış o çocukları ne yapacağımızı bilemezsek, onları bizden satın alacak televizyon seyircileri çıkardı. Ben, yaygınlaştırılmış, sürüp giden, yayınını hiç kesmeyen bir televizyon programı olsun isterdim.</p>

  <p class="calibre3"><a id="bookmark1"></a><a href="#footnote1">1</a></p>

  <p class="calibre3">Fransız Komünist Partisi yanlısı Confederation Generale des Travailleurs (Genel İşçi Konfederasyonu). <span class="calibre5">-çn.</span></p>

  <p class="calibre3"><a id="bookmark2"></a><a href="#footnote2">2</a></p>

  <p class="calibre3">Eski frankı yeni franka çevirmek için iki sıfır atmak gerekir. <span class="calibre5">-ç.n.</span></p>

  <p class="calibre3"><a id="bookmark3"></a><a href="#footnote3">3</a></p>

  <p class="calibre3">Edebiyatçı ve orta kanat milletvekili. -ç.n.</p>

  <p class="calibre3"><a id="bookmark4"></a><a href="#footnote4">4</a></p>

  <p class="calibre3">Comites de Defense de la Republique (Cumhuriyet’i Savunma Komiteleri). -ç.n.</p>

  <p class="calibre3"><a id="bookmark5"></a><a href="#footnote5">5</a></p>

  <p class="calibre3">Theâtre National de Paris (Paris Ulusal Tiyatrosu). <span class="calibre5">-ç.n.</span></p>

  <p class="calibre3"><a id="bookmark6"></a><a href="#footnote6">6</a></p>

  <p class="calibre3">SDS: Sozialistischer Deutscher Studenbund - Almanya Sosyalist Öğrenci Federasyonu. -ç.n.</p>

  <p class="calibre3"><a id="bookmark7"></a><a href="#footnote7">7</a></p>

  <p class="calibre3">Parti Socialiste Unifie - Birleşik Sosyalist Parti. -ç.n.</p>

  <p class="calibre3"><a id="bookmark11"></a><a href="#footnote8">8</a></p>

  <p class="calibre3">Fransızcada falcı <span class="calibre5">(voyant)</span> sözcüğü <span class="calibre5">voir</span> (görmek) fiilinden türemiştir. --ç.n.</p>

  <p class="calibre3"><a id="bookmark14"></a><a href="#footnote9">9</a></p>

  <p class="calibre3">Societe Française de Publicite - Fransa Reklam Kurumu. -ç.n.</p>

  <p class="calibre3"><a id="bookmark15"></a><a href="#footnote10">10</a></p>

  <p class="calibre3">Ünlü bir Fransız gangsteri. <span class="calibre5">-ç.n.</span></p>
</body>
</html>
