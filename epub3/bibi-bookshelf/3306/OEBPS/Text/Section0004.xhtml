<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3"><a id="bookmark1"></a><span class="calibre4">Yaşamdan Kaynaklanan Sanat</span></h1>

  <p class="calibre3">Jean-Luc Godard'la Alain Bergala'nın&#160;<span style="text-indent: 1em; font-size: 1em;">yaptığı söyleşi</span></p>

  <p class="calibre3">(1985)</p>

  <p class="calibre3"><span class="calibre5">Alain Bergala: Yazmaya nerede başladınız?</span></p>

  <p class="calibre3"><span class="calibre5">Godard: La Revue du Cinema'da</span> denemiştim. Doniol-Vaicroze, Lo Duca ve Andre Bazin orada yazıyorlardı; ama benim yazılanın kabul edilmemişti. O sıralar Doniol-Valcroze'u tanıyordum, çünkü annemin hanım dostlarından birinin oğluydu. Daha sonra <span class="calibre5">Objectif49</span> ve <span class="calibre5">Cine-Club du Quartier Latin</span> adlı, Rivette'in yazdığı bir gazete vardı, ama ben orada yazmadım. Yayımlanmış ilk yazım <span class="calibre5">La Gazet-te du cinema'da</span> çıkmıştı sanıyorum; Rus sineması hakkında bir yazıydı, başlığı da "Politik Bir Sinema İçin"di. Gidip Bazin'e göstermiştim, o sırada rahatsızdı. Sonra <span class="calibre5">Arts</span> geldi, ardından, Bay Keigel tarafından yeniden finanse edilince de <span class="calibre5">Cahiers. Cahiersdeki</span> ilk yazım Rudolph Mate'nin Margaret Sullavan'la yaptığı bir film hakkındaydı.</p>

  <p class="calibre3"><span class="calibre5">A.B.: Yazmaya niçin Hans Lucas takma adıyla başladınız?</span></p>

  <p class="calibre3"><span class="calibre5">Godard:</span> Bilmem, Jean-Luc olarak imza atmak istedim herhalde, çünkü Hans Lucas Almancada Jean-Luc'ün karşılığıydı. Adımı saklamak ya da tedbirli olmak istiyordum kuşkusuz. Ama ailemden falan değil, daha çok yazınsal kaygıyla; çünkü o dönemdeki hevesim Gallimard yayınevinde bir roman yayımlamaktı. Astruc'e hayrandım, çünkü o bu işi becermişti.</p>

  <p class="calibre3"><span class="calibre5">A. B.:</span> Cahiers'ye <span class="calibre5">nasıl geldiniz?</span></p>

  <p class="calibre3"><span class="calibre5">Godard:</span> Truffaut ve <span class="calibre5">Cine-Club du Quartier Latin</span> aracılığıyla. Ama, aslında <span class="calibre5">Cine-Club du Quartier Latin</span> aracılığıyla. Orada F. C. Froeschel başı çekiyordu, daha doğrusu Rohmer, sonra da Rivette. Doniol'un onlara "Scherer<a id="footnote1"></a><sup class="calibre6"><a href="#bookmark2">1</a></sup> Çetesi" dediğini hatırlıyorum. O sıralar Rohmer'i tanımıyordum, ama, bizler için modem sinemanın sorunlarına sahip çıkmak anlamına gelen ilk yazıyı o yazmıştı. <span class="calibre5">La Revue du Cinema'da</span> çıkan, ”Le cinema, art de l'espace" (Sinema, Mekânın Sanatı) başlıklı, Mumau hakkında bir yazıydı bu. O ara Rohmer'de bir "sağ" hava vardı ki, aşın laik olan Bazin'i biraz tedirgin ediyordu. Rivette ise, sinemada bir tür terörizmin temsilcisiydi. Ben her zaman ötekilerden sonra yazdım, hep başkalarının harekete geçmesini bekledim. Film konusunda bile bu böyle oldu, çünkü ilk film yapanlar Rohmer ve Rivette'ti. Özellikle Rohmer, Gegauffla 16 mm' lik birçok film yaptı; sessiz olarak çekilen <span class="calibre5">La Sonate a Kreutzer'i</span> (Kröyçer Sonat) hatırlıyorum. Sessizdi, çünkü o dönemde 16 mm sesli çekilemiyordu.</p>

  <p class="calibre3"><span class="calibre5">A.B.: Rohmer sizlerden daha yaşlıydı. Bu, kendisine sizin üstünüzde bir otorite sağlıyor muydu?</span></p>

  <p class="calibre3"><span class="calibre5">Godard:</span> Benim için otorite Rohmer ve Rivette'ti. Rivette kuramlaştırmayı daha iyi biliyordu, en çok derinliği olansa Rohmer'di.</p>

  <p class="calibre3"><span class="calibre5">A. B.: Bazin’in ilkelere uygun davranışçılığına oranla, metinlerinizde sizin biraz başına buyrukluğa yatkın olduğunuz hissediliyor... Plan-sekans’ı sevmiyorsunuz, montajı yeğliyorsunuz...</span></p>

  <p class="calibre3"><span class="calibre5">Godard:</span> Aldığım eğitim dolayısıyla, bende her zaman, karşıtları arama eğilimi olmuştur. Kendi kendime şunu söylüyordum: "Onlar yeşil diyorlar, acaba tersi de söylenemez mi?” Bazin plan-sekans diyordu, bense, klasik senaryo dekupajının, sonuçta iyi olup olmadığını soruyordum kendi kendime. Birbirimize yazılar gösteriyorduk. Diğerlerinin kanısı çok önemliydi; birbirlerine kendi metinlerini gösteren Kilise Babaları'nın yaptığı gibi, bir çeşit "basıla" iznini elde etmek demekti bu. Bu şekilde oluşan kanı, Bazin'in söyleyebileceklerinden daha fazla yargı değeri taşıyordu bizim için. <span class="calibre5">The Man WhoKnew Too Much'ın</span> (Çok Şey Bilen Adam) ikinci versiyonu üstüne bir yazı yazdığımı hatırlıyorum ki Scherer'i öfkelendirmişti. Ona göre, şişirilmiş, pek ciddiye alınmamış bir yazıydı bu. Doniol'un düşünceleri de bir yana atılamazdı, ama onun güleryüz-lü, insancıl, ehlikeyf bir yanı vardı. Doniol olmasaydı, belki de bütün bunlar ortaya çıkmazdı.</p>

  <p class="calibre3"><span class="calibre5">A.B.: O dönemde Bazin sizin için ne ifade ediyordu?</span></p>

  <p class="calibre3"><span class="calibre5">Godard:</span> Bir sinema eleştirmeniydi. Ondan önce ABD'de Roger Leenhardt ya da James Agee aynı işi yapmıştı. Yani, sinemaya, insanların baktığı gözden başka bir gözle bakan ve Bardeche ya da Sadoul'dan başka türlü söz eden biri. Bizlere göre, ana babalarımız, amcalarımız, öncellerimiz onlardı. Bazin, film yapmayan, bir işportacı gibi konuşarak sinema yapan bir sinemacıydı. Çok az tanıdım ama, oturup karşılıklı konuşma fırsatım çok ender bulduk, çünkü zamanından önce öldü. Şimdiyse, yazılarını yeniden okuduğumda anlıyorum ki onunla konuşabilirmişiz. Ama, o bambaşka bir kuşaktandı, başka bir çağdan, benim ancak daha sonra tanıdığım bir çağdan geliyordu. Bazin, Kast ve Doniol "Liberation"dan (Kurtuluş) sonra bu hareketin içinde oldular... Doniol ve Kast, Direniş Hare-keti'ne katılmışlardı sanıyorum. İlk başlarda daha çok Rivette'le ilişkim oldu, sonra Rohmer'le, sonra her ikisiyle ve bazen de biriyle, ötekiyle olduğundan daha çok. Truffaut daha sonra geldi; onun tavrı daha çok, profesyonelce ve ahbapçaydı. Bazen, bir ya da iki yıl süreyle, ilişkilerimiz "terk edilmiş çocuk" havasına büründü, ama pek uzun sürmedi bu. Truffaut ile ortak bir noktamız vardı: Orta kesime seslenen Fransız filmlerine olan düşkünlüğümüz.</p>

  <p class="calibre3"><span class="calibre5">A.B.: O dönemde Carbonnaux’nun bütün filmleri üstüne yazıyordunuz.</span></p>

  <p class="calibre3"><span class="calibre5">Godard:</span> Ben Carbonnaux'yu çok seviyordum, Truffaut da Jof-fe'yi çok seviyordu. Gidip erkek ve kadın oyuncularını seyrettiğimiz bir sürü küçük Fransız filmi vardı. Bunların, Nitelikli Fransız Filmleri'yle hiçbir ilgisi yoktu; küçük Fransız sinemasının iyi yanıydı bu filmler, Renoir yanı...</p>

  <p class="calibre3"><span class="calibre5">A.B.: Fox'ta, Chabrol’dan sonra, basın ataşesiyken filmler üzerine dosyalar kaleme alıyordunuz. Kimler için hazırlıyordunuz bunları?</span></p>

  <p class="calibre3"><span class="calibre5">Godard:</span> Bunlar, basına mümkün olduğu kadar çok sayıda kopya sağlamayı amaçlıyordu. Bu işi en iyi başaran da Fox'tu, çünkü biz, sinemasever olarak elimizden geleni yapıyorduk. Bu açıdan bakıldığında, durum bugün de fazla değişmiş sayılmaz; gazeteciler, kulaklarına fısıldananı yazarlar. İyi bir basın dosyası hazırlayan, bütün kapıları açacağından emindir.</p>

  <p class="calibre3"><span class="calibre5">A.B.: Yazdığınız metinleri yeniden okuduğumuzda, etkilere direniş bakımından</span> Cahiers'de <span class="calibre5">oldukça bağımsız olduğunuz izlenimi doğuyor...</span></p>

  <p class="calibre3"><span class="calibre5">Godard:</span> Ben deöyle düşünüyorum. Ama aynı zamanda da fazla cesur davrandığım söylenemez. Yazmadan önce her zaman biraz beklerdim. Bir filmi çok beğeniyordum, ama Rivette kalkıp da o film için "beş para etmez,” derse, ben de aynı şeyi söylüyordum. Bu ilişkilerde Stalinvari bir yan vardı. Rivette'leyse, bu ilişki, sanki o, sinema gerçekliğini avucunun içinde tutuyormuş havasındaydı, bu gerçeklik başkalarınınkinden farklıydı ve ben bunu bir süre kabullendim. Ama, ötekilere oranla daha bağımsızdım, daha öznel eleştiriler de yazıyor, bunlarda kendi adıma sinema yazısı üretmenin başlangıcını yapıyordum. Yazmak, film yapmak demekti. Bizim bu özgünlüğümüz sonradan bir daha bulunamadı.</p>

  <p class="calibre3"><span class="calibre5">A.B.: Eleştirel yargılarınızda, ötekilerden daha özgür görünüyorsunuz; örneğin herhangi birfilm hakkında yazarken, daha önce çıkmış bir yazıyı düşünen, bu arada, bir gözünü Bazin’den, Roh-mer’den ayırmayan...</span></p>

  <p class="calibre3"><span class="calibre5">Godard:</span> Rohmer Fransız üniversitesinden, Bergson'un falan-cayı, falancanın da filancayı yanıtladığı vb. diye uzayıp giden bir geleneğin olduğu bir yerden geliyordu. Herkes "Sinema, zamanın sanatı,” derken o, "Hayır, mekânın sanatı,” diye yanıtlıyordu. Oysa, benim için yazmak, kişisel olarak, karşı açı çekimi hakkında kendi kendime ne düşündüğümü sormak ve demek istediğimi söylemek için bir gerekçeydi sadece.</p>

  <p class="calibre3"><span class="calibre5">A.B.: Laf etme yetkisini elinde tutanların safına geçmek için yazmıyor muydunuz yani?</span></p>

  <p class="calibre3"><span class="calibre5">Godard:</span> Hayır, ara sıra, ister istemez öyle olsa bile. Herkes bir filmi ya da sinemacıyı kötülediğinde, ben kendi kendime, ”Bu konuda ben, aklıma gelen iyi şeyleri söyleyeceğim,” diyordum. <span class="calibre5">St-ranger than Paradise'ta</span> (Cennetten de Garip) bir şeyler bulmuştum. Bu öyle bir filmdi ki, insanın bizzat var olması ve böylelikle de birer <span class="calibre5">stranger-than-paradise</span> olan bizlerin var edilmemiz için, hakkında iyi şeyler söylenmesi gerekiyordu. Yazılarımda işte böyle bir yan vardı.</p>

  <p class="calibre3"><span class="calibre5">A.B.: Yazılarınızda, ötekilerden farklı bir şekilde, konuyu çoğu kez şöyle değerlendiriyordunuz: Modern bir konu ya da değil, iyi bir konu ya da değil...</span></p>

  <p class="calibre3"><span class="calibre5">Godard: Cahiers'ye</span> bir mektup yazdığımı hatırlıyorum; <span class="calibre5">Ma-uvaises rencontres</span> (Kötü Rastlaşmalar) konusundaydı; geri çevrildi ve hiç basılmadı. Paris'ten ayrıldığım sıradaydı. <span class="calibre5">Cahiers’den</span> para almış ve kısa metrajlı filmimi yapmak üzere iki-üç yıl için İsviçre'ye dönmüştüm. Herkes, özellikle de Rivette, Astruc'ün filmini çok beğeniyordu. Bugün anladığıma göre, bu filmde, Rivette'in sevdiği soyut yan vardı ve bunu ben de bir kez, Astruc'ün <span class="calibre5">Une vie</span> (Bir Hayat) adlı filmi üzerine savunmuştum. İyi yazılarımdan biriydi bu, insanın yazmayı gerçekten istediği türden... Ama, gelgelelim, <span class="calibre5">Kötü Rastlaşmalar</span> konusunda ilk defa onlarla aynı kanıyı paylaşmıyordum ve bunu söylemeye cüret etmiştim. Kanıt olarak ileri sürdüğüm şey de şuydu: Konu, konu değildi, taşra bu değildi, Paris hiç değildi. Senaryo kötü bir senaryo idi ve çekilmeye değmezdi.</p>

  <p class="calibre3"><span class="calibre5">A.B.: Eleştirilerinizde filmlerin konuları hakkında çok duyar-lısınız. Ama gariptir ki,</span> A Bout de Souffle'u (Serseri Aşıklar) <span class="calibre5">çevirdiğiniz sırada, bu filmin size, konusu yokmuş gibi göründüğünü açıklıyorsunuz. Bugün bu konuda ne düşünüyorsunuz?</span></p>

  <p class="calibre3"><span class="calibre5">Godard:</span> Gerçekten de öyle, ilk filmlerimin neredeyse hiçbirinde konu olmadığını sanıyorum. Daha sonra <span class="calibre5">France Tour Detour’u</span> (Dere Tepe Fransa) ve <span class="calibre5">Sauve Qui Peut (La</span> Vie)'yi (Kaçan Kurtulur [Hayat]) çektiğim dönemde konuya döndüm.</p>

  <p class="calibre3">Önceleri konu sinemanın kendisiydi. Belki sadece <span class="calibre5">Deux ou Trois Choses Que Je Sais d’Elle</span> (Onun Hakkında Bildiğim İki Üç Şey) bunun dışında kalır. O filmde konu benim için Paris ve çevre-siydi. Bunun konu olarak ne verebileceğini de biliyor sayılmazdım. Oysa, aynı döneme rastlayan <span class="calibre5">Made in</span> USA (Amerikan Malı) ya da <span class="calibre5">Pierrot le Fou</span> nun (Çılgın Pierrot), sinemanın kendisi ve olayları işleme tarzı dışında konusu yoktur. Diğer sanatlara göre sinemada iyi olan şey -ve bu beni hep şaşırtmıştır- bir hiçten yola çıkabilme olanağıdır. Kaç satır laf edeceklerini, ne yapacaklarını öğrenmek için şurasından burasından okuyan oyuncuların dışında hiç kimsenin okumadığı senaryoları insanlar neden oturup yazarlar anlamam. Sinemada insanın hoşuna giden şey, işe bir kıyısından dalı-verme olanağıdır.</p>

  <p class="calibre3"><span class="calibre5">A.B.: Bazı Amerikan polisiye dizilerinde hoşunuza giden buydu; bir filmin, nereye gittiğini bilmeden yola çıkması ve konusunu yolda yakalaması.</span></p>

  <p class="calibre3"><span class="calibre5">Godard:</span> Buna, daha sinemanın başlangıç döneminde bile rastlanır. <span class="calibre5">Broken Blossoms'ın</span> (Kırık Çiçek) konusu yoktur. <span class="calibre5">Intoleran-ce</span> ın (Hoşgörüsüzlük) ya da <span class="calibre5">The Birth of A Nation'ın</span> (Bir Milletin Doğuşu) konusu vardır oysa, bu da filmin adını verir. Ne ki, <span class="calibre5">Kırık Çiçek</span> adı bile onun bir konu olmadığını, bir tabloyla karşı karşıya olduğumuzu gösterir.</p>

  <p class="calibre3"><span class="calibre5">A.B.: Cahiers’deki yazılarınızda iki ayrı üslup var. Bazen, ister eleştirilerinizde olsun, ister eleştiri dışı konularda, zamanın</span> Cahi-ers <span class="calibre5">'/erinde rastlanan retoriğe sizde de rastlanıyor.</span></p>

  <p class="calibre3"><span class="calibre5">Godard:</span> O dönemde <span class="calibre5">Cahiers'de,</span> kökü 18. yüzyıla uzanan "güzel dil" düşüncesi vardı. Garip olan şu ki, ben işe modern yazarları okumakla başlamıştım, Celine'i klasiklerden önce okudum. Ama bizim için <span class="calibre5">Cahiers'de</span> yazmak başlı başına yazınsal bir uğraştı.</p>

  <p class="calibre3"><span class="calibre5">A. B.: Ama başka yazılarınızda bu yazınsal havaya kendinizi kaptırmıyorsunuz ve kısa devrelerden, birbirinin içine giren düşüncelerden oluşan kendinize özgü üslubu yakalıyorsunuz.</span></p>

  <p class="calibre3"><span class="calibre5">Godard:</span> Evet, kendi yolumu bulmaya çalışıyordum. Daha çok bir romancı gibi yazmak benim kendi yaratma zevkimdi...</p>

  <p class="calibre3"><span class="calibre5">A.B.: Çabuk mu yazıyordunuz, yoksa zorlanıyor muydunuz?</span></p>

  <p class="calibre3"><span class="calibre5">Godard:</span> Hep çok zor ve son anda oldu. Ama cinsel doyumda olduğu gibi son anda o zevk vardı.</p>

  <p class="calibre3"><span class="calibre5">A.B.: Film yaparken de böyle mi olur?</span></p>

  <p class="calibre3"><span class="calibre5">Godard:</span> Hiç değişmedim, hep son ânı beklerim; senaryolar için bölük pörçük cümleler yazmaya çalışırken bile öyle. Bir şey yaratma ya da dünyaya çocuk getirme zevki gibi bir şey bu. Belli bir acı var, ama her türlü yaratma ediminde duyulan o hazla insan bu acıyı bastırabilir: Ortada hiçbir şey yokken. birden bir şeylerin gelmekte olduğunu hissediyorsunuz. Ama insan yemek pişirince ya da futbol oynarken gol atınca da aynı hazzı duyar. Bu bende en son dakikada olur; kendimi zamana bırakırım, farkında olmadan, başlayacağı ana kadar içimde bir şeylerin birikebilmesi için. Hiç olmazsa, insanın daha önce yaşanmış bir yaşamı olur böylelikle ve bunda da korkulacak bir şey yoktur.</p>

  <p class="calibre3"><span class="calibre5">A.B.: Film çekerken de aynı şey söz konusu mu?</span></p>

  <p class="calibre3"><span class="calibre5">Godard:</span> Öyle olmasını çok isterim, ne var ki orada işin biraz başkaları tarafından da paylaşılması gerekir. Bazen bir filmi çekmeye sanki dolaşmaya çıkar gibi, yanıma belirli gereçler alarak çıkarım; ormana, zamana, yürüme yeteneğime, bir-iki dostla birlikte olmama güvenirim. Bu da, çok az gezinti yapıyorum demektir, gezintiyi filmlerde yapanın.</p>

  <p class="calibre3"><span class="calibre5">A.B.: Böyle son anda bir şeyler karalamanız, sonradan düzeltme yapmaktan ya da oturup yeniden yazmaktan kaçmak için değil mi biraz da?</span></p>

  <p class="calibre3"><span class="calibre5">Godard:</span> Tamamen öyle. Aynı zamanda, insanın kendine pek de kötü olmayan koşullar sağladığında, içinde sakladığı güçlerin en iyilerinden bir bölümünün o son anda gelivereceğine olan inancımdan. Filmlerim için de böyle bu; yeteri kadar öğeyi bir araya getirebilmişsem, montaj sırasında gerçek bir yeniden yaratmaya ulaşabileceğime çok inanırım. Yapılmış olan şeyin biraz baştan savma olup olmadığını, konuyu atlayıp atlamadığını, tutarsızlıklar olup olmadığını insan montaj sırasında fark ediyor ve tutmayan şeyleri "tutturuyor”.</p>

  <p class="calibre3"><span class="calibre5">A.B.: Bunları fark ederseniz ne yaparsınız?</span></p>

  <p class="calibre3"><span class="calibre5">Godard:</span> Filmin inanılabilirliğine zarar verebilecek dahi olsa birçok planı kaldırıp atanm. Ama konu varsa, inanılabilirlik daha az tehlikede demektir. Ya da filmlerde çok üzerinde durduğum o ”belgesel" yan varsa. Anthony Mann'ı kovboy filmlerindeki bu bütünüyle belgesel yandan dolayı sevdim. Baraj konusundaki filmimden sonra uzun süre, bir delikanlıyı anlatan bir film yapmak istedim, <span class="calibre5">Louisiana</span> Story'deki (Louisiana Öyküsü) gibi. Belgesellerde çoğu kez iradeci bir yan vardır, bu Flaherty'de yok; zaten Mumau ile anlaşabilmesi de bundan kaynaklanıyor. Tabu'da Flaherty ne kadar varsa Mumau'da o ölçüde vardır, oysa tek başına olsa böyle yapmazdı.</p>

  <p class="calibre3"><span class="calibre5">A.B.: Sizi, Leacock ve Pennebaker'la</span> One American Movie <span class="calibre5">(Bir Amerikan Filmi) macerasına sürükleyen bu muydu?</span></p>

  <p class="calibre3"><span class="calibre5">Godard:</span> Evet, bu düşünce vardı ama o sıra, 68'den hemen sonra çok kuramsal kaçıyordu, hem artık çok geçti. Böyle bir sürü tasarıya giriştim, Küba'da, Kanada'da... hiçbirini bitiremedim.</p>

  <p class="calibre3"><span class="calibre5">A.B.: Eleştirel seçimlerinizde sizin için çok önemli olan biri var, Nicholas Ray.</span></p>

  <p class="calibre3"><span class="calibre5">Godard:</span> Diğer sinemacıların <span class="calibre5">Cahiers'de</span> yazıp söyledikleri şeylerden dolayı sevdiğim birçok sinemacı vardır, ama o dönemde pek iyi kavrayamıyordum bunu... Şimdi daha iyi anlıyorum, ama örneğin Hitchcock'u anlayıp değerlendirmek çok zamanımı aldı. Bunu sağlayan da, en az ticari olan filmlerinden biri, <span class="calibre5">The Wrong Man</span>'dir (Lekeli Adam). Bu filmde beni etkileyen, filmin çok dinsel-belgesel olan yanıydı; sinema bunu da yapabilirmiş... düşüncesini uyandırdı bende. Nicholas Ray'in filmlerindeyse onun kendi varlığını belki de daha çok duyuyordum; sahneye koyma alanında bir James Dean gibiydi o. İnsanlar James Dean'i daha çok severken ben Nicholas Ray'i daha çok seviyordum.</p>

  <p class="calibre3"><span class="calibre5">A.B.: Peki, Hitchcock konusundaki bu gecikme neden?</span></p>

  <p class="calibre3"><span class="calibre5">Godard:</span> Başkalarının onun hakkında söylediklerinden, en başta da Chabrol ve Rohmer'in. Edebi buluyordum onları, rahat olmayan bir tarafları vardı sanki. Truffaut bile daha çok temalardan, senaryolardan söz eder onunla konuşurken. Oysa ben onun bir biçim yaratıcısı, bir ressam olduğunu ve ondan, Tintoretto'yu anlatır gibi söz edilmesi gerektiğini, senaryo, gerilim ya da dinselliği ele alış açısından bakılmaması gerektiğini daha sonra anladım. Art arda ye-di-sekiz büyük film yapıp gerçek bir yaratıcıya dönüştüğünde, kendi kendini bulduğunda gördüm ben bunu. Kendi kendime sık sık, filmlerinden en çok hatırda kalan planların hangileri olduğunu sorarım. İnsan onun filmlerindeki nesne ya da peyzaj planlarını hatırlar: değirmen, anahtar, süt bardağı. ..</p>

  <p class="calibre3"><span class="calibre5">A.B.: O sıralar Bazin, Hitchcock’a karşı çıkıyordu, çünküfilm-/erinde "konu" olmadığını düşünüyordu.</span></p>

  <p class="calibre3"><span class="calibre5">Godard:</span> O dönemde filmin konusundan, ancak film bir konuyu "işlediğinde" söz ediliyordu. Bizlerse, "sahneye koyma" düşüncesiyle ortaya çıktık; Rivette, tiyatroya özgü olan bu deyimi sinema çevresine benimsetmişti. Bazin'in klasik düşüncesi, bir konu olduğu ve bu konunun değerlendirildiğiydi. Ama, Bazin'le derinlemesine pek tartışamamıştık.</p>

  <p class="calibre3"><span class="calibre5">A.B.: Nicholas Ray'in filmlerindeki konular, Hitchcock'unki-lerden daha yakın değil miydi size?</span></p>

  <p class="calibre3"><span class="calibre5">Godard:</span> Aslında Nicholas Ray konuyu kendisiyle birlikte sürükleyip götürür, ama konu onun <span class="calibre5">kafasının içindedir.</span> Bu da, bazen konuya gömülüp kalmasına yol açar; bunun zararını da çeker ve filmlerinin hepsi başarısızdır. Ben ise çoğu kez başarısız filmleri ötekilerden daha çok savundum. Becker'in bir filmini hatırlıyorum, <span class="calibre5">Montparnasse 19</span>; çok hoşuma gitmişti, çünkü başarısızdı ve bu başarısızlık Becker'in sinema anlayışından değil, onun ötesindeki şeylerden kaynaklanıyordu. İşte söz edilmesi gereken şey buydu; <span class="calibre5">Wind Across the Everglades</span> (Everglades'te Rüzgâr), <span class="calibre5">Party Gir/</span> (Gangsterin Sevgilisi) başarısız, yozlaştırıcı filmlerdir. Bunlarda hâlâ eskimiş örneklerden, eski bir metresten, sönmüş bir tutkudan yararlanılır; bunlar artık geride kalmıştır, ama hâlâ sürdürülür, sarhoşun güzel bir savunma nutku atması gibi.</p>

  <p class="calibre3"><span class="calibre5">A. B.: Nicholas Ray’infılmlerini üstün tutmanızın, onun kadınlarla erkekler arasında geçen şeylerden söz etmesinden kaynaklandığını düşünüyorum.</span></p>

  <p class="calibre3"><span class="calibre5">Godard:</span> O da var tabii, ama bilinçdışı olarak. Baudelaire'in "albatros" yanı. Şimdilerde Nicolas de Stael ile karşılaştırabilirim Nicholas Ray'i. Bunlar fiziksel olarak birer devdi. Nicholas Ray'in filmlerinden biri hakkında iyi şeyler yazmıştık; bir gün, <span class="calibre5">Cahiers'</span> den içeri dev gibi bir adam girdi, telefon edip edemeyeceğini sordu. Telefonunu etti ve çıkıp gitti. Neden sonra kafamıza dank etti, bu adam Nicholas Ray'di. Sanıyorum, hakkında iyi şeyler söylenen yerin ne menem bir yer olduğunu gözleriyle görmek istemişti.</p>

  <p class="calibre3"><span class="calibre5">A. B.: O ara,</span> Cahiers'nin <span class="calibre5">bürolarında pek sık mı bulunurdunuz?</span></p>

  <p class="calibre3"><span class="calibre5">Godard:</span> Tek toplanma yerimiz orasıydı; orada en çok zamanını geçiren de bendim. Saat iki oldu mu <span class="calibre5">Cahiers'ye</span> gidiyorduk, sonra sinemaya, akşam yine oraya dönüyorduk. Lydie Mahias ve Do-niol-Valcroze ile çok uzun süre abonelerin paketlerini yaptık; onlar paketleme işini hâlâ severek yapıyorlardı. Ötekiler için bunlar kıy-tırık işlerdi. Rohmer bazen, yüklü sipariş olduğunda yardım ediyordu, ama ben muntazam, her ay yapıyordum.</p>

  <p class="calibre3"><span class="calibre5">A.B.: Bir yazınızda Bergman’ı Visconti’ye yeğ tutuyorsunuz.</span></p>

  <p class="calibre3"><span class="calibre5">Godard:</span> Bugün, Bergman'ın tersine, Visconti'yi -özellikle de son filmlerini- daha iyi anlamama karşın, bu düşüncemi şimdiye kadar korudum. Ama Bergman'ın bana verdiği sinema duygusunu Visconti'ninkinden daha çok- seviyorum.</p>

  <p class="calibre3"><span class="calibre5">A. B.: O dönemde John Ford’unfılmlerini, yıl sonu listelerinde hep başlara koyuyordunuz; oysa, Ford’un sinemasıyla ne gibi bir bağınız olabilir pek anlaşılmıyor.</span></p>

  <p class="calibre3"><span class="calibre5">Godard:</span> Ford'da, sinemanın sinemadan başka bir şey olmadığı, basit olduğu düşüncesi var. Hep aynı konuları işlemiş; onu daha çok yazar, daha çok Avrupalı kılan da bu. Belgesel yanı da tabii: bir at, içki içen bir tip, bir kız, bir manzara... ve işte hepsi bu. Tüm yaşamı boyunca bunu yaptı. Bir bakıma, bir bölgeciydi o.</p>

  <p class="calibre3"><span class="calibre5">A. B.: Renoir ve Rossellini kadar ünlü sinemacılarla o uydurma söyleşileri kaleme almaya sizi hangi koşullar itti?</span></p>

  <p class="calibre3"><span class="calibre5">Godard: Arts</span>'daydı. Konuşmalar yapmamız gerekiyordu ama kimse kabul etmiyordu ya da biz kimseyi ele geçiremiyorduk bir türlü. Bu tür konuşmaları yayımlama düşüncesi gazetede iyi karşılandığından bunları uyduruyor ve kendi kendime, "Hiç olmazsa, ileri sürdüğüm düşünceler sahte olmayacak," diyordum.</p>

  <p class="calibre3"><span class="calibre5">A. B.: Paris’ten üç yıl kayboluyorsunuz ve hiçbir şey yazmıyorsunuz...</span></p>

  <p class="calibre3"><span class="calibre5">Godard:</span> Aslında her zaman Fransa ile İsviçre arasında iki arada bir derede kaldım. Daha küçücük bir çocukken bile hep iki ülkem oldu. Paris'te doğdum, bir yaşındayken burada oturmaya geldim. Üç yaşında Paris'e döndüm. Sonra yine buraya, on üç yaşına kadar okula gittiğim yere geldim. Daha sonra Bouffon Lisesi'ne gittim, yirmi yaşına kadar. Hep, ya orada ya buradaydım... İşte o sıralarda, "Bir baltaya sap olayım," dedim, çünkü hâlâ ana baba parasıyla yaşıyordum ve onların da hoşuna gitmiyordu bu... Bu kesinti, sıla ya da kavuşma, yeniden çevre yapma sürelerini oldum olası yaşadığımdan mıdır nedir, bu durum aşağı yukarı her on beş yılda bir başıma gelir-örneğin Paris'ten ayrılıp Grenoble'a gittiğimde olduğu gibi- buna bakılacak olursa, demek ki şu günlerde de bir hareket görünüyor.</p>

  <p class="calibre3"><span class="calibre5">A. B.: Şu baraj; oraya film yapmaya mı, yoksa çalışmaya mı gittiniz?</span></p>

  <p class="calibre3"><span class="calibre5">Godard:</span> Hem yaşayıp hem de bir kenara biraz para koyma olanağını elde etmek için. Sonra, ''Mademki tam yerindeyim, o filmi yapayım," dedim. Film yapmak için kalkıp ta Paris'lere gitmektense, bulunduğum yerde yapayım dedim.</p>

  <p class="calibre3"><span class="calibre5">A. B.: O filmin yapımcılığını siz mi üstlendiniz?</span></p>

  <p class="calibre3"><span class="calibre5">Godard:</span> Evet, bağımsız bir kameraman tutmuştum, hepsi o kadar. Sonra filmi, barajı yapan şirkete sattım, param oldu, ayda şu kadar harcamak koşuluyla da önümde bir ya da iki yılım. Kendi kendime, "Bu iki yıl içinde nasıl olsa bir şeyler yapmayı beceririm,” diyordum. 25 yaşında, Orson Welles'in <span class="calibre5">Citizen Kane'i</span> (Yurttaş Kane) yaptığı yaşta, ilk uzun metrajlı filmimi yapmayı kafama koymuştum. Girişilen işler, insanın bitirmeyi tasarladığı sürenin iki katını alır hep. Doktor, "İki haftaya kadar bir şeyiniz kalmaz," demişse, bunu siz dört hafta kabul edebilirsiniz.</p>

  <p class="calibre3"><span class="calibre5">A. B.: Bu dönemde montaj da yaptınız.</span></p>

  <p class="calibre3"><span class="calibre5">Godard:</span> Evet, Braunberger için biraz montaj yaptım; belgesel filmler. Profesyonel sinemaya attığım ilk gerçek adımlardı bunlar, sanırım. Pleyel salonunda filmler, yolculuk filmleri gösteren yayıncı Arthaud için de montaj yapıyordum. Bunlarda göstermek istediğim tek hüner, elimin altındaki belgelerin içinden, klasik sahneye koymayı gerçekleştirebilecek olanları bulup çıkarmaya çalışmaktı. Bu olanak belirir belirmez de klasik dekupaj yapıyordum. Şayet sağa bakan biri varsa, bu bakışla karşılaşabilecek bir başka bakışın görüntüsünü arıyordum. Paralel montaj yapıyordum. İşi ısmarlayanların çok hoşuna gidiyordu. O işi bir yıl sürdürdüm. Bana önerilen türde görüntüler üstünde çalışıyordum ve filmler sessizdi, çünkü yorumcu salonda görüntünün karşısında doğrudan konuşuyordu. Ama daha önce bir tekrar yapıyordu, bu çok iyi oluyordu.</p>

  <p class="calibre3"><span class="calibre5">A. B.: Başka sinemacılar için de diyaloglar yazdınız.</span></p>

  <p class="calibre3"><span class="calibre5">Godard:</span> Diyalog yazmayı, yazmak için diyaloglardan hareket etmeyi çok seviyordum. Molinaro'nun bir-iki filmi için yazdım, bunlar daha sonra kabul edilmedi. <span class="calibre5">La tete contre /es murs</span>'den (Duvarlara Vurulan Baş) önce, Mocky'nin sonradan çekilmeyen bir filmi olan <span class="calibre5">Mourir a Berlin</span> (Berlin'de Ölmek) için de diyalog yazdım.</p>

  <p class="calibre3">O sırada kendisiyle biraz ahbaplığımız vardı.</p>

  <p class="calibre3"><span class="calibre5">A. B.: Gariptir ki bu işi, diyalogları önceden yazma işini daha sonra kendi filmleriniz için yapmadınız.</span></p>

  <p class="calibre3"><span class="calibre5">Godard:</span> Hayır, ama başkaları için yapabilirim. Kendime gelince, ben diyalogları önceden yazamam, çünkü diyalog bütünden ayrılamaz, her şey hep birlikte yürür. Beauregard'ı diyalog yazarı olarak tanıdım, ona <span class="calibre5">Pecheur d’lslande'ın</span> (İzlanda Balıkçısı) diyaloglarını yazdım, hatta çekimin başlangıcında da bulundum, ama onlar sonradan ortaya başka bir şey çıkardılar.</p>

  <p class="calibre3"><span class="calibre5">A. B.: O dönemde yazdıklarınızı yeniden okuduğumuzda, değişme eğiliminizi kamçılayan düşüncelerin tümüne karşı, kendi kişiliğinize, sinemacı olarak ileride ulaşacağınız yere, sinemanın ne olduğu hakkındaki düşüncenize sıkı bir bağlılığınız olduğufark ediliyor. Örneğin, yapılacak şeyin ne olduğunun, ancak onu yaparken bulgu/anacağı düşüncesi. Ya da, daha sonra</span> Çılgın Pierrot<span class="calibre5">'da yeniden ele alacağınız, Elie Faure’un Velasquez'den yaptığı bir alıntıya dayanarak ileri sürdüğü, şeylerin değil, "şeyler arasında" var olan şeylerinfilme alınması gerektiği düşüncesi. Ya da, içinde hem sanatın, hem de sanat kuramının, hem güzelliğin, hem de güzellikteki gizin birlikte var olduğufılmleri yeğ tuttuğunuz düşüncesi.</span></p>

  <p class="calibre3"><span class="calibre5">Godard:</span> Şimdi herhalde "'o programın" sonuna gelmekteyim, o program doldu artık ve şayet konumuz bilgiişlem olsaydı, bunun vaktiyle olduğundan daha zor olduğunu, çünkü sinemanın artık, bizim öyle sandığımız şey olmadığını hesaba katacak yeni bir programlama yapmamız gerektiğini söyleyebilirdim. Bizim tanıdığımız biçimiyle, salonlarda gösterilen sinemanın kaybolmakta olduğunu fark ediyoruz. Şimdi, işin içine televizyon girince, sinema başka bir şey, ne olduğuna karar verilmesi gereken bir şey haline geldi. Şu anda bu "başka şey"in yolunu, bugünkü niteliğiyle televizyon tıkamakta, öyle ki, televizyon için yapılması gereken o başka tür filmi, onun biçimini henüz kimse bulamadı. Bu da, insanda biraz kötümserlik, biraz düş kırıklığı yaratıyor, ama aynı zamanda da kendi kendime, insanın biraz yaşamını değiştirmesi -ki bu da öyle kolay değil- ve kalıcı bir ilgi odağı bulması gerektiğini düşünüyorum, buysa bilgisayarlarda yok, zira onlar sadece kendileri için öngörülmüş şeyi icat edebilirler.</p>

  <p class="calibre3"><span class="calibre5">A.B.: Programı tamamlayan kim? Siz mi, yoksa modern sinema mı?</span></p>

  <p class="calibre3"><span class="calibre5">Godard:</span> Bir bakıma hepimiz gibi geliyor bana. İnsan, heyecan yüklü, enerji yüklü film parçalan görüyor, ama bunlar o kadar dağınık ki! Bu, biraz, sürdüğümüz yaşama da bağlı olmalı, ki ben eskiden buna daha az inanıyordum. Ama, günümüzdeki gerçek düş kırıklığı, çok çabuk pes eden modem ressamların ya da müzisyenlerin uğradığı düş kırıklığı bence. Başka bir çağa, askerlerin, bilimcilerin ağırlıklarını daha çok koyduğu bir çağa girdik. İnsanın kendi yaşamında, bir şeyleri başka türlü yapma biçimlerini, hayata yeniden doğar gibi, yeniden bulması gerekiyor; ama, kabaca söylenirse, bu konuda imgeler hiçbir işe yaramayacaktır. Biz, imgelerin bir şeye yarayacağına başkalarından daha çok inandık, ama, gitgide daha fazla konuşuluyor, kitaplar iyi satıyor, sanki iktidar küçük kız kardeşin eline geçmiş gibi bir şey bu. Bu iktidar, iletişim kurmak için değil, kural gibi işleyen bir iletişim tarzını yerleştirmek için oluşturulmuş bir iktidar; yoksa olayları görmek için değil.</p>

  <p class="calibre3"><span class="calibre5">A.B.: 80’/i yılların başında yaşanan bu dönüm noktasını, oturup başka modern sinemacılarla, konuya kendince yaklaşan Wen-ders'le örneğin, konuştuğunuz oldu mu?</span></p>

  <p class="calibre3"><span class="calibre5">Godard:</span> Çok büyük bir bunalım var, bunu herkes duyuyor. Buzdağının görünmeyen bölümünden söz etmek gerekiyor, ki bunu Freud ya da iyi bir çözümlemeci görebilirdi, ama konuşulmuyor işte. Bunları bir söyleşinin içine sığdırma olanağı yok. İşte, buzdağının bu görünmeyen yanı, insanların özel yaşamı, bu değişmelere yol açıyor. Ben bunu açıklayamam, çünkü sinema benim için bir tür dış çözümleme oldu, oysa başkaları daha çok iç çözümleme yapıyor. Dıştan görünüşün bu kadar az işe yaraması beni hep şaşırtmıştır, ama, iç dünya ile dış dünya arasındaki o gidip gelmeler de var. Ressamlar fazlasıyla dış görünüşten yola çıkarlar, alıcıdırlar. Sonrasındaysa, çoğu kez din adamları gibi hoşgörüsüzdürler, doğru mesajı yakalamışlar ama onu kötü şekilde aktarmaktadırlar. Bergman'ın ya da Dreyer'in, papazla oda hizmetçisi arasındaki kişisel öykünün anlatılmadığı, oysa söylenecek gerçek sözün iç yaşamla dış yaşam arasından çıkarılması gereken filmlerinde olduğu gibi. Sinema dünyasındaki insanlara gelince, içlerinde diğerlerinden daha nazik olanlar var, ama neWenders'le, ne de Tavemier'yle oturup konuşuyorum. Nereden geldiklerini bilmiyorum, ama dergilerde, festivallerde sinemamsı şeylerin yapıldığını görüyorum. Festivallerin ne hale geldiğini görüyorsunuz. Jacques Rozier'yle Can-nes'a ilk gittiğimde içim içime sığmıyordu, festival boyunca sinemaya gidilebiliyordu. Bugün, çok programlı bir insan değilseniz buna olanak yok. O dönemde Nicholson, oynadığı filmin ilk makaralarını yanında getiriyordu; günümüz oyuncularından herhangi birinin, bavullarının içinde, oynadığı filmin makaralarını taşıdığını bir düşünün!</p>

  <p class="calibre3"><span class="calibre5">A.B.: Buzdağının su altındaki bölümü konusunda EricRohmer,</span> Cahiers <span class="calibre5">döneminde, bunun birbiriniz için gerçekten gizli olduğunu, "yaşamınızın sinema perdesinden ibaret olduğunu" ve konuşulabilecek tek konunun sinema olduğunu söylüyor.</span></p>

  <p class="calibre3"><span class="calibre5">Godard:</span> Eski Protestan ailelerinde olduğu gibiydi bir bakıma; kendi yaşamımızdan pek az söz ederdik. Tabii bu, olaylar yaşamıyorduk ve birbirimizin başına gelenlerden haberimiz yoktu demek değil, ama sanki bir şey olmuyormuş gibi davranıyorduk. Hangi kızın kiminle çıktığını biliyorduk, ama hepsi o kadardı, onların kendi aralarında geçen şeyler, o başka bir dünya idi. Bizde şu özgünlük vardı ki, görmesini bilenler, o başka dünyayı ya da öyle bir dünya olmadığını, yaptığımız filmlerde görebilirlerdi; ama bu, Duvivi-er'de ya da Molinaro'da olduğundan çok daha değişikti. Renoir'ı ya da Nicholas Ray'i bize çok sevdiren şey, herhangi bir kızın, onların beraber olmayı başarıp başaramadıkları kız olduğunu yaptıkları filmlerden bilmemizdi. Bende o zamandan kalma bir şeydir bu, bir kadın oyuncuyla çalışmak, ona film çevirtmek ve onunla yaşamak, pek beceremesem de. İşin bu yanından söz edilmezdi, ama bunu yaşardık. Gegauff daha açık sözlüydü, belki tam bir sağcı olduğu için. Fakat bu konuların tabu olduğu, açığa vurulmadığı doğrudur. Rivette'in bir kızla beraber olduğunu bilirdim, onun da benimle An-na'dan haberi olurdu; günün birinde, aramızdan birini gözü yaşlı görür ve "Hay Allah, işlerin yolunda gittiğini sanıyordum," derdik. Ama, arada gözyaşı olsun ya da olmasın, bir sonraki filmde onları yine birlikte görebilirdiniz, ki bu, başka sinema çevrelerinde böyle olmuyordu. Scherer'le benim aramdaysa, başka türlüydü, her şeyi</p>

  <div class="calibre1"><img alt="" class="calibre7" src="../Images/main-2.png" /></div>

  <p class="calibre3">bilirdik, ama üstü örtülüydü hep. Kilise adamları gibiydik - ikimiz bir klik oluşturuyorduk: Aziz Paulus ile Aziz Mattheus oturup da birbirlerine içlerindeki şeytanı anlatır mıydı? Her neyse, kendi hayatımızı yaşamadığımızı söylemek de doğru olmaz. Ben, Werther' in ya da Baudelaire'in yaşadığı gibi yaşadım. Truffaut bir ölçüde, daha sağlıklıydı, sonra o da değişti. Truffaut ile aramızın açılmasına neden olan şey, ona bir gün, La <span class="calibre5">Nuit Americaine'i</span> (Güneşte Gece) eleştirmek için aptalca bir laf etmemdi. Filminde bir planın, kendisini Jacqueline Bisset'yle birlikte lokantaya girerken gösteren planın eksik olduğunu söylemiştim; çünkü onları bir akşam rastlantı sonucu birlikte görmüştüm. Bana, hakaret dolu bir mektup gönderdi; oysa benim ona söylemek istediğim şey, filminde buzdağının saklı duran yanının görülmediğiydi. Rivette'in, <span class="calibre5">Bulletin du Cine-Club du Quartier</span> Latin'deki ilk yazısının başlığı, "Artık Masum De-ğiliz"di. Aynı şey bugün de söylenebilir; o bunu sevinerek söylüyordu, oysa bugün hüzünlü bir havaya bürünürdük.</p>

  <p class="calibre3"><span class="calibre5">A.B.: Sizler, sinemasever/iği sinemacılığından önce gelen ilk kuşağı oluşturuyordunuz ve ilginçtir ki bu, elinizi kolunuzu bağlamadı, tersine size özgürlük sağladı.</span></p>

  <p class="calibre3"><span class="calibre5">Godard:</span> Resimde eskiden kopya geleneği vardı. Bir ressam, İtalya'nın yolunu tutar ve orada kendi tablolarını, ya ustaları kopya ederek, ya da onları inceleyerek yapardı. Bizlerse sinemayı sanat tarihi içindeki yerine oturttuk. Amerikalılar Hitchcock'un, kendine göre, belki de Velasquez'den pek aşağı kalmadığını düşünmüyorlardı. Biz onu tam yerine oturttuk. Bugün hâlâ sinema yapılıyor, ama artık salonlarda gösterilmemeye başlandığında, sinema kaybolup gidecek. O zaman, başka bir şeye dönüşecek... Aslında, gerçekten kaybolmayacak. Grand Cafe'nin 30 seyircisiyle, kendi altın çağının 600 milyon seyircisi arasında donup kalacak; tabii insanlarda, projeksiyon makinesine takıp gösterme isteği devam ettiği sürece.</p>

  <p class="calibre3"><span class="calibre5">A.B.: 1960-67 dönemi, çokfilm yaptığınız için -bazen yılda iki ya da üç- doğal olarak metin bakımından daha yoksul.</span> Serseri Âşıklar'ı <span class="calibre5">yaptığınızda, onu, kendinizi kabul ettirecek bir film olarak mı düşündünüz?</span></p>

  <p class="calibre3"><span class="calibre5">Godard:</span> Hiçbir fikrim yoktu, öylesine yapmıştım. Ancak, içimde müthiş bir korku vardı; sonrası için, arkasından bir film daha yapma olanağını bulamama korkusu, ağzına atacak bir lokma bulamayacağını düşünen insanın korkusu sanki. Bu ilkeyi hep korudum: Bir filmi bitirir bitirmez, gidip aynı yapımcıya, şayet memnun kaldıysa, öncekinin yan fiyatına yeni bir film öneririm. <span class="calibre5">Serseri Aşıklar</span> çok pahalıya mal olmamıştı, 40 milyona; <span class="calibre5">Le Petit Soldat'</span> yı (Küçük Asker) yapmak için 20 milyon istedim. O sıralarda bir filmin normal bütçesi 80-100 milyondu. <span class="calibre5">Küçük Asker, Serseri <sup class="calibre6">A</sup>şıklar</span> gösterime çıkmadan önce çekilmişti bile.</p>

  <p class="calibre3"><span class="calibre5">A .B.: Truffaut, Cannes'da</span> Les 400 Coups <span class="calibre5">(400 Darbe) ile uluslararası üne kavuşan ilk yönetmen oldu. Bu sizde kıskançlık uyandırdı mı?</span></p>

  <p class="calibre3"><span class="calibre5">Godard:</span> Hiç uyandırmadı. Bugüne göre kafalarımız çok daha sağlıklıydı o dönemde. Bazen birbirimizi kıskanırdık, ama olumlu bir kıskançlıktı bu. <span class="calibre5">Hiroshima Mon Amour'u</span> (Hiroşima Sevgilim) çok kıskandığımı hatırlıyorum; birbirimize, "İşte bu cuk oturdu, biz bunu beceremedik, artık yapacak bir şey yok," diyorduk. Kaldı ki, söz konusu kişi bir Fransız'dı, yani bize çok yakın bir insandı. İyi niyetle doluyduk. il <span class="calibre5">Deserto</span> Rosso'yu (Kızıl Çöl) gördüğümde çok sevmiştim, oysa Antonioni'yi pek beğenmiyordum ve <span class="calibre5">Cahiers</span> adına onunla bir konuşma yapmaya iyi niyetle gittim. Kıskançlık duymadan ve kahrolmadan sinema yapmanın yolu benim için buydu.</p>

  <p class="calibre3"><span class="calibre5">A. B.:</span> Serseri <sup class="calibre6">Â</sup>şıklar'dan <span class="calibre5">sonra</span> Cahiers <span class="calibre5">ile ilişkilerinizi sürdürdünüz...</span></p>

  <p class="calibre3"><span class="calibre5">Godard:</span> Evet, uzun süre. Akşamları <span class="calibre5">Cahiers'ye</span> geliyordum, gerçek yuvam orasıydı. Anna bundan hoşlanmıyordu, çünkü oraya, başkalarının kahveye ya da bilardo oynamaya çıktığı gibi gidiyordum. Buna önem veriyordum, bir bakıma "işin içinde olmak” için.</p>

  <p class="calibre3"><span class="calibre5">A. B.: (Dtekiler için de aynı şey geçerli miydi?</span></p>

  <p class="calibre3"><span class="calibre5">Godard:</span> Öyle olduğunu düşünüyorum, aşağı yukarı 1968'e kadar. Truffaut için de tabii, ama kendi tarzında.</p>

  <p class="calibre3"><span class="calibre5">A.B.: O dönem boyunca, yazı yazmak sizin için film tasarlamak demekti.</span> Le Mepris'nin <span class="calibre5">(Nefret), senaryosu beni çok şaşırtmıştı. Bu, hem bol yazılı, hem de çok programlı bir senaryoydu. Oyun düzeninin nasıl olacağını, kişileri, işin estetik yanını vb. açık seçik belirtiyordunuz.</span></p>

  <p class="calibre3"><span class="calibre5">Godard:</span> Rengini açıklamak ve işi daha klasik biçimde gerçekleştirmek bana belirli bir doyum sağlamış olmalı. Bu da kuşku yok ki, oyuncuların, Lang, Piccoli, Bardot'nun, -Jack Palance dışında-iyi niyetinden kaynaklanıyordu. Ayrıca, piyasa düzeni içinde yapma olanağını bulduğum tek "klasik" filmdi o: prestij filmi. Yapımcısı ünlü, yıldızları ünlü, sahneleyicisi özgün. Biraz Hollywood tarzı bir film.</p>

  <p class="calibre3"><span class="calibre5">A.B.: Peki, o dönemde yapacağınız diğerfilmler için neler tasarlıyordunuz? <sup class="calibre6">Ö</sup>rneğin</span> Amerikan Malı <span class="calibre5">gibi birfilm için neredeyse yazıya hiç başvurmadığınızı düşünüyorum.</span></p>

  <p class="calibre3"><span class="calibre5">Godard: Amerikan Malı</span> için koşullar olağanüstüydü. <span class="calibre5">Onun Hakkında Bildiğim <sup class="calibre6">İ</sup>ki Uç</span> Şey'i çevirecektim ki, Beauregard, kendisine çok kısa sürede bir film yapıp yapamayacağımı sordu; böylelikle bir prodüksiyon yapmış olacak ve para girdisi sağlayacaktı. Nice'deydim, o sırada Marina Vlady'ye belli belirsiz âşıktım; onunla <span class="calibre5">Onun Hakkında Bildiğim <sup class="calibre6">İ</sup>ki <sup class="calibre6">U</sup>ç Şey</span>'i çekecektim, Saint-Paul-de-Vence'a onu görmeye gitmiş, pek de başarılı olamamıştım. Beaure-gard'a, bir kitapçıya gidip bir polisiye roman arayacağımı ve kendisine iki gün içinde cevap vereceğimi söylemiştim. Richard Stark' ın, adı <span class="calibre5">Rouge Blanc Bleu</span> (Kırmızı Beyaz Mavi) olan bir polisiye romanını buldum. Aynı ekiple ardı ardına iki film yaptık. Hatta, biri için çekilmiş planların bazılarından öteki için yararlandığım oldu ve iki filmin montajım aynı zamanda, Washington salonunda iki montajcıyla birlikte yaptık. Bunu hatırlıyorum, çünkü yapıştırıcı olarak scotch'lar piyasaya daha yeni çıkmıştı ve montajcıların biri scotch'la montaj yaparken, Agnes Guillemot ile ben zamklı yapıştırıcıyı yeğlemiştik. Garip bir dönemdi o; kendi kendime, "Daha ne yapabilirim, elimden gelen yaptım," diyordum. Biriken tozların biraz süpürülmesi için 68'in gelmesi gerekecekti.</p>

  <p class="calibre3"><span class="calibre5">A. B.: Filmlerinizin</span> Nouvel Observateur'ün <span class="calibre5">anketlerini andırdığı bir dönemdi.</span></p>

  <p class="calibre3"><span class="calibre5">Godard:</span> Evet, çok okuyordum ve bu tür anketler beni ilgilendiriyordu. O sıralarda kendime bir televizyon almıştım; Truffaut bana, "Kendine bir televizyon almalısın, sinemada görmediğin oyuncuları, şeyleri görmelisin, insana fikir verebilir," demişti.</p>

  <p class="calibre3"><span class="calibre5">A.B.: O sıralar, konunun belki de gerçeklik içinde saklı bulunduğunu ve Paris bölgesinin geleceğinin bir film konusu olabileceğini düşünüyordunuz.</span></p>

  <p class="calibre3"><span class="calibre5">Godard:</span> Evet, bu, ya birinin öyküsü ya da günlük bir olaydı. Nesne halindeydi ve işlenebilirdi. Daha sonra, <span class="calibre5">La Chinoise'la</span> (Çinli Kız), Week-endle (Hafta Sonu) ve <span class="calibre5">68 Mayısı</span>’yla ağır bastı.</p>

  <p class="calibre3"><span class="calibre5">A. B.: Daha sonra hep bir yerlerde; Grenoble'da, Rolle'da üslendiniz, ama çokfilm yaptığınız o dönemde sanki buna gerek duymuyor gibiydiniz. Hatta bir başkasıyla çalışma gereksinimi bile; oysa bu gereksinme daha sonra kendini kuvvetle duyuracaktı.</span></p>

  <p class="calibre3"><span class="calibre5">Godard:</span> Hayır, her şey 68'den sonra oldu. O dönemde sinemanın içindeydim. Sonra farkına vardım ki, insanın bir yerlerde de olması gerekiyor. Ya da insan zaten bir yerde, o yerin neresi olduğunu anlaması gerekiyor. Ama nerede olduğunu anlamak için, önce oraya gitmek gerek. Gorin'e rastladığım sırada ya da sözüm ona militanlık döneminde, bir yer bulduğumu sandım ve gördüm ki insanlar benden daha beter yersizler. Ben doğal olarak, hiçbir yerde olmayan bu insanlarla ilgileniyordum. <span class="calibre5">J'accuse<a id="footnote2"></a><sup class="calibre6"><a href="#bookmark3">2</a></sup></span> döneminde, <span class="calibre5">Libe-radondan<a id="footnote3"></a><sup class="calibre6"><a href="#bookmark4">3</a></sup></span> önce, hiçbir yerde olmayan insanların (örneğin öyküler yazan bir metro tipinin...) yazılarını bastırabilmek için birileriy-le çekiştiğim çok oldu. Sonra, kendisi de bir yerlerde olma gereksinmesini duyan ve beni harekete geçiren Anne-Marie Mieville'e rastladım.</p>

  <p class="calibre3"><span class="calibre5">A.B.:</span> Une Femme Est Une Femme <span class="calibre5">(Kadın Kadındır) ya da</span> Vivre Sa Vie <span class="calibre5">(Hayatını Yaşamak) gibi, o dönem filmlerinizi insan yeniden seyrettiğinde, güzelliği "masum" biçimde filme alabilme yeteneğiniz olduğunu düşünüyor.</span></p>

  <p class="calibre3"><span class="calibre5">Godard: Kadın Kadındırı</span> bugün pek sevmiyorum. <span class="calibre5">Hayatını Yaşamak</span> ise bana, Anna ile bir yerlerde olduğumuzu düşündüren bir filmdi; hem ona, hem bana bir canlılık gelmişti ve bu da filme iyi bir şeyler katıyordu.</p>

  <p class="calibre3"><span class="calibre5">A.B.: Bu "incelik" bugün neden olanaksız hale geldi?</span></p>

  <p class="calibre3"><span class="calibre5">Godard: Kadın Kadındır</span> bir stüdyo filmidir ve bundan hoşlan-mıştım. Stüdyoda ilk kez çalışıyordum ve insanın biraz zamanı varsa, stüdyoda daha iyi çalışıyor. Jenner stüdyoları elinin altındayken Jean-Pierre Melville'le iki-üç yıl boyunca ahbaplığımız olmuştu; Rossellini ya da ötekilerle olduğundan neredeyse daha sıkı fıkı bir ahbaplık. Sonra, filmlerinden biri hakkında iyi konuşmadığım için bana kızdı ama, kendisiyle iyi anılarım vardır. Onunla, kadınlardan konuşabiliyordum, çok açıkça değil tabii, ama gereksinme duyduğumda bana kız bile buluyordu, onun için tabu değildi bu ve bu davranışı beni etkiledi.</p>

  <p class="calibre3"><span class="calibre5">A.B.:</span> Prenom Carmen'de <span class="calibre5">(Adı Carmen), "Güzellik, katlanabileceğimiz dehşetin başlangıcıdır," diyorsunuz.</span></p>

  <p class="calibre3"><span class="calibre5">Godard:</span> Bu, Rilke'nin, <span class="calibre5">Kaçan Kurtulur (Hayat)</span> sırasında bulduğum ve bittikten sonra, filmin bir fotoğrafıyla birlikte Isabelle Huppert'e gönderdiğim bir cümlesidir. Hani o, üzerinde çok kapı bulunan, çok odaya açılan koridorlara benzeyen cümlelerden. Henüz o kapıları açmaya başlamadım ve kendi kendime, "Keşfedilecek ne kadar çok şey var!" diyorum.</p>

  <p class="calibre3"><span class="calibre5">A. B.: Ama o 59-67 döneminde, dehşetle güzellik birbirine karışmıyor. içinde dehşetin olduğu planlar, güzelliğin olduğu planlar var.</span></p>

  <p class="calibre3"><span class="calibre5">Godard:</span> Şimdi ikisi arasında bağlantı var. Ve katlanabildiğim, perdeye yansıtabildiğim şey, yani düşlediklerim ve gösterdiklerim.</p>

  <p class="calibre3"><span class="calibre5">A. B.: Onun için mi, bugün güzelliğifilme almak için, güzellikle kendi aranıza bir şeyler koymak zorundasınız?</span> Je Vous Salue Ma-rie <span class="calibre5">'de (Selam Meryem) yere inen uçak planında, uçakla kamera arasındaki o kafesi düşünüyorum.</span></p>

  <p class="calibre3"><span class="calibre5">Godard:</span> Yere inmekte olan, ama yere inerken havalanıyormuş duygusu uyandıran bir uçak göstermek istiyordum. Orada, Rossel-lini'nin etkisi rol oynamıştı, kamerayı yerleştirecek seksen değil, bir tek yer vardı ve tam o yerde de kameranın önüne kafesin rastlaması bir armağandı benim için... O durumda imge, görmeyi bilenler için eğretilemeli bir imge haline bile gelebilir; doludur, açıktır ve bin türlü şey vardır içinde. Ama kimi onda bir tek şey görür, onun da önemi yok...</p>

  <p class="calibre3"><span class="calibre5">A.B.: Ama yine de, artık güzelliğe çekinmeden bakamayacağımızı, buna yetecek kadar saflığımız kalmadığını söylüyor.</span></p>

  <p class="calibre3"><span class="calibre5">Godard:</span> Tabii ki öyle. <span class="calibre5">Ange/e'i</span> yeniden yapmak istedim hep. Ama, bu artık olanaksız; o oyuncular, o kaynak artık yok. Belki Kuzey Afrika'da yapılabilir bu, ama o da, saflığı başka bir bağlama taşımak olur. Birçok sinemacı gibi benim de aklımı çelen bir kitap vardır: Ramuz'ün La <span class="calibre5">Beaute Sur Terre'i</span> (Yeryüzündeki Güzellik).</p>

  <p class="calibre3"><span class="calibre5">A.B.: Bugün, o dönemin filmlerini yeniden seyrettiğinizde...</span></p>

  <p class="calibre3"><span class="calibre5">Godard:</span> Seyretmiyorum. Televizyonda gösterildiğinde bakmıyorum. Dahası, üstüme bir çekingenlik geldi; videoyu programlamayı öğrenmek içimden gelmiyor hiç. Buraya geldiğimde bazen birkaç kopya alıyorum, sevdiğim filmler arasından seçilmiş ve belki üç yıl içinde, merak edip yeniden görmek isteyeceğim pek az sayıda film. Birisi istemedikçe kayıt düğmesine basacak hareketi yapmaya çekiniyorum, bunu da pek sağlıklı bir davranış olarak görmüyorum. Geçen gün, <span class="calibre5">Toni'yi</span> kopya etmeye elim varmıyordu, ama Anne-Marie'ye o kadar çok sözünü etmiştim ki, seyretmek hoşuna gider diye kaydettim. Ama, oturup kendim seyretmedim. Ri-vette'in vaktiyle çok hoşuna gittiği için, onun anısına <span class="calibre5">The River'ı</span> (Rüya Gibi Geçti) kopya ettim; bir yıl içinde bir gün belki seyrederim. Ama filmlerimi ne televizyonda, ne de salonlarda seyrediyorum; belirli bir rahatsızlık duyuyorum bundan...</p>

  <p class="calibre3"><span class="calibre5">A. B.: 59-67 döneminde yaptığınız filmlerle</span> Kaçan Kurtulur (Hayat) <span class="calibre5">'tan beri yaptıklarınız karşılaştırılırsa, ki bu sizin sinema kariyerinizdeki bir tür ikinci döneminiz, son dört tanesi sizin nasıl ilerlediğinizi, ne aradığınızı gösteren bir gelişmeyi görüntülüyor-muş izlenimini alıyorum.</span> Serseri <sup class="calibre6">Â</sup>şıklar <span class="calibre5">ile</span> Çinli Kız <span class="calibre5">arasında, bir filmden ötekine götüren çizgiyi bulmak çok daha zor; bu da, bir za-mandizin içinde onları yerine koymayı zorlaştırıyor.</span></p>

  <p class="calibre3"><span class="calibre5">Godard:</span> Bu zorluğu ben de çekiyorum! Çoğu kez ben de hatırlamıyorum, oysa üstünden çok zaman geçmedi. Ama bunlar, bu dört film, bir dönem oluşturuyor. Şimdi bunun değişmesi gerekiyor, <span class="calibre5">Detective</span> (Dedektif) bu değişim için bir basamak. Ama, bir sinemacı olarak değişmek, kuşku yok ki yaşamın kendisini de değiştirmekten geçiyor; bir tekneden başka bir tekneye sürüklenip duramam, çünkü sonunda tekne batıyor. Belki de başkalarının hatası, ama ben hep, başkalarının hatası yüzünden batan teknelerin üzerin-deyim, öyle olunca da, bu batırma isteği biraz da bende, içimde bir yerlerde var olmalı, diyorum. Ayrıca, içimde öyle bir duygu var ki, çok daha başka şeyler yapabilirdim -bunu kendini beğenmişlik taslamadan söylüyorum- bu yaptıklarım çok olağanüstü olabilirdi. Straub'un ya da Rivette'in filmlerini seyretmeyeceğim, çünkü bende uyandıracakları duyguyu biliyorum; yapabileceklerinin yanında, yaptıklarının önemi yok. Öyle sanıyorum ki, yaptığımız filmler, daha başka olabilirdi, insanın kendi kendine her gün, yaşamının başka türlü olabileceğini, gıda yüklü kamyonların açlıktan kırılan Etiyopya'ya ulaşmaları gerektiğini tekrarladığı gibi. Kamyonlar gönderiliyor, kamyonlar yerine ulaşmıyor. Aynı duyguyu çevremdeki her şey için duyuyorum: Buzdağının gizli bölümünden de söz edebilmeliydik ve insan, kişisel ilişkilerini daha ileri götürebileceği kimselerle bir arada olabilseydi, yaşamda çekişmelerden ya da karşılık düşünmeden sunulan sevilerden başka şeyler de olurdu, ama bu o kadar zor ki!</p>

  <p class="calibre3"><span class="calibre5">Kaçan Kurtulur (Hayat)</span> ile karaya ayak basmak istiyordum: Öncü bir filmdir o; mekanizma kurulur, kızılderililer üzerine kurşun yağdırılır. .. <span class="calibre5">Passion'da</span> (Çile) hâlâ belirli bir ütopya vardı. Ama, aynı sepete koyduğum diğer ikisi <span class="calibre5">Adı Carmen</span> ve <span class="calibre5">Selam Meryem</span> için çok daha zor oldu: Gemiye biniyoruz, Fas'a gitmeyi kararlaştırmışız ve biri çıkıp, "Hayır, ben Saint-Tropez'de kalıyorum, yerimden kıpırdamıyorum," diyor ve sonunda gemi batıyor. <span class="calibre5">Selam Meryem'de</span> bunu benim için daha da gerçek kılan şey, kimsenin anlamadığı ama herkesin bildiği şu kalın kitap, "İncil" oldu ve o da "bir kenara" itilmişti. Bir şeyler olup bitiyor, tiksinti içinde olan insanlar bile var, öte yanda, içtenlikle dolu olanlar da var, bunlar kendilerini bulacakları, kendileri olacakları bir yerlere gitme isteğinin içlerinde vaktiyle var olduğunu görüyorlar.</p>

  <p class="calibre3"><span class="calibre5">A. B.: 67’den önce her filminiz ayrı bir şeyi arıyordu. Burada, bu son dört film, birlikte aynı şeyi arıyor.</span></p>

  <p class="calibre3"><span class="calibre5">Godard:</span> Bu sonuncular arasında daha fazla gruplaşma var, doğru. Biraz daha fazla ciddilik, ağırlık var; bir ağırlık merkezi var ki bu, biraz Grenoble'da, sonra burada bulmaya başladığım toplumsal bir temeli karşılıyor ve ayrıca Fransa ile İsviçre arasındaki durumumu da karşılıyor. Bu, birlikte yaşayan çiftlerde olduğu gibi, her birinin sonunda kendi doğallığına ulaşmasıydı, kendi doğallığımı bulmamdı bir bakıma. Bende, bir çift ülkeydi bu; yeterli değil, ama yine de küçük bir temel. Yapımcılığımın giderek daha ağır basmasına bağlı bir şey. Belki de Melville'de hoşlandığım şey bu oldu, yapımcı-yönetmen olmak.</p>

  <p class="calibre3"><span class="calibre5">A. B.: 59-67 dönemine özelliğini veren bu aşırı hız, ki o dönemde film başına bir tasarınız var, sizin açınızdan canlandırıcı oldu mu? Yaşamınızın hakkını verebiliyor muydunuz?</span></p>

  <p class="calibre3"><span class="calibre5">Godard:</span> Canlandırıcıydı ama çok yorucuydu, çünkü bu canlılığı sadece kafamda yaşıyorum. Bedenim buna uyum sağlamakta zorluk çekiyordu, insanlarla kişisel ilişkilerim neredeyse yoktu, ticari ilişkilerim vardı.</p>

  <p class="calibre3"><span class="calibre5">A.B.: Neden? O sinema burgacı tüm yaşamınızı kapladığı için</span></p>

  <p class="calibre3"><span class="calibre5">mi?</span></p>

  <p class="calibre3"><span class="calibre5">Godard:</span> Evet. Ve Delluc'ün düşüncesini hâlâ sürdürüyorum: Şayet sanat yaşamın kendisiyse, yaşam da sanatın bir bölümü içinde yer alır. Ressamlar ya akıllarını oynattılar ya da olağan bir yaşam sürdürüp aileleriyle yaşadıklarının dışındaki bir yaşamı geçirdiler tuvallerine. Auguste Renoir bunların dışında kalır. Rubens'in yaşamının tablolarıyla bir ilgisi yoktur. Van Gogh'un yaşamı tablolarıyla ilişki içindedir ama onun bir yaşamı yoktu denebilir. Arles' da küçük bir odanın içine tıkılmak, sabah olunca resim yapmak için dışarı çıkmak ve akşam, para istemek için kardeşine mektup yazmak. Şimdi, sanatı ve yaşamı iyi gerçekleştirmeyi denemek isterdim, yaşamdan kaynaklanan sanata ilgi duyan kimselerle birlikte. Kültür biçimleri, derinliği en fazla olan biçimlerdir, ama her günkü yaşamın içinden gelirler, ki burada tarifsizce zorlanırım. Ama bu konuda <span class="calibre5">Selam Meryem</span> bir dönemi sona erdiriyordu ve böyle olması da çok iyi. İyimser olmak istediğimde, filmlerle geçen sadece 25 yılın ,var diyorum kendi kendime. 25 yıl gençliktir, işte korunması gereken bu; aynı zamanda hem yaşlı olmak hem de genç kalabilmek, bir yandan genç olmayı sürdürürken öte yandan yaşlılığa başlamak. Söylenebilecek şey, <span class="calibre5">Kaçan Kurtulur (Hayat), Çile, Adı Car-men</span> ve <span class="calibre5">Selam Meryem'in</span> aynı merdivenin dört basamağı olduklarıdır, oysa 68'den önceki her film başka bir merdivenin basamağıydı. Şimdi, artık merdiveni değiştirmek gerektiğini düşünüyorum.</p>

  <p class="calibre3"><span class="calibre5">A.B.: Bu merdivenler bir tekfilmi oluşturdukları için kısa bile sayılsa, onlardan her tarafa diktiniz. Sonuçta, 59'la 67 arasındaki birkaç yılda sinemayı bütün yönleriyle keşfettiniz. Sinema tarihinde pek az sinemacı bu kadar kısa sürede bu ölçüde biçim yaratma çalışması yapmıştır.</span></p>

  <p class="calibre3"><span class="calibre5">Godard:</span> Dürüstçe ifade edeyim, söyledikleriniz beni şaşırtıyor, çünkü bugün o dönemde çok az şey yarattım gibi geliyor bana. Üzerine yazılanlardan çok daha fazlası geçti kafamdan ve zaten ben de bunları yazdırmaktan usanmadım. Benim denediğim şey, sonuna kadar gitmek aslında, daha uzağa gitmeye insanın halinin kalmadığı yere kadar değil, artık daha uzağa gidilemeyeceğini <span class="calibre5">gördüğü</span> yere kadar gitmek. Aşk öykülerini bile, 500 tane mektup yazıp da, "50l 'inciyi yazmazsam ne mutlu bana," dedirtecek derecede uzattım. Ama o dönemde yarattığım şeyler konusunda bir türlü bir görüşe varamıyorum, hesabını kitabını yapamıyorum; bu da beni, elimde hiçbir şey olmadığı, hiçbir şey yapmamışım düşüncesine götürüyor. Bazen kendi kendime, Truffaut'nun yaptığı gibi, yapımcı haklarımı daha iyi korusaydım, elimde avucumda biraz daha fazla şey olurdu diyorum. Bir yıl boyunca hiçbir şey yapmaz, yaşamın tadını çıkarırdım; vergilerimi öder, düzgün yaşardım; bir külüstür arabam, bir banyom, boğazıma harcayacak param olurdu ve başkalarının yaptığını ben de yapabilirdim; bir konu üstünde düşünür, başkalarıyla ilişkiye girerdim. Ama aynı zamanda da, işte ben buyum, diyorum ve ne pişmanlık ne de kıskançlık duyuyorum. <span class="calibre5">Tout va bien'den</span> (Her Şey Yolunda) beri, prodüksiyonlarımı biraz denetleyebiliyorum, ama önceki filmlerimden -yasanın kendiliğinden koruduğu yazarlık haklarımın dışında- elime bir kuruş bile geçmiyor. Gerisi için de, koyver gitsin! Yirmi filmle birden uğraşamam; ayrıca beni sıkardı bu. İş kotarmayı çok seviyorum, cüzdanımı değil.</p>

  <p class="calibre3"><span class="calibre5">A. B.: François Truffaut ile</span> Serseri Âşıklar'ın <span class="calibre5">senaryosunun öyküsü nasıldı?</span></p>

  <p class="calibre3"><span class="calibre5">Godard:</span> François, günlük bir olay üstüne bir sinopsis yazmıştı. İşe onun elinin değmesi, elimde bir metin bulunması bakımından bir avantajdı. Daha sonra, bu metin bütünüyle yeniden yazıldı. Sonra, iki-üç kez fikrini aldım. <span class="calibre5">400 Darbe</span> ile başarı kazandığından, Melville'le birlikte çılgına dönen Beauregard'ı çekimin durdurulmaması için ikna etmeye katkısı oldu. "Günlük çekimler"e bakmaya ikisi de geliyordu.</p>

  <p class="calibre3"><span class="calibre5">A.B.: Şaşırtıcı olan şu ki, başlangıçta sizin olmayan bir senaryo, kadın-erkek ilişkilerinde, daha sonra bütün filmlerinizde görülecek olan ve Truffaut'ya özgü olmayan bir şeyleri haber veriyor. Buna göre, bu öyküyü bütünüyle kendinize mal edecek biçimde yeniden yaratmayı düşünmüş olamaz mısınız?</span></p>

  <p class="calibre3"><span class="calibre5">Godard:</span> Her öykü herkesindir, ve insanlar bütün öykülerde buluşabilirler. Öyle olmasa kimse kitap satın almaz, kimse sinemaya gitmez ve Şehrazat ağzını açar açmaz herkes kalkıp giderdi. Truf-faut, filmlerinde kişisel yaşamından hiç yararlanmadı ve bir yerde bunun eksikliğini de duydu; Romy Schneider'in de eksikliğini duyduğu gibi. Bense bu işi ters yönde abarttım, ama, "Kadınlarla ilişkilerin ne biçim böyle?" diye sorduklarında, hiç olmazsa bu yaptıklarım bana yardımcı oluyor, çünkü ne olduklarını karşımda gerçek olarak görüyorum.</p>

  <p class="calibre3"><span class="calibre5">A.B.: 68-74 yıllarına gelelim. O sıralarda yazma edimine politik silah olarak daha çok inanıyorsunuz. Buna koşut olarak da, yazar adınızı yadsıyorsunuz, ki bu, yazarlık kavramı konusunda ihanetten söz ettiğiniz, bir konuşmanızda açıkça ortaya çıkıyor.</span></p>

  <p class="calibre3"><span class="calibre5">Godard:</span> Bunu şimdi de söylüyorum, ama artık aynı biçimde değil; kendimi cezalandırmaksızın, ahlak düzeyinde ona daha iyi sahip çıkmak için.</p>

  <p class="calibre3"><span class="calibre5">A.B.: O sırada Gorin'le,</span> Lettre a Jane'i <span class="calibre5">(Jane'e Mektup), tek kuramsal metninizi yazıyordunuz; uzun, eğitici, çok ayrıntılı bir metin bu. Birdenbire, yazının gidimli erdemine inanmış göründüğünüz bu metin nasıl kaleme alındı?</span></p>

  <p class="calibre3"><span class="calibre5">Godard:</span> Geçirdiğim kazadan ve <span class="calibre5">Her Şey Yolunda’dan</span> sonra yazıldı. Bu metinde, bir kez bile olsa, kendime kuramsal bir metinden hareket ederek temel oluşturma isteği yatıyor sanırım. Ama daha o zaman bile, militanlık deneyimimin sonunun başlangıcına gelmiştim. Gerçek olan şeyler vardı, ama bunların bu şekilde söylenmemiş olması gerekiyordu. O metin için, "ortak program" tarzı bir metin, denebilir. Bu metin, hâlâ Gorin'in etkisinden izler taşıyordu.</p>

  <p class="calibre3"><span class="calibre5">A. B.: O dönemde, Gorin'le bir araya gelmeniz nasıl oldu?</span></p>

  <p class="calibre3"><span class="calibre5">Godard:</span> 68’in başlarıydı. Gorin, sinema yapmak isteyen, ama çekinen, elinden tutacak bir babaya gereksinme duyan biriydi. Benimle çalışmış olan bütün insanların bir babaya gereksinmesi oldu. Aynı şekilde bende bir süreden beri, kadın oyuncularla, sanki benim küçük kızımmış gibi kabul edip birlikte ailecek bir şeyler yapma isteği oldu; aile de sinemaydı tabii. Ne var ki hata buradaydı, çünkü sinema başka ailelere benzemez, gerçek bir aile değildir. Benim sinemada hep yapmak istediğim şeyi belki de Bergman tiyatroda yapmayı başardı. Gorin başlangıçta işte buydu, sonra, iktidar, güç kazandı. İlgimi çekiyordu, çünkü onun yönü benimkinden başkaydı ve bana yönetmen olarak karşı çıkmıştı. Dahası, onunla, bana eski sinemaseverlerle olduğundan daha gerçekmiş gibi görünen bir biçimde biraz sinema konuşabiliyorduk.</p>

  <p class="calibre3"><span class="calibre5">A.B.: O dönemde birlikte çalıştığınız kimselerle sinemadan mı, yoksa gerçeklikten mi söz ediyordunuz?</span></p>

  <p class="calibre3"><span class="calibre5">Godard:</span> Sinemadan ya da sinemayı konu alarak gerçeklikten söz ediyorduk. Ama onların burjuva çocukları olduklarını ve dedikleri yerden gelmediklerinin de farkına varmıştım. Sinema yapmak için yanıp tutuşuyorlardı, utku kazanacaklar, yönetmen olacaklar, bir filmin altına imza atacaklardı.</p>

  <p class="calibre3"><span class="calibre5">A.B.: Neden Gorin gibi birine gereksinme duydunuz?</span></p>

  <p class="calibre3"><span class="calibre5">Godard:</span> İki kişi olmak için. Hep iki ya da daha çok kişiyle sinema yaptım. Önce Scherer vardı, sonra Rivette oldu, daha sonra <span class="calibre5">Ca-hiers.</span> Orada, bir müzik grubunda olduğu gibi bir sürü insan vardı. Daha sonra, bir süre hiç kimse olmadı: Birlikte yaşadığım kadınlarla ne bir çift oluşturabildik, ne de yaratıcı bir çift olabildik. Demek ki o yüzden, o sırada bir kardeşim ya da yeğenim olsun istedim.</p>

  <p class="calibre3"><span class="calibre5">A. B.: O geçiş dönemini, dış görünüşüyle sanki sinemadan vazgeçmiş gibi yaşadınız.</span></p>

  <p class="calibre3"><span class="calibre5">Godard:</span> Ama aslında, neredeyse daha çok şey yaptım. O dönemi bir vazgeçme gibi algılamadım hiç. İpin ucunu biraz kaçırmış gibiydim ve ideolojik söylembeni rahatsız etmiyordu, çünkü kendimi bir yere oturtmamı, sonra da bir çıkış yolu bulmamı sağlıyordu.</p>

  <p class="calibre3"><span class="calibre5">A.B.: Militanlığa katılmakla vazgeçmek zorunda kaldığınız şeylerden dolayı pişmanlık duymadınız mı? Yapımcı olarak kazandığınız güçten, görece bir yoksulluğa geçmek?</span></p>

  <p class="calibre3"><span class="calibre5">Godard:</span> Hayır, daha yoksul olduğum duygusuna kapılmadım; sadece <span class="calibre5">Her Şey Yolunda</span> sırasında duymuştum bunu. O filmden önce Nedjar bana biraz yardım etti. İlk kez kendime ait bir montaj salonum vardı; zaten aynı yerde oturuyordum, Auditel'in yanındaydı. Gerçek bir küçük zanaatkâr gibi görüyordum kendimi; yani daha yoksul, ama bir bakıma daha da zengin. Bir temel oluşmaya başlıyordu; küçük bir lokal, ki şimdiye kadar sahip olmamıştım. Zaten sinema yaşantımda herkesten çok uzak durmuştum; bazı kimselerin dışında çok az kişiyle görüşüyordum; bundan dolayı, benim için fazla bir şey değişmemişti. Sinemayı eskiden olduğu kadar düşünüyordum.</p>

  <p class="calibre3"><span class="calibre5">A.B.: Peki, o sırada, daha önceden tanıdığınız sinemacılarla aranızda neler oldu? Özellikle yapımcılarla?</span></p>

  <p class="calibre3"><span class="calibre5">Godard:</span> Hepsiyle köprüler atıldı, süratle. Hem ben onlardan, hem de onlar benden. Bir aileyi terk eder gibi.</p>

  <p class="calibre3"><span class="calibre5">A. B.: O dönemi, geçiminizi sinema uğraşıyla sağlayarak geçirdiniz. Nasıl başardınız bunu?</span></p>

  <p class="calibre3"><span class="calibre5">Godard:</span> Militanların nasıl yaşadıklarını bilmiyordum; bazıları çok yoksuldu, ama ötekilerin, işler yolunda gitmediği zaman kapısını çalacakları ana babaları vardı. Noel geldiğinde daha da yalnız kalıyordum, çünkü hepsi ailesinin yanına gidiyordu. Ben, televizyondan teklif elde etmek için adımdan yararlandım. Yetiştirmeleri gereken programlar vardı ve hâlâ Godard'ın yaptığı bir kültür programını satın alabiliyorlardı. Sonraysa geri çevirdiler, çünkü bana ısmarladıkları filmlerin hiçbirini, hiçbir kanal göstermemişti. Ama bu filmler yaşamımı sürdürmemi ve durmaksızın film yapmamı sağladı.</p>

  <p class="calibre3"><span class="calibre5">A. B.: O sırada, para kazanmak için reklam filmleri de yaptınız</span></p>

  <p class="calibre3"><span class="calibre5">mı?</span></p>

  <p class="calibre3"><span class="calibre5">Godard:</span> Bir tek film, ama çok uzun olduğu için hiç kullanılmadı.</p>

  <p class="calibre3"><span class="calibre5">A. B.:</span> Ici et ailleurs'e <span class="calibre5">(Burada ve Başka Yerde) Gorin'in katkısı ne olmuştu?</span></p>

  <p class="calibre3"><span class="calibre5">Godard:</span> Birlikte çevirdiğimiz, sonra da bir kenara bıraktığımız bir filmdi. Ama ben başladığım işi her zaman bitirdiğimden, beş yıl sonra Anne-Marie Mieville'le yeniden ele alacaktım, Paris'te ve Grenoble'da. Anne-Marie'yle benim, gerçekten ortak yazarı olduğumuz bir filmdi o.</p>

  <p class="calibre3"><span class="calibre5">A.B.: Yurtdışında birçok tasarılarınızın olduğu bir dönem bu. Küba 'da neler oldu?</span></p>

  <p class="calibre3"><span class="calibre5">Godard:</span> Küba, 68-70'te Leacock'la yaptığımız filmden hemen önceydi. Kafamdaki düşünce, filmdeki aynı sahneleri hem ABD'de, hem de Küba'da çekmekti; bir görüntü buradan, bir görüntü oradan. Kübalı ortağımız, tasarımızı kabul eden ICAIC'tı. Buna benzer, artık hatırlamadığım yüzlerce tasarı yaptım.</p>

  <p class="calibre3"><span class="calibre5">A. B.: Bugünden o döneme baktığınızda, mutlu bir dönem miydi yoksa mutsuz mu?</span></p>

  <p class="calibre3"><span class="calibre5">Godard:</span> Mutsuzluğumu düşünecek vaktim olmuyordu. Kişisel öyküler büyük rol oynuyordu, ama filmlerimi doğrudan etkilemiyordu. Buzdağının su altındaki bölümü daha da derine inmişti, o kadar ki, artık düşünmüyordum. <span class="calibre5">Numero Deux</span> (İki Numara) döneminde bu biraz azaldı. Burada, Rohmer gibi, "O yıllar yaşanmamış yıllardı," diyeceğim.</p>

  <p class="calibre3"><span class="calibre5">A.B.: O yıllar boyunca, kitap okumayı, sevdiğiniz müzikleri dinlemeyi sürdürdünüz mü?</span></p>

  <p class="calibre3"><span class="calibre5">Godard:</span> Sanıyorum ki o yıllarda birçok şeyden (okumak, film izlemek) farkında olmadan elimi eteğimi çekmiştim. Müzik, yasak zevklerden birine dönüşmüştü ama, o kadar çok dinlemiştim ki, müzikle dolup taşmıştım.</p>

  <p class="calibre3"><span class="calibre5">A. B.: Bütün bu anlattıklarınız mutlu bir dönem çizmiyor.</span></p>

  <p class="calibre3"><span class="calibre5">Godard:</span> Evet, o dönemden, yokluklarla dolu anılarım var; o kadar uzun sürdü ki, kendi kendime, bir on yılı nasıl böyle geçirebildiğimi soruyorum. Sanki, hiç petrol çıkmayacak bir toprağı, dostların, "Kes artık kazmayı, görüyorsun ki petrol çıkmıyor," demelerine karşın kazadurmak gibi bir şey.</p>

  <p class="calibre3"><span class="calibre5">A.B.: Haklı olduğunuzu ispatlamak için mi inadınızı sürdürüyordunuz?</span></p>

  <p class="calibre3"><span class="calibre5">Godard:</span> Haklı olsam bile, bu şekilde haklı olmaya hakkım yoktu. Nereye sürüklendiklerinin farkına varmayan insanları sürükleyip götürmeye de hakkım yoktu. Ben bile her zaman, onları nereye doğru götürdüğümü bilemiyordum.</p>

  <p class="calibre3"><span class="calibre5">A.B.: Bir yandan "normal" sinemanın sürüp gittiği, başkalarının kendifilmlerini yapmayı sürdürdükleri düşüncesi sizi hüzünlendiriyor muydu?</span></p>

  <p class="calibre3"><span class="calibre5">Godard:</span> Hiç değil. Mademki bunu yapıyordum, benim yolum buydu, bunda içtenlik vardı bir bakıma.</p>

  <p class="calibre3"><span class="calibre5">A.B.: 1971'de başınıza o kaza geliyor, hastanede birkaç ay geçiriyorsunuz ve şaşırtıcıdır ki, bundan, oldukça mutlu bir anmış gibi söz ediyorsunuz.</span></p>

  <p class="calibre3"><span class="calibre5">Godard:</span> Üzerimde iyi etkisi oldu, gerekli bir dönemdi o ve kuşku yok ki öyle bir dönemi, bakıma alınmayı özlemiştim.</p>

  <p class="calibre3"><span class="calibre5">A. B.: Leacock ve Pennebaker'la yaptığınız o Amerikanfilmi macerası nasıl oldu?</span></p>

  <p class="calibre3"><span class="calibre5">Godard:</span> Çekilmiş ama hiçbir zaman gerçekten montaja girmemiş şeyler vardı. Onlar, bunları alıp uç uca eklediler ve başka bir adla pazarladılar. Ben hiç görmedim. İlke şuydu: Ben yapılacak şeye karar veriyor, yönetiyordum, onlar da istedikleri gibi filme alıyorlardı; yani benim nefret ettiğim bir şekilde; o işi sonradan bırakmamın nedenlerinden biri budur. O sırada ABD için <span class="calibre5">Çinli Kızı</span> satın alanlar onlardı.</p>

  <p class="calibre3"><span class="calibre5">A. B.: O dönemin sonunda yapılan bir konuşmada, kimliğinizi yeniden bulmayı denemek için Grenoble'a yerleşmeye gittiğinizi açıklıyorsunuz.</span></p>

  <p class="calibre3"><span class="calibre5">Godard:</span> Belki kişiliğimi daha yeni buldum ve başkalarının filmlerini yapmak yerine kendi filmlerimi yapabilirim. Çünkü uzun süre kendiminkileri yapacağıma, başkalarının filmlerini yaptım, onların yapmadıkları, yapsalar benden daha iyi yapacakları filmleri yaptım. <span class="calibre5">Selam Meryem</span> için de geçerlidir bu. Kilise adamlarına, o filmi benim değil, kendilerinin yapması gerektiğini söylemiştim.</p>

  <p class="calibre3"><span class="calibre5">A. B.: Grenoble'da gerçekleştirdiğiniz</span> Comment Ça <span class="calibre5">Va?'yı (Nasıl Gidiyor?) gördüğümde, bir yeniden öğrenme ya da nekahat dönemi filmi gördüğüm duygusu uyanmıştı bende. Sanki, o militanlık yıllarından sonra sinemanın basit hareketlerini yeniden öğrenmeniz gerekiyordu. Neden Grenoble'u seçtiniz?</span></p>

  <p class="calibre3"><span class="calibre5">Godard:</span> Hiç kuşkusuz, Anne-Marie Mieville'i izlediğimden. Onun için Grenoble, Paris'ten ayrılmakla içindeki İsviçre'ye dönme isteği arasında bir aşamaydı. Ama, hareket ondan geliyordu. Bir de Beauviala vardı, onun bizle dost olacağını sanmıştık.</p>

  <p class="calibre3"><span class="calibre5">A. B.: Grenoble'u içine alan bu dönüş, videoyu da içine alıyordu.</span></p>

  <p class="calibre3"><span class="calibre5">Godard:</span> Yeni teknikler benim hep ilgimi çekti; videoda ise sinemaya başka türlü bir yaklaşımı sağlayacak bir şeyler vardı gerçekten. Ama ben, video konusunda düşünmeye daha önce, Paris'te, <span class="calibre5">Çinli Kız</span> sırasında başlamıştım. Onu sinema filminin içine bir aygıt olarak katabilmek isterdim, birbirlerini filme alır, birbirlerine bakarlardı. İşte o sırada video ve video edinme isteği kafamın içine bilinçli olarak girdi, ama söz konusu aygıtlar henüz piyasaya çıkmamıştı. Daha sonra, 68-74 yıllan arasında, inanılmaz sayıda küçük röportaj videoları satın alıp Filistinlilere, işçilere, her yere verdik, büyük bir video gereçleri "dağıtımcısı" olmuştuk...</p>

  <p class="calibre3"><span class="calibre5">A. B.: Bu gereçleri Grenoble'da nasıl satın alabildiniz?</span></p>

  <p class="calibre3"><span class="calibre5">Godard:</span> Gereçleri satın almak için gerekli para, <span class="calibre5">İki Numara</span> ve <span class="calibre5">Nasıl Gidiyor?</span> filmlerinin siparişlerinden karşılanmıştı.</p>

  <p class="calibre3"><span class="calibre5">A. B.: Bu video döneminde, sinema için film yapma isteğiniz azalmıyor muydu?</span></p>

  <p class="calibre3"><span class="calibre5">Godard:</span> Daha önceden de tanıdığım Tom Laddy’yle karşılaştım, kısmen Coppola hesabına çalışıyordu ve ben belki Amerika'da film yapabilirim, diye düşündüm. Ama bir yıl geçtiği halde olup biten bir şey yoktu ve geri döndüm. Beni yeniden normal film yapmaya Anne-Marie zorladı ve bu da <span class="calibre5">Kaçan Kurtulur (Hayat)</span> oldu.</p>

  <p class="calibre3"><span class="calibre5">A. B.:</span> Six Fois Deux <span class="calibre5">(Altı Kere M) ve</span> Dere Tepe Fransa <span class="calibre5">ile eski motife döndüğünüz görülüyor; "sıradan" bir şeyin gözlemini yapıyor -iki çocuk, bir amatör sinemacı, bir köylü vb.- ve bu gözlem çok daha genel birfikir veriyor.</span></p>

  <p class="calibre3"><span class="calibre5">Godard: Altı Kere <sup class="calibre6">İ</sup>ki'</span>de konunun, temaların oluşturduğu bütünden çıkacağını düşünüyordum. <span class="calibre5">Dere Tepe</span> Fransa'daysa, işlenen konular üzerinde daha net fikirlerim vardı.</p>

  <p class="calibre3"><span class="calibre5">A. B.:</span> Altı Kere İki <span class="calibre5">'den hatırda kalan sadece belirli bölümler. Bütününde tasarladığınız şey neydi?</span></p>

  <p class="calibre3"><span class="calibre5">Godard:</span> Öyle bir şey yoktu. INA (Institut National de l’Audi-ovisuel), FR 3 için, altı kere iki film siparişi almıştı ve bana bunlardan birini iki ay içinde teslim edilmek üzere yapıp yapamayacağımı sordu. Onlara, iki ayda bir saatlik bir filmin yapılamayacağını, ama on ikisinin birden yapılmasının daha kolay olacağını söyledim. Çünkü bir saatlik bir görüşme bir saat alır, ama biri hakkında bir saatlik daha klasik bir film çok daha uzun bir zaman alır. Onlara bir çıkış yolu göstermiştik onlar da mutabık kaldılar.</p>

  <p class="calibre3"><span class="calibre5">A.B.: Bu diziler televizyonda gösterildiğinde, bir filmin sinema salonunda yapılan ilk gösterimi ölçüsünde gerçekliği var mıydı size göre?</span></p>

  <p class="calibre3"><span class="calibre5">Godard: Altı Kere <sup class="calibre6">İ</sup>ki</span> için evet. <span class="calibre5">Dere Tepe Fransa</span> içinse, ilgisi yok. İkincisi bir Godard filmi olarak programlanmıştı, oysa bunun için yapmamıştım onu.</p>

  <p class="calibre3"><span class="calibre5">A. B.: O sırada sinema ortamıyla bağlarınızı yeniden kurdunuz</span></p>

  <p class="calibre3"><span class="calibre5">mu?</span></p>

  <p class="calibre3"><span class="calibre5">Godard:</span> Marin Karmitz'le. Bu da, sonradan <span class="calibre5">Kaçan Kurtulur (Hayat)'a</span> katkısını sağladı. Yaptığım şeyleri televizyonda görünce etkilendi ve benimle çalışabileceğini düşündü.</p>

  <p class="calibre3"><span class="calibre5">A.B.: Çok az yazı yazdığınız bir dönemdi bu. Video, yazmaya gerek bırakmıyor, çünkü sahneleri doğrudan çekebilir, konuşabilirsiniz vb.</span></p>

  <p class="calibre3"><span class="calibre5">Godard:</span> Gerçekten de öyle. <span class="calibre5">Altı Kere <sup class="calibre6">İ</sup>ki'de</span> aslında metin vardı; bu metin Jean-Luc'ün kendisiydi.</p>

  <p class="calibre3"><span class="calibre5">A. B.: Çok az söyleşi yapıyordunuz. Gazeteciler Grenoble'da sizi görmeye gelmediler mi?</span></p>

  <p class="calibre3"><span class="calibre5">Godard:</span> Onlara göre, yaptıklarım sinema düzeyinde şeyler değildi. Bense <span class="calibre5">Dere Tepe Fransa’yı</span> hâlâ seviyorum. Onu yaptığımda, videoya gerçekten inancım vardı, sinemayla video arasındaki ilişkiye. <span class="calibre5">Kaçan Kurtulur (Hayat)</span> içinse, sinema filmi mi olsun, video film mi olsun diye bir ay kararsız kaldık, hatta ikisinden birine karar verebilmek için ekip arasında oylama bile yaptık. Salonun ve yapımcı şirketin birlikte davranarak bir hareket oluşturabileceklerine inanıyorduk. Belki de <span class="calibre5">Selam Meryem</span> ile biten bir düştü bu. Aslında, 68 öncesinin düşsüz bir dönem olduğu söylenebilir, çünkü ondan sonra daha uzun, düşlerle dolu bir dönem geldi.</p>

  <p class="calibre3"><span class="calibre5">A. B.: Militanlık döneminin düşleriyle video döneminin düşleri</span></p>

  <p class="calibre3"><span class="calibre5">mi?</span></p>

  <p class="calibre3"><span class="calibre5">Godard:</span> Bir bakıma aynı düşler. Bunları Mozambik tasarısında bulabilirsiniz.</p>

  <p class="calibre3"><span class="calibre5">A.B.: Grenoble döneminde, üretimi bütünüyle elinize alma tasarınız var: Salonunuz, makineleriniz var, bitmiş ürün teslim ediyorsunuz.</span></p>

  <p class="calibre3"><span class="calibre5">Godard:</span> Tek kazanç da o: Bütünün parçalarını bir araya toplamak. İşte bu yüzden Sarde'la başka türde ilişkiler kurmaya çalıştım. Prodüksiyonların çoğunda rastlandığı gibi, işlerin kesitlere ayrılmamasını sağlamayı denedim: Senaryoyu birileriyle yapıyorsunuz, çekimi başkalarıyla, kurguyu daha başkalarıyla, laboratuvar, gösterime sunuş vb. Çoğu kez basına tanıtma görevlisi montajcıyı tanımaz bile, o da kendi asistanını tanımaz.</p>

  <p class="calibre3"><span class="calibre5">A. B.: Grenoble'da iki yıl içinde, Diane Keaton'la yapacağınız Amerikanfilminin tasarımını dörtkezyazdınız. Bu tasarımla büyük bir direngenlik örneği gösterdiniz. O iş niye sonuçlanmadı?</span></p>

  <p class="calibre3"><span class="calibre5">Godard:</span> Diane Keaton'ı ikna etmek için bir buçuk yıl uğraştım. İşin başında <span class="calibre5">"yes"</span> dedi, sonra, üzerinden bir yıl geçmişti ki <span class="calibre5">"yes", "okey”</span> demek değildir, dedi. Aklı yatsaydı, durum bir anda çözülecekti. Dört ayrı versiyon var, çünkü senaryo giderek kıpırdanmaya başlıyordu, onun ödünü patlatan biraz da buydu.</p>

  <p class="calibre3"><span class="calibre5">A.B.: Kıyısından köşesinden bu senaryoyu başka filmlerinizde kullandınız mı?</span></p>

  <p class="calibre3"><span class="calibre5">Godard:</span> Sanmıyorum, çok Amerikanvariydi.</p>

  <p class="calibre3"><span class="calibre5">A. B.: Grenoble'dan buraya, Rolle'a geçiş nasıl oldu? Kafanızın içindeki düşünce aşağı yukarı aynı: Bir temele, makinelere sahip olmak...</span></p>

  <p class="calibre3"><span class="calibre5">Godard:</span> Videodan biraz umudum vardı. Cenevre'den biriyle anlaşmıştık, ama tasarılarımız çok farklıydı. Sonuçta, klasik bir sinema makineleri seti oluşturmakta karar kıldık; işe, yeniden montaj masasıyla başladık, ama bu setin kurulmasında görüntü yerine ses ön planda olacaktı.</p>

  <p class="calibre3"><span class="calibre5">A.B.: Rolle'da video yine peşinizde, ama sinemayı seyreden bir şey haline geliyor.</span></p>

  <p class="calibre3"><span class="calibre5">Godard:</span> Video bana, sinemayı görmeyi ve sinema çalışmasını yeniden, başka biçimde düşünmeyi öğretti. Videoyla daha basit öğelere dönüyorsunuz. Özellikle ses ve görüntü aynı anda elinizin altında. Oysa sinemacı için bu ikisi ayrı ayrı. Benim için bu ikisi sinemada teknik olarak birbirinden ayrı kalmıştır, ama az sayıda ses bandına sahip olunduğunda birliktedirler, ancak her birinin üzerinde taşıdığı çok fazla şey vardır; bu nedenle, kalınlıklarından çok, uzunlukları üzerinde oynanılır. .. Öyle olunca da, iki bantla yapılan miksaj, çok bantla yapılandan daha çok zaman alır. İnsan, kendi eliyle koyduğu şeylere bile çok şaşırır ve bazen daha iyisini hazırlamak ve değişiklikler yapmak için yeniden montaj yapmak zorunda kalır. Mahler'in de bunu ara sıra yaptığını biliyorum; bir eserini bir kez çaldıktan sonra, partisyonlar üzerinde yeniden çalışırdı.</p>

  <p class="calibre3"><span class="calibre5">A.B.: Ama buraya, Rolle'a yerleştiğinizden beri, video bağımsız bir çizgi izlemiyor, sadecefilmleri hazırlamaya, ya da sonradan onlar üzerinde konuşmaya yarıyor.</span></p>

  <p class="calibre3"><span class="calibre5">Godard:</span> Sinemacılar ile videocuların birlikte çalışmaya hazır olmadıklarını, bunu istemediklerini gördüm. Bu bir bakıma klasik müzik ile rock gibi; olmuyor, öyleyse fazla zorlamamak gerekir. Şimdi Musy ve Menoud'yla, çok geliştirilmiş aygıtlar kullanarak yeniden sesten yola çıkma düşüncemiz var; kameranın kendisi de olacak ve laboratuvar çalışması dışında her şeyi yapabileceğiz. Bu Chaplin ve Pagnol'un eski düşüncesidir.</p>

  <p class="calibre3"><span class="calibre5">A.B.: Sonuç olarak video seti düşüncesi sinemaya kaydırılmış oluyor.</span></p>

  <p class="calibre3"><span class="calibre5">Godard:</span> Böylelikle, bir filmi korkmadan, film yapımında başka yerlerde karşılaşılan ve estetik bakımdan onu çok sınırlayan zaaflardan kaçınarak ortaya çıkarabiliriz. Yoksa, makinenin ve onu kullananın ortaya koyabileceği kadarıyla yetinmeye mahkûm oluruz...</p>

  <p class="calibre3"><span class="calibre5">A.B.: Şu sırada,</span> Dedektif'in <span class="calibre5">montajını tek başınıza yapmakla meşgulsünüz.</span></p>

  <p class="calibre3"><span class="calibre5">Godard:</span> Evet, tek başıma. Bir montajcı hanımla anlaşmıştım, ama yapılacak çok az şey vardı. İş olarak geriye kalan sadece film kırpıntılarını sınıflandırmaktı. Son üç filmim için yapmış olduğum gibi, tek başıma devam edeceğim. Bu konuda Coppola gibi düşünüyorum, ama o bunu daha fazla büyüklük taslamak, böbürlenmek için kullanıyor.</p>

  <p class="calibre3"><span class="calibre5">A.B.: Coppola'nın stüdyolarında bir plan çekmiştiniz sanıyorum.</span></p>

  <p class="calibre3"><span class="calibre5">Godard:</span> Evet, Amerikan filmi tasarısını yeniden ele almıştı, bu sonradan gerçekleşmedi. Ama onun stüdyosunda bir plan çektim. <span class="calibre5">Çile Filminin</span> Senaryosu'ndadır bu plan, çünkü bir an geldi, <span class="calibre5">Çile’yi</span> ABD'de çekip çekmemekte kararsız kaldık. Yani, bir deneme planıydı bu. Bir cumartesi günü kendi ekibini benim emrime vermişti. Benim için eğlenceli oldu; hayatımda ilk kez Hollywood'da çekim yaptım, çok memnundum.</p>

  <p class="calibre3"><span class="calibre5">A. B.: Bu çalışma araçlarını, sinema gereçleri zincirini bir araya getirmek için gerekli parayı nereden buluyorsunuz?</span></p>

  <p class="calibre3"><span class="calibre5">Godard:</span> Dört milyona mal olacak bir film, üç milyona da çıkabilir. Böylece araç-gereç yatırımı için bir milyonunuz var demektir ki bu da çok büyük bir miktar. Sanıyorum ki biz burada yüzde olarak, dünyada en fazla yatırım yapan şirketiz. Bu da yine Rossellini' nin kafasından çıkma bir düşünce.</p>

  <div class="calibre1">
    <div class="calibre1"><img alt="" class="calibre8" src="../Images/main-3.png" /></div>
  </div>

  <p class="calibre3"><a id="bookmark2"></a><a href="#footnote1">1</a></p>

  <p class="calibre3">Rolle’da 12 Mart 1985'te yapılan söyleşi. Eric Rohmer yazılarına uzun süre Maurice Scherer imzasını attı. -ç.n.</p>

  <p class="calibre3"><a id="bookmark3"></a><a href="#footnote2">2</a></p>

  <p class="calibre3"><span class="calibre5">J'accuse</span> (Suçluyorum), II. Dünya Savaşı yıllarında Alman işgal birlikleriyle işbirliği yapan Fransız aydınlarının çıkardığı bir dergi. -ç.n.</p>

  <p class="calibre3"><a id="bookmark4"></a><a href="#footnote3">3</a></p>

  <p class="calibre3"><span class="calibre5">Liberation</span>, 70'1i yıllarda Maocu bir grup tarafından çıkarılan ve zamanla değişerek Fransa'nın önemli yayın organlarından biri haline gelen bir gazete. <span class="calibre5">-ç.n.</span></p>
</body>
</html>
